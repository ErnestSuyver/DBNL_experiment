<?xml version="1.0" encoding="UTF-8"?>
<!DOCTYPE TEI.2 PUBLIC "-//DBNL//DTD TEI.2 XML//NL" "https://www.dbnl.org/xml/dtd/teixlite.dtd">
<TEI.2>
    <teiHeader>
        <fileDesc>
            <titleStmt>
                <title type="main">Emblemata politica</title>
                <author>Marcus Zuerius van Boxhorn</author>
            </titleStmt>
            <editionStmt>
                <edition>
                    Dit bestand biedt, behoudens een aantal hierna te noemen ingrepen, een diplomatische weergave van <hi rend="i">Emblemata politica</hi> van Marcus Zuerius van Boxhorn uit 1651.
                </edition>
                <respStmt>
                    <resp>
                        <corr>De afbeeldingen zijn afkomstig uit een exemplaar van de UB Gent, signatuur: BIB.BL.002993.</corr>
                        <corr>p. 79: ἔρκος → ἕρκος: ‘Ποῖον σ'ἐπὸς φύγην ἕρκος ὀδόντων’.</corr>
                        <corr>p. 145: δἰ → δι᾽: ‘οὐχ' ὕβρει τολμηθὲν, ἀλλὰ δι' ἀναγκην’.</corr>
                        <corr>p. 211: accolades verspreid over meerdere regels kunnen in deze digitale versie niet weergegeven worden. Daarom wordt de accolade hier, met bijbehorende tekst, op iedere regel herhaald.</corr>
                        <corr>p. 211: Givium → Civium: ‘Classes Civium’.</corr>
                        <corr>p. 428: de kop is gecorrigeerd.</corr>
                    </resp>
                </respStmt>
            </editionStmt>
            <extent><!-- aantal pagina's --></extent>
            <publicationStmt>
                <idno type="titelcode">boxh002embl02_01</idno>
                <idno type="format">DBNL-TEI 1</idno>
                <availability>
                    <p>2018 dbnl</p>
                </availability>
            </publicationStmt>
            <notesStmt>
                <note></note>
            </notesStmt>
            <sourceDesc>
                <bibl>
                    <idno type="isbn"></idno>
                    <idno type="usedcopy">Biblioteca Universitaria Alessandrina, signatuur: D b 77, scan van Google Books</idno>
                </bibl>
                <p>Marcus Zuerius van Boxhorn, <hi rend="i">Emblemata politica</hi>. Z.n., z.p. [J. Janssonius, Amsterdam] 1651</p>
                <p>&nbsp;</p>
            </sourceDesc>
        </fileDesc>
        <encodingDesc>
            <projectDesc>
                <p>Wijze van coderen: standaard</p>
                <p></p>
            </projectDesc>
        </encodingDesc>
        <profileDesc>
            <langUsage>
                <language id="la">Latin</language>
            </langUsage>
        </profileDesc>
        <ebook>
            <bibl>
                <title type="main">Emblemata politica</title>
                <title type="subordinate"></title>
                <author>Marcus Zuerius van Boxhorn</author>
                <editor></editor>
                <editor role="translator"></editor>
                <idno></idno>
                <imprint>
                    <date></date>
                    <publisher></publisher>
                    <pubPlace></pubPlace>
                </imprint>
            </bibl>
            <idno type="isbn"></idno>
            <order>
                <price curr="euro"></price>
                <link></link>
            </order>
            <blurb><p></p></blurb>
            <titlepage><p></p></titlepage>
            <colofon><p></p></colofon>
        </ebook>
        <pod>
            <bibl>
                <title type="main">Emblemata politica</title>
                <title type="subordinate"></title>
                <author>Marcus Zuerius van Boxhorn</author>
                <editor></editor>
                <editor role="translator"></editor>
                <idno></idno>
                <imprint>
                    <date></date>
                    <publisher></publisher>
                    <pubPlace></pubPlace>
                </imprint>
            </bibl>
            <idno type="isbn"></idno>
            <order>
                <price curr="euro"></price>
                <link></link>
            </order>
            <blurb><p></p></blurb>
            <titlepage><p></p></titlepage>
            <colofon><p></p></colofon>
        </pod>
        <revisionDesc>
            <change>
                <date>2017-10-16</date>
                <respStmt>
                    <name type="person">MMV</name>
                </respStmt>
                <item>colofon toegevoegd</item>
            </change>
        </revisionDesc>
    </teiHeader>
<text>
<body>
    <div type="chapter">
<pb rend="blank" n="1"/>
<pb rend="blank" n="2"/>
<cf>
<pb n="3"/>
<p>MARCI ZUERII BOXHORNII</p>
<p>EMBLEMATA POLITICA</p>
<p>Editio nova &amp; aucta.</p>
<p><hi rend="i">Accedant ejusdem</hi></p>
<p>DISSERTATIONES POLITICAE DE ROMANORUM IMPERIO, ET QUAEDAM ALIAE.</p>
</cf>
    <pb rend="blank" n="4"/>
<pb n="5"/>
<head rend="h3">Marci Zuerii Boxhornii <lb/>de emblematis dissertatio.</head>
    <p>CUm propius in literas nostras inspicerem, duo haec potissimum in antiquis mirifice me ceperunt; sapientia ipsa, quam docebant &amp; modus quo eam inculcabant. Et in quo eam inculcabant. Et in hoc, &amp; in illa est, cujus inopia vel fastidio, saeculo nostro laboramus; quod ineptiis ubique occupatum prisca illa, &amp; tantopere à sapientibus laudata, instituta, ignorat aut contemnit. Nam ad caetera bonae mentis impe-<pb n="6"/>dimenta etiam ambitio accedit, quae, quia sua tantum didicit admirari, alia omnia capere aut non vult, aut non potest. Caeterum ut ignorâsse veniam habuerit: ita non tantum non sequi, sed odisse, quod non ignoratur, quod veteres illi ad posteros in exemplum transmisêre, quod omnis aevi sapientum suffragio probatum, quod tot virtutum prodigia olim dedit, quod supra caeteros nos attollit, quod denique cum Deo proxime nos conjungit, hoc verò detestandum mihi videtur. Illud enim simplicitate sua forte se absolverit; hoc autem cum malignita-<pb n="7"/>te conjunctum est. In sapientia olim usum spectabant; qui non alius erat quàm quid bonum &amp; malum, scire. Bonum &amp; divinum &amp; humanum offerebatur. Divinum quidem ipsum Deum: humanum verò conjunctionem conjunctionem mentis nostrae cum Deo vocabant, quam scientia &amp; virtus absolvunt. Propius enim sapiens à Deo abest, qui &amp; ipsa bonitas est, &amp; nihil ignorat. Vnius quippe omnia esse, &amp; omnia unum; unius, ut omnium caussae; unum, ut omnia unius caussae: sententia est veterum Philosophorum. Et sicut heliotropium ad solis motum, ita secundu<hi rend="i">m </hi>divinos coelestesque impetus <pb n="8"/>animum sapientis componi, existimabant. Nec obstat, quod tam longe à caelo absimus. Tanto enim facilius eo penetramus. Ut Ulysses fumum patriae suae videre tanto magis desiderat, quanto magis ab eâ remotus est. Et profecto sapere, quid aliud est, quam Deum imitari? qui omnium arbiter &amp; moderator, rationem, quâ nos &amp; alios regere, atque etiam aliis subesse possimus, praescribit. Qui imperat, vices ejus hic explet, &amp; sequitur exemplum. Qui subest, ita aliis se submittit, ut sapiens Deo. Qui quanquam caetereris major, hoc solo minorem se agnoscit, ita tamen <pb n="9"/>ut, quantum fieri potest, adaequare laboret. Nam in Repub. &amp; scire, &amp; bonum esse, praecipuum usum habet. Utrumque autem est, Deum sequi, &amp; in nobis aliisque esse, quod in nobis est Deus. Quod sanè difficillimum in rebus humanis, &amp; non nisi certis quibusdam statisque animi nostri conversionibus obtineri posse, Plato statuebat. In quibus sapientia omnis &amp; virtus consistit. Quemadmodum enim caeleste illud sidus, quod folem vocant, &amp; Deum credebant antiqui, in assiduo motu est, &amp; hoc ipso vires suas per totum universum dispargit; ita quoque <pb n="10"/>portio divinae mentis, quam fragili hoc corporis hospitio circum gestamus, tanquam caeli &amp; caelestium cognata, attollit se quotidie altius, &amp; maximarum rerum capax, divina quadam &amp; verè augusta mutatione, meliorem majoremq<hi rend="i">ue, </hi>se ostendir. Conversio in deterius locum hic non habet; pertinax illa animae desidia, quae abjectis alis, quibus ad divina sese posset promovere, obliviscitur &amp; Dei, &amp; sui &amp; aliorum. Talium quippe memoriam exuisse, summus animi morbus habebatur. Enim vero &amp; ad virtutem &amp; ad sapientiam indies magis magisque intendi oportet; ut mens no-<pb n="11"/>stra, quidem per corporis vincula licet, quibus est impedita, nihil quod aut bonum, aut sciri potest, praetermittat. Ad utrumque autem obtinendum, triplicem animi conversionem necessariam esse divinus ille Plato statuebat: ad Deum scilicet, ad alios, ad se. Ad Deum; quem cum totum tantumque exprimere non possimus, sequi conamur. Ad alios, à quibus petimus optimum exemplum. Ad se, cum ubi non est, se non quaerit, sed in se descendit. Qaure &amp; νοῦν συνηθροίσμὲνον, idem Plato nominavit. Cujus est secedere extra res humanas, ut tanto melius eas possit moderari; <pb n="12"/>secum de magnitudine virtutis suae certare, &amp; in caelesti illo certamine de se victoriam, de se triumfum referre. Sic nosmet nobis componimus, sed ita componimus, ut iidem non simus, primo nihil, mox aliquid, deinde aliis pares, mox magni, &amp; deinceps, ut ille loquitur, magnorum summi, summorum maximi &amp; maximorum regnatores. Hoc est illud animi incrementum, quod cum ipso corpore quotidie altius promovetur, nec tamen cum corpore senescit; quod quia aeterna modo sectatur, &amp; capax aeternitatis est, non potest non esse aeternum. AEterna autem ista <pb n="13"/>sunt, bonum esse &amp; scire. Semper enim bonum est, &amp; semper scitur, quod semel fuit. Quorum utrumque simul conjungi debet, aut non est aeternum. Cadit quippe, si disjungatur. Ut corpus cadaver est, postquam emisit animam, qua sustentabatur. Nec bonum nobis est, quod non scimus; nec scire hic debemus, quod non sit bonum. Nam &amp; quae mala sunt scire, bonum est, sed scire ut evitemus. Ita Socrates quid ira, quid adulterium, quid Tyrannis essent, non ignorabat, &amp; utebatur ita, ut virtuti magis animum pararet. Cum iram in aliis observaret, affectum sedabat, cum aldulte-<pb n="14"/>ria, castitatem amplectebatur; cum tyrannidem, ridebat, &amp; non nisi rationis atq<hi rend="i">ue </hi>sapientiae dictamen sequebatur. Ut qui hostem &amp; ejus vires novit, tanto magis suas explorat, &amp; impendit. Bonum non nisi quoddam pulchrum est. Cui ut se dedat animus noster, innatus amor est, quem caelestem Plato vocabat. Qui tunc demum quod suum est habet, cum pulchro se jungit. Cujus vim in actione virtutis, dotem in aeternitate esse arbitramur. Ad caeleste hoc animi cum pulchro matrimonium, nihil praeter divinum amorem istum desideramus. Non à Venere aestus, <pb n="15"/>quos pulchrum subdit, non à Cupidine arcus aut tela, quae pulchri cogitatione sibi ipsi mens nostra infert. Sic ut hoc demum sit bonum esse, pulchrum amare. Nemo autem amat, quod non intelligit, aut videt. Proinde videre oportet pulchrum, ut amemus. Et videre non possumus, nisi ubi pulchrum est, ibi sit animus, &amp; quem in eo potissimum poscimus, amor. Qui hic amat ab eo, quod amatur, nec repulsam patitur, cum petit, nec deseritur, cum accepit. Jasonem Medea, AEneam Dido mutuo amore complexae sunt, sed ut desererentur, &amp; desertae nec viverent amplius, nec amarent. <pb n="16"/>Qui modo hic amasse coepit, jam obtinuit, quod amat &amp; qui obtinuit, accepit Animus &amp; pulchrum dextras hîc jungunt, trahitur utrumque, &amp; trahit. Sicut enim in illa caeli statione, quam quotidie oculis usurpamus, sol &amp; luna invicem sese excipiunt, ita continuo pulchrum animo, animus pulchro succedit. Pulchrum animo, cum eum invadit, animus pulchro cum ab eo invadi se sinit. Est enim in animo, quod pulchrum capit; est in pulchro, quo animus delectatur. Ita ut utrumque &amp; amet &amp; ametur; &amp; magis utrumque amet, <pb n="17"/>quo magis amatur. Quemadmodum signum annulo impressum non quaevis materia exhibet, sed mollis tantum, &amp; quae cedit: sic etiam non quivis animus pulchrum capit, sed tantum capax. Alio reges, alio qui ex plebe sunt hospitio excipiuntur. Pulchrum quoque, caeleste illud pignus, &amp; quo majus homini offerri non potest, par sibi animi domicilium quaerit. Humilem, ignarum sui, &amp; ineptiis devotum aspernatur: masculum, excelsum, Deo &amp; caelo suo proximum, quaerit. In hoc sedem ponit, nec excedit. Non luxus aulaeorum, non splendor gemmarum, non aurum, non ar-<pb n="18"/>gentum, quibus petium sola dementia mortalium fecit, pulchrum hoc capiunt. Satis ad pulchrum obtinendum est, petere pulchrum, &amp; amare. Nam petere &amp; obtinere in idem momentum hic cadunt. Nec ideo huic pulchrum deest, quia ille accepit. Omnibus enim pariter praebere se potest. Totum est omnium, totum singulorum. Tantum hic Socrates habet, quantum Callias; &amp; Callias quantum Socrates. Sed, quemadmodum cytharam pulsare non potest, nisi qui artem novit; ita bonum, &amp; quod in bono pulchrum est, nemo capit, nemo sequitur, nisi qui novit. Lo-<pb n="19"/>quar porrò ex sententia Platonicorum. Scire bonum animus dicitur, cum caelestes imagines habet, &amp; circa eas versatur. Quorum id à Deo, hoc à nobis esse existimabant. Sic ut scientia duplex sit, una innata, altera ex hac acquisita. Illa in imagine; haec in ejus usu consistit. Illa hujus caussa est, haec veluti filia; utraque autem est caussa boni. Illius exemplum Alcibiades dedit, qui ignorare se dicebat, quando nesciverit illa, quae postmodum cognovit. Certè non quaesiverat aliquando, au à praeceptoribus acceperat unqua<hi rend="i">m</hi>. Quod si neque quaesivit neque accepit ab aliis, merito pro-<pb n="20"/>pius caelo defluxisse dicitur, &amp; innatum. Quod imaginem vocant, quae divinarum rerum contemplationi tota vacat. Ex hac vero aliam illam scientiam acquirimus, quae docet, quomodo divina eorumque ordinem possimus imitari, sive imperium nobis, sive obsequium sit relictum. Quae duo omnia absolvunt. Ita quippe Principi imperandum est, ut Deus: ita Principi à populo parendum, ut Deo. Et quemadmodum duplicem scientiam, ita etiam ignorantiam iidem illi sapientes credidêre. Prima est habere imagines, sed ignorare, altera habere eas, &amp; scire, sed <pb n="21"/>non uti. Habent imagines fatui, sed ignorant, ut Miletides. Habent, &amp; habere se sciunt, sed non utundur, qui sive desidia, sive pertinacia quadam eas in se exstinguunt; non alia de caussa qua<hi rend="i">m</hi> quod se, quam Deum sequi malint. Ut Dionysius tyrannus, cum Jovis in imperio imaginem exprimendam sibi sciret, eumque Deorum &amp; hominum parentem esse non ignoraret, non talem se suis, sed tyrannum exhibuit. Sic ut in scientia primum sit, imaginem Dei habere, secundum, eam ubique exprimere. Usus autem est ex praeceptis sapientum; qui aliam quidem atque aliam eorum <pb n="22"/>habent rationem, omnes tamen occasionem quaerunt, quam oportunitatem, à qua scientia &amp; bonum sunt, Pythagoras nominabat. Stupendum ejus, &amp; cui forsan fidem quidam non dabunt, in Socrate &amp; Alcibiade experimentum habemus. Socrates à genio suo impulsus ad Alcibiadem properabat, de virtute sive de pulchro apud ipsum verba facturus; &amp; eodem momento domo egressus est Alcibiades ut de ipso hoc pulchro Socratem rogaret. Socrates Alcibiadem. Alcibiades Socratem venire ignorabat; venit tamen uterque eadem de caussa; hic ut disceret, ille ut doceret. Et <pb n="23"/>tanto melius docere poterat Socrates, quanto avidius ad discendum Alcibiades properabat. Nimirum ita se res habet, ut &amp; is qui tradit, &amp; qui accipit mutuo se complecti debeant. Agere hic debet, &amp; alter pati. Nec pati quis potest, nisi sit, qui patiatur. Quemadmodum autem inter medicos febres aliâ subinde potione curantur, ita in purgatione animorum non eodem antiqui sapientes modo versabantur. Quae diversitas omnis nascitur ex ingeniis eorum, qui agunt, &amp; patiuntur. Quidam risu, ut Democritus, alii lachry-<pb n="24"/>mis, ut Heraclitus, utebantur. Notis quibusdam AEgyptii, brutis AEsopus, litterae uni &amp; numeris Pythagoras, caeterique alijs inhaerebant. Sic docere possumus, &amp; non loqui. Si idem est legere, &amp; litteras non videre; sic imagines sunt quod verba. Ita filio suo Tarquinius respondit. Summa papaverum capita in horto virgulâ decussit, &amp; interficiendos esse principes admonuit. Ejusmodi sapientiam in Emblematis habemus. Quae non hodie aut heri nata, sed Sapientum primis in usu fuere. Verùm multa in hoc genere aetatis injuria nobis invidit. Uni-<pb n="25"/>cum modo jam extat, quod prudentissimo Cebeti in mentem venit. Cujus Tabulam totius sapientiae instar, &amp; magistram esse, semper existimavi.</p>
</div>
<div type="chapter">
<pb n="26"/>
<head rend="h3"><hi rend="i">I.</hi> <lb/><hi rend="i">Anceps alea.</hi></head>
    <p><figure>
        <p><xptr to="boxh002embl02ill0026.gif"/></p>
    </figure></p>
<div type="section">
<pb n="27"/>
<head rend="h4"><hi rend="i">Anceps alea.</hi></head>
<p>QUod ludentibus istis alea, id tibi bellum est, Imperator. Post bellum nihil sive felici, sive infelici gestum, dicendum restat aliud, quàm, <hi rend="sc">Jacta Est Alea.</hi> Hujus jactu cum nihil magis incertum, nihil inconstantius sit, melius &amp; constantius est, ubi id fieri potest, à bello abstinere; in quo plerumque, ut ille loquitur, non melior, nec fortior, sed tantùm felicior, &amp; plerumque similior victo est, qui vicit. Quis enim, quaeso te, unquam bello victor extitit, sine aliqua aut sua clade, aut suorum? quam &amp; suam Princeps debet judicare. Cur igitur dissidentes inter Principes ac nationes, bello potius, quàm officiis, quibus averti bellum potest, certatur? Bellua-<pb n="28"/>rum est, statim vim tantùm ac robur; hominis autem, omnia humanitatis officia, etiam hosti, tanquam homini, offerre. Post quae oblata, &amp; rejecta, merito quidem, sed saepius &amp; plerisque, innocentibus, dum <hi rend="i">quidquid delirant reges, plectuntur Achivi, </hi>bellum infertur. Ratione primùm pugnare, hominis est. Haec praecipua illi adversus injurias arma data sunt: Hoc bellu<hi rend="i">m</hi> nunquam non justum est; quod &amp; infeliciter gerent omnium maximi amplissimique, optimorum omnium judicio, triumphi semper decernuntur. Postquàm autem nihil eo profeceris, tunc demum ad ferrum confugiendum est. Caeterum plerique, praesertim hodie, malunt ex quavis occasione captare belli caussam, &amp; quaerere triumphos, quàm &amp; incerta proeliorum, &amp; iniquitatem eorum, qui justum <pb n="29"/>etiam bellum gerunt, dum fieri non potest, quin &amp; eo pereant multi innocentes, &amp; eorundem quoque, sive victores sint sive victi, cladem cogitare. Circumito aevi omnis, omniumque gestorum exempla. Multi victi sunt, quorum tamen causae deberi victoria videbatur; &amp; nemo unquam victor extitit, qui non aliquid, velut victus, desideraverit.</p>
</div>
</div>
<div type="chapter">
<pb n="30"/>
<head rend="h3">I I. <lb/><hi rend="i">Priusquam incipias consulto.</hi></head>
    <p><figure>
        <p><xptr to="boxh002embl02ill0030.gif"/></p>
    </figure></p>
<div type="section">
<pb n="31"/>
<head rend="h4"><hi rend="i">Priusquam incipias consulto.</hi></head>
<p>TUBus iste navigantis, Prudentiam notat; &amp; eam maximè, quâ inprimis opus est in vasto illo, ut sic dixerim, humanae vitae, ac impedito mari, quod caeci plerumque, aut viae ignari, certe futurorum improvidi, &amp; tamen securi, navigamus. Quare &amp; quodam veluti naufragio plerique, tanquam ad rupes &amp; scopulos allisi, plerorumque certe destinationes, perduntur. Eunt enim plurimi non quo eundum est, sed quo itur; &amp; ante-euntium jam exempla potius, quàm quae futura sunt, &amp; evenerunt anteeuntibus, inspiciuntur. Saepius quod ausi aliquando sunt alij, quàm quod audentibus tandem evenit, nobis repraesentamus. Planè tanquam ad exprimendi <pb n="32"/>vim exempli fatis sit, coepta ac facta scire, &amp; ad exitum interim non attendere aut eum ignorare, aut dissimilem planè ac alium sibi polliceri. Nemo igitur, nisi conjectis primum in ea, quae evenire possunt, oculis ad negotium quisque se accingat. Quid evenire possit, docebunt etiam quae aliis evenêre. Nobis quippe veteres vixêre in exemplum, ut nos futuris. Fortunam suam ut experitus quivis, ita aut sequendam, aut fugiendam ad alios transmittit. Sic nemo sibi tantum aut felix, aut miser fuit. Homines enim humanis omnibus aeque obnoxii sumus. Accidere singulis potest, quod unum aliquando aut evexit, aut oppressit. Ex eventis de caussis judicandum. Mala enim cum sine causis non fiant, sine illis non tolluntur. Miserrimum est ad eundem lapidem im-<pb n="33"/>pingere, qui alteri poplites succidit. Prudentiae est providere quae eventura. Non ut certum quid definiatur (quod hominum non est) sed ea omnia animo pr<hi rend="i">a</hi>evideantur, quae forsan sunt eventura: ut non in unum, quod ignoramus, sed in omnia, quae scimus, parati simus. Qui sic agit, falli non potest; ut nec Mathematicus, qui Kalendas proximas, aut serenas, aut nebulosas, praedicit. Alterutrum enim eorum verum esse debet. Ita res eveniunt, ut praevidit; ita praevidit, ut evenêre. Nam non potuissent aliter evenire, quàm praevidit. Si enim quaecumque fieri possunt, praevisa sint, nihil eveniet postea, quod inexspectatum. Nihil hîc credere oportet, sed omnia cogitare. Si certum quid de futuris statuere ipsi possemus, divinitatis, id esset argumentum: at cum omnia, <pb n="34"/>quae fieri possunt, lustramus, prudentiae munia explemus. Sic ex praesenti rerum statu, non quidem quod necessario futurum est, sed quid fieri possit, exploramus. Necessarium id omne putamus, quod potest evenire. Ante oculos igitur habenda &amp; quae facta sunt, &amp; quae futura.</p>
</div>
</div>
<div type="chapter">
<pb n="35"/>
<head rend="h3">I I I. <lb/><hi rend="i">Nec semel, nec simul.</hi></head>
    <p><figure>
        <p><xptr to="boxh002embl02ill0035.gif"/></p>
    </figure></p>
<div type="section">
<pb n="36"/>
<head rend="h4"><hi rend="i">Nec simul, nec semel.</hi></head>
<p>PArca istâ &amp; lentâ semen spargentis manu, quomodo, singuli, principes inprimis, liberales in alios esse debeant ac benefici docemur. Inprimis in honoribus, virtutum praemiis, distribuendis. Hi non nisi merentibus, nec plures uni, licet merenti plures, debentur. Neque enim consumenda in uno vel paucis ornandis sunt, quae si in plures distribuenda restent, praemium &amp; pluribus aliis bene meritis superest &amp; ad bene merendum de Repub. &amp; Principe, plures animantur. Vix quidquam amplis meritorum exspectandum ex iis est, quibus nihil jam superest, quod possint mereri. Suo ergo sibi plurimum nocet Princeps beneficio, qui in uno aestimando extollendoque <pb n="37"/>adeò non jam dicam liberalis, sed prodigus exstitit, ut majora neque ipse posthac possit tribuere, neque alius, cui bene fecit, mereri. Nec jam praemium hoc mihi, sed supplicium multo maximum videtur, non ejus tantum, qui liberaliter adeò donat, sed &amp; illius quoque, qui tam multis &amp; magnis donatur. Sallustius Crispus, ut auctor est Tacitus, incolumi Maecenate proximus, mox praecipuus, cui secreta imperatorum inniterentur, aetate provecta speciem magis in amicitia Principis, quàm vim tenuit; idque &amp; Maecenati acciderat; fato potentiae raro sempiternae: <hi rend="sc">An Satias Capit Aut Illos, Cum Omnia Dederunt, Aut Hos Cum Jam Nihil Reliquum Est, Quod Cupiant.</hi> Nullis ergo col-<pb n="38"/>latis in alios honoribus sibi magis &amp; aliis rectores rerum consulunt, quam post quos majores supersunt, quos &amp; dare hi possint, &amp; isti exspectare. Auctum benificiis nemo sibi magis obstringit, quàm qui alia adhuc &amp; prioribus majora, creditur posse conferre.</p>
</div>
</div>
<div type="chapter">
<pb n="39"/>
<head rend="h3">I V. <lb/><hi rend="i">Et unus &amp; omnia.</hi></head>
    <p><figure>
        <p><xptr to="boxh002embl02ill0039.gif"/></p>
    </figure></p>
<div type="section">
<pb n="40"/>
<head rend="h4"><hi rend="i">Et unus &amp; omnia.</hi></head>
<p>UT adulatorem videas, sphingem exhibeo; illam Echidnae &amp; Typhonis filiam, quae quot corporis sui partes, tot penè formas habet. Vultu, &amp; mammis foeminam, alis volucrem, pedibus caudaque leonem mentitur. Vera adulantium haec imago est. De illis loquor, qui ad omnia se convertunt &amp; componunt. Quorum nemo unius vultus, dum uni, &amp; dum omnibus volunt placere. Unus enim Princeps, non idem semper, nunc in haec, nunc illa pronus est, &amp; ministri ejus ut uni se probent, unius omnia plerumque assumunt. Boni sunt si bona, mali si mala amplectatur. Malum ipsis bonum est, non alia de causa quàm quia Principi videtur. Quacunque incedit via, se-<pb n="41"/>quuntur. Hoc circulo in horas singulas rotantur: Protei, qui se in omnes eas formas mutant, quas expedire sibi putant. Nihil ibi constantius levitate. Nihil levius ipsa constantia levitatis. Solum illud hic stabile quod mutatur. Sed hominem, quem aere jam expressimus, stylo paulo propius depingamus. Totum ejus artificium est, bene latere. quippe bene secum actum putat, cum bene latuit. Quod est, ignorari, quod non est, vult videri. Inimicus est, &amp; negat; amicus videri vult, &amp; mentitur. Nisi autem hic lateat, non erit, qui vult videri. Ut enim adulator est, quem ignorat, cui palpum obtrudit, ita non est, cum videtur. ut in scena rex esse desiit, qui diadema atque purpuram, &amp; Hercules, qui clavam, &amp; Diogenes, qui peram deposuit, Saepe enim &amp; Irus <pb n="42"/>Croesum, &amp; Herculem Sardanapalus, &amp; Diogenem Callias repraesentam. Sic adulator non est, nisi qui amicus videtur. Tantum autem inter utrumque interest, quantum inter esse, &amp; videri. ut cadaver homo non est, sed videtur. Inter hoc &amp; illud tantum distat, quantum inter aliquid, &amp; nihil. Nec distant tantum illa, sed opponuntur: Cum Maximo Platonico porrò loquar. ,,Ex proposito institutoque animi ab amico adulator distinguitur. Sicut uterque &amp; qui virtutis studio &amp; qui mercedis causa militat, armis utitur, nec tamen de operibus eorum ab externa quisquam actione judicat, cum pro instituti ratione &amp; usu quem uterque scopum habeat distingui oporteat. Alter enim quem servat amat, alter se addicit cuilibet. Alter in eo quod <pb n="43"/> agit suae spontis est, alter venalis. Alter iis fidem servat, cum quibus foedus contraxit, alter ne iis quidem cum quibus amicitiam. Eodem adulatorem ab amico differre puta. Ambobus enim saepius accidit, ut eodem modo agant, eodem modo cum amicis vivant, cum tamen alter ab altero vel ex proposito, vel ex sine, vel ex animi habitu discernendus sit. Amicus enim id quod bonum putat, sive id dolorem postea sive voluptatem adferat, cum amico communicat, &amp; ex aequo fruitur: adulator ex praescripto libidinis suae, quicquid cum amico agit, ad lucrum suum dirigit. Amicus aequalitatem spectat, adulator bonum proprium. Alter aequalitatem in virtute, alter lucrum in voluptate. Alter paritatem in congressu, alter hu-<pb n="44"/>militatem in cultu. Alter veritatem in familiaritate, alter fraudem. Alter emolumentum in posterum, alter in praesens delectationem. Alterius beneficia memorari gaudent, alterius fraus sepeliri postulat. Alter quae amici sunt ut communia curat, alter ut aliena consumit. Amici &amp; in secundis rebus familiaritas gratissima est, &amp; in adversis fortem ex aequo fert. Adulator neque in secundis rebus expleri potest, neque in adversis usquam apparet. Amicitia laude, vituperio digna est adulatio. Amicitia par pari rependit utrinque, adulatio claudicat. Qui enim egestate adductus, ut id consequatur quod deesse sibi videt, alterum colit, inaequalem se fateatur nesesse est, quatenus non vicissim ab illo colitur. Amicus si ignoretur, adulator <pb n="45"/>nisi ignoretur miser est. Amicitia exploretur, major sit; adulatio si exploretur, perit. Amicitia tempore crescit; adulationem tempus convincit.,, Ita, Maximum suum non minor ipso Heinsius loquentem dedit. Dicam plura: Libera amicorum judicia, etiam cum benificiis sunt obligati. Liber enim &amp; onboxius idem esse potest. Obnoxius, quia benificium accepit; liber, quia ipsa recta ac bene volentis judicii libertate beneficio vult respondere. Aliter adulatores; qui apud alios non sui sunt, non aliorum, sed sui caussa. Nimis dixi. Ut aliis, ita etiam sibi desunt. Aliis, quia non praestant quod debent: sibi, quia non agunt quod volunt. In adulatione quippe necessitas est, quam qui non fingit sibi, non adulatur. Nec aliis tantum sic vivimus, sed eti-<pb n="46"/>am nobis: non alia de caussa, quàm quia aliis sic videtur. Neque enim nos ex nobis, sed aliis aestimamus ac metimur. Ita se Jovis filium Alexander, Deum Domitianus credi volebant, Quiippe aliis per adulationem sic judicantibus credebant. Miser est, qui sic vivit, nec se suo ipse pede metitur. Se ipsum enim ignorat. Philippi filius est Alexander, homo Domitianus. Neuter credit, dum fidem aliis potius, quàm sibi habet. Indignum ergo cum aliis, ut umbrae, semper mutari. Servi enim sunt qui sic adulantur. Imo pejores servis. Servus enim liber non est, quia esse non potest. Illi liberi non sunt, quia esse non volunt. Ille domino se praebet, quia malâ fortunâ accepit. Hi libertatem abjiciunt, ut servituti mancipentur. in illis fortunam, in his animum dam-<pb n="47"/>namus. Vultum suum tuumque tua in te fortuna mutat, non miramur. Humanum est. Ut alii placeas, cum alio te mutas, exsecramur. Praeter datam à natura &amp; laudatam rationi libertatem facis. Qui sic vivunt, aut reapse mutantur, aut simulant. In utroque infelices, in altero etiam &amp; in se &amp; in alios iniqui. In uno serviunt, in altero &amp; fallunt, &amp; falluntur.</p>
</div>
</div>
<div type="chapter">
<pb n="48"/>
<head rend="h3">V. <lb/><hi rend="i">Sole, soloque.</hi></head>
    <p><figure>
        <p><xptr to="boxh002embl02ill0048.gif"/></p>
    </figure></p>
<div type="section">
<pb n="49"/>
<head rend="h4"><hi rend="i">Sole, Soloque.</hi></head>
<p>SEgetes, ut ubertim proveniant, laeto atque pingui agro committi debent. Pro soli enim nobilitate, &amp; oppido proveniunt, &amp; magis commendantur. Castra metaturus Princeps ingenium loci exploret. Culta, ubi potest laeta, foecunda invadat, &amp; quae victum suppeditent, quantum satis. Ita tamen ut necessariis instructus miles vivere possit, non autem delitiarum affluxu corrumpi. Inopia multos pessum dedit, sed plures voluptas. Inopia enim ad virtutem subinde accendit, voluptas dissolvit. Annibal injuria loci compulsus inaccessas aliis Alpes aceto fregit &amp; in Italiam penetravit. Eundem invictum Alpibus &amp; indomitum armis Campaniae soles, ac tepentes fontibus <pb n="50"/>Bajae subegerunt. Adeò, ut cui Italia media Africa fuerat, tunc bustum esset. Foveri miles debet, non enervari. Foventur, cum necessaria vitae praebentur; at vero cum supervacua, enervatur. Innutritus voluptatibus aut de hostium insultu securus est, aut cum in hostem movendum est, vix ab istis potest divelli. Miles in hosticum profecturus vitam non delitiis sed labori, vigiliis, hosti debet. Necessariis utatur. Nec ad hoc tantum belli Imperator, sed commodam quoque aëris temperiem, &amp; quam ferre miles possit, attendat. Frigidis natus locis, &amp; ipsa educatione ad rigorem induratus, bellum gerere non potest, ubi aestus adurunt; ut nec in frigidis locis ille, qui alia solis indulgentia exceptus est. Romanus in Germania bellum olim gerens torpebat; Germanus in Italia lan-<pb n="51"/>guebat. Illi nimium frigus, huic nimii aestus adversi. Ita locum suum unicuique, &amp; pro loco genium natura fecit. Qui ordinem ejus ac dispensationem, excedit, naturae ipsi aut vim facit, aut confundit. Non aliter ac si in silvis delphines, in mari apros educaret. Difficile igitur, ubi debellandum hostem habes, cum caeli injuria luctari. Pars autem victoriae illum bello locum delegisse, ubi terra &amp; coelum favere gerenti intelliguntur.</p>
</div>
</div>
<div type="chapter">
<pb n="52"/>
<head rend="h3">V I. <lb/><hi rend="i">Nequid nimis.</hi></head>
    <p><figure>
        <p><xptr to="boxh002embl02ill0052.gif"/></p>
    </figure></p>
<div type="section">
<pb n="53"/>
<head rend="h4"><hi rend="i">Nequid nimis.</hi></head>
<p>VInum hoc è vasculo erumpit; nec inter angustias ejus vult concludi. Discat in hostem iturus Princeps non ubique eum debere concludi. Quem claudis, ad majorem virtutem cogis. Ex desperatione crescit audacia; &amp; quum spes nulla est, metus accendit. Rectè Scipio: Via hostibus, qua fugiant, munienda est. Salutem in manu habet, qui aliunde non exspectat. Quo majore vi premitur, eo majore assurgit. Caedem, quam ante oculos indignam videt, in acie contemnit; &amp;, si cadat, gloriosum sibi putat. Vere Tragicus in Hyppolito.</p>
<q rend="bq"><hi rend="i">Prohibere ratio nulla periturum potest:</hi><lb/><hi rend="i">Vbi quis mori constituit, &amp; debet mori.</hi></q><pb n="54"/>
<p>Qui autem mortem contemnit, jam vitam redemit. Ad extrema redactus in manu &amp; armis spem salutis ponit, quam non prius quàm cum istis deponit. Sic autem hostem aut magna clade, aut excidio mactat. Nullius perniciosior est, quàm quem audacem angustiae faciunt, inquit Seneca; longeque violentius semper ex necessitate, quàm ex virtute corrigimur. Nec in bello tantum hoc quaerimus, sed etiam post bellum. Qui extremi libertatis, ad repetendam eam animum appellunt. Extremi autem sunt, qui superbiam victoris per obsequium &amp; modestiam effugere non possunt. Auferre, trucidare, rapere falsis nominibus imperium, liberos, propinquos, quos natura unicuique carissimos esse voluit, conjuges, sororesque polluere, bona fortunasque in tribu-<pb n="55"/>tum agere, corpora ipsa ac manus inter contumelias ac verbera conterere, infirma vincula sunt caritatis. Faciunt illa, ut victi esse nolint, imo victores fiant, quos debellavimus. Serpentem quo magis premis, eo magis virus suum dispargit: praesertim ubi de sese jam actum videt. Sequatur belli imperator, qui hostes suos victos jam habet. Maximum victoriae momentum est, ipsius victorirae victos non paenitere: &amp; ea demum constans atque certa fides, quam immoderato imperio ipsi in aliis non violamus. Is demum est victor, qui ita vincit, ut victos se illi ipsi, qui victi sunt, non sentiant. Quod fit, si dominus, non conditio mutetur. Parum quippe curant subditi, sub quo vivant, modo bene &amp; clementer habeantur. Qui extrema iis infert, quos debellavit vires <pb n="56"/>eorum accendit atque erigit, quae jam jacebant. Initium salutis est, spem ejus tenendae non habere. Satis quisque putat victum esse; at nimium, penitus exscindi &amp; exstirpari. Qui enim victus est in victore fortunam, quanquam invitus admiratur. Qui victum se jam ultra premi videt, in eodem violentiam, tanquam scelus, detestatur. quam cum ferre non possit, invicto animo se opponit. Extrema quò &amp; cui extrema infliguntur.</p>
</div>
</div>
<div type="chapter">
<pb n="57"/>
<head rend="h3">V I I. <lb/><hi rend="i">Probis probari.</hi></head>
    <p><figure>
        <p><xptr to="boxh002embl02ill0057.gif"/></p>
    </figure></p>
<div type="section">
<pb n="58"/>
<head rend="h4"><hi rend="i">Probis probare.</hi></head>
<p>A Quila pullos suos soli exponit, &amp; aciem eorum explorat. Si immota stet, fovet; si tremula sit, expellit. Principes in offerendis dignitatibus sequantur. Dignitas non est, nisi à dignis gesta. Digni non sunt, nisi qui sustinendae isti pares. Pares autem habendi non sunt, nisi qui virtutem probârunt. Nec nobilitas, nec sanguis, aut studium privatum, nec commendatio, aut preces aliorum, locum hîc habent. Optimum quemque, fidelissimum oportet putare. Qui majores tantum ostendit, de se &amp; virtute sua diffidit. Pares omnes natura fecit, sola virtus discrimen interponit. Quae caussa priscae &amp; cordatae nobilitatis. Saepe posteri majoribus suis indigni, nominis tantum &amp; <pb n="59"/>familiae, non etiam virtutis haeredes sunt. Nec sanguinis propinquitas hîc aestimanda, quae non adeò nos stringit, ut malè de repub. mereri debeamus. Quippe parens illa omnium est, &amp; mater. Ut ut caeteris proximi, ipsi plura debemus. Qui commendationem &amp; preces offerunt, non audiendi. Saepe enim affectui, non nobis aut Reipublicae favent. Fides, integritas, magnitudo animi, explorandae aut ex fama, aut rebus. Famae credendum, si constans, si omnium fuerit. Errat illa aliquando, sed saepe eligit. Rebus, ubi in minoribus quis se majoribus dignum, &amp; sufficere ostendit. Sic Cerialis, Britanniae praefectus, modo labores, &amp; discrimina, mox &amp; gloriam communicavit. Praefecit saepe parti exercitus in experimentum, aliquan-<pb n="60"/>do majoribus copiis ex eventu. Habere debent virtutes spatium exemplorum. Majoribus dignus est, qui dum in secundis consisteret, ad prima laudabiliter adspiravit. Quod fit, si primam dignitatem non licenter more juvenum, qui omnia in lasciviam vertunt, gesserit, &amp; titulum ad inscitiam non retulerit: si noscere omnia, nosci omnibus, discere à peritis, sequi optimos fuerit conatus: si nihil appetierit ob jactationem, nihil ob formidinem recusârit. Si vincere alios inglorium, atteri sordidum putârit. Quorum illud modestiae est, hoc autem magnanimitatis. Si quis supra alios evehi semper velit, aliquando repulsam patitur, atque sic auctoritatem evertit; &amp; si superet, quos inferiores relinquit infestos sibi reddit, atque sic diminuit amorem. Qui verò ab a-<pb n="61"/>liis atteri sese patitur, faman perdit, &amp; indignus illis videtur, quae jam habet. Tantum abest, ut ad altiora sit promovendus. Quippe generosi animi est, cum virtute sua aut existimatione ita colluctari, ut utraque &amp; virtus &amp; dignitas accipiat incrementum. Haec si in levioribus qui probârint, magnis destinandi sunt quia magnis pares sunt. Rempublicam evertit, qui ad haec non attendit. Cum periculo Reipublicae discit, qui in ea constitutus ignorat, quae jam didicisse oportebat. Qui enim adhuc discit, saepe impingit. At vel semel tantum &amp; leviter in publicis errâse, id aliquando efficit, quod corrigi nunquam, aut tolli potest. Nec suffecerit, poenam delinquenquenti inferre. Exemplo enim, quod statuis, non reddis, quod Reipub. ereptum est. Proinde of-<pb n="62"/>ficiis &amp; administrationibus praesiciendi potius non peccaturi, quam puniendi, qui peccârunt. Qui enim bonum evexit &amp; clemens audit, quia non punit, &amp; bonus, quia de eo Reipub. prospexit. Qui autem malum praefecit, aut sciens, &amp; sic in Rempub. est iniquus, aut ignarus malum esse, &amp; sic cogitur prius judicium suum damnare, quod auctoritatem evertit, &amp; poenam inferre, quod clementiae famam expellit. Nihil enim est, quod aeque apud suos Principem ingratum reddat quam poenae, etiam cum merito infliguntur. Praesertim cum poena non fuerit irroganda, nisi qui irrogat, poenae merito dedisset occasionem.</p>
</div>
</div>
<div type="chapter">
<pb n="63"/>
<head rend="h3">V I I I. <lb/><hi rend="i">Tecum habita.</hi></head>
    <p><figure>
        <p><xptr to="boxh002embl02ill0063.gif"/></p>
    </figure></p>
<div type="section">
<pb n="64"/>
<head rend="h4"><hi rend="i">Tecum habita.</hi></head>
<p>TEstudinem secum habitantem secutus, vitam privatam prae publicâ commendo. Illa quieta, stabilis, sua est; haec inquieta, subjecta fortunae, aliorum. Ibi modestia est, quae suis contenta; hîc ambitio, quae satisfactum sibi non putat, nisi cum dominatur. Sed servit, ubi se putat imperare. quippe non sua agit, sed aliorum: &amp; quot subditos, tot dominos habet. Salus eorum necessitatem imponit, quam non potest evitare. Ita gregem suum pastor sequitur, &amp; tamen dicitur dominari. Magnificum magistratus nomen est, sed quod specie suâ multos fallit. Aliud enim loquitur, titulos, &amp; gloriam, &amp; dignitatem; aliud tegit, infinitas molestias, &amp; difficultates. Nec <pb n="65"/>enim domini tantum subditi sunt, sed saepe hostes. Qui non rarò beneficia in publicum collata ininjurias interpretantur. Cum vulgores est, quod sine judicio immane quantum potens impetum ubique sequitur, non rationem. Quod laudavit, mox damnat, &amp; cum factum est, eum damnat, qui fecit. Adeò ut ejusdem sit eundem ob idem &amp; in principio amâsse, &amp; sub finem odisse. Neque enim judicat, sed movetur. quemadmodum marini fluctus impetu quodam aut destituunt naves, aut propellunt. Quae bene gesta aut aestimare non potest, aut contemnit. quippe bonum ignorat, dum non ipsum, sed ejus speciem sectatur. sicut infantes pictas in tabula cupedias manu apprehendunt, non quia sunt, sed quia videntur. Quae leviter commissa, interpretando accen-<pb n="66"/>dit. Non aliam ob caussam, quam quod odisse malit, quàm amare. Quemadmodum plerique injuria magis, quàm beneficia extollunt Sed &amp; populus quemadmodum ipse instabilis, ita etiam, quae bene se habent, manere non sinit. Quicquid novum est, isti se probat; improbandum denuo, ubi aliud placuerit, non quia melius, sed quia novum est. Mox ad praeterita recurrit, aut praesentia esse vult, quae adhuc futura. Adeo ut hoc solum sciat, quod ignorat, &amp; fieri velit, quod aut fieri jam non potest, aut adhuc debet exspectari. Ita magistratus non sibi innocentiam suam, aut virtutem debet, sed illis, quibus obsequium relictum est. Quod quàm difficile sit, nemo ignorat. Ideo enim vulgus saepe negat licere, quia vult, non quia haud debuit licere. Durum est cum hac bel-<pb n="67"/>lua in tanta animorum varietate colluctari: &amp; fieri non potest, ut omnibus se unus probet. Singuli diversa &amp; capiunt, &amp; amplectuntur. Pertinacia enim est, quae ad caetera mala accedit, &amp; nihil sibi patitur persuaderi. Qui hic vulgo se opponit, magis movet. Ut qui in mari adversus fluctus audentior invehitur, magis eos attollit. Nec aliter Sapienti evenit. Cum exeunti è theatro confertae multitudini obniteretur, ut adversum se populo probaret, saepe caput vir optimus impegit. Ita qui aliis praeest, ut omnium dominus sit, omnibus servit. Aliter privati, dum sibi ipsis &amp; bona sua, &amp; mala possunt imputare. Si illa, sibi gratulantur; si haec, seipsos absolvunt, quia ipsi fecêre. Sic ut melius sit parere, quàm imperare. Cum imperare &amp; obtinere non nostrum sit, sed <pb n="68"/>aliorum. Parere autem in nostrâ est potestate. Quid quod hoc ipsum parere, sit imperare. Nemo enim paret, nisi qui obsequium sibi indixit.</p>
</div>
</div>
<div type="chapter">
<pb n="69"/>
<head rend="h3">I X. <lb/><hi rend="i">Loquendo &amp; tacendo.</hi></head>
    <p><figure>
        <p><xptr to="boxh002embl02ill0069.gif"/></p>
    </figure></p>
<div type="section">
<pb n="70"/>
<head rend="h4"><hi rend="i">Loquendo &amp; tacendo.</hi></head>
<p>NOn praetento pollice, aut exsertâ dextrâ, ut dicturi olim sed imagine hac non tam silentium indicimus: quàm quod in vita humana difficillimum est, docemus opportunè loqui &amp; tacere. Silentio primum natos natura damnavit. Unde &amp; infantes nominamur. Nec enim ea aetate loqui oportuit, quâ omnia nescimus. Mox pro captu mentis &amp; rerum lacera ac dimidiata verba pronuntiamus. Deinde tota efferimus; &amp; sic quoque à brutis distamus. quippe cum interpres rationis sermo sit, hic caeteris animantibus datus non est, quod illa carerent. Nec enim Celso credimus, qui providum sui naturae instinctum, rationem appellavit: &amp; in hominem iniquus est, qui eum solum <pb n="71"/>hic non patitur regnare. Sicut ergo solius hominis est ratio, &amp; rationis velut interpreti ac legata oratio; ita solius hominis est loqui. Quod non artis beneficium est, sed naturae. Ita infantuli duo à Psammiethico AEgyptiorum Rege sepositi, nec alloquio aliorum imbuti, postquam vagire destitissent, loquuti sunt. Nec id à nutricibus habuêre, quibus linguae abscissae; nec ab aliorum consuetudine, quia nemo accedebat. Frustra tamen de linguae antiquitate AEgyptii, &amp; Phryges certantes, ad partes naturam vocabant. Neque enim ab ea est, sive Phrygum sive AEgyptiorum lingua, sed tantum loqui. Si à natura haec aut illa esset, omnes eam usurparent. Unde, nasci hominem &amp; mutum &amp; surdum, audireque prius pueros, mox loqui Aristoteles existimavit. Nec enim Grae-<pb n="72"/>ce loquitur, nisi qui aut ita loquentem audivit, aut lectione percepit. Vocem igitur distinctam natura, sed aliis usitatam ars &amp; institutio praescribit. Sic ut ad hanc illa nos disponat. Ut domus si materiam videas, à natura, formam, ab arte habet. Porre ut solius hominis est, loqui; ita bene loqui, &amp; quando &amp; quomodo oportet, solius est sapientis. Neque sane aliud quid eloquentia omnis, quàm sapientia est. Quemadmodum enim Crispus alibi loquentiae sapientiam merito opponit; ita &amp; ex eo facile colligere est, eloquentiae nomine ipsam etiam sapientiam significari. Quare &amp; illa humanarum rerum regina quasi quaedam &amp; domina sapientibus semper visa est; sine cujus arbitrio ac usu neque homines neque res hominum possunt constare; neque societatis, quae ci-<pb n="73"/>viles dicuntur, &amp; omnino necessariae sunt, aut iniri, aut conservari. Unde &amp; Peitho, id est, efficax quaedam dicendi vis ac Suada Respub. Platoni dicitur constituisse.</p>
<q rend="bq"><hi rend="i">Dictus &amp; Amphion, Thebanae conditor arcis,
    Saxa movere sono testudinis, &amp; prece blanda
    Ducere quô vellet.</hi></q>
    <p>Idem enim Amphionis fabula veteres significâsse videntur. Pulchre &amp; apposite inprimis Salisberiensis in Metalogico, Lib. 1. Cap. 1. ,,Bene Deus ordinavit, ut alterius opere res altera indigeret, &amp; altera defectum alterius suppleret; dum sunt singula, quasi singulorum membra. Semiplena sunt ergo omnia, si ab invicem dissolvantur; sed aliorum foederatione perfecta, quoniam omnia mutuis constant auxiliis. <pb n="74"/>Miror igitur, quid sibi velint, qui Eloquentiae negant esse studium. Ipsamque sicut visum non caeco auditum non surdo, asserit gratis à natura provenire ei qui mutus non est; sed plenius, si natur<hi rend="i">a</hi>e munus exercitio roboretur, nec tamen beneficium aliquod ab arte praestari; aut id minus, quàm labor, artis exposcat. Sicut enim eloquentia non modo temeraria est, sed etiam coeca quam eloquentia non illustrat, sic &amp; sapientia, quae usu verborum non proficit, non modo debilis est, sed quodam modo manca. Licet enim quandoque aliquatenus sibi prodesse possit sapientia elinguis ad solatium conscientiae, raro tamen &amp; parum confert ad usum societatis hamanae. Nam ratio, scientiae virtutumque altrix &amp; custos quae de verbo frequentius concipit, &amp; per verbum nume-<pb n="75"/>rosius &amp; fructuosius parit, aut omnino sterilis permaneret, aut quidem infoecunda, si non conceptionis fructum in lucem ederet eloquii; &amp; invicem, quod sentit, prudens agitatio mentis hominibus publicaret. Haec autem est illa dulcis &amp; utilis conjugatio rationis &amp; verbi, quae tot egregias genuit urbes, tot conciliavit &amp; foederavit regna, tot univit populos &amp; caritate devinxit, ut hostis omnium publicus merito censeatur, quisquis hoc, quod ad utilitatem omnium Deus convinxit, nititur separare. Qui igitur eloquentiam persequitur, omnem totius sapientiae impugnat operum, societatis humanae foedus distrahit, &amp; nullum charitati, aut vicissitudine officiorum relinquere locum. Brutescent homines, si concessi dote pri-<pb n="76"/>ventur eloquii; ipsaeque urbes videbuntur potius pecorum quasi septa, quàm coetus hominum, nexu quodam societatis foederatus, ut participatione officiorum, &amp; amica invicem vicissitudine eodem jure vivant.,, Haec ille; &amp; ita verba ejus, quae confusa vulgo ac corruptissima leguntur, ordinanda sunt. Sed ut loqui naturae, &amp; bene loqui sapientiae est; sic tacere subinde, ubi loqui possumus, prudentiae esse arbitramur. Nec mirabimini si qui de silentio sermo est, loquacem me fecerit. Loqui enim non prohibent silentii praecepta, ubi haec ipsa docentur. Quemadmodum medicus de morbo loquitur, cum de sanitate agit, &amp; de ineptiis Sophistarum Philosophus, qui artem bene disserendi profitetur. Silentium non nisi unitatem esse suis olim <pb n="77"/>Pythagoras persuadebat. Qui enim solus est, etiam cum loquitur, tacere videtur. Nam loquitur tantum sibi. Sive autem quis cogitet secum, sive loquatur, adhuc tacet. Quin verò non apud nos, sed alios silemus. Nec illa tacita nobis videntur, quae scimus, sed aliis, qui ignorant. Et non homines illa res, sed Deos ipsos, si mihi quidem sic loqui liceat, autores habet. Sic Tacitam Numa, Harpocratem AEgyptii, Sigalionem Graeci, Angeroniam Romani, aris &amp; templis coluêre. Tacitam ex disciplina Pythagorae, qui ἐχεμυθίαν eam nominabat. Illa Camaenarum una docebat, sapientis esse ut quaedam loqui, ita quaedam tacere. Harpocrates infantis forma os dextra obsignabat. Nam &amp; aetas illa silentio transigitur, 7 magnae virtutis est linguam cohi-<pb n="78"/>bere, Quem optimo acceptum consilium Romani, pessimo Italia, juxta cum Serapide &amp; Iside, L. Pisone &amp; Gabinio Coss. expulêre. Eundem illum cum Sigalione fuisse quidam arbitrantur. Certe idem, Silentium dico, &amp; nomine &amp; forma indicabat. Angeronia tutelaris &amp; custos Dea imperii, ore obligato, taciturnitatis indice, intercedebat, quo minus palam fierent Reipublicae arcana. Cui populus ex vetere instituto <hi rend="sc">xii</hi> Kal. Ianuarias, prudentes &amp; imprimis curandae Reip. dati ex sapientiae praescripto semper litabant. Ita Dii ipsi Deaeque tacebant, &amp; tacendum esse gestu atque exemplo alios monebant. Silerem hic, &amp; dicendi hic finem facerem ego, si tacenda mortales silerent. Nunc tacendum non est, quia loquuntur. Ea dico quae siluisse oportebat. <pb n="79"/>Nec nostra tantum querela illa est, sed antiquorum. Eadem enim mala patimur, sed nostra graviora nobis videntur, quia sentimus. Quàm frequens illud apud Homerum!</p>
    <q rend="bq"><hi rend="i">Ποῖον σ'ἐπὸς φύγην ἕρκος ὀδόντων</hi></q><p>Artem dicendi multi &amp; veterum &amp; recentiorum tradidêre: qui tacendi praecepta componeret vix unus. Forsan, quod uniuscujusque sit sibi ipsi silentium imperare. Imo Rhetorum praecepta tacenda quaedam docuerunt; vitia dico sermonis; quae non verborum tantum sunt, ne quis fallatum sed etiam rerum. Et profecto quid aliud eloquentia omnis est, quam ars bene dicendi? Quis autem bene dicit, nisi qui quaedam tacet? Sic ut ejusdem artis sit &amp; sermonem, &amp; silen-<pb n="80"/>tium bene instituendum docere. Sed nos aliud hîc volumus, quod duabus litteris se absolvit. ST.</p>
<p>Habetis jam &amp; legitis, quod sequi quidem, efferre non potestis. Tale enim esse debebat, ut silentium indicaret. Vel hinc tantum discite, quanto facilius sit tacere, quam loqui. Agite, litteras modo numerate. Qui loqui discit supra viginti habet, qui tacere vult, duabus monetur, &amp; qui jam tacet sine ullâ se tuetur. Nemo hîc sectam facit. Nec Ciceronis aut aliorum aemulus audit, qui tacet, cum tamen in tot partes abierint magistri dicendi. Nec seculum, quod sub Augusto fuit, sed suum sequitur. Semper enim sibi constat, &amp; Spartanae brevitatis, aut tumoris Asiaticorum non accusatur. Ad versuum vel orationum numeros se non adstringit, de quibus tam <pb n="81"/>multa operosè inculcantur. Nec enim breve aut longum silentium gratum aut ingratum videtur, nisi illi qui mallet non taceri. Quotiens quis tacuit, in leges Rhetorum, &amp; Grammaticorum non peccavit. Sic &amp; liber, &amp; suus est, &amp; soloecismum non facit, nisi cum loquitur, quod tacere praestabat. Nec laudat, nec vituperat, nec accusat, nec absolvit, nec dissuadet, nec hortatur. Et facit tamen haec, non aliis, sed sibi. Partes non habet: ut oratio, quae sine illis, tanquam membris destituta, cadit. Et incipit simul &amp; concludit, &amp;, ut verbo dicam, omnia silentio complectitur Gravissima haec illis sunt, qui loqui possunt: facillima nonnisi Choromandis, Trogloditis, &amp; si quos plures silentio natura damnavit. Ad quid damnavit! Feliciores enim nobis sunt, qui dum loqui-<pb n="82"/>mur totiens &amp; in divina &amp; in humana peccamus. Miserum quidem est loqui non posse; pejus tamen loqui ubi tacere oportet; summae verò felicitatis, sed quae paucis contingit, ex prudentiae rationisque ductu &amp; bene loqui posse, &amp; benè tacere. Ad silentium nos vocat natura, quidquid in eâ magnum aestimatur. Tacita fides, tacita fidei commissa, tacita pecunia, &amp; infinita alia in libris juris consultorum. Tacitum caelum apud Maronem lib. 3.</p>
<q rend="bq"><hi rend="i">Sidera cuncta notat tacito labentia caelo.</hi></q><p>Tacita luna lib. <hi rend="sc">ii.</hi></p>
<q rend="bq"><hi rend="i">navibus ibat</hi><lb/><hi rend="i">A Tenedo tacitae per amica silentia lunae.</hi></q><p>Tacitum Latonae pectus lib. <hi rend="sc">i.</hi></p>
<q rend="bq"><hi rend="i">Latonae tacitum pertentant gaudia pectus.</hi></q><p>Major enim taciturnitatis affe-<pb n="83"/>ctus. Unde illa Terentiana:</p>
<q rend="bq"><hi rend="i">Vt mecum tacita gaudeam.</hi></q><p>Tacitae virgines Vestales. Horatii est Od. <hi rend="sc">xxx.</hi> lib. 3.</p>
<q rend="bq"><hi rend="i">Dum Capitolium</hi><lb/><hi rend="i">Scandet cum tacitâ virgine pontifex.</hi></q><p>Sic ipsis &amp; perpetuus ignis, &amp; simulachrum Palladis, &amp; aeternitas imperii juxta cum silentio commendabantur. Silentium in auspiciis dictum, quod vitio carebat, &amp; religionem non turbabat. In sacris cum sacerdos clamaret, <hi rend="sc">Linguis Favete</hi>, silentium indicebat. Sic ut favere crederetur ille, qui taceret. Fatali urbis nomini veneratio &amp; auctioritas à silentio accedebat. Et Eleusiniaca sacra hoc potissimum constabant: Toto quadriennio sacerdotes silebant, &amp; Mystae dicebantur. Quorum exemplo Pythagoras annum insuper <pb n="84"/>unum ad exilium vocis adjecit. Prima enim sapientiae rudimenta putabat, posse tacere. Quasi loqui non posset, nisi qui tacendo audisset prius, quae loqueretur. Et sic à Sophistis quam maximè distabat, qui loquaculos suos reddebant, non sapientes, &amp; declamationibus scholas, non animos implebant. Imo divinum quiddam silentium esse idem Pythagoras existimabat. Unde &amp; à piscibus abstinere suos voluit, quod nemo unquam eos audiret. Quae sola jam suffecerint, ut ne si plura dixero, silentium quis mihi hic imponat, Bruta videte, quibus turbatum quendam, confusum, implicatumque sonum natura dedit. Non utuntur eo, nisi aut necessitas cogat, aut tempestas anni invitet. Et nos quidquid in buccam venit effutimus. Mali quondam ominis habebatur, <pb n="85"/>si pecudes forent loquutae. Boves humanas voces aliquando edidisse legimus: sed quotiens illud factum, aut exercitus deleti, aut conjuratione servorum Italia oppressa, aut graviora istis mala incidere. Nec aliter nos ubi vel petulanter, vel imprudenter loquimur, &amp; in nos, &amp; in alios, &amp; in Rempub. peccamus. In nos, cum de nobis ipsi ea prodimus, quae, vel nostri causâ, clam habita oportebat. Ita saepe nos reos peragimus, à nemine, nisi à nobis, accusati. Adeò in dicendo imprudentes, non nostri, &amp; nobis hostes plerique hominum sumus. Accepi inter quotidianas Hispanorum preces esse; <hi rend="i">Adversus nos, ô Deus, nos tuere. </hi>Tanquam nullus major homini hostis sit, quàm ipse sibi; &amp; non tam homo homini lupis sit, ut in Proverbio est, quàm sibi; hoc <pb n="86"/>est, sui sibi plerumque mali auctor sit, non agendo tantum, sed saepius etiam dicendo. In alios, cum &amp; laedimus eorum famam, &amp; fallimus, &amp; mentimur. In Rempub. cum arcana ejus stolidè propalamus. Loquere ut te videam, dicebat Socrates. quippe indicium animi &amp; viri, sermonem esse existimabat. Ita enim quisque loquitur, ut sentit. At ego illum demum rectè videre me puto, qui tacet. Enim verò dum quid tacetur non quidem illud ipsum, quod tacetur, sed prudentem intelligimus eum, per quem ignoramus, quod tegit. Et saepe, ego eum inprimis laudo, ac pluris facio, qui quaedam me vult nescire. Sed tacendum subinde esse, facile quivis admiserit; at verò ubi, &amp; quando, &amp; quomodo, plerique ignorant. qui loquuntur ubi tacere, &amp; tacent, ubi loqui debebant. <pb n="87"/>Quaedam profecto efferre non possumus, quaedam non debemus. Illa sunt quae aut captum nostrum excedunt, aut planè ignoramus. In utrumque non raro impingimus, dum tenuitatis nostrae ac ignorantiae ignari ipsi sumus. Infinita adhuc sunt, in quae acies ingenii nostri penetrare non potest. de quibus dum disserere multa volumus, similes illis sumus, qui &amp; tenebras videre volunt, &amp; silentium audire. Neque enim tenebrae sunt quae videntur, neque silentium quod auditur. Proinde praestat hic tenere &amp; ex ingenio, &amp; ex sermone modum: ne aut praecipites cadamus, dum ad ea, quae supra nos sunt, tendimus, aut in ipsa illa peccemus, quae vix animo comprehendenda verbis frustra &amp; saepe impiè explicamus. Reliqua sunt, quae sciri possunt, &amp; <pb n="88"/>alii noverunt, sed quorum nos rudes &amp; imperiti. quorum scientiam dum operosè ostentare volumus, idem nobis evenit, quod caloni, qui ad citharam, aut bovi, qui ad ephippia accessit. Nam uterque ludibrium omnibus debet. Non autem majoris usus laudisque est, quod noveris, dicere, quàm quod ignores silere. In istis enim ostendis quis sis, &amp; laudem mereris; in his quidem etiam quis sis, sed qualis videri non debebas, &amp; dedecus reportas. Sic ut audire hîc ego malim, quàm loqui. Qui enim audit sibi consulit, dum discit; qui loquitur, indicio suo, ut sorex, se prodit. Qui sic tacet imperitus non habetur; Qui sic loquitur, famam saepe faveri, sibi negat, qua fruebatur, forsan, priusquam loqueretur. Quod Megabyso Persae olim evenit. Is purpura splen-<pb n="89"/>didissimus Apellem convenit, &amp; quamdiu tacuit, de imaginibus rectè judicare posse credebatur; sed ubi judicare coepit, imperitissimum se ostendit. Sic nemo stolidum crederet, si posset tacere; &amp; ille ipse sapiens audiret, si sermonem cohiberet. Nemo Miletidem Atheniensem nôsset, si nunquam esset loquutus. Sed loquutus est &amp; ideo fatuus audit. Caeterum plerumque liberaliores in loquendo sunt, qui tacere debebant. Omnia tacenda sunt, aut dicenda quae oportuna. Linguam Erechthio &amp; Aristomeni non praecidisset Valentianus, si eam ipsi potuissent fraenare. Nunc autem ea in parte paenam dederunt, per quam peccârunt; &amp; non tacendo fecerunt miseri, ut loqui postea non possent. Charidemus Atheniensis, quod plures Persarum, firmiores Macedonum <pb n="90"/>copias dixisset, à Dario interfectus est. Adeò ut periculosius nihil sit, quàm de aliis loqui, &amp; judicare. Nec mala hic tacenda tantum sunt, sed etiam bona. Praesertim si dicendo obesse magis nobis &amp; aliis, quàm prodesse possimus. Aruleno Rustico Paetus Thrasea, Herennio Senecioni Priscus Helvidius laudati exitio fuêre. Nec enim ut virtutis, quae laudem haud dubiè merebatur, ita temporis habebant rationem, quo bonis omnibus infestus princeps erat. Loqui semper, quod verum est, boni viri, sed tacere quiddam, quod scimus &amp; verum est, prudentis esse arbitramur. Et quemadmodum liberalis non est qui omnia sua alteri donat, sed profusus, ita qui effundit, quidquid audivit, non disertus est, sed loquax &amp; simul iniquus. Futiles illos tango, qui nihil possunt con-<pb n="91"/>tinere; quibus idem evenit, quod piscatoribus illis, qui quae ceperant perdidêre. Dominium eorum, quae norunt, in alios transferunt, nec actionem instituere possunt repetundarum. Quod enim dictum semel est, revocari non potest. Unde &amp; <hi rend="i">alata </hi>verba Homerus nominabat. De arcanis inprimis publicis, loquor, quae sciri non debent. Qui statim post convivium cibum evomit, ab eo nutriri non potest: &amp; qui secreta prodit, fructum eorum non capit, quia secreta non mansêre. Si arcanum est, cur alteri patefactum? An ut contineret? Similem tibi arbitrare, qui continere non potuisit, &amp; dedisti exemplum quod sequeretur. Imo secretum non putabit, qui à te accepit. Neque enim tale videtur, quod quis praeter te novit. Sic ut quod aliis tradis non <pb n="92"/>commendes secretum, sed prodas. Nihil de his cum aliis, cum nobis multa loquamur. Quae enim aliis dicta jam arcana non sunt; quae nobis, manent, quae fuêre. Scire haec debemus, tanquam ignoremus. Arcanum si soli tibi commissum, si solus exsequi potes, solus habeto. Si aliis, quorum interest, prodendum, non statim prode, sed cum usus &amp; necessitas cogit. De ipso momento &amp; articulo loquor. Quae enim diu multi sciunt, mox nemo ignorat. Sola illa hic certa fides, quam quis sibi tantum habet. Ita ne quidem filio suo Antigonus rex, sed nec togae suae Celius Metellus credebat. Non linguae tantum, sed animo fraenos hic injicio. Qui lingua tacuit, saepe animo loquutus est; &amp; vultu prodidit, quod animo loquebatur. De externis quibusdam <pb n="93"/>notis ago, quae non nunquam indicia eorum sunt, quae vel agimus jam, vel cogitamus. Ovidii hoc oraculum est;</p>
<q rend="bq"><hi rend="i">Saepe tacens vultum, verbaque vultus habet.</hi></q><p>Sic ut non tantùm hoc tacere sit, verba non efferre. Saepe quis videt in nobis, quod non audit, &amp; ideo audire se putat, quia videt. Quamquam qui hic videt, conjicere tantum possit, quod qui audit certò intelligit. Adeo ut longè gravius sit audiri, quàm videri. Audire nos ipsos praestat, &amp; tacere. Unam linguam natura dedit, pauca loquamur; duas aures, saepe arrigamus. Quas, si nescitis, inter deas antiqui habuêre. Forte quod hac parte ad Deos maximè accedere se putarent; qui audiunt quidem mortalium preces, sed non loquuntur. Ridebitis haud dubiè aures <pb n="94"/>quoque inter Caelites à me numerari. Sed lapis pro me loquatur. Is Patavii apud Ramnusios sic habet.</p>
<q rend="bq"><hi rend="spat">AURIBUS B. D. D. PETRUSIA PROBA<lb/>MAGISTRA GALGESTI HERMEROT.</hi></q><p>B. D. D. <hi rend="i">Bonis deabus dedicabat. </hi>Solis igitur auribus inter reliquas corporis partes contigit Dearum numerum augere, &amp; ita, ut bonae dicerentur. Aures igitur Deae sunt, in quarum censum lingua non venit. Adeò ut divinum magis sit audire, quàm loqui. Ita tamen tacendum, &amp; audiendum est, ut aliquando loquamur, ne frustra audivisse videamur. Et Fa-<pb n="95"/>bulanum, &amp; Ajum, &amp; Loquutium, sermonis praesides Deos, prisci etiam habuêre. Linguae Diis sacrae, &amp; victimarum loco in ignem, jam tum Homericis temporibus conjectae, quod eam optimam corporis partem existimarent. Ut non sine numine hoc ipsum sit, loqui. Amyclae silentio periere. Caussam aliam ex me non quaerite. In hostium manus non incidissent cives, si fuissent loquuti. Nec multus hic ero. Dum tacenda audivistis, quae dicenda ignorare non potestis. Bene loquutus est, qui quaedam tacuit; bene tacuit, qui quaedam est loquutus. Ita Socrates loquutus est, ut in dicendo vel necessitatem, vel opportunitatem sequeretur; ita Cato, ut nullum verbum emiserit, de quo doleret.</p>
</div>
</div>
<div type="chapter">
<pb n="96"/>
<head rend="h3">X. <lb/><hi rend="i">Post fata superstes.</hi></head>
    <p><figure>
        <p><xptr to="boxh002embl02ill0096.gif"/></p>
    </figure></p>
<div type="section">
<pb n="97"/>
<head rend="h4"><hi rend="i">Post fata superstes.</hi></head>
<p>IGnis iste cineri suppositus, qui exstinctus quasi &amp; sepultus creditur, manet tamen, vimque suam mox explicat &amp; fulgorem. Haud aliter principes, postquam exempti rebus humanis, &amp; vivere simul &amp; imperare desierunt, post excessum etiamnum superesse debent: &amp; possunt superesse, dum post se conditos accipiunt genitum aut destinatum ante successorem. De illis ago, qui acceptum à majoribus principatum, non exspectatis aliorum suffragiis, pro arbitrio ad alios transmittunt. Principes mortales sunt, quia ut ut supra homines, non tamen fragilitatem humanam positi sunt: Respub. autem aeterna est, quia licet hi aut illi fuerint, continuo tamen sunt, qui sequantur. Hoc <pb n="98"/>ipsum etiam plantis natura dedit. Semen suppeditant illae, cum pereunt. In quo non quidem ips<hi rend="i">a</hi>e. sed earum species renascuntur. Mori omnes natura voluit; ultra mortem vitam proferre, jus &amp; ratio invenit. De ultimis morientium tabulis loquor; quibus mandatur, quod post fata quasi factum volumus &amp; ipsimet superstites sumus. Chartae, cerae, mutae quaedam litterae nomine nostro cum posteris loquuntur: Nemo postrema haec vota non exsequitur, nisi qui peccat in fidem &amp; pietatem. Principi autem inprimis est cavendum, ne, non provisis haeredibus, vacuum deserat principatum. Cura illa tanto magis eum tangat necesse est, quanto majora tenet, &amp; moderatur. Nam dum deest, cui debetur, quivis invadit: &amp; accipit, saepe non qui meruit, sed primus <pb n="99"/>occupavit. Sic ut dum de imperio contendunt multi, omnes subinde pereant, quia unus destinatus non est; qui nullo negotio scribi potest, aut nuncupari. Certo igitur h<hi rend="i">a</hi>erede imperii instituto magnis malis obviam itur, ac motibus, &amp; adhuc regnat, quamvis fato functus, qui du<hi rend="i">m </hi>viveret, sibi alium suffecit. Non contendam hîc, praestetne nasci, an eligi. Nascuntur alibi principes, alibi eliguntur. Bene nascitur, qui eligendus fuerat, etiamsi natus non esset. Bene eligitur, qui nisi electus jam esset, nasci debuiffet. Ubi quis nascitur, saepe naturam; ubi eligitur, s<hi rend="i">a</hi>epe suffragia hominu<hi rend="i">m </hi>ac vota damnamus. Gignendi tamen haeredes aut destinandi. Si geniti ad naturam educatio, &amp; virtus accedat. Si destinandi, non destinentur nisi qui capaces. Paucis dicam. Proximus hic omnium optimus putandus est. Et si optimum i-<pb n="100"/>gnoratis, Plinium audite, ubi optimum commendat. Justisne, ,,(Trajanum, Principem haud dubiè optimum, alloquitur) de causis S. P. Q. R. optimi tibi nomen adjecit? paratum id quidem &amp; in medio positum, novum tamen scias neminem ante meruisse, quod non erat excogitandum, si quis meruisset. An fatius fuit felicem vocare? quod non moribus, sed fortunae datum est. Satius magnum? cui plus invidiae, quàm pulchritudinis inest. Adoptavit te optimus Princeps in suum, Senatus in optimi nomen. Hoc tibi tam proprium, quàm paternum, nec magis definite distinctéque designat, qui Trajanum quàm qui optimum appellat, ut olim frugalitate Pisones, sapientia Laelii, pietate Metelli monstrabantur, quae <pb n="101"/>simul omnia uno isto nomine continentur. Nec videri potest optimus, nisi qui est omnibus optimis in sua cujusque laude praestantior. Merito tibi ergo post caeteras appellationes haec est addita, ut major. Minus est enim Imperatorem, &amp; Caesarem, &amp; Augustum, quàm omnibus Imperatoribus &amp; Caesaribus, &amp; Augustis esse meliorem. Ideóque ille parens hominum Deorumque optimi prius, deinde maximi nomine colitur. quo praeclarior laus tua, quem non minus constat optimum esse, qu	am maximum. Assecutus es nomen, quod in alium transire non possit, nisi ut appareat in bono Principe alienum, in malo falsum. quod licet omnes postea usurpent, semper tamen agnoscetur ut tuum. Etenim ut nomine Augusti admo-<pb n="102"/>nemur ejus, cui primum dicatum est, ita haec optimi appellatio nunquam memoriae hominum sine te recurret, quotiesque posteri nostri optimum aliquem vocare cogentur, toties recordabuntur, quis meruerit vocari. Nec aliter Alexander.,, Is cum à fato suo abesset propius, quem tot regnorum haeredem habere vellet rogatus, optimum nominavit. Sed peccavit tamen, &amp; quidem graviter, ac propè cum amplissimi imperii exitio, quod quem è suis optimum crederet, non indicârit. Nemo hic aut inofficiosi querelam instituit, aut de testibus caeterisque solemnibus non adhibitis loquutus est. Verba testatoris &amp; simul regna vexabantur. Libet hanc controversiam nunc meam facere. Ex quâ discent Principes non optimum modò, sed hunc, <pb n="103"/>vel illum, qui talis, haeredem nuncupare. Fateor nemo jus interpretandi, aut responsa dandi potestatem mihi unquam fecit. Nec tamen mihi hoc, vel aliis fraudi esse velim. Gratis disputo; &amp; quia hic locus necessitatem imponit. Dixit Alexander:</p>
<q rend="bq"><hi rend="sc">Optimus Regnorum Meorum Haeres Esto.</hi></q><p>Nemo solemnia quaesivit, ut dixi, &amp; nemo jam quaerat. Sufficiebat, dixisse &amp; voluisse. Rectè olim Lucius Titius:</p>
<q rend="bq">LUCIUS TITIUS HOC MEUM TESTAMENTUM SCRIPSI SINE ULLO JURISPERITO, RATIONEM ANIMI MEI POTIUS SEQUUTUS, QUAM NIMIAM ET MISERAM DILIGENTIAM: ET SI MI-<pb n="104"/>NUS ALIQUID LEGITIME MINUSVE PERITE FECERO, PRO JURE LEGITIMO HABERI DEBET HOMINIS SANI VOLUNTAS.</q><p>Ita tantum loquutus est Alexander. Breviter quidem ille &amp; bene, quod optimum dixerit; obscure, &amp; malè, quod quis suorum optimus esset aut non dixerit, aut ignoraverit. Proinde itum est in partes. quippe de amplissimâ hereditate cernenda agebatur. Cum unum regno Magnus destinaret, quivis se Regem putabat. Unum dixerat, &amp; omnes de haereditate disputabant: nec disputabant tantùm, sed acriter certabant, per simultates, bella, sanguinem, caedes, ut se optimos non esse indicarent. Atqui, Dii vestram fidem! quid apertius dixisse potue-<pb n="105"/>rat Alexander? Fateor, nec Titium, nec Cajum, sed optimum Alexander designabat. At tam sterile virtutem erat s<hi rend="i">a</hi>eculum, ut optimum ignoraret. Vixerat tamen paulo ante Aristoteles, qui talem domi &amp; in Repub. jam formârat. Optimus sibi quisque, &amp; proinde tot regnorum, tot gentium haeres videbatur. haud dubiè pessimus futurus, si pessimum Alexander voluisset haeredem. Ita enim agitur cum animo humano, ut bona primum, si possit ac profint, aut speciem boni, aut denique malas artes, regnandi caussa ostentet. Satis plerisque est, ad imperium pervenire, &amp; quomodo perveniant, non curare. Quod hominum genus non aliter imperium tenet, quam accepit. Sed in tanto hoc aestu animorum ac dissidio optimus Perdiccas videbatur. Quippe jam <pb n="106"/>moribundus Alexander, spe vitae deposita, propius admissis amicis, detractum digito annulum Perdiccae donaverat. Quamobrem etsi non dictus haeres, indicio tamen electus videbatur. quasi verò aut annulus, aut diadema, aut sceptrum, aut reliqua imperii insignia regem, &amp; quidem optimum, potuerint praestare. Cum annulo igitur totius imperii haereditas ad Perdiccam non venit, quia dignae optimo principe, aut quae optimum faciunt, virtutes simul non transfundebantur. Qui fundum mihi legavit, non statim agricolam; sic qui annulum donat, eo ipso principem, multo minus optimum, facit. Liceat cum Stoicis paululum hîc loqui, ad eximendam eam opinionem, quae de Perdicca omnium animos insedit. Quaedam in potestate nostra sunt; quaedam non item. haec aeterna, <pb n="107"/>&amp; animi; illa externa, non nostra, &amp; fortunae nominamus. Annulum Alexander donavit, quem manu sua tenebat, non regias virtutes; quas &amp; ipse summas non habebat, &amp; si habuisset, non potuisset aut codicillis aut testamento Perdiccae dare. Quemadmodum rex esse sine sceptro potest, ita Rex statim non est, ne dicam optimus, qui illud accepit. Miseret me quidem Perdicc<hi rend="i">a</hi>e. Sententiam tamen dicam, non illam Romanam in rebus dubiis, <hi rend="sc">Non Liquere</hi>, aut pro religione veterum, <hi rend="sc">Me Arbitrari</hi>, sed ex animi sententia &amp; certo: Perdiccas caussa cadit. Annulum, non haereditatem accepit. Annulum autem, sive quia Indiam debellaverat, sive ut corpus Alexandri Hammonem ferri, coelestesque ei honores habendos curaret. Falsus igi-<pb n="108"/>tur Aristomenes; qui, ut harum rerum elegantissimus scriptor loquitur, advocata concione, fabebatur quidem Alexandrum consultum cui relinqueret regnum, optimum vocavisse: indicatum tamen ab ipso optimum Perdiccam, cui annulum tradidisset. Neque enim solum eum adsedisse omnium, sed circumferentem oculos, ex turba amicorum delegisse, cui traderet. Placere igitur summam imperii ad Perdiccam deferri. Certè Perdiccas mihi nec injuria, nec beneficio cognitus: ut nec gratiae hic locus sit, nec offensioni. Si vultis, juratus dicam, &amp; verbis S. P. Q. R. solemnibus.<hi rend="sc">AEquum Est, Justum Est, Juro Me Nihil Hic Contra Leges Fecisse, Nihil Opera Mea Factum, Quo Cuius-<pb n="109"/>quam Salus Laederetur, Neque Me Praemium Aut Honorem Ex Sententia In Perdiccam Lata Cepisse. </hi> Exspectandum aliquamdiu aliis, &amp; haeres placebat, quem filium forsan Roxane esset editura, quae sextum jam mensem ex Alexandro uterum gestabat. Postumorum etiam haberi rationem posse non abnuerim. Et licebat jure Romano. Unde in eo conceptae formulae: <hi rend="sc">Si Filius Meus Me Vivo Morietur Nepos Ex Eo Post Mortem Meam Natus Haeres Esto.</hi> Postumi etiam laborabant. Unde; <hi rend="sc">Qui Mihi Intra Menses Tres Mortis Meae Natus Erit, Exhaeres Esto.</hi> Sed injuriam prudentissimo princi-<pb n="110"/>pum faciunt; qui de nondum nato cogitâsse eum volunt, cum optimum disignaret. Potuit foeminam dare, potuit abortire Roxane, &amp; lucem puer non videre, in ipso utero &amp; vitae aditu exstinctus. Quae autem dementia dubiis, incertis, &amp; forsan non futuris spem imperii, 7 tot regnorum mandare haereditatem? Quid si jam natus ab illis fuerit virtutibus destitutus, à quibus optimus princeps nominatur? An ideo melior, quia filius Alexandri? Nam ne Alexander quidem optimus erat, qui levitate, iracundia, ebrietate vitam pariter &amp; imperium deturpavit. At verò prodire in Lucem adhuc debebat; quis Alexandri tantum virtutes de eo sibi poterat spondere? In dubio adhuc natura, in dubio virtus erat. Poterat autem ab utraque esse defectus. Nec Ro-<pb n="111"/>xane designabatur. Foemina enim, utut excelsi animi, capacem tantae magnitudinis, &amp; amplissimi Principatus spiritum non habebat. Et quomodo optima fuerit, quam melior sexus destituit? Sed non ducum aliquem optimi nomine Alexandro venisse existimamus. Erant quidem illi, ut magnus scriptor loquitur, tantae virtutis, ac venerationis, ut singulos reges putares. Quippe ea formae pulchritudo &amp; proceritas corporis, &amp; virium ac sapientiae magnitudo in omnibus fuit, ut qui eos ignoraret non ex una gente, sed ex terrarum orbe electos judicaret. Neque enim unquam antea Macedonia tam clarorum virorum proventu floruit. quos primum Philippus, mox Alexander tanta cura legerat, ut non tam ad societatem belli, quàm in successionem regni electi viderentur. Non <pb n="112"/>tamen optimi dicendi. Suis quisque vitiis laboravit, &amp; eximias virtutes naevis magnis infecit. Optimus autem est, cui ad istas nihil deest. Ita optimus quisque videri volebat, &amp; ignorabatur; non aliam ob causam, quàm quia non erat. Olim jam dictum, &amp; verum fuit; <hi rend="i">Plures mali. </hi>Et ut quanta malorum multitudo sit scire possitis, bonos, ut non dicam de optimis, numerate. Asclepiodorus è Graecia olim in Syriam profectus, tres tantùm viros bonos, apud Antiochenses Ilapium, Laodicenses Maretem, &amp; Domninum, cognomento Aristidem invenit. Sed in calculo errâsse potuit Asclepiodorus; ac fere septem sunt, si Satyricum audimus.</p>
<q rend="bq"><hi rend="i">Rari quippe boni! numero vix sunt totidem quot</hi><lb/><hi rend="i">Theharum portae, vel divitis ostia Nili.</hi></q><pb n="113"/>
<p>Et nunc verò pauciores.</p>
<q rend="bq"><hi rend="i">Nam genus hoc vivo jam decrescebat Homero.</hi></q><p>A quo tot saeculis distamus. Quotiens de optimo quaesitum, quotiens non inventum? &amp; ubi invenisse se putabant, quotiens erratum? Optimam quidem aquam esse Pindarus asseruit. Forsan quod ex eâ prodiisse omnia cum Homero suo crederet. Vereor tamen admodum, ne hoc Bacchi sacerdotibus persuaserit. Et qui optima illa, quae orbem terrarum non semel inundavit? AEsopus vir, nulli veterum sapientia secundus, &amp; qui in omnem rerum naturam penetravit, cum servire videretur, nec serviret; rogatus quid optimum simul &amp; pessimum esset, linguas esse respondit. Optimum tamen non <pb n="114"/>dixit, quia pessimum pariter erat; quod ipse non ignorabat. Et optimum &amp; maximum Jovem vocant. Sed an optimus ille, cujus flagitia utrasque Poëtarum paginas implevere? Profecto si ille hominum &amp; Deorum, ut volunt, parens optimus dicendus non est, quia non fuit, quid de nobis dicendum, qui extra coelum habitamus? Aristomenes Milesius Graecorum optimus ab Apolline judicatus est. Sed quo minus talem fuisse credatis, consulite annales. P. Cornelius Scipio Nasica Optimus dictus, non omnium tamen sed Romanorum. Sic ut bonus tantum fuerit, qui inter pessimos praestabat. Trajano Optimi cognomen delatum est. Verum &amp; poculis indulsit, &amp; isti flagitio.</p>
<q rend="bq"><hi rend="i">cujus vix audeo dicere nomen.</hi></q><p>Historiam modo imperii ejus <pb n="115"/>consulite, &amp; invenietis. Ita plures non ex merito, sed adulatione ut optimi laudati. Ita optimi dicti, qui pessimis erant meliores, non qui prae caeteris bonis magnitudine virtutis excellebant. Tam rarum est optimum &amp; esse, &amp; merito audire. Non cum malis optimus comparandus est, sed bonis. Qui enim talis meliorem non agnoscit. Et si agnoscat, optimus non est. Optimum esse amplius quid est, quàm aut mens nostra, aut sermo hic capit. Et optimus inter homines nunquam fuit; ac describere non possumus optimum, quia optimi non sumus. Bene tamen Alexander, qui non tam optimum, qui non est, quàm qui ab eo abesset propius, tot regnorum voluit adire haereditatem. Imprudenter, quod talem è suis non delegerit; nisi miserior forsan, quod non invenerit. Et <pb n="116"/>sic quidem nobis videtur. Caveant principes, &amp; sequantur. Caveant ne incertum; sequantur, ut optimum, prout fieri potest, haeredem faciant. Sic supererunt Reipub. postquam obiêre; &amp; regno praeerunt, postquam illud reliquêre. Claudam ego sermonem hunc omnem de iis, qui rerum principibus succedunt, aut succedere debent, elegantissimo verissimóque illo Persarum proverbio; <hi rend="sc">Boni Principis Defuncti Laudatissimum Epitaphium Est, Bonus Quem Dedit Ipse Aut Genuit, Successor.</hi>Malus enim est, caetera optimus Princeps, cui, cum optimum dare potuerit Reipub. malus succedit.</p>
</div>
</div>
<div type="chapter">
<pb n="117"/>
<head rend="h3">X I. <lb/><hi rend="i">Cede majori.</hi></head>
    <p><figure>
        <p><xptr to="boxh002embl02ill0117.gif"/></p>
    </figure></p>
<div type="section">
<pb n="118"/>
<head rend="h4"><hi rend="i">Cede majori.</hi></head>
<p>UT sub majoris umbra enata tenella adhuc arbor se flectit, ita Principes usurpandi. qui suos infra id etiam esse volunt, quod sunt, &amp; habent. Nam magnitudini suae deberi putant, sua quemque vel ignorare, vel non profiteri. Non facienda hic omnia, quae potes; &amp; dissimulanda, quae jam fecisti. Tuum est hîc debere, etiam cum solvisti. Dives est, qui Principi suo debet: inops verò &amp; miser, qui satisfecisse videri vult, &amp; satisfecit. Majorem Principem cogita quàm est; &amp; te ipso te minorem. Fortunam ejus, &amp; tuam cogita. Illa tibi tanta sit, ut nec obstringi quaet nec expleri. Tua autem talis, ut satisfacere non possit; &amp; si possit, atque satisfecerit non tamen satisfecisse videatur.</p>
</div>
</div>
<div type="chapter">
<pb n="119"/>
<head rend="h3">X I I. <lb/><hi rend="i">Festina lente.</hi></head>
    <p><figure>
        <p><xptr to="boxh002embl02ill0119.gif"/></p>
    </figure></p>
<div type="section">
<pb n="120"/>
<head rend="h4"><hi rend="i">Festina lente.</hi></head>
<p>Qui pullos nido exturbare vult usque dum volucres sunt non moratur; nec tamen ita festinat, ut auferat cum à matribus adhuc foveri debent &amp; educari. Sic tarditatem atque celeritatem in agendo indicamus. Qui nimium festinat, incitato gradu ad exitium contendit: qui diutius moratur, aut commodum suum, aut salutem intermittit. In celeritate temeritatem, in mora consilii inopiam detestamur. Nec hic, nec ibi in rem nostram bene consulere possumus. Hic, quia quo diutius haeremus, eo &amp; pejora subinde amplectimur &amp; bene ante cogitata damnamus. Ibi quia quod praecipiti animo parum bene consultum est, malam in eventu fortunam experitur. In utroque tempera-<pb n="121"/>mento &amp; prudentia opus est. Temperamento; ne in alio peccemus, dum alterum declinamus; prudentia; ut quid eorum facto opus sit videamus. Fabius cunctatoris nomen accepit &amp; laudatus est. quippe cunctatione sua Rempublicam servavit, cui jam Hannibal imminebat. Lente festinandum est. Qui moratur, cum res poscit, jam festinat; qui festinat cum oportet, satis diu moratus est. Qui moratur, ubi festinandum est, faventem fortunam tarditate sua sistit. Qui festinat, ubi morandum est, in malo suo commoratur.</p>
<p>Alterum etiam hinc discimus: suffocanda initia seditionum, quae ubi adultae, &amp; provectae altius, vix possunt cohiberi. Primò causa exstirpanda est; quae nisi sublata sit, reprimuntur quidem ad tempus mala, sed non penitus tolluntur. <pb n="122"/>Renascitur enim subinde, quod caussam adhuc habet. Ut in agris infelix lolium, quamvis decussum jam, postea tamen prodit, quia radix non excisa est. Secundo vires &amp; animi eorum distrahendi, qui promovere seditionem &amp; possunt, &amp; volunt. Distractae vires, quae animo, non loco; distracti animi, qui loco, non fide conjunguntur. Locus facit ut non audeant hic &amp; illic, quod hic conjuncti omnes auderent. Animus facit, ut alter alteri non credat; nec proinde etiam sibi; quia solus exsequi non potest, &amp; cum alio non vult. Tertio è medio tollendi, qui auctores sunt, aut, si commodè tolli non possint, unicè laborandum, ne caeteri auctores sequantur. Non sequentur, si suspecti caeteris reddantur.</p>
</div>
</div>
<div type="chapter">
<pb n="123"/>
<head rend="h3">X I I I. <lb/><hi rend="i">Respice finem.</hi></head>
    <p><figure>
        <p><xptr to="boxh002embl02ill0123.gif"/></p>
    </figure></p>
<div type="section">
<pb n="124"/>
<head rend="h4"><hi rend="i">Respice finem.</hi></head>
<p>NOn peccabo, si Reipub, administrationem cum Labyrintho contendam. Hic ambages multae, &amp; impeditae; illa ardua, varia, &amp; infinitis mutationibus obnoxia. Ex hoc &amp; illa pauci feliciter evadunt, quia rectam rationem ignorant. Multi in ipso initio impingunt, aut, si bene rem gesserint, in caeteris destituuntur. Non aliam ob caussam, quàm quod bonum non fuerit, quod bene coeptum existimabant. Bene coepit, bene progressus est, qui ad finem adtendit. Duplex autem ille, &amp; quem relinquimus, &amp; ad quem adspiramus. Ex illo hic dependet. In illo cogitanda, quae fuêre; in hoc, quae jam sunt, ut eum, qui nondum est, obitnere tandem possimus.</p>
</div>
</div>
<div type="chapter">
<pb n="125"/>
<head rend="h3">X I V. <lb/><hi rend="i">Alter &amp; enim.</hi></head>
    <p><figure>
        <p><xptr to="boxh002embl02ill0125.gif"/></p>
    </figure></p>
<div type="section">
<pb n="126"/>
<head rend="h4"><hi rend="i">Alter &amp; enim.</hi></head>
<p>Quemadmodum figillum cerae impressum eandem huic vim praestat, quam habet: ita majestatem in alios suam Princeps transmittit. Cum enim unius hic sit, omnibus praeesse, unus tamen omnia praesens ipse, non possit moderari, in partem curarum vocandi per quos ibi sit, ubi non est, loquatur ubi tacet, &amp; ut simul dicam, cum imperio agat, ubi oportet, &amp; non videtur. Tantum est in majestate. Datur illa alii, &amp; tamen in potestate ejus manet, qui dedit. Idem tamen est hac parte, qui accipit, cum illo, à quo accepit. Princeps se in alium, alius se in principem transfundit. dum ille per hunc, hic pro illo agit: ille commodata, hic accepta agendi auctoritate.</p>
</div>
</div>
<div type="chapter">
<pb n="127"/>
<head rend="h3">X V. <lb/><hi rend="i">Hoc age.</hi></head>
    <p><figure>
        <p><xptr to="boxh002embl02ill0127.gif"/></p>
    </figure></p>
<div type="section">
<pb n="128"/>
<head rend="h4"><hi rend="i">Hoc age.</hi></head>
<p>QUi colore aliquo imbuere pannum vult, non intingit leviter, sed totum infigit. Sequi exemplum eos maximè velim, qui in Repub. versantur. Agendum id quod agitur, &amp; nisi serio agatur, non coepisse praestat. Nihil agit, qui frigidè: malè, qui non ita, ut oportet. In utroque sedulitatem, in hoc etiam prudentiam desideramus.</p>
</div>
</div>
<div type="chapter">
<pb n="129"/>
<head rend="h3">X V I. <lb/><hi rend="i">Sine caede &amp; sanguine pauci.</hi></head>
    <p><figure>
        <p><xptr to="boxh002embl02ill0129.gif"/></p>
    </figure></p>
<div type="section">
<pb n="130"/>
<head rend="h4"><hi rend="i">Sine caede &amp; sanguine pauci.</hi></head>
<p>PErsuasum vulgo est hircorum sanguine adamantes confringi, &amp; quamquam negent alii, nobis tamen credere hic visum est, &amp; simul principes docere. Quemadmodum AEsopus brutorum quandam quasi Rempub: fingit, quae nunquam fuit, ut quid privatim, quid publicè agendum, mortales doceret. Exemplum sequimur, &amp; ex re incerta, quod certum est, probamus. Tyranni imago est, quam exhibemus; qui subvertit omnia, cum aut pater esse populi deberet, aut custos, sicut Plato loquebatur. Quare ut boni principes à suis amantur, ita mali timentur. Illi ob modestiam: hi ob crudelitatem: illi quia amant, hi quia non possunt non timere. Unde pejor horum conditio est, quam <pb n="131"/>subditorum. Illi enim omnes, hi unum timent; &amp; quot subditos, tot hostes habent. Legite diras &amp; exsecrationes Romanorum. <hi rend="sc">parricidae cadaver unco trahatur. tyranni cadaver in spoliario ponatur. qui omnes occidit, unco trahatur. qui omnem aetatem occidit, unco trahatur. qui vtrvmqve sexvm occidit, vnco trahtvr. qvi sangvini svo non pepercit, vnco trahatur. qvi templa spoliavit, vnco trahatvr. qvi testamenta delevit, vnco trahatvr. qvi vivos spoliavit, vnco trahatvr. qvi pretia vitae accepit, vnco trahatvr. qvi pretia vitae exegit, et fidem non servavit, vnco trahatvr. qvi senatvm vendidit, vnco trahatvr. innocentes sepvlti non svnt, parricidae cadaver trahatvr. parricida sepvltos ervit, parricidae cadaver trahatvr. sicvt fecit, sic patiatvr.</hi>Par ergo metus illi qui infert, &amp; cui infertur. Sed il-<pb n="132"/>le metuitur, quàm diu potest; hic metuit, quamdiu vult. Et ut non diu velit, non odio tantùm, sed legibus 7 praemiis provocatur. Audite quid indictum olim fuerit Athenis;</p>
<p><hi rend="sc">qvi tyrannvm occiderit, olympionicarvm praemivm accipito, et qvam rem sibi volet a magistratv deposcito, et magistratvs ei concedito.</hi></p>
    <p><hi rend="sc">tyranno occiso quinqve ejvs proximos cognatione magistratvs necato.</hi></p>
<p>Nam nemo non potest non odisse illum, à quo odio habetur; non exitium ei inferre, à quo intentatur; non exspectare, quod meretur. Quanto minus bonum principem extollunt subditi; quia talis modo est, qualis esse debebat; tanto magis tyrannum exscrantur, quia non est, qualem esse oportebat. Undique &amp; semper exspectant, quod vel semel <pb n="133"/>tantum meruêre. Satellites habent; sed illos ipsos timent; in abdita secedunt; sed sibi soli non videntur. Et quasi alii desint, se ipsos persequuntur. Frustra Dionysius tyrannus cubiculum fossa cinxit: metum inclusit. Frustra in lectum ponte se recepit: se ipsum non exclusit; &amp; non admissis aliis, admisisse tamen se credidit. Frustra, quod funestum caput tonsori committere non auderet, candente carbone capillos adussit: tandem obtruncatus est. Cum omnes metuisset, ab uno sublatus est. Sic ut gravior ei vita, quàm mors fuerit. Proinde miser sibi tyrannus est, dum aliis esse vult. Sibi, &amp; dum vivit, nunquam securus, &amp; dum moritur, non quia deficit natura, sed odio habetur.</p>
</div>
</div>
<div type="chapter">
<pb n="134"/>
<head rend="h3">X V I I. <lb/><hi rend="i">Fronti nulla fides.</hi></head>
    <p><figure>
        <p><xptr to="boxh002embl02ill0134.gif"/></p>
    </figure></p>
<div type="section">
<pb n="135"/>
<head rend="h4"><hi rend="i">Fronti nulla fides.</hi></head>
<p>SCenam hîc pingo, in qua personam quisque &amp; accepit, &amp; deponit, atque alius est, quàm videtur. Sic ut proprium hic sit fallere, ut verissimè dixit Plato. Nec aliter se habent Rerumpub. arcana, quae artes potius, &amp; umbras rerum, &amp; simulachra Tacitus nominavit. In quibus aliud est, quam videtur, imo hoc ipsum non est, quod videtur. Et fingitur quod non est, ut sit, quod esse debebat. Quippe ita cum populo est comparatum, ut speciosis nominibus inescatus falso credat, si verum audiret. sic à nutricibus suis infantes, à medicis aegri falluntur. Et qui sic agit, fallere non dicitur, quia fallere necesse est, ut idem Plato existimabat. Non ibo extra Rempub. Ro-<pb n="136"/>manorum. Numa cum Egeria concubuit, quam nunquam vidit, &amp; ab eâ leges accepit, quas ipse excogitavit. Ut quod Regis non potuisset, numinis auctoritas persuaderet. Nec aliter consulti totiens libri Sibyllarum, &amp; ex eorum praescripto tam multa imperata: qui forsan nunquam exstitêre. Nemo haec altius Tiberio penetravit. Is veterem Rempub. ubique prae se tulit, cum eam deleret: nomen tribunitiae potestatis obtendit, cum instar Princiipis omnia occuparet. Ut scena igitur, ita Respublica. Et in hac, &amp; in illa non ita se omnia habent, ut praetenduntur. Nam si quae sunt viderentur, non essent, quae sunt. Jam sunt, quia alia, quàm sunt, videntur.</p>
<p><hi rend="spat"><hi rend="sc">Emblematum</hi></hi></p>
<p><hi rend="spat">FINIS.</hi></p>
</div>
</div>
<div type="chapter">
<pb n="137"/>
<head rend="h2">Marci Zverii Boxhornii <lb/><hi rend="i">De </hi>Romanorum imperio, <lb/>aliisqve, <lb/>dissertationes politicae.</head>
<pb rend="blank" n="138"/>
<div type="section">
    <pb n="139"/>
<head rend="h3">Disputatio prima, <lb/><hi rend="i">De </hi>Romuli principatu. <lb/>Joan. Thomae F. Erpenivs Respond.</head>
<head rend="h4">Thesis I.</head>
<p><hi rend="sc">IMperium Romanum</hi> coepisse anno Mundi 3219. ante Christum natum 752. quo AEteron Urbs condita traditur, plerique Chronlogi consentiunt; primam ejus formam Monarchicam sive Regiam fuisse, apud omnes in confesso est; &amp; hanc potius, quàm Aristocraticam aut Democraticam, illius tum ferocioris populi ingenio convenisse, haud temerè à nobis affirmatur. Minor enim libertas, quod in Monarchia usu venit, concedi illis debuit, qui <pb n="140"/>per omnem licentiam hactenus vitam egerant, &amp; ad constituendam novam Remp. vocabantur. Ex quo apertum est, quae Reipub. forma melior sit, frustra plerumque disputari. Quaevis enim optima &amp; longè caeteris praeferenda, quae suorum ingeniis est attemperata. Quare &amp; post exactos Reges, Senatus &amp; Populi, post certamina populi &amp; potentiorum, Caesarum Imperium Romanis maximè convenisse censendum est.</p>
</div>
<div type="section">
<head rend="h4">I I.</head>
    <p>Primus id habuit Romulus; Rhea Sylvia, virgine Vestali, &amp; Marte, ut ferunt, genitus; callidè recepto inter veteres more, ut narrationibus in miraculum corruptis initia Rerumpubl. ac Principum consecrarent. Imperio autem absolutissimo usus est, quod παμβασιλεία Aristoteli, ἐξουσία αὐτοτελὴς Straboni, <hi rend="i">summum rerum </hi><pb n="141"/><hi rend="i">judicium </hi>Tacito Annal. <hi rend="sc">vi.</hi> appellatur. Auctor est idem lib. Ann. <hi rend="sc">iii.</hi> <hi rend="i">Nobis, </hi>inquit, <hi rend="i">Romulus ut libitum, imperitaverat. </hi>Et tamen in eo constare debuit, ac constitit, populo sua libertas. Non enim tali Principi quidvis licet. Neque res sunt natura sua dissociabiles, aut pugnant, absolutissimum Principum imperium, &amp; populi libertas. Nec, quod existimant nonnulla, hoc imperium &amp; libertas opponuntur à Tacito, ubi inquit: <hi rend="i">Vrbem Roman à principio Reges habuêre; libertatem &amp; Consulatum L. Brutus instituit; </hi>sub initium Ann. <hi rend="sc">i.</hi> Certè in quovis legitimo imperio, subditis sua esse debet libertas; ac proinde etiam in illo summo.</p>
</div>
<div type="section">
<head rend="h4">I I I.</head>
    <p>Frater ei Remus fuit. <hi rend="i">Gemini erant, </hi>inquit Florus; <hi rend="i">uter auspicaretur &amp; regeret adhibuêre piacula. </hi><pb n="142"/><hi rend="i">Romulus victor augurio urbem excitat. Ad cujus tutelam sufficere vallum videbatur; cujus dum irridet angustias Remus, idque increpat saltu, dubium an jussu fratris occisus est. </hi>Dubiè de Romulo, de Remo admodum modestè. Sed multo graviora huic à Plutarcho in Romulo tribuuntur, τὰ μὲν ἐχλεύαζε των ἔργων; <hi rend="i">Quadam</hi>, inquit, <hi rend="i">operum Romuli ludibrio habuit, quaedam &amp; interpellavit. </hi>Quod postremum vim etiam factam significat. Caedem tamen illam Remi ut iniquissimam recentiorum plerique ac veterum interpretantur. At gravem satis &amp; idoneam Romulo caussam fuisse judicamus. Cautius tamen fecisset, si abstinuisset à caede, ad declinandum odium, quo summo laboravit, postquam</p>
<q rend="bq"><hi rend="i">Fraterno primi maduerunt sanguine muri.</hi></q><pb n="143"/>
<p>Nam justissimae etiam poenae principes reddunt exosos; ideoque subinde melius est, eas non exigere, aut saltem mitigare. Hinc autem petenda origo est illius juris, quo placuit ut moenia civitatum sancta haberentur; prudentissimo certè instituto.</p>
</div>
<div type="section">
<head rend="h4">I V.</head>
<p>Conditâ urbe deesse visus est idoneus civium numerus. Ac iccirco Asylum apertum. Ad quod, impunitatis praemio proposito, undique plurimi confluxêre, boni, mali, servi, debitores, latrones, alii facinorosi. Et quosvis Romulus excepit; nec servum domino, nec creditori nexum, nec Magistratui reum, quanquam rogatus, reddidit, ut in ejus vita author est Plutarchus. Quod ut iniquissimum sugillat Albericus Gentilis, lib. <hi rend="sc">i.</hi> cap. <hi rend="sc">ii.</hi> De Armis Romanis. Nos aequum id, &amp; primae <pb n="144"/>origini plurimarum Rerumpubl. apprime convenire existimamus. Neque interim eo exemplo tueri se possunt, qui olim ac hodie civitates suas eadem ratione augere instituerunt. Non enim idem utilitati jus est, quod est necessitati.</p>
</div>
<div type="section">
<head rend="h4">V.</head>
    <p>At convenerat hactenus populus modo virorum; &amp; sequior sexus desiderabatur. Missi igitur ad vicinos populos legati, matrimonia ambituri. Caeterùm repulsam tulêre. quae &amp; naturae &amp; gentium juri adversa fuit, sicut &amp; iis officiis, quae vicino ac hactenus innoxio populo debebantur. Romulus igitur, necessitate compulsus, ad licitas Principibus artes confugit; vicinos ad indicta ludorum spectacula vocat; quorum virgines, doli ignarae, &amp; veniunt, &amp; jussu Romuli rapiuntur. Quod ejus factum mirum in mo-<pb n="145"/>dum exagitant ex Christianis antiquis Tertullianus de Spectac. Minutius in Octavio, Augustin, de Civ. Dei lib. <hi rend="sc">ii.c.xvii.</hi> lib. <hi rend="sc">iii.</hi> cap. <hi rend="sc">xiii.</hi> Nos, Plutarchi ac melioris rationis auctoritatem sequuti, aliter sentimus, &amp; id factum κὰλλιστον, &amp; πολιτικώτατον cum eo appellantes laudamus, qui &amp; passim τὸ περὶ τὰς γυναῖκας ἔργον, οὐχ' ὕβρει τολμηθὲν, ἀλλὰ δι' ἀναγκην, id factum non ex libidine, sed ob connubiorum difficultatem necessario facinore perpetratum scribit, ac sic satis tuetur.<hi rend="i"></hi></p>
</div>
<div type="section">
<head rend="h4">V I.</head>
<p>Haec origo prima bellorum in Italia cum Romanis. in quibus gerendis dubites, utrum major prudentiorque Romulus fuerit, an in victoriarum recto usu. Victos plerosque in Romanam civitatem recepit. ut, scilicet, victis non esset grave victoris impe-<pb n="146"/>rium; atque illi, ut vetus auctor loquitur, dominum mutâsse viderentur, non fortunam. Civitates autem subditas (paucis exceptis, quas, ut nulli usui futuras, diruit) Romanis inhabitandas dedit. Quae prima &amp; vera origo Coloniarum Populi Romani. Prior mos recipiendi in urbem victas nationes tandem desiit, hac auctâ plus satis &amp; habitatâ; alter traditus posteris &amp; semper probatus, transmittendarum in provincias Colomiarum. quas licet <hi rend="i">sedes servitutis </hi>apud Tacitum Ann. <hi rend="sc">xvi.</hi> appellent Provinciales, ideoque cogitent de rebellione, inter arces tamen &amp; praecipua ac necessaria illius imperii munimenta veniunt laudandae.</p>
</div>
<div type="section">
<head rend="h4">V I I.</head>
<p>Ac hi quidem populi, vel vi subacti, vel metu ad deditionem sunt compulsi, quod neque eo-<pb n="147"/>dem tempore, neque armis &amp; consiliis conjunctis Romanos aggrederentur. Dum singuli pugnant, universi vincuntur: quod de Britannis in vita Agricolae Tacitus pronunciavit. Igitur invalidi populi domi imperio singuli distincti, belli studiis consiliisque conjungendi sunt, ubi cum potentioribus committuntur.</p>
</div>
<div type="section">
<head rend="h4">V I I I.</head>
    <p>Inter caeteros autem plurimum negotii Sabini praebuêre. Sed cum his, visceribus urbis inhaerentibus, pax facta, iis legibus, ut Sabinis ad Romanos transeuntibus, illorum Rex Titus Tatius simul cum Romulo imperium haberet. Quare Συνάρχων Romuli Plutarcho appellatur. Quo imperio licet per annos aliquot continuato, neque Imperium Romanun desiit esse Monarchicum, neque Respub. in Repub. fuit, quod in <pb n="148"/>Reipub. administratione est monstrosum. Sed hic coepit illa vetus Tacito in vita Agricolae dicta &amp; recepta pridem consuetudo populi Romani, ut inter instrumenta servitutis etiam Reges haberet; magnificis scilicet titulis delinitos.</p>
</div>
<div type="section">
<head rend="h4">I X.</head>
<p>Quinquennio ferè sic exacto Tatius occiditur, insidiis Laurentum, dubium an à Romulo subornatis, quorum legatos Romam proficiscentes Tatii familiares &amp; propinqui in itinere spoliaverant. qui gentium jure postulati ad poenam, nec dediti erant. Rei quippe principes merito censentur, qui reos, violati inprimis gentium juris, neque puniunt ipsi, neque aliis dedunt ad poenam, cum possint. Sed &amp; id primum in Romanorum historia exemplum est, quo inviolabiles legati meritò censentur, non mo-<pb n="149"/>do eo in loco, in quo munere funguntur, sed &amp; in via, qua accedunt, quâque revertuntur. quod &amp; eò nos extendimus, ut auctoritate ejus Reipubl., ad quam missi sunt, etiamsi adversus eam conjurâsse deprehendantur, haud eos jure puniri posse statuamus.</p>
</div>
<div type="section">
<head rend="h4">X.</head>
    <p>Haec ferè externa. Praecipuum Romuli domi institutem est Senatus. In eum praecipuae dignationis, &amp; majores annis, centum adlecti. Quem numerum sunt qui nimium arbitrantur; nos eum ut idoneum &amp; instituto Regis convenientem laudamus. Nam &amp; sic plures demereri potuit sibi, quod in novo praesertim imperio necesse; &amp; quae ex plurium consilio decreta vulgo videntur, facilius admittuntur. Interim speciem potius auctoritatis, quàm vim, Senatui permisit. <hi rend="i">Neque enim ad </hi><pb n="150"/><hi rend="i">Rempub. gerendam, </hi>inquit Plutarchus, <hi rend="i">adhibebantur Senatores, sed nomen modo &amp; speciem honorificam; ac de more potius, quàm sententiae dicendae caussa cogebantur in Senatum; </hi>Planè idem, quod de Senatu sub primorum Caesarum imperio passim prodit Tacitus, cum illi ὄνομα καὶ σχῆμα ἔντιμον, hoc est, ut ipse loquitur, magnifica verbis omnia, sed re inania tantum mansére. Neque tamen Romulus, ut Caesares, in eo peccavit. Non enim alia arrogare sibi jure poterat Senatus, quàm quae ab illo, à quoerat institutus, acceperat.</p>
</div>
<div type="section">
<head rend="h4">X I.</head>
<p>AEgrè tamen haec ferre Senatores. Quare cum post annos imperii <hi rend="sc">xxxvii</hi>, vitae <hi rend="sc">lv.</hi> ut auctor est Dionysius, apud Capreae paludem videri desiisset, conspiratione patrum necatum eum plerique tradidêre. Cui narrationi quidem si <pb n="151"/>habenda sit fides, quin id iniquissimum factum fuerit Senatorum, dubitari haud debet. Neque enim, tyrannidem exercuisse Romulum, colligere est. Ferocius quidem ei tribuitur ingenium. Sed ferenda sunt Principum ingenia; optimi votis exposcendi, qualescunque tolerandi; neque Rebuspubl. usui sunt crebrae Principum mutationes. Quae monita apud Tacitum passim leguntur.</p>
</div>
</div>
<div type="chapter">
<pb n="152"/>
<head rend="h3">Disputatio secunda <lb/><hi rend="i">De </hi>Numae principatu. <lb/>Bernardus <hi rend="i">von Dewißen, </hi>Eques Pomeran. Resp.</head>
<div type="section">
<head rend="h4">Thesis I.</head>
    <p><hi rend="sc">ROmuli</hi> excessuminter &amp; initia Imperii Numae, unius anni Interregnum Romae fuit, quod <hi rend="i">Regni intervallum </hi>eleganter vocat Livius, &amp; Romanarum rerum Graeci Scriptores μεσοβασιλείαν interpretantur. Centenarius Patrum aut Senatorum numerus in decem decurias divisus est. Ex singulis decuriis singuli delecti, qui summae rerum praeessent, &amp; imperium sociarent, quod quinque dierum spatio finiretur. Ita decem simul imperitabant, ex <pb n="153"/>quibus unus tantum cum insignibus imperii &amp; lictoribus erat. Ac sic per omnes in orbem ibat suprema potestas. Haec ex Livio colliguntur. Plutarchus auctor est, in singulos Patrum supremum imperium vicissim fuisse collatum, quod post horas sex exactas terminaretur. At Livii narratio rationi magis convenit, ac idcirco verior nobis videtur. Major quippe eorum auctoritas esse potuit, qui per dies quinque praeerant, quàm istorum, qui sex horarum imperium adepti, iis elapsis, privatorum loco habebantur. Caeterum, cum toto simul Senatu sociatum imperium, dum de eligendo Rege agitur, tutius prudentiusque futuram fuisse nobis videtur.</p>
</div>
<div type="section">
<head rend="h4">I I.</head>
<p>Sed superstiti Romulo de successore deligendo imprimis cura <pb n="154"/>esse debuerat. Quae ferè semper cautioribus Principibus, maximè Augusto, fuit; qui vivus vidensque nepotes suos, aliosque, in certam spem imperii adoptavit, non tantum quo ipse, sed etiam ut Respub. pluribus certioribusque, sicut Tacitus Annal. <hi rend="sc">i.</hi> loquitur, munimentis inniteretur. Neque enim Reges modò, sed &amp; regna ipsa sic tutiora redduntur. At in interregno vix idonea satis imperitantium auctoritas, &amp; prope vacuum imperium est; quod ab ambitiosis &amp; deterioribus facile occupatur.</p>
</div>
<div type="section">
<head rend="h4">I I I.</head>
    <p>Verum inter haec fremere plebes Romana; centum dominos &amp; toties mutandos nolle; quorundam superbius imperium interpretari: denique unum Regem velle. Igitur Partes, qui servare sibi imperium maluerant, <pb n="155"/>urgente multitudine, cujus totius consensui impares sunt, &amp; imprudenter se opponunt supremi magistratus, decernunt. qui Romae regnaret. Is erat Numa Pompilius, qui haud sequutus Sabinos, Romam cum Tatio migrantes, Curibus Sabinis habitabat; <hi rend="i">omnis divini atque humani juris consultissimus, </hi>ut Livius; φύσει πρὸς πᾶσαν ἀρετὴν εὖ κεκραμένος τὸ ἦθος, <hi rend="i">naturâ ad omnem virtutem temperato animo instructus; </hi>ut Plutarchus loquuntur. quare merito creditum, ejusdem imperii aequabili jure &amp; Romanos, &amp; junctos iis Sabinos eum complexurum. Quae naturae bonitas, &amp; virtutes, sapientiae maximè studiis aequisitae, quanto inventu sunt rariores, tanto magis cavendum est à Romanorum, Regem sibi exterum adsciscentium, exemplo. Et, li-<pb n="156"/>cet peregini creditas sibi Respub. nonnunquam bene habuisse legantur, prudentissimum tamen aequissimumque est illarum gentium institutum, quae ut ad obsequii gloriam admittunt peregrinos; ita eosdem aeternis, nec mutandis, legibus arcent à Reipub. administratione. Sunt enim his minores plerumque in eam caritates.</p>
</div>
<div type="section">
<head rend="h4">I V.</head>
    <p>At cum hac tempestate plurimis involutus bellis esset Populus Romanus, &amp; Numa militiae inexpertus, ac ab eâ aversus, pacis tantum studia coluisset, erunt forte, qui prudentiam eorum desiderabunt, à quibus princeps φιλοπόμελος &amp; bello innutritus vocari potius ad regnum debuerit. Nos tamen optimo consilio huic potius oblatum tunc imperium censemus.</p>
</div>
<div type="section">
<pb n="157"/>
<head rend="h4">V.</head>
<p>Ergo missi ad eum legati, qui Senatus ac populi, imperium offerentium, desideria exponunt. Tum ille, malle se privatum vivere, respondit. gnarus, scilicet, grave &amp; subjectum fortunae esse cuncta regendi onus. Et certè facilius tutiusque est obsequi, quam imperare. Neque tamen propterea vacua relinquenda sunt imperia. At aliud hic jus in civem est, aliud in peregrinum. Civis jure cogi potest ad gerendum magistratum; quia magistratum gerere, inter necessaria munia est. Unde apparet illarum inter nonnullas gentes legum aequitas, quae jubent, ut exilio Rempub. mutet, qui contumaciter abnuit gerere injunctam imperii dignitatem. Peregrinus vero cogi haud potest. Itaque Numam suadendo aggressi Romani tandem sibi Regem impetravêre.</p>
</div>
<div type="section">
<pb n="158"/>
<head rend="h4">V I.</head>
<p>Is initia imperii, amotis cohortibus armatis, quae Celerum dicebantur, quibusque, ob securitatem majorem, Romulus sese circumsepserat, commendare conatus est. His quippe ad custodiam assumptis, insigne populi odium in Romulum erupisse constabat. Neque tamen propterea Numae hoc consilium probandum est. Quanquam enim, ut in Panegyrico disserit Plinius, fidissima sit custodia, Principis ipsius innocentia; sitque haec arx inaccessa, hoc inexpugnabile munimentum, munimento non egere; ab optimis tamen Principibus armati corporum custodes optimo ac necessario consilio assumuntur.</p>
</div>
<div type="section">
<head rend="h4">V I I.</head>
    <p>Sapientiae aut Philosophiae studia ac praecepta ad curam imperii cautè ac feliciter eum contulisse, <pb n="159"/>omnium auctorum consensu celebratum est. Non tamen magistratibus ad sapientiae summam ἀκρίβειαν omnia imperanda aut exigenda sunt. Neque enim istam mores hominum patiuntur. Ac noxia Reipub. est illa sapientia, ex qua non tenetur modus, quamque <hi rend="i">intempestivam </hi>eleganter Tacitus Histor. <hi rend="sc">iii.</hi> ubi de Musonio Rufo, appellavit. Ergo ex Politicae Philosophiae praescripto non jubendum est, quidquid tantum ratio, sed quidquid ratio simul &amp; Respub. probat.</p>
</div>
<div type="section">
<head rend="h4">V I I I.</head>
<p>At eum inclyta esset religio viri, omnis Deorum cultus, cum Sacerdotiis, institutus ac distinctus, omnium ejus operum pulcherrimum &amp; maximè necessarium fuit. Ea quippe, quae magistratus subditis, &amp; hi vicissim illis debent, non alia ratione aut <pb n="160"/>sanctiora fiunt, aut promptius possunt obtinere, quàm si supremam alicujus numinis potestatem, illâ supremorum magistratuum majorem, agnoscant &amp; imperantes &amp; obsequentes. cujus, scilicet, jussu ac nutu credantur imperia constitui, everti, conservari; quodque gravissimis poenis eos persequuturum certo sit, qui aut male gesturi sunt imperium, aut debitum obsequium detrectaturi; ac denique ex quo ingentia illi praemia haud dubiè exspectent, qui acceptam in civili illa societate personam sanctè integréque sunt gesturi. Unde liquet claretque, vinculum Reipub. adeò necessarium esse religionem, ut praestet falsam in eâ esse &amp; coli, quàm nullam. Et simulatus illae Numae cum AEgeriâ congressus, &amp; ancilia coelo, delapsa &amp; aeterni isti tantâque solicitudine <pb n="161"/>semper custoditi. Vestae ignes, aliaque ejusmodi figmenta aut instituta, ut reapse vana sunt, stolida, &amp;, si mollius accipias, miseranda, ita inter praecipua, continendi istius imperii instrumenta fuêre.</p>
</div>
<div type="section">
<head rend="h4">X I.</head>
<p>Cultu Deorum ac veneratione Romanis persuasa, primus in Rempub. invexit morem concipiendorum per numen juramentorum, quibus, ubi id necesse, unius cujusque fides magis adstringeretur, eliceretur &amp; probaretur; licito &amp; ad temperandam societatem civilem necessario inprimis instituto.</p>
</div>
<div type="section">
<head rend="h4">X.</head>
<p>Fecialium origo &amp; jus ad eumdem auctorem refertur. Horum erat, si quae populo Romano injuriae essent illatae, apud eos, qui intulerant, queri, &amp; res ablatas <pb n="162"/>repetere, &amp; justa alia omnia erigere; ac, his demum negatis, bellum denunciare. Quod juri gentium convenientissimum fuit, quo placet, ut non gerantur bella, nisi indicta; nec indicantur, nisi cum pacatis &amp; mitioribus consiliis alia omnia nequidquam sunt tentata. Neque enim caussa belli justa est, nisi etiam sit necessaria.</p>
</div>
<div type="section">
<head rend="h4">X I.</head>
<p>Caeterum eo imperitante Romani bella gessisse haud leguntur. Adeò ille pacis studiis non modo imbuerat animos fuorum; sed vicinarum quoque gentium sibi amorem conciliaverat. Non igitur auctum sub illo imperium, sed magis confirmatum est. <hi rend="i">Eo, </hi>inquit Florus de Numa, <hi rend="i">ferocem populum redegit, ut quod vi &amp; injuria occupaverat imperium, religione atque justita gubernaret. </hi>Quod ve-<pb n="163"/>nustissimi Scriptoris verum de Numa, iniquum de Romulo judicium est. Neque enim injuria Populus Romanus imperium occupavit; neque injusta illa bella sunt, quae regnante Romulo gessit. Verum quidem est, nulla bella sine iniquitate aliqua posse administrari; at ex eo, colligere, injusta esse, planè fuerit absurdum. Et de Numa quidem nunc ista suffecerint; qui exactis imperii annis <hi rend="sc">xliii.</hi> magno sui desiderio relicto, sinem vivendi creditur fecisse.</p>
</div>
</div>
<div type="chapter">
<pb n="164"/>
<head rend="h3">Disputatio tertia <lb/><hi rend="i">De </hi>Tulli Hostilii principatu. <lb/>Christianus Moll. Respond.</head>
<div type="section">
<head rend="h4">Thesis I.</head>
    <p><hi rend="sc">NUmam Tullus Hostilius,</hi>sed ingenio dissimili, bellator, &amp; ipso ferocior Romulo, in imperio excepit. qui civitatem Romanam, ne dulcedine inertiae soloque religionis studio torpesceret, ex pacata eam fecit, quam φλεγμαίνουσαν πόλιν, sive aestuantem, Plato appellavit.</p>
</div>
<div type="section">
<head rend="h4">I I.</head>
<p>Itaque exercere domi juventutem, &amp; quanquam nullo adhuc hoste, belli artes docere <pb n="165"/>princeps ei cura fuit. Unde mos per multa dehinc saecula optimo consilio observatus ad posteros abiit campestrium meditationum; quibus, in altissimâ etiam pace, ad armorum tractationem, &amp; omnia militiae munia, idonea civium manus imbuebatur. Pax quippe sicut sanctè observanda est, tanquam semper mansura; ita castrensibus studiis exercenda est, velut quae facile &amp; brevi in bellum sit exitura. Nam experiendo semper cognitum est, nomen pacis inter mortales potius existere quàm usum.</p>
</div>
<div type="section">
<head rend="h4">I I I.</head>
<p>Militarem tum quoque disciplinam ille condidit, matrem prope unicam &amp; alumnam tot triumphorum Populi Romani. Hujus praecipue partes, ordo militiae, sua cuique munia praescripta, ac denique jurisdictionis castrensis <pb n="166"/>rigidissimae leges. Nam adductius severiusq<hi rend="i">ue</hi> imperium convenit militaribus ingeniis, quam paganis, aut iis, qui milites non sunt. Quare ex praescripto disciplinae Romanae, à Tullo sancitae, nonnulla delicta, quae pagano vel nullam irrogant poenam, vel leviorem, militi gravissimam imponunt. Quod &amp; cordatae omnes gentes sequuntur; &amp; aequissimum esse statuimus. Nam, ut M. Cato in fragmentis librorum de Re militari tradit, aliis in rebus errata postmodum corrigi possunt; in bello autem delicta non accipiunt emendationem; &amp; levissimi errores exitii omnium sunt hîc, aut esse possunt, caussa.</p>
</div>
<div type="section">
<head rend="h4">IV.</head>
<p>His ita domi ordinatis aggreditur Albanos. Caussa belli variè traditur. Quod Albanus tum princeps populus magnitudine suâ im-<pb n="167"/>pediret, aut impediturus crederetur incrementa imperii Romani, vero simillima nobis videtur. Quae caussa belli quin injusta sit, ambigi haud debet Nec enim persequi convenit belli poenâ, quae omnium maxima jure gentium constituta est, quidquid nobis noxium est, sed tantum quod aliis in nos haud licet. Neque semper iniquum aut illicitum est, sive in publica, sive privata caussa, quod alteri nocet. Ex quo cuique colligere promptum est, planè illaudata esse illa bella, quorum neque caussa alia est, neque alius finis, quàm aliarum, sive vicinarum, sive remotiorum, gentium sine ullâ iniquitate noxiam magnitudinem &amp; potentiam impedire ac conturbare.</p>
</div>
<div type="section">
<head rend="h4">V.</head>
<p>Caeterum cum uterque populus frequentibus proeliis utrimque <pb n="168"/>attereretur, &amp; similior victo plerumque victor esset, placuit tandem in compendium mittere atrocissimum bellum, duello trigeminis, inde Horatiis, hinc Curiatiis, permisso. Ante omnia autem pactae foederis leges. In quam rem M. Valerius, fetialis, &amp; Sp. Fusius, pater patratus (is, inquit Livius, ad jus jurandum patrandum, id est, sanciendum, sit) legati delecti sunt à Romanis. Fetialis, priusquam cum Albanis colloqueretur, rogavit Tullum; <hi rend="i">Rex, satisne me tu regium nuntium Populi Romani Quiritium? vasa comitesque meos? </hi>Rex respondit; <hi rend="i">Facio. </hi>Ita disertim idem Livius. Ergo comites legatorum, eorumque vasa, eadem, qua legati immunitate ac sanctitate meritò uti censentur. Quod &amp; ex jure gentium observandum est, etiam cum in eo munere defuncti sunt legati.</p>
</div>
<div type="section">
<pb n="169"/>
<head rend="h4">V I.</head>
<p>Suprema lex foederis; Trigemini, pro sua quisque patria, ferro dimicarent; ibi imperium in alium populum fore, unde victoria fuerit. Ad ista, porco, ut mos erat, saxo, silice percusso, ira Deûm in eum populum invocata, qui <hi rend="i">dictis legibus prior defexit, publico consilio. </hi>Totidem verbis usi sunt legati. Et ea quidem formula longè est aequissima. Sicut enim culpa universitatis, sive consilio publico contracta, meritò singulis imputatur, &amp; vulgatum illud, <hi rend="i">Quicquid delirant Reges, plectuntur Achivi, </hi>miseram potius significat, quàm iniquam subditorum conditionem; ita è contra singulorum culpa vel non observantium, vel violantium foederis initi cum alio populo leges, non est imputanda universitati, neque ideo haec ut rea bello est plecten-<pb n="170"/>da. Jure quippe gentium universitas ex consilio tantùm publico tenetur.</p>
</div>
<div type="section">
<head rend="h4">V I I.</head>
<p>Foedere percusso, placuit summam imperii in casum dare. Trigemini ergo, sicut convenerat, inter se ferro dimicare jubentur. qui prompti adsunt, cum probe intelligerent, non esse integrum civi, ejusmodi obesquia, quantumvis cum praesentissimo summoque discrimine conjuncta Reipub. denegare. Anceps ibi tum, &amp; magnae curae certamen; at fortuna pro Romanis fuit. Caesis enim Horatii virtute tribus Curiatiis, populus Albanus ditionis Romanae factus est. Nullum in omni hujus gentis historia exstat magis novum majorisque celebritatis exemplum. Manilius <hi rend="sc">iv.</hi> Astron.</p>
<q rend="bq"><hi rend="i">Nulla acies tune evicit; pendebat ab uno,</hi><lb/><hi rend="i">Roma viro.--</hi></q><pb n="171"/>
<p>Ac iccirco, an id duellum licitum, &amp; si licitum, an prudenter satis utriusque populi imperium eventui ejus permissum sit, hic breviter disquirere, haud fuerit absurdum.</p>
</div>
<div type="section">
<head rend="h4">V I I I.</head>
    <p>Duellum, quo tamen nomine nonnunquam quodvis bellum designant Romani, Graecis μονομαχία, est singularis dimicatio ex pacto &amp; condicto, qua duo aut paullo plures inter se committuntur. Est verò alius publicum, aliud privatum. Privatum est, quod quis alteri indicit ac infert privata auctoritate. Id semper improbum esse, &amp; nullo jure, nullaque ratione tueri se posse, omnino asserimus. Nam ad dirimendas privatorum controversias reperta sunt judicia &amp; leges, quorum auctoritatem pessimo exemplo invadit ac turbat, qui ab alio laesus ad <pb n="172"/>singulare certamen, sive domi, sive militiae confugiendum sibi arbitratur. Igitur nulla de caussa, ne quidem, quod nonnullis falso persuasum est, ob laesam graviter existimationem, &amp; tuendi honoris gratiâ, cuiquam, cujuscunque tandem loci sit &amp; conditionis, id licet. Neque obstat, quod egregia cujusque fama vitae aequiparetur; &amp; cordato cuique ea non minus quàm vita sit defendenda. Publicum duellum nobis dicitur, quo aut ipsi Principes rerum, cum Principibus adversi populi (quod veteribus Gothis multo in usu fuisse legimus) aut eorum jussu privati cum privatis (quomodo Horatii &amp; Curiatii) committuntur, ad controversias, inprimis publicas, bella maximè, ex eventu terminanda. Id quin plane licitum sit, non dubitamus. Si enim bellum justum sit, perinde <pb n="173"/>justum videri debet, sive duorum, sive plurium manu, sive singulari certamine, sive uno vel pluribus justis proeliis, cum expeditione transigatur.</p>
</div>
<div type="section">
<head rend="h4">I X.</head>
<p>Licuisse igitur, agnoscimus. At prudenter fecisse, vel Tullum Hostilium, vel Metium Feffetium, negamus. Quis enim non damnet eorum temeritatem, qui summam imperii, quam justi etiam proelii casibus non objiciendam esse recte statuunt cautiores, trium fratrum virtuti ac fortunae permisêre? Nec illos tuetur, quod missum sic in compendium gravissimum bellum, &amp; humano sanguini consultum sit. Neque enim iis rationibus hîc est locus.</p>
</div>
<div type="section">
<head rend="h4">X.</head>
<p>Sed victoris Horatii gloria statim parricidio foedata est. <hi rend="i">Flentem, </hi>verba Flori sunt, <hi rend="i">spolia circa se </hi><pb n="174"/><hi rend="i">sponsi quidem, sed hostis, sororent viderat. Hunc tam immaturum Virginis amorem ultus est ferro. Citavêre leges nefas, sed absolvit virtus parricidam, &amp; facinus intra gloriam fuit. </hi>Neque aliter Livius; <hi rend="i">Recens meritum facto obstabat. </hi>Et paullò post; <hi rend="i">Absolverunt eum Romani admiratione potius virtutis, quàm jure caussae. </hi>Apud eundem pater Horatii pronuntiat, jure eum sororem occidisse. At graviter peccâsse eum judicabant Romani; &amp; tamen ob rem paullo ante adeò praeclare gestam, absolvêre. Neque sane ab aequitate alienum est, in mitigandis aut remittendis reorum paenis, prioris eorundem meriti habere rationem.</p>
</div>
<div type="section">
<head rend="h4">X I.</head>
<p>Foedus quoque initum cum Albanis haud multo post insigni Metii Fuffetii perfidia ruptu<hi rend="i">m</hi> est. Clam quippe Vejentibus ac Fidenatibus <pb n="175"/>ad bellum impulsis, in ipso praelio deserturum se cum suis Romanos, ac in adversam aciem transiturum addixerat. In quo scelere deprehensus sanctissima gentium jura violasse merito judicatus est. Namque standum est foederi, quanvis ipso eventu noxium cognoscatur; neque victis semper licet subtrahere se imperio victoris, &amp; in pristinam libertatem vindicare.</p>
</div>
<div type="section">
<head rend="h4">X I I.</head>
<p>Ergo in Metium Feffetium, ut ruptorem faederis, discerpto per equos in diversum actos corpore, animadversum est. quod supplicium <hi rend="i">imperiosius, quam humanius, </hi>Varro de vita P. R. <hi rend="i">exempli parum memoris legum humanarum, </hi>Livius appellavit. quod &amp; nobis videtur. Laudandum potius sequentium Romanorum institutum, de quibus disertim &amp; verè idem Livius, nulli gentium mitiores poenas pla-<pb n="176"/>cuisse. Et sane in puniendis reis non delicti tantum, sed humanitatis etiam habere oportet rationem.</p>
</div>
<div type="section">
<head rend="h4">X I I I.</head>
<p>Auctore defectionis sublato cum reliqua Albanorum multitudine clementius, neque imprudenter, actum. Albâ enim dirutâ, principes viri in Senatum adlecti; reliqui omnes Romam translati jure civitatis donati sunt. Addit Livius, ad haec indultum iis, ut patrio ritu sacra Romae facerent. Neque absurdum est, suae cuique ac diversae religionis cultum permittere, modo nihil ea contineat, quod ad subvertendam Rempub. sit comparatum. Ac id institutum Romanis innoxium semper mansit.</p>
</div>
<div type="section">
<head rend="h4">X I V.</head>
<p>Dehinc bello provocati Sabini &amp; devicti sunt. quâ gloria cum <pb n="177"/>esset auctus Tullus, longinquo morbo implicitus, post annos imperii duos &amp; triginta, vitam cum morte commutavit.</p>
</div>
</div>
<div type="chapter">
<pb n="178"/>
<head rend="h3">Disputatio quarta, <lb/><hi rend="i">De </hi>Anci Martii principatu. <lb/>Georgivs Klenck. Respond.</head>
<div type="section">
<head rend="h4">Thesis 1.</head>
<p><hi rend="sc">SEquitur</hi> Ancus Martius, Numae ex filia Pompilia nepos, ad pacis bellique artes aeque promptus. Imprimis vero &amp; paravit auctoritatem sibi &amp; tutanus est eo ingenio, quod <hi rend="i">civile </hi>Tacitus Annal. II. appellavit. Quo infimo etiam cuique faciens copiam sui, &amp; popularibus officiis exhibendis intentus, gratissimam multitudini reddidit summae istam potestatis personam. Qui enim vim ac decus majestatis hac ratione imminui statuunt aut everti, egregie falluntur.</p>
</div>
<div type="section">
<pb n="179"/>
<head rend="h4">I I.</head>
<p>Carcer ad terrorem increscentis audaciae mediâ urbe excitatus, Colonia Ostiae in ipso maris Tiberisque confinio posita, ad totius orbis opes commeatusque recipiendos, murus denique, quo moenia urbis complexus est, plurimaque alia militaria opera, ut de caeteris jam non dicam, ob quae <hi rend="i">AEsificatoris </hi>ei Florus tribuit cognomentum, contra vim hostilem exstructa, inter prudentiora ejus domi facta censentur. Neque ignavum est adversus externos insultus sic etiam se tueri; &amp; ridiculum omnino Lycurgi institutum, qui, ut auctor Epictetus est apud Stobaeum, quo suorum animos magis ad virtutem accenderet, Spartam muris circumdari noluit.</p>
</div>
<div type="section">
<head rend="h4">I I I.</head>
<p>Initia imperii ejus Latini turbavére, rupto foedere, cum Tullo <pb n="180"/>Hostilio inito: ad quod observandum, eo humanis rebus erepto, se non teneri, existimabant. In quo quidem an rectè, num verò perperam illi senserint, vix à nobis potest dijudicari, cum modus ejus foederis ac verba apud Auctores rerum non legantur. Interim haud est dubium, ut foedera, quorum nullum certum tempus definitum &amp; perpetua caussa est, transeunt ad successores principum, eosque obstringunt; ita quoque ad ea perpetuò observanda teneri eos populos, quibuscum contracta sunt, licet principe, cum quo disertim conventum est, exstincto. Si igitur haec fuerint foederis cum Tullo, Latinisq<hi rend="i">ue</hi> percussi verba; <hi rend="sc">Populus Romanus, Populusque Priscus Latinus, Amicei Sunto</hi>; statuendumest, Latinos, post excessum Tulli, ab eo foedere jure non po-<pb n="181"/>tuisse resilire. Ne quidem, eo foedere sollemni jurejurando ab Anco &amp; Latinis non confirmato aut renovato. Ista quippe confirmatio aut renovatio ad observandi istiusmodi foederis substantiam haud facit, neque necessario requiritur.</p>
</div>
<div type="section">
<head rend="h4">I V.</head>
<p>Igitur cum ex agro Romano praedas egissent Latini, neque repetitas res reddidissent, bellum iis per fetiales sollemniter est indictum. Qua occasione notat Livius, jus fetialium, ac cerimonias ritusque gerendi indicendique belli Ancum descripsisse. Ad Numam tamen horum institutorum initia referunt Plutarchus &amp; Dionysius. Caeterum haud difficile fuerit gravissimos auctores conciliare, si coepta à Numa Ancum auxisse, ac perfecisse statuamus. Interim operae pretium erit carum cerimoniarum formulas ex <pb n="182"/>Livio huc adferre, earumque jus ac sanctitatem propius introspicere. Sunt verò earum aliae, quibus legatum sese esse fetialis probat; aliae; quibus res ablatas repetit, &amp; rogat ut delictum idonea satisfactione expietur; aliae, quibus, cum satisfactum non esset, populum Latinum injustum pronuntiat; aliae denique quibus bellum palam ex edicto denuntiat.</p>
</div>
<div type="section">
<head rend="h4">V.</head>
<p>Priores quod attinet, ubi ad fines Latinorum venit capite velato (filum lanae velamen erat) <hi rend="sc">Audi Jupiter</hi>, inquit, <hi rend="sc">Audite Fines Populi Prisci Latinorum, Audiat Fas. Eco Sum Publicus Nuntius Populi Romani, Juste Pieque Legatus Venio, Verbisque, Meis Fides <pb n="183"/>Sit.</hi> Ita quidem personam probat, pro innocentia illorum temporum &amp; simplicitate. Hodie, quod longe cautius est, mandata publica, litteris expressa, ostenduntur. Vocat se <hi rend="i">publicum Nuncium Populi Romani. </hi>jus quippe legatorum mittendorum non competit nisi iis, qui summi imperii potiuntur; non provincialibus, non municipalibus, non subditis, non denique iis nationibus, quae alterius supra se imperium agnoscunt. Addit, <hi rend="i">se justè piéque legatum venire. </hi>Ac sane ita ei apud illos agendum est, apud quos fungitur legatione. Si tamen aliter ac fraudulenter se gerat, etiam si horum reipub. clam insidiatus esse deprehendatur, imo in jus gentium deliquerit, ab his puniri non debet. Si tamen palam vim inferat, potest jure naturae atque gentium occidi.</p>
</div>
<div type="section">
<pb n="184"/>
<head rend="h4">V I.</head>
<p>Post haec, mandata peragit. quae adeò sanctè legatis observanda sunt, ut, qui aliud, quàm in mandatis habent, egerint, aut rem mandatam aliter, quàm mandata est gesserint; etiam si res, quas gesserunt; bene cesserint, earumque reddi possint aliae omnes idoneae rationes; hi poenam non debeant evitare. Perniciosissimum enim in Repub. exemplum est, quo publica consilia, religione mandati solutâ, corrumpuntur. Repetit ergo, ut jussum erat, res ablatas; &amp; solemni modo exclamans, Iovem testem facit; <hi rend="sc">Si Ego Iniuste Impieque Illos Homines, Illasque Res Dedier Nuncio Populi Romani Mihi Exposco, Tum Patriae Compotem Me Nunquam Sinas Esse.</hi></p>
<pb n="185"/>
<p>Ergo praeter res repetitas, sontes insuper dedi vult ad poenam. Merito utrumque. Neque enim satis est, reddi iis, qui laesi sunt, sua, nisi justitiae simul sua, id est, reorum supplicia, offerantur. Quare neque iniquè fecissent Romani, si plura, quàm quae ablata, à Latinis repetiissent. Atque hinc quoque discere est, ex jure gentium populo in populum, quamlibet summo imperio utentem, esse quasi quandam jurisdictionem, &amp; eo nomine ab hoc obsequium illi deberi. Quod qui eo usque extendunt, ut à Christiano Principe infideli populo Christianam religionem imperari, &amp;, ob non admissam, bellum inferri posse statuant, maximè falluntur. Et hactenus Latinos per legatum interpellant Romani. Quae interpellatio &amp; ex ejusdem juris, gentium, &amp; ex prudentiae praescripto necessaria fuit.</p>
</div>
<div type="section">
<pb n="186"/>
<head rend="h4">V I I.</head>
<p>At superbe respondent Latini; neque res avectas, neque fontes tradunt; quanquam adeò justa omnia rogarent Romani, ut, rebus licet traditis, justam idoneamque belli indicendi caussam praeferre potuerint, reis simul ad poenam non deditis. Quare legatus eum populum injustum palam pronuntiat; <hi rend="sc">Audi Jupiter Et Tu Juno; Quirine, Diique Omnes Coelestes, Vosque Terrestres, Vosque Inferni Audite. Ego Vos Testor, Populum Priscum Latinorum Iniustum Esse, Neque Ius Persolvere. Sed De Istis Rebus In Patria Maiores Natu Consulemus, Quo Pacto <pb n="187"/>Ius Nostrum Adipiscamur.</hi> Sanct`profecto, pro illius gentis religione, &amp; graviter. Ergo, quanquam caussa belli nunc esset justissima, dicit, consultaturos tamen domi natu majores (id est, Patres. Talibus enim potius Respub. quam junioribus credenda est) an bellum Latinis indicendum sit. Non enim omnia justa bella expediunt Reipub. Nec semper agendum est. quidquid est justum. Atque ut subinde inconsultum est, punire delicta privatorum, ita nonnunquam ratio suadet, delicta gentium belli poena non esse persequenda.</p>
</div>
<div type="section">
<head rend="h4">V I I I.</head>
<p>Placuit vero, ut bellum Latinis indicerentur. Quod Romanorum decretum aequissimum prudentissimumque censemus. Fetialis igitur jussus est hastam ferratam <pb n="188"/>in fines eorum mittere, &amp; non minus tribus puberibus praesentibus dicere; <hi rend="sc">quod populi priscorum latinorum, hominesque prisci latini adversus populum romanum quiritium fecerunt, deliqvervnt, qvod popvlvs romanvs qviritivm bellvm cvm priscis latinis esse ivssit, senatvsqve popvli romani qviritivm censvit, consensit, conscivit, vt bellvm cvm priscis latinis fieret; ob eam rem ego popvlvsqve romanvs popvlis priscorvm latinorvm, hominibvsqve priscis latinis, bellvm indico facioqve.</hi>Ita bella indicebantur. Quod juris gentium plane egregium est, &amp; principibus rerum sequendum institutum.</p>
</div>
<div type="section">
<head rend="h4">I X.</head>
<p>Atque id quidem bellum eâ fe-<pb n="189"/>licitate gestum est, ut Ancus, domitis tandem Latinis, sequutus laudabilem priorum principum morem, eorum omnem multitudinem Romam travexerit.</p>
</div>
<div type="section">
<head rend="h4">X.</head>
<p>Notat vetus Auctor Libelli de Viris illustribus, eumdem, factis aliquot circa Ostiam salinis, vectigal salis nomine exigere coepisse. Id omnium antiquissimum, &amp; pene omnes inter gentes receptum invenio. Nec sanè iniqua aut illaudata sunt ea vectigalia, quae rerum ejusmodi, quamvis omnibus necessariarum, nomine indicuntur. Neque obstat, quod ea divitibus pauperibusque aeque gravia sunt. Haec ferè Ancus; qui annos quatuor &amp; viginti, magnâ gloria, Romae regnavit.</p>
</div>
</div>
<div type="chapter">
<pb n="190"/>
<head rend="h3">Disputatio quinta <lb/><hi rend="i">De </hi>Tarquinii Prisci principatu. <lb/>Ioannes Meerman, Respond.</head>
<div type="section">
<head rend="h4">Thesis I.</head>
<p><hi rend="sc">TAr quinius</hi> deinde Priscus rex salutatus est, origine quidem Corinthius, sed qui Romanas artes, omnemque imperii disciplinam sub Anco diditissit; adeò ei ob inusitatam dexteritatem ac industriam acceptus, ut in familiaris amicitiae jura adductus, publicis pariter ac privatis conciliis, bello domique interesset, &amp; per omnia, ut Livius loquitur, expertus, postremo tutor etiam liberis regis testamento institueretur. In qua quidem <pb n="191"/>unius, licet magnitudine virtutis supra caeteros eminentis, usque adeò auctâ potentia haud prudenter satis fecisse Ancum, judicandum est. Tales enim supra caeteros evecti, &amp; sub Principe soli omnibus impositi, cogitant plerumque plus quam civilia, &amp; tandem ipsi principi ac regnatrici domui insidiantur. Cui malo haud aliud validius remedium opponitur, quàm gratia principis, &amp; ei proxima potentia, cum pluribus communicata. Sic enim singulorum forte ambitiosae de invadendo imperio cogitationes à pluribus ejusdem potentiae, vel modestioribus, vel idem fastigium concupiscentibus impediuntur. Igitur bonis simul &amp; cautis Principibus, non tantum exosa esse debent vitia eorum, quorum ministerio utuntur, sed etiam suspectae, neque supra modum ornandae virtu-<pb n="192"/>tes. Omnia enim tuta timenda sunt.</p>
</div>
<div type="section">
<head rend="h4">I I.</head>
<p>Igitur, post excessum Anci, cum prope puberem aetatem jam essent jus filii, metueretque ne tandem ipsi ad imperium vocarentur, id indefesso studio egit, ut ante justam eorum aetatem de creando rege Comitia Romae haberentur. In his regnum ei oblatum est, ingenti multitudinis consensu, cujus animos plurimus beneficiis jam pridem sibi conciliaverat. Qua in re &amp; à Populo Romano, &amp; ab ipso Prisco atrocem injuriam liberis Anci factam, ex veterebus nonnulli pronunciant. Inter quos Scriptor Virorum illustrium; <hi rend="i">Priscus, </hi>inquit, <hi rend="i">Anci regis familiaritatem consequutus est: à quo tutor liberis relictus, regnum intercepit, &amp; ita administravit, quasi jure adeptus fuisset. </hi>At eos <pb n="193"/>omnes ratio fugit. Neque enim filiis Anci eo nomine, quod ex rege essent geniti, regnum debebatur. Nam illud Romanum hereditarium non fuit. Ita quidem subinde id vocatur Dionysio; sed contra historiae fidem. Quid enim apertius, quàm post Romulum omnes hactenus electos fuisse? Unde illa solemnia apud Livium, ubi de creatis Regibus agit; <hi rend="i">Regem populus jußit; Patres auctores facti. </hi>Et; <hi rend="i">Regem populus creavit, Patres fuêre auctores. </hi>Neque obstat, quoda absolutissimo imperio usi sint Reges Romani. Qui enim statuunt, omnia illa esse summa Principum imperia, quae per successionem; nunquam verò ista, quae per electionem deferuntur, nimium aberrant. Formam enim imperii non afficit aut facit modus, quo ad id pervenitur. Et prudenter, hercle, post Romulum exstinctum electio-<pb n="194"/>ne regnum in eos, quos probarent maximè, Romani contulêre. Haec enim successioni praeserenda est. Neque regium tantum imperium, sed &amp; illud Caesarum apud Romanos, etiam accisa omni Senatus &amp; Populi auctoritate, per electionem offerebatur. Priscus igitur &amp; populi jussu, &amp; Senatus auctoritate, &amp; auspicato, more denique optimo ad imperium pervenit. Neque in eo peccatum, quod palam illud ambierit. Neque quidquam hîc factum, ob quod neglecti officii vel boni tutoris, vel grati hominis in familiam Anci, à quo plurimis affectus erat beneficiis, argui possit.</p>
</div>
<div type="section">
<head rend="h4">I I I.</head>
<p>Atque id quidem de jure. Sed an prudenter egisse censendi sunt Romani, qui, sobole Anci praeterita, ad Priscum vota convertêre? Nobis eorum consilium probatur; <pb n="195"/>non tam quia impuberes etiamnum erant liberi Anci; quam quia libertati auctoritatique eligentium intutum est, ex eâdem continuo familia principem Reipub. dare.</p>
</div>
<div type="section">
<head rend="h4">I V.</head>
<p>Ingenium huic tribuitur, in quo Graecae atque Italicae artes essent permixtae. Domi militiaeque sub haud poenitendo magistro, ipso Anco rege, Romana se jura, Romanos ritus didicisse, ipse apud Livium testatur. Ergo rectè imperaturo cognoscenda sunt subditorum ingenia &amp; instituta, quorum in administratione Principatus adeo habenda est ratio, ut quaedam virtutes vitiorum loco censeri, &amp;, ut noxiae, postponi debeant, si ab ingenio eorum, qui obsequuntur, sint alienae. Vonones Parthorum imperio exutus est, quia Romanas verasque principum virtutes ad <pb n="196"/>imperium contulerat. <hi rend="i">Prompti aditus, obvia comitas, ignotae Parthis virtutes; &amp; quia ipsorum moribus aliena, perinde odium pravis &amp; honestis. </hi>Ita loquitur Tacitus sub initium Annal. <hi rend="sc">ii.</hi></p>
</div>
<div type="section">
<head rend="h4">V.</head>
<p>Ante omnia Senatum auxit, Patribus centum adjectis. <hi rend="i">Senatus, </hi>inquit Florus, <hi rend="i">majestatem numero ampliavit. </hi>Caeterum id ejus judicium neque rectum, neque pro Prisci destinatione est. Ego enim arbitror non tam ampliatam hac accessione, quàm imminutam esse Senatus auctoritatem. Nam haec quo cum pluribus communicatur, eo ipso sit minor. Ergo Livium audiamus; <hi rend="i">Centum, </hi>dicit ille, <hi rend="i">in Patres legit; factio haud dubia Regis, cujus beneficio in Curiam venerant. </hi>Sufficiebat, nimirum, prior numerus Senatui &amp; Reipubl. sed non Principi qui cum non nesciret, se <pb n="197"/>esse transmarinae originis; priores Senatores aliorum beneficio in curiam adlectos; tantoque se, abfentem imprimis ab urbe, &amp; in bello occupatum, adversus insidias, maximè filiorum Anci, futurum securiorem, si verè suos, suaque auctoritate ad eam dignitatem evectos, tantoque magis sibi obstrictos in Senatu haberet, hunc numerum priori adjiciendum prudenter judicavit. Neque in eo consilio quidquam improbandum nobis videtur; etiamsi auctus eamdem dignitatem gerentium ordo commissae curae molem ac magnitudinem longè excedat. Et haud aliter Augustus, ac Caesares alii, ampliâsse magistratuum numerum passim leguntur.</p>
</div>
<div type="section">
<head rend="h4">V I.</head>
<p>Circo idem descripsit domi locum; in quo ludi, postea solennes annui facit, &amp; Magni aut Romani <pb n="198"/>dicti, pugilibus commissis, ederentur; utili Principibus, Magistratibus, civibus, toti denique isti Reipub. instituto.</p>
</div>
<div type="section">
<head rend="h4">V I I.</head>
<p>Auspiciis quoque auctoritatem fecit, ab Accio Navio, eorum, ut tradunt, peritissimo in ea superstitione confirmatus. Unde mos posteris mansit, nihil nisi auspicato, publicè inprimis, consulendi &amp; audendi. In quo ut omnia vana, ita ipsa illa, inani credulitate aucta, id imperium habentibus nonnunquam plurimum ad extorquendum promptius obsequium profuêre. Neque enim veris modo, divinâ auctoritate confirmatis, sed etiam falsis, ejus speciem mentientibus, mortalium animi impensè capiuntur.</p>
</div>
<div type="section">
<head rend="h4">V I I I.</head>
<p>Inter haec bellum Sabinum exarsit; adeò repente, ut post dubiam <pb n="199"/>primo victoriam, haud pares futuri fuerint Romani, nisi Sabinis in castra copiis imprudenter, contrahentibus, datum istis spatium ad comparandum de integro bellum fuisset. Quo factum est, ut equestrem manum Tarquinius augeret, eaque instructus Sabinos compelleret, ut, perditis jam prope rebus, pacem peterent, quam &amp; obtinuêre. In quo imprudentiae arcessendi sunt Romani. Neque enim semper cum hostibus ineunda pax est, licet petentibus. Nec obstat, quod nullum justum bellum sit, nisi quod pro sine pacem habet. Quippe in ea indulgenda haud modò considerandum, quid ex re hostium &amp; voto sit, sed verò vel maxime, quid expediat nobis.</p>
</div>
<div type="section">
<head rend="h4">I X.</head>
<p>Tum &amp; Collatini Romanis sese hac formula dedidêre. <hi rend="i">Estisne vos legati, oratoresque mißi à populo </hi><pb n="200"/><hi rend="i">Collatino, ut vos populumque Collatinum dederetis? Sumus. Est ne populus Collatinus in sua potestate? Est. Deditisne vos, populumque Collatinum, urbem, agros, aquam, terminos, delubra, utensilia, divina, humanaque omnia in meam, populique Romani ditionem? Dedimus. Et ego recipio. </hi>Neque enim deditio est, sine acceptione. Licet autem vitam salvam hic disertim non paciscantur Collatini, salva tamen iis manere debuit sub Romanis, &amp; mansit. AEquitas enim vult iis etiam parci, qui sine conditionibus se victori dedunt aut supplices fiunt. Neque victori licet repudiare aut non admittere ejuscemodi deditiones.</p>
</div>
<div type="section">
<head rend="h4">X.</head>
<p>Dehinc Etrusci domiti, à quibus Priscus ea omnia majorum magistratuu<hi rend="i">m</hi> &amp; ducum ornamenta mutuatus est, quibus externa species dignitatis imperii eminet, &amp; con-<pb n="201"/>servatur. In quo haud imprudenter eum fecisse censendum est. Ut enim magistratus prae caeteris agnosci debent &amp; aestimari, ita convenit cultu &amp; pompa ab aliis distingui. Et externis illis inprimis capitur, plurimu<hi rend="i">m</hi>q<hi rend="i">ue </hi>tribuit vulgus.</p>
</div>
<div type="section">
<head rend="h4">X I.</head>
    <p>Hinc fasces &amp; secures, quae majoribus magistratibus à lictoribus praeferebantur. quae insignia imprudenter usurpata quidam statuunt, cum eorum adspectus non nisi terrorem multitudini inferre, &amp; invidiam magistratibus conciliare potuerit. Nobis tamen illa, licet poenas tantum minitantia, probantur. Nec enim nisi facinorosos terruêre. Inde quoque, phalerae, hastae purae, coronae, aliaque praemia, quibus eximia quaeque militaris virtus ornabatur. Quae cum ex viliori plerumque &amp; nullius pretii materia, ut quercus foliis, <pb n="202"/>aliisque ejusmodi quisquiliis constarent, sunt qui ea ut ridicula, vana, &amp; aut aestimandis magnis virtutibus, aut eliciendis, nequaquam sufficientia reprehendunt. Nobis nihilominus ea verè magnifica, &amp; ex illius justitiae, quae in distributione praemiorum versatur, praescripto, illustribus meritis adaequata fuisse videntur. Habent enim praemia aliunde, quàm ex materia, dignationem. Denique ab iisdem Etruscis tum quoque accepta pompa, sive, ut in Romulo Plutarchus loquitur, ὄγκος triumphorum, quae ipsa ut non est illaudabilis, ita statuendum est imprudenter fecisse Romanos, qui militiae ipsos duces, post devictos hostes, tam superbo honore affecêre. Namque id principibus ac Reipub. planè intutum fuit. Quare &amp; tandem Caesares eum morem optimo consilio <pb n="203"/>mutavêre. Illud interim rectè, quod ob bellum civile confectum nunquam triumphus decerneretur. His ita feliciter gestis, Priscus insidiis liberorum Anci circumventus, &amp; securi in ipsa regia percussus est; anno fermè imperii duodequadragesimo.</p>
</div>
</div>
<div type="chapter">
<pb n="204"/>
<head rend="h3">Disputatio sexta, <lb/><hi rend="i">De </hi>Servii Tullii principatu. <lb/>Johannes Erpenius, Respond.</head>
<div type="section">
<head rend="h4">Thesis I.</head>
<p>TAndem servilis ille conditonis Tullius regio se impositum fastigio vidit. Matre enim captâ, quod plerique tradunt, genitus est; recepto inter gentes tum optimo, neque iniquo, more, ut non capti modo, sed &amp; eorum posteri servirent. At supra istam fortunam ingenium ei ac virtus fuit, &amp; utriusque magnitudinem Tarquinio Prisco, in cujus familia erat, ita jam tum à parvulo approbavit, ut inter Patritios primo receptus, dein regiae filiae matrimonio aestimatus, tandem <pb n="205"/>socero Martiorum fratrum scelere interempto, auctoritate primo Senatus, deinde etiam, post Vejentinum bellum rarâ felicitate confectum, populi jussu, ad Romanae gentis sceptra admoveretur. Quanto autem vilior ei fuit sors nascendi, tanto virtutis hujusque tam excelsae ejus fortunae magis celebrata est inter omnes claritudo. Et profectò ita statuendum est, longe esse difficilius, ex humilimis &amp; ab omni fortunae praesidio destitutis initiis, quam magnis clarisque ad maxima adsurgere.</p>
</div>
<div type="section">
<head rend="h4">I I.</head>
<p>Neque tamen imperia iis, qui contemptae originis sunt viliorisque conditionis, licet caetera dignissimis, facile permittenda sunt. Quippe ad conservandum &amp; pacem publicam &amp; dignitatem plurimum facit observatus fortunae ordo, quo, si simul boni sint, ori-<pb n="206"/>gine nobiles ignobilibus, antiqui novis, divites pauperibus regundis meritò imponuntur. Neque aliud vel magis deturpavit vel invisius reddidit Tiberii, Claudii, aliorumque Caesarum imperium, quàm quod, clarissimis quibusque viris postpositis, publicas dignitates servis libertisque mandaverint.</p>
</div>
<div type="section">
<head rend="h4">I I I.</head>
<p>Imprimis autem Servius Tullius pietati in socerum satisfecit, actis in exsilium filiis Anci, quos caedis ejus auctores esse constabat. In quo tamen eum prudentia defecit. Ejus enim loci magnatibus non esse exsilia indicenda, judicamus.</p>
</div>
<div type="section">
<head rend="h4">I V.</head>
<p>Dehinc consilia omnia eò convertit, ut populo placeret; primusque omnium regum condidit leges, quibus partem imperii cum populo communicavit; iisque observandis non se modò, sed &amp; se-<pb n="207"/>quuturos reges obstrinxit. Atque his ut miram in modum aucta est libertas populi ac potestas, inprimis autem in creandis magistratibus, in condendis legibus aut abrogandis, ac bello indicendo, &amp; ineunda pace; ita auctoritati Regu<hi rend="i">m </hi>plurimum desessit. Mansit nihilominus regium imperiu<hi rend="i">m</hi>; neq<hi rend="i">ue </hi>mixta haec Reipubl. forma dicenda est. Huc faciunt illa Taciti Annal. <hi rend="sc">iii</hi>. ubi aperit originem Legum; <hi rend="i">Praecipuus Servius Tullius sanctor legum fuit, quis etiam Reges obtemperarent. </hi>Ergo summa principum potestas non est soluta omnibus legibus, quas ipsa tulit; &amp; eidem licet se ipsam imminuere ac coarctare, &amp; sic libertatem populi augere; ac denique non integrum est successoribus ejusmodi leges, licet auctoritati Principum per eas plurimum detractum sit, infringere aut abrogare. Quis interea Servii im-<pb n="208"/>prudentiam hic quoque non arguerit, qui quo regiam dignitatem populo redderet gratiorem, ejus auctoritati tantum ademit?</p>
</div>
<div type="section">
<head rend="h4">V.</head>
<p>Idem praecipuus ex regibus juris Romanorum civilis auctor celebratur, factis legibus de injuriis, commerciis, contractibus, aliisque, de quibus natae lites regum arbitrio hactenus decidebantur. At melius tutiusque est, certis, promulgatis, scriptisque legibus, quàm Principum, aut datorum ab iis judicum arbitrio permittere caussas privatorum. Neque sine illis ulla Respub. potest constare. Jus autem civile est, quod uniuscujusque populi proprium est, ut hoc Romani. Ejus fundamentum est non simplex ratio, sed cum hujus gentis indole, inclinatione, moribus, &amp; utilitate comparata. Si enim simplex ratio id jus constitueret, <pb n="209"/>gentium esset, non civile. Eo plurima illicita esse statuuntur &amp; puniuntur, quae alibi impune &amp; merito licent; crimina fiunt, quae, extra id jus, non sunt; denique actiones multas excludit, quas simplex ratio ut validas admittit; neque tamen est iniquum.</p>
</div>
<div type="section">
<head rend="h4">V I.</head>
<p>Sequitur non minus ardua, quàm omni ex parte laudatissima, distributio populi Romani. quae, post actum diligentissimè censum, quo capita civium omnium numerata, &amp; bona aestimata sunt, pro diversa opum uniuscujusque ratione instituta. <hi rend="i">A Servio Tullio, </hi>inquit Florus, <hi rend="i">populus Romanus in censum relatus, digestus in classes, curiis atque collegiis distributus, summâque regis sollertia ita est ordinata Respub. ut omnia pratrimonii, dignitatis, aetatis, artium, officiorumque discrimina in tabulas referrentur; ac sic maxima ci-</hi><pb n="210"/><hi rend="i">vitas minimae domus diligentia contineretur. </hi>In eo militaris ordinis exemplum regem sequutum crediderim; quo omni castrensium multitudine in legiones, cohortes, manipulos, centurias distributâ, facilius in omnes imperium derivatur. Formam omnem distributionis istius in classes &amp; centurias Livius ac Dionysius diligenter tradidêre; qui tamen in numero centuriarum nonnihil inter se dissentiunt. Nos eos sequuti, quo lucem aliquam majorem huic instituto foeneraremur, sequentem tabellam confecimus, &amp; hîc exhibemus.</p>
<pb n="211"/>
<p><table>
    <row><cell/><cell>{<hi rend="sc">Classes Civium</hi></cell><cell><hi rend="sc">Census Class.</hi></cell><cell><hi rend="sc">Centuriae Class.</hi></cell></row>
    <row><cell/><cell>{<hi rend="i">I. ditißimorum</hi></cell><cell><hi rend="i">C ∞</hi></cell><cell><hi rend="i">LXXX. Senior. XL. Iunior. XI. His addita. XVIII Equitum, &amp; Fabrûm insuper duae.</hi></cell></row>
<row><cell/><cell>{<hi rend="i">II. ditiorum</hi></cell><cell><hi rend="i">LXXV ∞</hi></cell><cell><hi rend="i">XX. Senior. X. Iunior. X.</hi></cell></row>
<row><cell><hi rend="i">Populus in sex classes pro diversitate opum distributus est, &amp; classes singulae in Centurias; &amp; harum aliae Seniorum, aliae Iuniorum.</hi></cell><cell>{<hi rend="i">III. divitum</hi></cell><cell><hi rend="i">I ∞</hi></cell><cell><hi rend="i">XX. Senior. X. Iunior. X.</hi></cell></row>
<row><cell/><cell>{<hi rend="i">IV. mediocrium</hi></cell><cell><hi rend="i">XX ∞</hi></cell><cell><hi rend="i">XX. Senior. X. Iunior. X. His additae duae tibicinum, ut vult Dionysius.</hi></cell></row>
<row><cell/><cell>{<hi rend="i">V. modicorum,</hi></cell><cell><hi rend="i">XI ∞</hi></cell><cell><hi rend="i">XXX. Senior. XV. Iunior. XV.</hi></cell></row>
<row><cell/><cell>{<hi rend="i">VI. tenuißimorum</hi></cell><cell><hi rend="i">XI ∞ aeris minor</hi></cell><cell><hi rend="i">I. Haec immunis erat à militia &amp; tributis, ad quae priorum Claßium Centurae tenebantur.</hi></cell></row>
</table></p>
<pb n="212"/>
<p>Centuriae igitur <hi rend="sc">cxciii</hi>. fuêre. At supra fidem alicui possit videri, cum pauci fuerint ditissimi, plures mediocris fortunae, plurimi autem tenuissimae, ac proinde horum tanta multitudo in plures centurias, quam ditissimorum illud modicum corpus, dispesci potuerit, ditissimorum tamen hic plures, quàm caetorum Centurias recenseri. Verum Centuriae singulae ditiorum ex multo minori civium numero constitêre, quàm illae hominum inferioris conditionis. Caussa vero hujus instituti non una fuit.</p>
</div>
<div type="section">
<head rend="h4">V I I.</head>
<p>Prima, ut in ferendis suffragiis de Repub. ditissimi reliquos superarent. Cum enim in Comitiis centuriatis singularum Centuriarum singula valerent suffragia, &amp; ditissimorum illis Equitum &amp; Fabrûm additis, Centuriae essent C. <pb n="213"/>ac iccirco tot suffragia, quivis videt adversus horum consensum nihil potuisse reliquas classes, utpote quarum Centuriae conjunctae non essent nisi numero <hi rend="sc">xciii.</hi> nec nisi totidem vota conficerent. Quod consilium ipsa ratio probat. Cum enim credibile sit boni publici magis futuros studiosos, qui eo amisso jacturam facturi sunt privatarum opum, ditioribus potius, quàm his, qui minoris fortunae, cura Reipub. mandanda est. Quare &amp; optima ratione sequuti post Romani ad Senatoriam dignitatem haud alios evexêre, quàm qui definitum legibus amplissimum censum possiderent. Neque laudandum Romuli institutum, qui cum curiatim suffragia populi eliceret hoc egit; ut in Comitiis pauperes plus possent, quàm locupletes.</p>
</div>
<div type="section">
<pb n="214"/>
<head rend="h4">V I I I.</head>
<p>Altera, ut tributorum onera maximè in ditissimos inclinarentur. Finge, à singulis Centuriis duo aeris millia fuisse exacta, &amp; invenies, solos ditissimos, paucos numero, sed in plurimas Centurias distributos, ducenta millia contulisse, caeteris omnibus classibus centuriisque earum conjunctis non nisi centum  millia octoginta &amp; quatuor praestantibus. Cum enim plus commodi ex Repub. reportet, qui plura possidet, plura, quàm alii, quorum res modicae, isti debet. Neque interim iniqua, aut non recepta Romanis, ejusmodi vectigalia, quae divitibus pauperibusque, sine discrimine, aeque gravia indicuntur.</p>
</div>
<div type="section">
<head rend="h4">I X.</head>
<p>Tertia, ut militiae gerendae onus in ditissimos inprimis derivaretur. Pone, ex singulis Centuriis junio-<pb n="215"/>rum sub signa vocatos milites quinquaginta, &amp; videbis, penè omnes ditissimos simul in castra fuisse evocatos, cum credibile sit eorum Centurias non multo plures, quàm quinquaginta viros fuisse complexas. Reliquarum verò Classium Centuriis plus quietis, &amp; facile fuit quinquaginta mittere in expeditionem, cum singulae aliquot centenis aut millenis civibus constarent. Quàm autem ea res ardua ac sumptuosa fuerit, vel ex solo eo colligere est, quod civibus in bellum ire jussis nulla tum stipendia persolverentur. In quo tamen non iniquè cum suis egisse Romanos censendum est.</p>
</div>
<div type="section">
<head rend="h4">X.</head>
<p>Ut à laboribus militiae Classis sexta civium tenuissimae fortunae immunis haberetur, non ideo modò placuit, quod sine stipendiis in hostem hi haud potuerint educi; <pb n="216"/>sed etiam quod consultissimum sit, infimam illam multitudinem ab usu armorum abstinere. Neque obstat quod ad tolerandos militiae labores &amp; subeunda pericula aptissima sit. Nec minus laudandum, quod domestico milite, quàm externo, &amp; nunc, &amp; deinceps, uti maluerint Romani.</p>
</div>
<div type="section">
<head rend="h4">X I.</head>
<p>Orborum, viduarumque fortunas à censu tum exclusas, nec earum nomine tributa exacta fuisse, ex Livio manifestum est. Cujus singularis favoris beneficium nulli idoneae rationi inniti existimamus. At in eo consilio, quo jure civium donandos libertos Servius censuit, nihil improbandum est.</p>
</div>
<div type="section">
<head rend="h4">X I I.</head>
<p>Tradit Plinius lib. <hi rend="sc">xxxiii.</hi> cap. <hi rend="sc">iii.</hi> eundem aes primum signasse. Nam adeò ejus rei jus <pb n="217"/>competit supremae potestati, ut ipsa ratio dictet, capitali supplicio eos etiam privatos esse afficiendos, à quibus omni ex parte, substantia, pondere, forma, scriptura, circulo, signo, vera &amp; justa moneta excusa est ac signata. Tandem, exactis imperii annis quadraginta &amp; quatuor, dum Tarquinio, genero suo, quem ob solas suspiciones affectati imperii, ut reum majestatis, aggredi merito debuerat, nimium fidit, ejusdem scelere occisus est.</p>
</div>
</div>
<div type="chapter">
<head rend="h3">Disputatio septima, <lb/><hi rend="i">De </hi>L. Tarqu. Superbi Principatu. <lb/>Christianus Moll Resp.</head>
<div type="section">
<head rend="h4">Thesis I.</head>
<p>INTererat nunc populi Romani, ut L. Tarquinius, Prisci nepos, <pb n="218"/>rapto per scelus imperio, jugulum ipsum ac vitalia peteret adeo à Servio auctae libertatis; quo haec, post ejectos Reges, tanto major illustriorque exsurgeret. Superbi cognomen sua illi scelera &amp; odium publicum fecêre. Ob insepultum cadaver soceri abjectum, ita dictum tradit Livius. Sed quanto gravius Latinus Pacatus in Panegyrico ad Theodosium Imperatorem? <hi rend="i">Arrogantiae quidem </hi>(inquit) <hi rend="i">ita majores nostros semper pertaesum est, ut graviorem semper putaverint servitute contemptum, ejusque impatientia sint coacti, post bellatores Tullos, Numasque sacrificos, &amp; Romulos conditores, regnum usque ad nomen odisse. Denique ipsum Tarquinium execratione postrema hoc damnaverunt maledicto; &amp; hominem libidine praecipitem, avaritia caecum, immanem crudelitate, furore vecordem vocaverunt Superbum, &amp; putaverunt sufficere convitium. </hi><pb n="219"/>Unicum ergo Superbi vocabulum quovis flagitio contaminatum principem designat.</p>
</div>
<div type="section">
<head rend="h4">I I.</head>
<p>Neque tamen militarem virtutem ac gloriam foris ei defuisse, bellum cum Volscis feliciter gestum, pax cum AEquis facta, &amp; cum Thuscis foedus renovatum, aliaque ostendunt. Gabios etiam, sed fraude, superavit. Sextum quippe filium transfugam simulare jussit, velut à paterni imperii superbia sibi ac crudelitate metuentem. Habent ei fidem Gabii; militaribusque statim copiis contra Romanos imprudenter imponunt; ignari transfugia esse debere suspecta, &amp; suorum desertores aut omnino non occupandos esse in publicis negotiis, aut occupandos in iis, in quibus prodesse quidem possint, non verò, si forte velint, nocere. Sextus igitur summam potentiam ita <pb n="220"/>indeptus, conciliare sibi plebem, &amp; tollere è medio proceres, quosdam in exilium agere, alios bonis spoliare; donec orba, ut Livius loquitur, auxilio consilioque Gabina res Regi Romano sine ulla dimicatione in manus traderetur. Dolum mentiti transfugii Tarquinio licuisse existimamus.</p>
</div>
<div type="section">
<head rend="h4">I I I.</head>
<p>Inde ex captivo aere Capitolium, quod Priscus voverat, exstruere aggressus est. Ita Livius. Fundamenta tamen ejus jecisse Priscum, &amp; nonnulla adjecta à Servio, sed Superbum plurimum ad id contulisse, Tacitus auctor est Histor. <hi rend="sc">iii</hi>. <hi rend="i">Voverat Capitolium Tarquinius Priscus, bello Sabino, jeceratque fundamenta, spe magis futurae magnitudinis, quam quod modicae adhuc Pop. Rom. res sufficerent; mox Servius Tullius, sociorum studio; deinde Tarquinius Superbus, captâ Suessa Pometiâ, hostium </hi><pb n="221"/><hi rend="i">spoliis exstruxêre. Sed gloria operis libertati reservata. </hi>Quidquid sit, nobis mores tyrannorum propius inspicientibus haud est dubium, quin religionis ac augustissimi templi praetextu, excitaverit arcem &amp; in praesidium laboranti sibi, &amp; ut ea inexpugnabilis sedes servitut is Romanae esset. Neque tamen arguendi principes, qui ejusmodi munimenta exstruunt non pro servitute obsequentium, sed imperii securitate.</p>
</div>
<div type="section">
<head rend="h4">I V.</head>
<p>In eo autem opere, aliisque fabrorum fossorumque ministeriis (nam foros in circo, Cloacamque Maximam, quâ totius urbis purgamenta reciperentur, insuper fieri tum jussit) inclementer plebem exercuit, ejusque animos haud dubiè in se irritavit; neglectis eorum callidis artibus, qui, quo securius in proceres grassentur, reli-<pb n="222"/>quae multitudines gratiam sibi captandam arbitrantur. Nam caedibus, exilio, multatione bonorum in Patrum praecipuos jam tum ab initio ita saevierat, ut neque prior numerus, neque ulla auctoritas Senatorio ordini maneret. Scelere namq<hi rend="i">ue </hi>parta imperia non nisi scelere licet tueri. Sed Livium audiamus, faciem ac ordinem omnem lanienae istius publicae paucissimis aperientem; <hi rend="i">Tarquinio, </hi>inquit, <hi rend="i">in caritate civium nihil spei reponenti metui regnum tutandum erat; quem ut pluribus incuteret, cognitiones capitalium rerum, sine consiliis, per se solus exercebat: perque eam caussam occidere, in exsilium agere, bonis multare poterat, non suspectos modò &amp; invisos, sed unde nihil aliud quàm praedam sperare posset. </hi>Neque nunc alia in medium adferre necesse est, cum sola ejusmodi judicia, contra leges &amp; rationem omnem exercita, exqui-<pb n="223"/>sitissimam atque intolerandam Tarquinii tyrannidem fuisse, abundè probent. Quod ipsum Neronem quoque sub initium imperii sensisse, constat ex praeclare illa ejus oratione, quae exstat apud Tacitum sub initium Annal. <hi rend="sc">xiii.</hi> qua formam futuri principatus praescribens, &amp; ea maximè declinans, quorum recens invidia flagrabat; <hi rend="i">Non se, </hi>inquit, <hi rend="i">negotiorum omnium judicem fore ut clausis unam intra domum accusatoribus &amp; reis paucorum potentia grassaretur. Nihil in penatibus suis venale, aut ambitioni pervium; discretam domum &amp; Rempub. </hi>Et sanè capitalia supplicia, licet merito irrogata, bonos etiam principes tyrannidis reddunt suspectos, si ea soli ipsi indicant; si clam sumant; si denique populo non aperiant legitimas eorum rationes. At tyrannorum interest, ut eas tegant, &amp; ad earum cognitio-<pb n="224"/>nem alios non admittant, quia pro crimine habent innocentiam, &amp; solam aliorum virtutis ac fortunae magnitudinem evertendam arbitrantur.</p>
</div>
<div type="section">
<head rend="h4">V.</head>
<p>Ea autem tam atroci tempestate Junium Brutum prudentissimum virum fuisse invenio; qui, cum maximos quosque &amp; sapientissimos, &amp; libertatem laudantes proceres non nisi ultima supplicia manerent, stultitiam simulavit, ac ita se gessit, ut, omissâ inopportunâ jactatione libertatis, &amp; sapientiae, quae in eo summa erat, ostentatione, servaverit sese commodioribus te<hi rend="i">m</hi>poribus, quibus ab infami tyrannide Rem. liberaret. Peccant, &amp; aliis tantum nocent ac sibi, qui sub iniquissimo principu<hi rend="i">m</hi> imperio crepant semper &amp; loquuntur libertatem. quales merito passim arguit Tacitus. Sicut enim mala facienda <pb n="225"/>non sunt, ex quibus eveniant bona; ita quoque bona facienda non sunt, ex quibus non nisi mala possint exspectari.</p>
</div>
<div type="section">
<head rend="h4">V I.</head>
    <p>Ad Superbi tot infanda scelera tandem accessit filiorum ejus, Sexti inprimis, foedissima libido; quâ, ferro armatâ &amp; terrore, Lucretiae, conjugis Collatini, contumax pudicitia violata est. Matrona quidem contumeliae impatiens sese ferro interemit; &amp; quantum incomparabili castimoniae studio gloriae promeruit, tantum spontaneâ &amp; ignavâ morte amisit. Nam neque concessa est αὐτοχειρία, quanquam tantopere Stoicis laudata, neque quidquam in ea est generosum. Vide hac de re accuratè disputantem Augustinum lib. <hi rend="sc">i.</hi> de Civit. Dei, cap. <hi rend="sc">xix</hi>. <hi rend="i">Si ad vestrum judicium, </hi>inquit, <hi rend="i">Leges judicesque Romani, deferret quisquam hoc </hi><pb n="226"/><hi rend="i">crimen, non solum indemnatam, verum etiam castam &amp; innocentem interfectam esse mulierem, nonne eum, qui id fecisset, severitate congruâ plecteretis? Hoc fecit illa Lucretia, illa sic praedicata Lucretia innocentem, castam, vim perpessam Lucretiam insuper interemit? Proferte sententiam. Cur interfectricem innocentis &amp; castae tantâ praedicatione laudatis? </hi>Verum Brutus, cum ad regnum expugnandum omnia nunc opportuna esse haud temere judicaret, corpore Lucretiae in forum delato, &amp; Superbo ejusque filiis liberrimâ oratione accusatis, incensam multitudinem perpulit, ut imperium Regi abrogaret, eumque cum conjuge ac liberis juberet exulare.</p>
</div>
<div type="section">
<head rend="h4">V I I.</head>
    <p>Caeterum an licuerit Pop. Rom. Tarquinium imperio exuere, nunc quaerendum est. Neque dubium hac de re erit judicium, si paullo <pb n="227"/>altius quaedam huc facientia, sed tamen breviter, inspiciamus. Certè haud ambigitur, quin, si quae alia, subditis sancta atque inviolabilis esse debeat suprema illa imperantium potestas; sicut &amp; in confesso est, eamdem obnoxiam esse imperio rationis, quae jubet, ut nihil ab eâ nisi quod aequum est in subditos statuatur. Nihilominus tamen si eâ principes abutantur, &amp; grave sit eorum imperium, obsequium iis deferendum est; imo etiamsi divinis, naturae &amp; gentium legibus adversa quaedam praescribant, non quidem parendum iis est, sed neque ideo statim potestate exuendi sunt; imò si in singulorum aliquot civium exitium ferantur, non iccirco omnibus licet vi iis se opponere. Sola patientia &amp; divinâ auctoritate, &amp; tot cordatarum gentium exemplis, &amp; tanto sapientum consensu hacte-<pb n="228"/>nus subditis commendata est; neque ultra quid adversus iniquum principem iis licet. Divinâ auctoritate, dixi ego, &amp; tot cordatarum exemplis gentium. quod de Christianis maximè accipiendum; qui servi forte, dominis etiam δυσκόλοις obnoxii &amp; subjecti esse jubentur. Ac proinde etiam principibus, δυσκόλοις subditi. Faciunt huc omnino ista Optati Afri Milevitani, ubi de Donato, iniquissimo illo Episcopo Carthaginis, &amp; qui hujus Dominicus dici ac audire volebat: <hi rend="i">Paullus docet, </hi>inquit, <hi rend="i">orandum esse pro Regibus etiamsi talis imperator esset, qui gentiliter viveret. </hi>Et de Donato ipso; <hi rend="i">Carthagini principatum se tenuisse crediderat; &amp; cùm super Imperatorem non sit nisi solus Deus, qui fecit Imperatorem, dum se Donatus supra Imperatorem extollit, jam quasi hominum excesserat metas, ut se, ut Deum, non hominem aesti-</hi><pb n="229"/><hi rend="i">maret, non verendo eum, qui post Deum ab hominibus timebatur. </hi>Porrò Imperium non amittit princeps nisi eo scelere, quo id creditur periturum. Cum enim hic maximè poena non debeat excedere magnitudinem delicti, imperio, quod in omnes accepit, non privandus est, nisi qui omnium sit hostis. atque ea evertere contendat in quibus constet incolumitate<hi rend="i">m</hi> omnium versari. Ergo si intoleranda sint omnibus ejus scelera, &amp; nisi in tempore obviam eatur, in exitium omnium totiusque Reipub. haud dubiè sint exitura, &amp; alia omnia ad flectendum coarcendumque ad meliora Principem nequidquam sint tentata, licere proceribus populoque eum imperio exuere &amp; vi expellere judicamus. Talis enim, princeps esse desiit. Et subditis patientia commendata est, non quâ evertitur Respub. sed qua conser-<pb n="230"/>vatur. Neque id in eos tantum principes licet, qui adstricto certis legibus imperio utuntur, sed eos quoque, qui omnium absolutissimum accepêre. Par enim hic eorum est ratio; cum nec sub his, nec istis, Respub. debeat everti. Faciunt huc illa Salisberiensis in Polycratico lib. <hi rend="sc">iii</hi>. cap. <hi rend="sc">xv</hi>. <hi rend="i">Imago Deitatis princeps amandus, venerandus est &amp; colendus; tyrannus pravitatis imago plerumque etiam occidendus, si tamen aliter coarceri non potuerit. </hi>Et addit alibi gravissimam rationem; <hi rend="i">Cum multa sint crimina majestatis, nullum gravius est eo, quod adversus ipsum justitiae corpus exercetur. Tyrannis ergo non modo publicum crimen, sed, si fieri possit, plus quam publicum est. Si enim crimen majestatis omnes persequutores admittit, quanto magis illud, quod leges premit, quae ipsis debent imperatoribus imperare? </hi>Lib. <hi rend="sc">iii</hi>. cap. ult.</p>
</div>
<div type="section">
<pb n="231"/>
<head rend="h4">V I I I.</head>
    <p>Tarquinium igitur Romani optimo jure expulêre, ut eum qui scelere &amp; invaserat imperium, &amp;, dum tenuit, prope totum everterat. Quare Plutarchus eum in Poplicola describit, οὔτε λαβόντα τὴν orxh καλῶς, ἀλλ᾽ ἀνοσίως καὶ παρανόμως, οὔτε χρώμενον αὐτῇ βασιλικῶς, ἀλλ᾽ ὑβρίζοντα καὶ τυραννοῦντα. Regnavit ille annos quinque &amp; viginti: regnatum autem Romae, ut quidem vult Livius, à condita urbe ad liberatam annos ducentos quadraginta quatuor.</p>
</div>
</div>
<div type="chapter">
<pb n="232"/>
<head rend="h3">Disputatio octava, <lb/><hi rend="i">De </hi>Consulatu &amp; Primis coss. <lb/>Nicolaus Blanckardus, Respond.</head>
<div type="section">
<head rend="h4">Thesis I.</head>
<p>ACtum igitur est de Regibus; Consules sequuntur. Quae mutata gerendae Reipub. ratio, &amp; pro libertate tutior, &amp; sola, &amp; nunc demum inter Romanos laudanda fuit. <hi rend="i">Neque ambigitur </hi>(ita enim cum Livio loqui hîc lubet, &amp; judicandum est) <hi rend="i">quin Brutus idem, qui tantum gloriae Superbo exacto rege meruit, pessimo publico id facturus fuerit, si libertatis immaturae cupidine priorum regum alicui regnum extorsisset. </hi>Imò etiam si sub prioribus Regibus Pop. Rom. ferre potuisset majorem liberta-<pb n="233"/>tem. Neque enim in Republ. omnes ejusmodi in melius, sed necessariae tantùm mutationes admittendae sunt.</p>
</div>
<div type="section">
<head rend="h4">I I.</head>
<p>Namque translata denuo in unum suprema potestas, minus quidem allatura erat mutationis, sed &amp; minus libertatis; cum Senatu universo communicata, minus dignationis; cum populo, plus turbarum. Sed nec hic aut ferre adhuc poterat, aut, post acre illud unius imperium accipere statim debebat totam libertatem.</p>
</div>
<div type="section">
<head rend="h4">I I I.</head>
    <p>Consulatus est Regia potestas, eadem in duos collata &amp; annuo imperii spatio definita. Dixi Regiam potestatem. Ita negat Livius sub initium lib. <hi rend="sc">ii</hi>. in consulari imperio, <hi rend="i">diminutum quicquam esse ex regia potestate. </hi>Neque aliter Tullius lib. <hi rend="sc">iii</hi>. de Legib. <hi rend="i">Regio </hi><pb n="234"/><hi rend="i">imperio duo sunto, iique consulendo Consules appellantor, militiae summum jus habento. </hi>Et constat omnia regum jura ac insigna iis mansisse. Quare &amp; ὑπάτους, quasi tu summos dixeris, eos vocant Graeci tanti vim imperii exprimentes; quanquam haud dubiè sic deliquerint in prudentiam modestiamque Romanorum, qui regiam illam potestatem molliore multoque gratiore Consulum vocabulo commendandam populo censuêre. Nota est ars Augusti, qui non Regis, quanquam revera talis, sed Principis nomine omnia sub imperium accepit. Primum igitur Consulare imperium ad Monarchicum potius quàm Aristocraticum accessisse cum Polybio dicendum est; &amp; Consules non quidem nomine, quod exosum, sed potestate reges fuêre. De primis autem nunc loquor. Nam sequentium auctori-<pb n="235"/>tas partim creatis novis magistratibus, ut Dictatoribus, Decemviris aliisque, partim legibus conditis, cum harum imperia quàm hominum potentiora crederentur, admodum decrevit; &amp; inter plurima patrum ac populi certamina, aliquando illis, nunc his praevalentibus obnoxia, postremò sub Caesaribus vim prope omnem amisit. Quas mutationes in tempore, &amp; suo singulas loco, reddemus.</p>
</div>
<div type="section">
<head rend="h4">I V.</head>
<p>Id modo inter regium &amp; Consulare hoc imperium discriminis fuit, quod illud unius, &amp; cum vita; hoc duorum, &amp; unius anni intervallo finiretur. Quo nullum majus constantiusve adversus tyrannidem, &amp; pro continenda pace publica consilium poterat iniri. <hi rend="i">Ex perpetuo imperio, </hi>ut rectè judicat Florus, <hi rend="i">annuum placuit, ne potestas mora; ex singulari duplex, ne soli-</hi><pb n="236"/><hi rend="i">tudine corrumperetur. </hi>Magna enim &amp; continua unius, togata aut militaria imperia, noxia sunt Reip. libertati, ac iccirco improbanda. Id verò discrimen facit, ut hinc liberum populum Romanum appellent, &amp; Consulatum ac libertatem conjungant rerum Romanarum auctores. Non quod nulla sub regibus libertas (nam sine illa nullum omnino imperium, quale tandem sit, magis esse potest, quàm sine majestate) aut sub primis Consulibus major quàm regibus, sed quo nunc tutior facta &amp; dein aucta sit. Qui igitur vel Aristocraticam vel Democraticam imperii formam cum Consulibus coepisse statuunt, egregie falluntur. Vel Monarchia haec dicenda est, vel statuendae plures, quàm Monarchia, Aristocratia, &amp; Democratia, species Rerumpub. Quod non est absurdum. Idem judicandum est <pb n="237"/>de ea Lacedaemoniorum Reipubl. forma, qualis ab initio Heraclidarum ad Lycurgum usque fuit, gemina huic Romanae, in qua supremum imperium duo, non tantum regia potestate, sed etiam nomine habuêre.</p>
</div>
<div type="section">
<head rend="h4">V.</head>
<p>De Consulatu dictum est; nunc ipsos Consules videamus; in quorum imperio quidquid celebrioris vel exempli, vel consilii, vel mutationis sese dabit, instituti nostri deinceps erit argumentum. Primum L. Junius Brutus, &amp; L. Tarquinius Collatinus gessêre. Horum ille jurejurando populum adegit, neminem Romae passuros regnare. Ac inspicientibus nobis propius illorum temporum res, &amp; à Bruto &amp; à populo optimo consilio, sic damnatum omne regium imperium, videtur. Nam, quamlibet optimo quoque ad regnum <pb n="238"/>vocato, ipsumque regium imperium laudandum etiam veniat, sub Rege Romanis in posterum securis esse non licebat.</p>
</div>
<div type="section">
<head rend="h4">V I.</head>
<p>Collatinum autem nomen solum &amp; genus regium (erat enim Tarquiniorum sanguinis) mox populo suspectum fecêre; à quo ei innocenti non fasces modo consulares adempti sunt, sed exilium etiam indictum. Testatur Livius, nescire se, an nimis undique libertatem minimis quoque rebus muniendo modum Romani hic excesserint. Bruti, &amp; vel faventis vel ferentis populi, scelus illud appellat Augustinus lib. <hi rend="sc">ii</hi>. cap. <hi rend="sc">xvii</hi>. de Civitat. Dei. At laudat Tullius lib. <hi rend="sc">iii</hi>. de Off. <hi rend="i">Cum Collatino, </hi>inquit, <hi rend="i">Collegae Brutus imperium abrogabat, poterat videri facere id injuste; fuerat enim in regibus expellendis socius Bruti, consiliorum et-</hi><pb n="239"/><hi rend="i">iam adjutor. Cum autem consilium hoc principes cepissent, cognationem Superbi nomenque Tarquiniorum &amp; memoriam regni esse tollendam, quod erat utile patriae consulere, id erat honestum; ut etiam ipsi Collatino placere deberet. Itaque utilitas valuit propter honestatem, sine quâ ne utilitas quidem esse potuißet. </hi>Et nobis quoque id factum probatur. Nam neque contra officium boni &amp; prudentis viri facit, qui ab amico &amp; optimo sibi metuit; neque in aequitatem delinquunt, qui ad imperia admoti mala, quae ex innocentissimis, nec tamen sine caussa suspectis, in perniciem Reipublicae metuuntur aliquando exitura, quavis ratione, quae tutissima sit Reipublicae &amp;, quantum fieri potest, minime noxia suspecto innocenti, ut abrogatione honoris, exilio, aliisque in tempore praeveniunt. Iccirco tum quoque Brutus ex SC. ad popu-<pb n="240"/>lum tulit, ut omnes Tarquiniae gentis exules essent, tantum quia ejus gentis erant, caetera innocentes. <hi rend="i">Ne quam Romani, </hi>ut loquitur Varro apud Nonium, <hi rend="i">seditionis per gentilitatem speciem haberent. </hi>Nam libertati tales nocituri haud sine gravi caussa metuebantur. Eandem rationem reddunt Impp. Arcadius &amp; Honorius, ubi decernunt; ut filii reorum majestatis à materna omni aut avita, omnium quòque proximorum hereditate ac successione alieni, &amp; infames ad nullos prorsus honores, nulla sacramenta admittendi, habeantur; <hi rend="i">Quia, </hi>inquiunt, <hi rend="i">paterni, hoc est, hereditarii criminis exempla in illis metuuntur. </hi>Leg. <hi rend="i">Quisquis </hi>Cod. ad leg. Juliam Majestatis. Dura quidem ista sunt, fateor, &amp; acerba, sed non iniqua; ubi nulla aliâ mitiore ratione Principum aut Rerumpub. securitati consuli potest.</p>
</div>
<div type="section">
<pb n="241"/>
<head rend="h4">V I I.</head>
    <p>Igitur in locum Collatini P. Valerius suffectus est; qui statim, &amp; exstructa superbiore in Velia domo, suspicionem opprimendae libertatis de se excitavit, &amp; eâdem dirutâ, avertit. Namque arx ea &amp; sedes servitutis futura haud temere metuebatur. Mox, quo se in omnibus μισοτύραννον esse probaret, latis in gratiam populi aliquot legibus, quibus potestati consulari plurimum detraxit, adeò ei placere coepit, ut totius multitudinis consensu non jam Valerius, sed Poblicola diceretur. Ante omnes celebratissima ea est, qua reis ad supplicium postulatis extremam provocationem ad populum, adversus magistratus, ipsos etiam Consules, permisit. Quo &amp; agnita est populi majestas, &amp; provisum ne magistratus in cives atrocius graffarentur. Livius hanc legem, <pb n="242"/><hi rend="i">firmißimum populi propugnaculum; </hi>Cicero in Orat. aut apud eum Antonius, <hi rend="i">patronam civitatis ac vindicem libertatis, </hi>vocant. Sed an non impunitatis spes ac fiducia sic facta &amp; est reis laesae magistratuum auctoritatis, aut aliorum scelerum, provocantibus ad populum, iisdem flagitiis opertum? Certe ita judicat Appius apud Livium; <hi rend="i">Minas esse Consulum, non imperium, </hi>dicit, <hi rend="i">ubi ad eos, qui unà peccaverant, liceas provocare. </hi>Nobis tamen lex ea saluberrima &amp; Reipub. utilissima visa est. Neque enim bene de reis, licet nocentissimis, supplicia sumuntur, populo invito.</p>
</div>
<div type="section">
<head rend="h4">V I I I.</head>
<p>At aliter planè de ea lege judicaverim, quam rogavit, de interficiendo impune, indictâ caussa, eo, qui occupandi regni consilia inisset. Quemadmodum enim eo terrore ill ato spes ejecti regis, aut ad <pb n="243"/>regnum adspirantium, sic admodum incisas haud abnuerim; ita fraenos audaciae hominum pessimorum sic nimis laxatos, &amp; in ancipiti positam plurimisque objectam insidiis innocentum securitatem fuisse, nemo non videt.</p>
</div>
<div type="section">
<head rend="h4">I X.</head>
    <p>Ab eodem primos Quaestores institutos, tradit Plutarchus; quanquam horum originem ad ipsos Reges alii retulerint. Si eum magistratum sub Tullo Hostilio coeptum, sub Superbo intermissum, à Poblicola Reipubl. redditum statuamus, nulla dissensio erit inter auctores. Praeesse aerario horum muneris is fuit. Caussam instituti egregiam reddit Plutarchus; ὅπως ἄρχων μήτ᾿ εἰ χρηστός ἐστιν ἀσχολίαν ἔχῃ πρὸς τὰ μείζω, μήτ᾿ εἰ φαῦλος, ἀφορμὰς τοῦ ἀδικεῖν μᾶλλον, καὶ τῶν πράξεων καὶ τῶν χρημάτων κύριος γενόμενος; <hi rend="i">Vt Con-</hi><pb n="244"/><hi rend="i">sul nec, si bonus esset, à majoribus rebus avocaretur, nec, si malus, subsidium haberet gravius laedendi, si in manu ejus tam imperii quàm pecuniae administratio esset. </hi>Igitur id quoque pro conservanda libertate prudenter inprimis repertum.</p>
</div>
<div type="section">
<head rend="h4">X.</head>
<p>Inter ista adeò laeta auspicia libertatis, Romae nobiles aliquot adolescentes, praeter Vitellios, Aquilios, aliosque, ipsius etiam Bruti filii, Tiberius Titusque, clam de reducendis in urbem Tarquiniis consilium ineunt. Caussa praecipuè ista, quod sub liberrimo unius, quam immotarum legum imperio, melius cum Republ. agi existimarent; Regem esse hominem, esse gratiae locum, esse beneficio; &amp; irasci &amp; ignoscere posse; at leges rem surdam &amp; inexorabilem esse; nihil laxamenti, nec veniae habere, si modum excesseris. <pb n="245"/>In quo quidem ratio eos fugit Melius enim constantiae legum, quam arbitrio hominum judicia permittuntur.</p>
</div>
<div type="section">
<head rend="h4">X I.</head>
<p>Sequuntur P. Valerii Poblicolae iterum Cons. &amp; T. Lucretii; Porsenae, Etrusci regis, pro restituendis Tarquiniis bello, Horatii Coclitis, Mucii Scaevolae, Porsenam in Regia occidere destinantis (cujus facinus, utut licitum, tamen improbandum videtur. Neque enim expedit in principes, quanquam hostes, immittere percussores, cum ea res sit ipsis illis, qui sic nocent, noxii exempli) ac Cloeliae virginis audacia, an virtute, &amp; pace cum Porsena redintegrata; &amp; &amp; mox duo adhuc alii propè continui ejusdem Valerii insignes Consulatus. Uni Poblicolae toties reddito Consulatu, parum provisum libertati videtur. Nam pe-<pb n="246"/>riculosum est unum hominem, quamlibet optimum, in Republica, praesertim libera, esse toties caput &amp; columen imperii.</p>
</div>
</div>
<div type="chapter">
<head rend="h3">Disputatio nona, <lb/><hi rend="i">De </hi>dictatura, &amp; prima P. R. Seditione. <lb/>Johannes Schildius, Respond.</head>
<div type="section">
<head rend="h4">Thesis I.</head>
<p>ANno post imperium Consulare institutum nono, ut Livius, decimo, ut alii volunt, primus Romae Dictator creatus est, summâ ei potestate tributâ. Ut enim paullò ante perpetuum illud unius regium imperium merito Romani damnaverant, ita, cum expediendae Reipub. impar nunc <pb n="247"/>esset Consulum auctoritas, ut unus, sed Dictatoris nomine, &amp; ad tempus, omnia sub imperium acciperet, egregio consilio instituêre. Et, profecto, haud ulla unquam, quaecunque tandem illa sit, Respub. non necesse habet uni subinde permittere vim liberrimae dominationis, cum identidem ea sese offerant negotia, quae unius demum arbitrio possunt expediri. Neque ulla est, quae non suppeditet exempla.</p>
</div>
<div type="section">
<head rend="h4">I I.</head>
<p>Dictatura est Monarchia quaedam in Republ. Romana, sive verè regia &amp; summa, sed semestri spatio definita, domi ac militiae imperandi potestas, extra ordinem, maximè in rebus trepidis, adversus hostes gerendae rei, sedandae que seditionis caussa, in unum collata; cui cedebant alii omnes magistratus, ipsi etiam Consules, &amp; à <pb n="248"/>quo ad Populum provocatio non dabatur.</p>
<p>sive verè regia &amp; summa, sed semestri spatio definita, domi ac militiae imperandi potestas, extra ordinem, maximè in rebus trepidis, </p>
</div>
<div type="section">
<head rend="h4">I I I.</head>
    <p>Hanc unius tantam potestatem in Rom. Repub. necessariam &amp; utilissimam fuisse contendimus, duabus inprimis legibus prudentissimè coarcitam; <hi rend="i">Ve semestri exacto spatio Dictatura depoueretur; </hi>ne longiore ejus usu libertas aliquid acciperet detrimenti; praeterea, quoque, <hi rend="i">Vt Italiam cum exercitu, tantoque cum imperio Dictator non egrederetur; </hi>quo rerum suarum testes ac observatores proximos Senatum Populumque Romanun continuo haberet. Sylla enim ac Caesar non tam Dictatura hac, quàm libidine, spretis legibus, Rempub. oppressère. Creabantur verò Dictatores ex Consularium ordine; ut tanto plus in persona esset dignationis; ab uno Consule, cui id tribuebat Senatus; ne <pb n="249"/>dissensionibus vel duorum Consulum, vel Senatus, vel populi in Comitiis, aut Campo differretur remedium, quod adversus domesticas dissensiones, aut illata bella externa, praesentissimum Respub. flagitabat; nocte intempestâ; fort quod ejus silentium huic curae minus allaturum esset in turbata Republ. impedimenti; denique disertim cautum, ne equo veherentur; haud dubiè ut eo ritu, in tanta vi imperii, modestiae admonerentur. A qua ratione haud abludit, quod de Platone Philosopho veteres retulêre, eum metu equestris cujusdam, ut sic dixerim, superbiae, quam ἱπποτυφίαν vocant Graeci, in equum conscendere perpetuò recusasse.</p>
</div>
<div type="section">
<head rend="h4">I V.</head>
<p>Caeterum institutae Dictaturae prima &amp; praecipua semper caussa propius nobis hic aperienda est. <pb n="250"/>Discors agebat domi civitas, &amp; eâ occasione bella externa erumpebant, dissensionibus civilibus interim nihil remissis. Unde colligere promptum est, quam sit absurda sententia eorum, qui excitata bella externa domesticarum seditionum esse remedia contendunt: cum eâ ratione pereat potius Respubl. quàm expediatur. Utramque verò illam rationem conjungit Manius Valerius apud Livium lib. <hi rend="sc">i</hi>. <hi rend="i">Discordiae, </hi>inquit, <hi rend="i">intestinae, bellum externum, fecere, ut hoc magistratu, </hi>Dictatore scilicet, <hi rend="i">egeret Respublica. </hi>Nam in quavis Republ. belli administratio uni melius, quàm pluribus permittitur: &amp; ad tollendos motus domesticos, quibus magistratus supremi &amp; cives inter se committuntur, nihil aeque facit, quàm novos ad tempus instituere, ac in unum inprimis summam potestatem conferre. <pb n="251"/>Nam in bello celeritas consiliorum, &amp; auctoritas nullo dissentientium collegio impedita, ac proinde unius suprema vis, maximè requiruntur. Neque intestinae dissensiones avertuntur promptius, quàm ubi partes illorum imperio se submittunt, qui partes non fecere, unius inprimis, à quo, cum omnibus major sit, ut Dictator, nemini liceat dissentire. Quare Dictaturam, <hi rend="i">ultimum in rebus trepidis auxilium, ultimum consilium, </hi>non uno loco, &amp; verissime Livius appellavit.</p>
</div>
<div type="section">
<head rend="h4">V.</head>
<p>Seditio domi ex inopia &amp; saevitia creditorum nata est, qua major civitatis pars à paucioribus patriciis &amp; ditioribus oppressam sese querebatur. Plerique enim bellis externis adversus vicinos Sabinos maximè, militaverant; &amp; propter agrorum populationes non fructu <pb n="252"/>modo caruerant, sed villae incendio perierant; pecora abacta; direpta omnia; tributum iniquo tempore imperatum; ac iccirco aes alienum contractum. Eo usuris cumulato plurimi agris paternis avitisque ejecti, deinde fortunis aliis. Accedebat ultimum malorum, quod amissis omnibus quae possederant, à creditoribus nexi, non in servitium, sed ergastulum &amp; carnificinam ducerentur. Ex cujusmodi exemplis, &amp; aliunde qui colligunt, communionem bonorum in Republic. praeferendam divisioni, &amp; usuras improbandas, neque foenus inter cives agitandum esse, dissentiunt à ratione. Quippe non distinctis rerum dominiis nulla, aut multo minor esset hominum industria, &amp; plus dissensionum; neque dispelli possent humanae necessitates, nisi, optimo divinae providentiae institu-<pb n="253"/>to, alii opulentae, alii paupertinae essent conditionis: &amp; usurae, si earum à Magistratibus praescriptus sit legitimus modus, juvandis pauperioribus, non opprimendis faciunt.</p>
</div>
<div type="section">
<head rend="h4">V I.</head>
<p>Creditores lege se tuebantur; qua tum iis permissum, debitores, aere alieno obrutos, &amp; qui distracto patrimonio, reque familiari dilapsâ, solvendo non essent, vinculis, catenis, nervis, &amp; compedibus obstrictos in jus vocare; diebus sexaginta in vinculis habere; eos inter ea trinis nundinis continuis. ad Praetorem in comitium producere; tertiis autem nundinis, si satisfactum non esset, è medio tollere, ut mancipia habere, aut trans Tiberim peregre venum dare; &amp;, si plures forent, quibus rei essent judicati, in partes secart. Quod &amp; inter Decemvirales leges postea <pb n="254"/>est receptum. Sed haec <hi rend="i">natura laudabilia non esse, quanquam jure concessa, </hi>recte judicat Quintilianus lib. <hi rend="sc">iii</hi>. Orat. Inst. cap. <hi rend="sc">vi</hi>. Neque aliter Phavorinus apud Gellim lib. xx. cap. <hi rend="sc">1</hi>. Noctium Atticarum. Sextus tamen Caecilius eodem loco hanc creditoribus debitores addicendi rationem, &amp; illorum in hos exquisitam istam crudelitatem, lege permissam, tueri se posse arbitratur; quod, nimirum, eâ tempestate, multa esset debitorum perfidia, &amp; pro vitiorum, quibus medendum est, fervoribus, intendi supplicia debeant; quod neque pejus ullum factum aestimandum sit, quàm in negotiorum contractibus maximéque in peciniae mutuaticiae usu ac commercio, fidem non servare; cum adimatur subsidium hoc temporariae inopiae, quo communis hominum vita indiget, si perfidiâ debitorum, <pb n="255"/>sine gravi paena, eludatur. Unde tandem colligit, damnatis aeris, &amp; debiti judicatis, optimo consilio tantam poenae immanitatem esse denuntiatam, ne ad eam unquam deveniretur. At verò, ut non abnuerim, quo corruptiores sunt civium mores, &amp; facilius ac frequentius peccatur, &amp; ex peccato plus fructus redit ad peccantem, nisi puniatur, eo graviores paenas esse statuendas; ita in debitore, qui nulla sua mala arte impar solvendo est, debitum quidem, non delictum, calamitatem non culpam reperio. Sed nec mala omnia atrocissimis poenis aut possunt aut debent praeveniri. Quare Romani merito tandem emori &amp; obsolescere passi sunt iniquissimam hanc legem, in ejus locum receptâ istâ aequissimà Petiliâ, quâ solutum est omne illud jus nexus &amp; addictionis.</p>
</div>
<div type="section">
<pb n="256"/>
<head rend="h4">V I I.</head>
<p>At debitores, suppliciter primo, dein &amp; minaciter, immanis adeò saevitiae finem, &amp; aeris alieni remissionem, à Consulibus &amp; Senatu, sed nequicquam, postulavêre: donec tandem tumultus totam urbem pervasit, eo inprimis anno, quo P. Servilius &amp; Appius Claudius gerebant Consulatum; inque ipsos Patres versa multitudo, &amp; vix manibus temperatum est. Tum Appius, vehementis vir ingenii, imperio Consulari rem agendam censuit, uno aut altero artepto quieturos alios; Servilius, lenibus remediis aptior, concitatos animos flecti, quam frangi, quum tutius, tum facilius esse. Et quis Appii illud consilium non damnaverit? Namque per poenas, aut earum metum injectum, dum adhuc gliscunt ejusmodi motus, accenditur discordia, non seda-<pb n="257"/>tur; ac iccirco omnino improbanda sunt.</p>
</div>
<div type="section">
<head rend="h4">V I I I.</head>
<p>Inter haec Volscum bellum subito exarsit. Eo terrore perculsi Consules, cum arma pro patria multitudo non caperet, Senatum convocavêre. Et inter patres diversis sententiis tum certatum est. Placuit plerisque, ut aes alienum plebi nequaquam remitteretur. Neque enim id licere magistratibus; ac iniquum esse tam insigni damno creditores afficere; &amp; ob eam injuriam hos quoque Remp. turbaturos; &amp; ejusmodi alia, pro suis potius, quàm Reipub. commodis, &amp; falso &amp; imprudenter disserebant. Nam quin id magistratibus liceat, non est dubitandum. Erant, quibus consultius visum, ex aerario satisfacere creditoribus, &amp; pro nexis totidem mancipia dare ex iis, quae Respub. bello acquisis-<pb n="258"/>set. Quo facto ut omnes hos motus haud dubie tolli potuisse, non negaverim, ita eorum sententiam praetulerim, qui non quidem remittendum nunc aes alienum, sed ejus exactionem ad tempus differendam &amp; edicto prohibendam esse, statuebant. Quos sequutus Servilius Consul, postquam in concionem progressus, curae esse patribus ostendit, ut, externo hoste debellato, plebi consulatur; simul edixit; <hi rend="i">Ne quis Civem Romanum vinctum aut clausum teneret, quo minus ei nominis edendi apud Consules potestas fieret. Ne quis militis, donec in eastris esset, bona poßideret, aut venderet; liberos nepotesve ejus moraretur. </hi>Ita compressa tum sapienter seditio est, sed Volsco bello feliciter confecto, longè gravior reditura.</p>
</div>
</div>
<div type="chapter">
<pb n="259"/>
<head rend="h3">Disputatio decima, <lb/><hi rend="i">De </hi>prima secessione plebis, &amp; Tribunis Plebis institutis. <lb/>Adrianus Aelmonde Respond.</head>
<div type="section">
<head rend="h4">Thesis I.</head>
<p>REbus feliciter contra hostes gestis, domestica pax iterum, &amp; majore motu, impedita est. Cum enim irrita caderent P. Servilii Consulis atque M. Valerii Maximi Dictatoris promissa, &amp;, foeneratorum inprimis arte, neque libertas nexis, neque securitas obaeratis praestaretur, caetus plebis in Urbe occulti fiunt &amp; conjurationes; ac mox in Sacrum montem, trans Anienem amnem, tria ab Urbe millia passuum, seceditur. Qui à summis Magistrati-<pb n="260"/>bus tumultuanti multitudini promissa, haud explenda esse, ut vi &amp; metu extorta, asserebant, illius tanti mali auctores fuêre. Nam his etiam principes rerum teneri, statuendum est.</p>
</div>
<div type="section">
<head rend="h4">I I.</head>
<p>Tum metuere Patres, &amp; tandem placere, per aequa, per iniqua, plebem reconciliandam civitati, &amp; Menenium Agrippam, facundum virum, ac plebi carum, ejus rei gratiâ mittendum Oratorem esse. Erunt fortè, quibus potior, ac Reipub. Rom. melior eorum sententia habebitur, qui plebem, quae secesserat, excludendam, quae remanserat, expellandam, ut obaeratam, &amp; eo solùm nomine turbantem, tunc censuêre. At majores nobis videntur prioris consilii rationes. Neque enim diu tranquilla multitudo, quae secesserat, aut expulsa, erat futura. Et mala è <pb n="261"/>Repub. cum insigni hominum multitudine ejecta, plerumque graviora in eam revertuntur Erunt &amp; illi, qui missis ad seditiosos à Senatu legatis, majestatem ejus imminutam contendent. Nobis tamen hîc tuta consilia decoris anteferenda fuisse videntur. Neque enim gloria, sed salus, suprema semper Reipublicae lex est.</p>
</div>
<div type="section">
<head rend="h4">I I I.</head>
<p>Menenius intromissus in castra eorum, qui secesserant, tandem flexit hominum mentes, &amp; de concordia agere coepit; consessumque, ut loquitur Livius, in conditiones, ut plebi sui magistratus essent sacrosancti, quibus auxiliatio adversus Consules esset; neve cui Patrum capere eum magistratum liceret. Ita Tribuni plebei creati duo, C. Licinius &amp; L. Albinus. Hi tres collegas sibi creaverunt. In his Sicinius fuit, auctor <pb n="262"/>seditionis. De duobus qui fuerint minus convenit. Atque haec origo est Tribunorum plebis, qui dein numero ad denos usque, &amp; potestate aucti, &amp; hac ipsa à L. Sulla Dictatore exuti, à G. Aurelio Cotta &amp; Pompejo Magno iterum donati, tandem Caesaribus tribunitiam potestatem callidè in vadentibus, sole ferè nomine usi, usque ad Constantini Magni tempora in Repub. Romana mansère. De celebri adeò Magistratu quaedam ab instituto haud aliena, nunc nobis dicenda sunt.</p>
</div>
<div type="section">
<head rend="h4">I V.</head>
<p>Tribunatus plebei est plebejus Magistratus in Republ. Romana, quovis alio major, &amp; sacrosanctus, eum in finem institutus, ut plebes tutior esset contra vim &amp; injurias Consulum, ac Senatorum, horum decretis, legibus &amp; consultis intercedendi, ac injuriam plebi infe-<pb n="263"/>rentes prehendendi, inque carcerem mittendi, invictam habens auctoritatem.</p>
</div>
<div type="section">
<head rend="h4">V.</head>
<p>Dixi, <hi rend="i">plebejum esse magistratum, </hi>non quia commodis plebis invigilabant Tribuni (id enim quorumvis aliorum etiam erat Magistratuum) sed quia ex plebe, &amp; quidem infima, legebantur, nec Patritio, nisi in plebeiorum ordinem transiret, ad hunc honorem aditus pateret. Cum enim Patritiis plebs diffideret, optimo consilio è suo corpore suum sibi legi voluit magistratum. Sui quippe ordinis quisque defensor est acerrimus. Neque in eo peccatum, quod ex infima plebe Tribunos eligere placuerit.</p>
</div>
<div type="section">
<head rend="h4">V I.</head>
    <p>Addidi, <hi rend="i">quovis alio esse majorem. </hi>Neque enim tanta auctoritas Consulum aut Senatus, quanta Tribu-<pb n="264"/>norum plebis. Inde apud Tacitum lib. 3. Annal. Tribunitia potestas, <hi rend="i">summi fastigii vocabulum </hi>appellatur. Et huc faciunt verba Alexandri Imperatoris apud Lampridium: <hi rend="i">Gratias vobis ago, </hi>inquit, <hi rend="i">de Caesareo nomine, de Pontificatu maximo, de Tribunitia potestate. </hi>Nec alia de caussa Tribunitiam potestatem sibi Caesares vendicavêre; ad quam accessit, quod gratum plebi &amp; pro hujus libertate id nomen repertum esset. Sic enim fallebatur. Neque obstat, quod primi Tribuni plebis vetandi modo, &amp; Coss. ac Senatus decretis intercedendi, eorumque imperii cohibendi habuerint potestatem. Minus enim possunt, qui imperandum decernunt, quod ab aliis potest vetari, quàm qui sic vetant, ut ab aliis non possit intercedi. Itaque creatis Tribunis Democraticum planè Imperii Romani sta-<pb n="265"/>tum factum esse statuimus. Inde &amp; Tribunatus plebis Δημαρχία Graecis appellatur. Mixtam enim Reipubl. formam neque hîc, neque alibi, necesse est agnoscere.</p>
</div>
<div type="section">
<head rend="h4">V I I.</head>
<p>Sequitur, <hi rend="i">eße sacrosanctum, </hi>quem verbo aut manu violare nulli vel Magistratui vel privato liceret. Canulejus apud Livium lib. 4. <hi rend="i">Quid tandem est, cur negent se manibus temperaturos, violaturosque denuntient sacrosanctam potestatem? </hi>Loquitur autem de Tribunitia. Et Cicero lib. 3. de legibus, ubi de Tribunis; <hi rend="i">Sanctique sunto. </hi>Optimo certè consilio. Cum enim Consulibus ac Senatui eorumque decretis continuò opponerent suam potestatem, plurimum in se odii invidiaeque haud dubiè concitabant; ideoque Sacrata lege (ita enim illa dicta est, qua Tribuni plebis instituti sunt) pro eorum <pb n="266"/>securitate decerni debuit, ut essent sacrosancti.</p>
</div>
<div type="section">
<head rend="h4">V I I I.</head>
<p>Munus eorum est, <hi rend="i">contra vim &amp; injurias Consulum ac Senatorum plebem tueri, </hi>sive sedulò providere, ne quid ab illis fiat aut decernatur, quo hujus commoda &amp; libertas laedantur. <hi rend="i">Plebes quos pro se contra vim auxilii ergo creâssit, Tribuni ejus sunto. Plebem orbam Tribunis ne relinquunto. </hi>Cicero <hi rend="sc">iii</hi>. de LL. Inde aedes Tribunorum nocte dieque apertae, neque his extra urbem abnoctare licitum, quo in iis praesentissimum semper auxilium adversus arrogantiam &amp; insolentiam aliorum plebs inveniret. Haud alia de AEduis prodit Caesar, apud quos illli, qui summum Magistratum obtinebant, excedere ex finibus per leges prohibebantur. Et hodieque in principe Bataviae urbe Dordrechto abnoctare Consuli haud permissum est.</p>
</div>
<div type="section">
<pb n="267"/>
<head rend="h4">I X.</head>
<p>Hujus autem curae ergo, Tribuni <hi rend="i">decretis ac legibus Consulum Senatorumque intercedendi invictam habent potestatem. </hi>Tullius eodem, quem diximus, loco: <hi rend="i">Quodque ii prohibeßint, ratum esto. </hi>Ea propter primis temporibus cum curiam iis intrare non esset concessum, positis ante valvas subselliis, &amp; tandem in curiam admissi, decreta Patrum vocabant sub examen, ut quae ex iis minus probâssent, rata esse non sinerent, &amp;, solenni verbo, vetarent. Quare ille apud Livium Lib. <hi rend="sc">vi</hi>. <hi rend="i">Faxo ego, ne juvet vox ista, VETO, qua nunc concinentes Collegas nostros tam laeti auditis. </hi>Si verò placuisse, T. litterâ Senatusconsultis subseriptâ assensum suum testabantur. Addidi, <hi rend="i">invictam potestatem, </hi>quia neque Consulibus, neque Senatui, neque alii cuipiam ei licebat obluctari.</p>
</div>
<div type="section">
<pb n="268"/>
<head rend="h4">X.</head>
<p>At in illa Tribunitia intercessione id novum, neque improbandum, quòd uno intercedente ac vetante, caeterorum omnium Collegarum, si fortè Senatus consulta approbâssent, irrita essent decreta; adeò ut unius vetantis sententia reliquorum omnium probantium suffragiis praelata fuerit. Haud sum nescius, in alio ferè omni plurium eundem Magistratum gerentium collegio, plurium decretum pauciorum suffragiis anteponi; sed &amp; gravissima est ratio, quare pauciorum, fieri aliquid aut decerni nolentium, suffragia, plurium, alia omnia statuentium, judiciis debeant esse superiora. Cum enim id quod semel factum est, infectum reddi non possit, &amp; quod in praesens differtur, tandem adhuc, si utile &amp; necessarium esse ab omnibus intelligatur, haud ita difficul-<pb n="269"/>ter fieri possit, quis non videt tutius in dissentientium collegio, &amp; ubi de re ardui eventus agitur, Rempub. acquiescere in votis pauciorum, aliquid fieri nolentium, quàm plurium, qui à paucis istis malunt dissertire?</p>
</div>
<div type="section">
<head rend="h4">X I.</head>
    <p>In hac autem intercessione sicut primorum Tribunorum plebis (de his enim solis nunc agimus, non de iis, qui lequutis temporibus vim majorem usurpavêre) potestas praecipuè versata est, ita eo solum nomine Tribunitium hunc Magistratum perniciosum Reipub. Romanae, neque ullo modo probandum esse contendimus. Nec herclè fallere nos debent vana nomina, quibus ut Custos defensorque juris, arx, telum, auxilium libertatis à Romanis ipsis nonnunquam celebratur. Enimvero res ipsa exputanda est. Ac primò qui-<pb n="270"/>dem in Democratian sic transisse Rempubl. Romanam, quis cum Quintio illo, disertim dicente apud Ciceronem <hi rend="sc">iii</hi>. de LL. <hi rend="i">nata potestate tribunitia gravitatem Optimatium cecidisse, &amp; convaluisse jus multitudinis, </hi>non agnoverit? Democratia autem planè adversa &amp; incommoda erat illius Imperii institutis. Magistratus insuper magistratibus hîc sunt oppositi; cum in libera Repub. ne supremorum magistratuum potentia noceat libertati, non tam aliorum magistratuum arbitria opponi debeant, quàm immotae leges. Denique ad ἀναρχίαν, sive dissolvendum Imperium, tribunitiam potestatem comparatam fuisse, vel ex eo apertum est, quòd eorum, qui soli imperandi habebant potestatem, ut Coss. &amp; Senatores, imperiis potuerit intercedi, &amp; hi, qui intercedere poterant, non aliam quàm interceden-<pb n="271"/>di, &amp; vetandi quae ab aliis decreta erant, habuerint potestatem.</p>
</div>
<div type="section">
<head rend="h4">X I I.</head>
<p>Nihilominus cum contumacia plebis, quae secesserat, non nisi instituto hoc magistratu, expugnari potuerit, summa necessitate circumventi Patres in eum consensêre: hoc maximè nomine culpandi, quod pessimis suis consiliis hujus necessitatis sibi ipsis fuerint auctores. Quanto enim minora erant, quae hactenus toties repetitis precibus ac motibus, sed nequicquam, plebs flagitabat? His, licet essent iniqua, concessis, majorae haec mala haud dubiè fuissent praeventa. Et iniqua petenti ejusmodi multitudini haud neganda sunt, ne repulsam passa flagitet atque obtineat iniquiora.</p>
</div>
</div>
<div type="chapter">
<pb n="272"/>
<head rend="h3">Disputatio undecima, <lb/><hi rend="i">De </hi>decem-viris &amp; legibus XII. Tabularvm. <lb/>Tobias Schobingerus Respond.</head>
<div type="section">
<head rend="h4">Thesis I.</head>
<p>AGebat jam urbs Roma annum trecentesimum, &amp; adhuc patriis potius dubiisque &amp; incertis moribus, quàm scriptis fixisque, quae sufficerent, legibus regebatur. Itaque Sp. Tarpejo, &amp; A. AEternio Coss. missi legati tres Athenas, &amp; ad alias Craeciae civitates, ut earum leges &amp; instituta describerent, quae in praecipua tum erant celebritate. His biennio post reversis, anno ejusdem saeculi tertio, Decem-viri legibus scribendis, quae ex populi Romani usu forent, optimo con-<pb n="273"/>silio creantur; merito omnibus censentibus, longè tutius esse, jure scripto, quàm moribus &amp; consuetudine uti, &amp; magistratuum ac judicum, quorum arbitrio haud permittenda sunt, quae legibus licet includere, potestatem certis limitibus esse coarcendam. At ut ab iis pleraeque laudatissimae leges conditae sunt, ita ex eorum imperio, primo quidem moderato, dein verò immani ambitione corrupto, intestinis &amp; tribunitiis motibus multum agitata Respubl. meliora tempora speravit potius, quàm accepit.</p>
</div>
<div type="section">
<head rend="h4">I I.</head>
<p>Decemviratus est summus, sed extraordinarius &amp; annuo spatio definitus, in Romana Republic. magistratus, quo Senatorii ordinis nobilissimi viri decem, legum scribendarum caussa, donati, caeteris omnibus. Magistratibus interea <pb n="274"/>abrogatis, donec dein ex legibus restituerentur, Consularem &amp; verè regiam, adeòque maximam, omnem Remp. administrandi, deque privatorum contractibus ac causis omnibus cognoscendi, habebant potestatem.</p>
</div>
<div type="section">
<head rend="h4">I I I.</head>
    <p>Caeterùm in patriis moribus, aliorumque, Graecorum inprimis, maximè autem Atheniensium, inter se comparandis, iisque omnibus, quae usquam egregia &amp; pro Romana Republ. factura occurrerent, decerpendis, praecipua ipsis cura fuit. Nam neque majorum institutis pertinaciter inhaerescendum, ubi sese probant meliora; &amp; diversis populorum ingeniis haud eaedem praescribendae sunt leges; &amp; illae Atheniensium subinde ab aequitate remotae, &amp; crudelitate detestabiles offerebantur, maximè, quas sanguine descripsisse Draco-<pb n="275"/>nem ferunt, omnia pene delicta capitis supplicio persequutum, ex Stoicorum mente, qui ἶσα τὰ ἁμαρτήματα εἶναι, aequalia esse omnia peccata, nec honesto quicquam honestius, nec turpi turpius; &amp; peccata, quia discrepant, aeque discrepare, statuerunt. Quae sententia absurda est, &amp; ad efferendas leges comparata. Sed neque Solonis omni ex parte laudandae venienbant. qui cum, ut de aliis nunc non dicam, admisit actionem contra ingratos, excessit curam legislatorum, quorum non est punire omnia delicta, sed ea modo, quae insigni facto &amp; exemplo Rempub. laedunt. Ita tandem compositae sunt illae leges, quae ab auctoribus <hi rend="i">Decemvirales, </hi>à numero tabularum, in quas decem primo, dein duabus auctas, relatae sunt, <hi rend="i">Duodecem Tabularum, </hi>ferè dicuntur, <hi rend="i">capita omnium legum complexa &amp; fon-</hi><pb n="276"/><hi rend="i">teis, </hi>ut à Cicerone <hi rend="sc">i</hi>. de Orat. <hi rend="i">finis aequi Iuris, </hi>ut à Tacito lib. <hi rend="sc">iii</hi>. Ann. meritò laudantur.</p>
</div>
<div type="section">
<head rend="h4">I V.</head>
<p>De harum tamen legum aequitate aut iniquitate multa exstat disceptatio inter Sextum Caecilium, juris peritum, &amp; Favorinum, Arelatensem Philosophum, apud Gellium lib. <hi rend="sc">xx</hi>. cap. <hi rend="sc">i</hi>. Noctium Atticarum. Favorinus quidem, inter alia, in iis observat crudelia quaedum, dura, inhumana ac proinde iniqua, dum delicta ac poenas inter se contendit. Inprimis autem provocat ad Popul. Romanum, cui delicta quidem, quorum in X I I. Tabb. mentio est, vindicanda; poenae tamen nimis durae esse visae sunt. Quare &amp; passus est leges istas de tam immodico supplicio, situ atque senio emori. Verum egregiè excipit Caecilius; Non ideò contemnendas <pb n="277"/>esse legum istarum antiquitates. Nemo enim ignorat legum opportunitates, &amp; medelas, pro temporum moribus, &amp; pro rerum publicarum generibus, ac pro utilitatum praesentium rationibus, proque vitiorum, quibus medendum est, fervoribus, mutari atque flecti. Ac sane, optimo &amp; consilio &amp; jure primis, quae contra vitia feruntur, legibus severissimae poenae proponuntur; &amp; si per eas ad meliorem vivendi disciplinam inter cives profectum sit, aut libido hominum &amp; contumacia severitate suppliciorum major, &amp; invicta experiendo cognoscatur, lapsu temporis mitigantur. Nam gravior esse poena debet, ubi in scelus plurium est, &amp; ferventior inclinatio; &amp; minor, ubi vel ad peccandum proclives sunt pauciores, aut magnitudine suppliciorum à peccando hactenus homines deterriti <pb n="278"/>haud sunt, ne ex poena fiat carnificina. Ob hanc caussam inter cautiores gentes, primae omnes leges severissimae, secutae verò mitiores mollioresque inveniuntur.</p>
</div>
<div type="section">
<head rend="h4">V.</head>
<p>Lege <hi rend="sc">xii</hi>. Tabul. cautum; ut aeris confessi ac debiti judicati, creditoribus addicerentur, nervo aut compedibus vincirentur, &amp; capite poenas darent, eorumque corpora in totidem partes, quod creditores erant, secta dividerentur, aut trans Tiberim venum irent. <hi rend="i">De immanitate illa secandi partiendique humani corporis, </hi>inquit Favorinus Philosophus, <hi rend="i">non libet meminisse, &amp; piget dicere. Quid enim videri potest efferatius, quid ab hominis ingenio diversius? </hi>At contra disserit Caecilius, &amp; legem defensurus, <hi rend="i">Nihil profecto, </hi>respondet, <hi rend="i">ea immitius, nihil immanius; nisi, ut re ipsa apparet, eo consilio tanta immanitas </hi><pb n="279"/><hi rend="i">poenae denunciata est, ne ad eam unquam perveniretur. Addici namque nunc &amp; vinciri multos videmus, quia vinculorum poenam deterrimi homines contemnunt; dissectum esse antiquitus neminem, equidem neque legi, neque audivi, quoniam saevitia ista poenae contemni non quita est. </hi>Lubet mihi hic cum Caecilio exercere ingenium, &amp; vocare sub examen istam hujus legis defensionem. Agnoscit nullam eâ immitiorem esse aut immaniorem. Tuetur tamen, quod eo consilio tantae immanitas poenae sit proposita, ne ad eam unquam perveniretur, quodque ad eam, cum contemni non posset, valente etiamnum hac lege, nunquam sit perventum. Laudaverim quidem ego illorum legislatorum institutum, qui, ad praevenienda mala, &amp; cujuscunque poenae necessitatem, denunciant peccaturis, &amp; exigendam prae se ferunt majorem, <pb n="280"/>quam reapse exigere velint, rigidissimam, &amp; ex summo jure petitam poenam. Est enim id inter eorum non improbanda arcana. Non tamen eo minus vana est, &amp; sine viribus illa à Caecilio instituta hujus legis defensio. Nam tantae illius poenae terrore pessimi homines haud deterriti sunt à perfidia in pecuniae mutuatitiae usu atque commercio. quod illorum temporum exempla abunde ostendunt. Itaque quo minus supplicio huic legatur aut sit factus locus, misericordiae creditorum, vel immanitatem legis detestantium, vel ex venditis aut occupatis debitoribus plus commodi, quam occisis, reportantium, non legi est tribuendum. Jam verò lex revera immanis &amp; iniqua non eo aequa redditur, quod cives, ipsa lege aequiores, potestate sibi ab eâ facta non utantur. Interim haud absur-<pb n="281"/>dum nobis videtur, hujus aequitatem legis hîc affirmare. Ea scelera, quae facillime licet committere, &amp; quibus tolluntur ea officia, quibus intermissis societas agentium inter se hominum constare non potest, quibusque ea auferuntur nobis, quae custodire non possumus, nisi severissima in scelestos poena proposita custodiantur, eâdem sunt excipienda. Sunt autem ista omnia in perfidia eorum, de quibus hîc agitur, debitorum, qui quovis fure sunt deteriores.</p>
</div>
<div type="section">
<head rend="h4">V I.</head>
<p>Sed neque in caeteris est, quod ut inhumanum merito arguere licet. Permittit lex omnimodo occidere furem noctu deprehensum; diurnum tum demum, si se telo defendat. Uterque enim amplius quid quam furtum creditur meditari. Tempus etiam quo peccatur, auget aut minuit delicta. Ideò <pb n="282"/>furtum gravius punitur, noctu, quàm die commissum. Interdiarius fur, qui, ut lex ipsa loquitur, luci furtum faxit, id est, manifestus, &amp; in manifesto furto deprehensus, si liber sit, ei, cui furtum facit, addicitur, &amp;, amittit libertatem. At fur non manifestus, duplione tantum luere jubetur. Tanto enim majus scelus, ac majore poena excipiendum est, quanto audacia &amp; animo majore perpetratur. Major verò est in fure manifesto, quam nec manifesto. Servus furti manifesti prensus, verberibus afficitur, &amp; è saxo Tarpejo praecipitatur; liber autem, quod jam diximus, non amittit vitam, sed tantum libertatem. Lex igitur distinguit delicta &amp; poenas ex peccantium conditione &amp; personis. Graviore quippe supplicio affiendi sunt, ejusdem sceleris rei, servi, quàm liberi. Illi enim ad <pb n="283"/>furta, &amp; alia id genus scelera, sunt proniores. Pronum verò illud &amp; proclive in ejus conditionis aut nationis hominibus, cujus est qui peccavit, necessarii exempli caussa, poenam poscit severiorem. Frugem aratro quaesitam furtim noctu pavisse ac se cuisse puberi <hi rend="sc">xii</hi>. Tabulis capitale est, suspensumque Cereri necari jubent gravius, quàm in homicidio convictum. Ejusmodi quippè fur tanto magis peccat quàm hominem occidere. Quod autem scelus factu est facillimum, &amp; alia ratione averti non potest, difficillimum reddi debet exquisitâ poenae severitate.</p>
</div>
<div type="section">
<head rend="h4">V I I.</head>
    <p>Neque crudelis lex est, sed justissima, quae sanxit; <hi rend="sc">Si Falsum Testimonium Dicasit, Saxo Dei icitor</hi>. O-<pb n="284"/>mne enim crimen, quod in capitis discrimen adducit innocentem, capitali supplicio persequi convenit. Fit autem illud subinde falso ψευδομαρτυρίας. Neque interim peccat lex, dum generatim loquitur de quovis falso testimonio. Illi enim sceleri, ex quo, praeter minora, subinde maxima oriuntur mala, maximis adaequatam &amp; parem poenam opponere debent legislatores. Atque ita quae in Decemviralibus legibus leguntur poenas ab iniquitatis &amp; inhumanitatis nota probe liberâsse nobis videmur.</p>
</div>
<div type="section">
<head rend="h4">V I I I.</head>
<p>At vero Decemviro prudentia defecit, lata lege; <hi rend="sc">Patribus cum plebe coNubI</hi> jus <hi rend="sc">nec esto</hi>. Institutum quidem laudabile, &amp; patritiis necessarium, sed lege non publicandum. Plurima enim in Repub. egregia, <pb n="285"/>aut noxia sese offerunt, quae consilio potius arcano, quam scriptae editaeque legi sunt permittenda. Cum verò in hoc opere scribendarum de jure privato, publico, &amp; sacro legum diligentissime essent versati Decem-viri, tandem majora, &amp; perpetuam affectare tantam illam potestatem ausi, Appii inprimis, Virginiae vim intentantis, ambitione ac scelere invisi, finem potentiae accepêre.</p>
</div>
</div>
<div type="chapter">
<pb n="286"/>
<head rend="h3">Dispvtatio vndecima, <lb/><hi rend="i">De </hi>tribunis militum consulari potestate, <lb/>Johannes Rodolfus Ilgenvs Respond.</head>
<div type="section">
<head rend="h4">Thesis I.</head>
<p>DEcemvirorum imperium mox Tribunorum militum consulare jus excepit: Igitur de illo etiam Magistratu, quaeque ejus initia ac vis fuerint, nunc nobis dicendum est. Aricini &amp; Ardeates de ambiguo agro cum saepè bello certâssent, multis invicem cladibus fessi, judicem populum Romanum sumpsêre. Is impulsu Tribonorum plebis, patribus invitis, judicavit agrum publicum populi Romani esse. Nec abnuitur ita fuisse: nihilominus turpe, foedum, ini-<pb n="287"/>quum, &amp; acerbum id judicium Aricinis Ardeatibusque merito visum est. Nemini quippe judici concessum jus est in rem suam litem vertendi, &amp; sibi aliquid, quantumvis jure debitum, adjudicandi. Igitur ea injuria excitati Ardeates bellum meditantur; consules delectum habent, armaque summâ vi apparari jubent. Tum C. Canulejus, Tribunus plebis, rogationes ferre, ut promiscua plebeiis cum patritiis essent matrimonia; utque eidem potestas esset seu de plebe, seu de patribus vellet, Consules faciendi; nunquam se vivo delectum habituros Consules minatus, nisi quae promulgata à se essent plebes scivisset.</p>
</div>
<div type="section">
<head rend="h4">I I.</head>
<p>Ad ea commoti patres, negare jam ultra ferri posse tribunitios furores, &amp; contra promiscua connubia id inprimis testari; non a-<pb n="288"/>liam ea vim habere, nisi ut qui natus sit ignoret, cujus sanguinis, quorum sacrotum sit; dimidius patrum sit, dimidius plebis, ne secum quidem ipse concors. At per ea hanc ordinum perturbationem haud afferri vel ex eo aperutm est, quod nobilitas, quae generis dicitur, per solos patres, non autem matres, ad posteros derivetur, ac proinde ex patritio &amp; plebeia genitus ordinis sit patritiorum, &amp; ex plebejo ac patritia, plebejorum. Mater namque accipere à majoribus nobilitatis decus, sed sola transferre ad liberos non potest. Quod ut ratio evincit, ita non e-evertunt quae de materni generis claritudine, de ejus imaginibus cum paternis conjunctis passim leguntur. Ex promiscuis igitur ejusmodi matrimoniis, non incertam prolem, quod objiciebant patres, sed certam nasci, manifestum est.</p>
</div>
<div type="section">
<pb n="289"/>
<head rend="h4">I I I.</head>
<p>Sed victi tandem pertinacia plebis, ut de connubio ferretur, concessere, ita maximè rati contentionem de plebejis consulibus tribunos aut totam deposituros, aut post bellum dilaturos esse. Spes tamen illos decepit.Tribuni quippe pro altera de plebejis Consulibus rogatione summa vi pugnavere, &amp; licet famâ belli indies crescente, dilectum impedivere. Patribus ea omnium iniquissima visae est, quod, ut de vulgi turbatoribus, &amp; seditiosissimis quibusque ac infestis patritiorum ordini ad Consulatum hac ratione evehendis, hujusque majestate consortio plebejorum contaminanda, nunc non dicam, ab exactis regibus, creatisque primis Consulibus, per tot jam annorum decursum, ipsius populi suffragiis, non nisi patritii adejus honoris fastigium promoti <pb n="290"/>essent. Contra Canulejus, Tribunus plebis, nihil novi eâ ferri, asseruit, sed id, quod populi est, repeti atque usurpari: ut quibus velit populus Romanus honores mandet.</p>
</div>
<div type="section">
<head rend="h4">I V.</head>
<p>Si meum nunc quoque judicium interponere mihi hîc liceat, pro populo pronuntiare haud dubitaverim. Sicut enim praescriptiones, quemadmodum &amp; usucapiones, neque injuria &amp; haud inutiliter, jure civili sunt introductae, ita jura imperii totiusque populi, quae nobilitate sua res alias multum excedunt, praescribi non posse aut debere, statuendum est. Neque hactenus jure suo non usus erat populus; neque, cum in ejusmodi liberâ eligendi &amp; creandi Consules potestate, ejusdem sit nolle cujus est velle, censendum est populum, quia hactenus solos patritios <pb n="291"/>ad consulatum voluerat promotos &amp; promoverat, noluisse unquam plebejos ad eum evectos. Soli quippe patritii huc usque eo donati indicia quidem sunt praeteriti &amp; per tot annos continuati de iis populi judicii, sed non futuri. Interim ex his patet, pessime libertati suae consulere eum populum, qui potestate eligendi quos velit principes aut alios supremos magistratus instructus, intra unius vel domus, vel ordinis angustias vota sua continuo constringit.</p>
</div>
<div type="section">
<head rend="h4">V.</head>
    <p>Licet verò eo jure uti potuisse populum affirmaverim, non tamen ideò tribunorum hoc institutum laudandum est, Multa jure fieri non possunt, quae tamen facta, quia expediunt egregio publico, laudantur. Multa etiam jure fieri possunt &amp; honesta sunt, quae quia ad praesentem Reipubl. statum e-<pb n="292"/>vertendum comparata sunt, facta merito improbantur. Si igitur, ut recte judicabat Augustus, optimorum civium sit qualemcunque praesentem Reipubl. statum non mutare, quod τὸν παροῦσαν πολιτείαν διαφυλάττειν vocat Isocrates, quidni tribunos, qui plebejos ad Consulatum promotos, qui repeti toties agrarias leges voluêre, sicut &amp; illos, qui caede Julii Caesaris revocare veterem Rempub. &amp; libertatem conati sunt, pro pessimis civibus habeamus?</p>
</div>
<div type="section">
<head rend="h4">V I.</head>
<p>Consules ac patres, cum jam viderent aut hostibus, aut civibus, de victoria concedendum esse, in diversa trahebantur. Erant qui Consules armandos in tribunos censebant. Alii optimo consilio abhorrebant à bello civili, violandisque tribunis, quos foedere icto cum plebe sacrosanctos accepis-<pb n="293"/>sent. Nam, neque in tribunos, licet horum motuum praecipuos auctores, ferro aut caede grassari fas erat patritiis; neque cuiquam vel principi, vel ordini, vel singulis, jus suum, quod in Repub. habent, bello civili persequi aut tueri convenit. Hujus enim declinandi caussa illud remittendum est. Et ea sola bella civilia licita sunt, quibus ad avertendum praesentissimum alias Reipubl. exitium contenditur. Caetera omnia, utut justa eorum sit caussa, injusta sunt &amp; illaudata, haud aliter ac remedia, quae malis, quibus opponuntur, sunt atrociora. Per haec consilia eò deducta res est, ut Tribunos militum consulari potestate promiscuè ex patribus ac plebe creari sinerent; de consulibus creandis nihil mutaretur. eoque contenti tribuni, contenta plebs fuit.</p>
</div>
<div type="section">
<pb n="294"/>
<head rend="h4">V I I.</head>
<p>Tribunatus militum consulari potestate extraordinarius est in Romanâ Republic. Magistratus, quem, quo Consulatus honos plebejorum consortio non contaminaretur, &amp; nihilominus satisfieret desideriis plebis, praecipuam dignitatem secum communicandam urgentis, pacis caussa plures, tam patriorum quàm plebejorum ordinis, consulari potestate donati, Tribunorum militum, non consulum nomine, nullis interim Consulibus creatis, gerere potuêre.</p>
</div>
<div type="section">
<head rend="h4">V I I I.</head>
    <p>Inde <hi rend="i">Tribuni militum Consulari potestate, Tribuni militum pro Consulibus, </hi>Livio, <hi rend="i">Tribunorum militum consulare jus, </hi>Tacito Ann. <hi rend="sc">i</hi>. dicuntur. Plutarchus sub initium vitae Camilli eorum potestatem descripturus appellat nomine χι-<pb n="295"/>λιάρχων ἀπ᾽ ἐξουσίας καὶ δυνάμεως ὑπατικῆς ἅπαντα πραττόντων, id est, <hi rend="i">Chiliarchorum, vi &amp; potestate consulari omnia agentium. </hi>Tribunorum militum vocabulum placuit, ut plebejis simulachro Consulatus contentis, &amp; interim forte animum mutaturis, Consulatus nomen illibatum &amp; integrum patritiis maneret. In quo patritiorum prudentiam quis non laudaverit? Quanquam enim nomen solum alicujus dignitatis habere non vim, res vana &amp; prope nihili sit; tamen immane discrimen est inter vim &amp; nomen, ac nomen ac simul vim habentem. Nomen quippe ad vim adjicit honorem &amp; dignitatem, non autem delata sine nomine potestas. Iccirco eadem auctoritate instructis non tribuuntur iidem honores, si eodem nomine ac titulo non ornentur. Ergò in Repub. Romanâ diversi sunt Consules, &amp; <pb n="296"/>Tribuni militum consulari potestate, qui à nomine destituti tantum quasi Consulcs fuêre. Unde sequitur, concedentibus patribus, ut Tribuni militum consulari potestate etiam ex plebejis crearentur, eo nomine nullam his potestatem factam esse gerendi Consulatus. Hoc autem patritii volebant. Artis verò hujus usus opportunus &amp; pulcherrimus est, &amp; ubi desideria ac motus eorum, qui hactenus à praecipuis dignitatibus exclusi, imponunt earum vim communicandi necessitatem, &amp; ubi eorum ministerio &amp; virtute opus, quos ejusmodi dignitatibus ornare per leges Reipubl. non licet, &amp; ubi magnifico nomine, &amp; sic simul pompa, magnae potestati detractis, aerario consulitur. Horum primum Romanae Reipublic. hos Tribunos dedit.</p>
</div>
<div type="section">
<pb n="297"/>
<head rend="h4">I X.</head>
<p>Comitia igitur iis creandis indicuntur. <hi rend="i">Eventus eorum, </hi>ut loquitur &amp; judicat Livius, <hi rend="i">docuit alios animos in contentione libertatis dignitatisque, alios secundum deposita certamina incorrupto judicio esse, Tribunos enim omnes patritios creavit populus; contentus eo quod ratio habita plebejorum esset. Hanc modestiam, aequitatemque &amp; altitudinem animi, ubi nunc in uno inveneris, quae tunc populi universi fuit? </hi>Liceat mihi à tanto auctore dissentire. Jure suo nunc maximè uti &amp; plebejorum habere rationem debuit populus, qui eo hactenus non usus experiendo didicerat, sic se in harum contentionum gravissimam tempestatem incidisse. Aliàs ipso facto jam confirmato jure, patritii plebejis poterant anteferri, cum res ipsa dictet, nobiles, si caetera sint pa-<pb n="298"/>res, ignobilibus in distributione publicorum honorum esse praeponendos.</p>
</div>
<div type="section">
<head rend="h4">X.</head>
<p>Tres verò potius quàm duo creati, vel quo, ut opinor, inter eos &amp; Consules numeri etiam esset dissimilitudo; vel quod in oligarchia tanto securior sit libertas, quanto plures imperant. Hi verò Tribuni identidem numero aucti, &amp; interpositâ nonnunquam ordinaria Consulum potestate, per annos octoginta in Romana Repub. mansêre.</p>
</div>
</div>
<div type="chapter">
<pb n="299"/>
<head rend="h3">Disputatio X I I I. <lb/><hi rend="i">De </hi>censoribus &amp; censura morvm, <lb/>Andreas Walwych Respond.</head>
<div type="section">
<head rend="h4">Thesis I.</head>
    <p>PRimis Tribunis militum Consulari potestate, quod vitio creati essent, augurum decreto abdicatis, 7 Consulibus suffectis, annus Urbis <hi rend="sc">cccxi. m.</hi> Geganium Macerinum iterum, T. Quintium Capitolinum quintum Coss. &amp; primos Censorea Romae dedit. <hi rend="i">Ortum autem initium rei est, </hi>ut tradit Livius, <hi rend="i">quod in populo per multos annos incenso, neque differri census poterat, neque Consulibus, cum tot populorum bella imminerent, operae erat id negotium agere. Mentio ergo illata à Senatu est, rem operosam ac mi-</hi><pb n="300"/><hi rend="i">nime consularem suo proprio magistratu egere: cui scribarum ministerium, custodiaeque &amp; tabularum cura, cui arbitrium formulae censendi subjiceretur. </hi>Neque Tribuni plebis dissensêre. Reipub. quippe administratio nunquam rectius sese habet, quàm ubi singulis ejus negotiis gerendis proprii magistratus, nullo alio munere aut procuratione districti, imponuntur. Multitudinem proinde diversorum magistratuum pro multa diversaque imperii necessitate optimo consilio Romani probavêre. Census ergo, quem Servius Tullius instituerat, quinto quoque anno agendi, hoc est, Populi Romani aevitates, soboles, familias pecuniasque censendi, populi partes in tribus distribuendi gratia primi Censores sunt instituti. At ea dignitas, à parvâ origine orta, tanto deinde incremento aucta est, ut morum disciplinaeque <pb n="301"/>Romanae penes eam regimen, Senatus, Equitumque Centuriae, decoris dedecorisque discrimen sub ditione ejus nutu atque arbitrio essent. Unde illa magnifica apud Tullium de LL. <hi rend="sc">Censores Mores Populi Regunto; Probrum in Senatu Ne Relinquunto</hi>. Et Plutarcho in M. Catone majore Censura dicitur κορυφὴ τίς τιμῆς ἁπάσης, καὶ τῆς πολιτείας ἁπάσης ἐπιτελείωσις; <hi rend="i">Fastigium quoddam honorum omnium, &amp; quodammodo omnium in Republ. actionum consummatio. </hi>De ea ergo, cum de Censu alibi disputatum sit, nunc nobis nonnulla sunt dicenda.</p>
</div>
<div type="section">
<head rend="h4">I I.</head>
<p>Censura in Republic. Romana magistra pudoris &amp; modestiae fuit; quâ toto quinquennio donati duo, integritate ac modestia ita prae caeteris excellentes, ut eorum <pb n="302"/>vitae exemplum reliquorum norma esset &amp; optima censura, corruptos aut suspectos aut vergentes magistratuum, vel reliquorum civium mores, de quibus scribi leges, aut in quos poenae decerni non poterant, notandi liberrimam habebant absolutissimamque potestatem.</p>
</div>
<div type="section">
<head rend="h4">I I I.</head>
<p>Multae autem ac graves sunt, quae Censuram in Republic. commendant rationes. Inprimis illa, quod plurima sese offerant mala, quae legibus commodè comprehendere non licet, aut indictis poenis antevertere. Neque enim omnia, quae nocent Reipublic. aut prosunt, legum esse possunt argumentum. Quaedam igitur, maximè quae spectant civium mores, requirunt non tam leges, quàm sine legibus magistratus, sicut alia requirunt simul &amp; leges, &amp; earum <pb n="303"/>custodes, judices ac magistratus. Pone illas Sumptuarias, toties in Romana Repub. repetitas, &amp; tantopere celebratas. Haud mihi dubium est, quin luxus illorum temporum, quae Censurae severitatem adhuc patiebantur, arbitrio Censorum melius potuerit coarceri. Luxus enim &amp; alia ejusmodi nulla lege accuratè satis describuntur, aut prohibentur. Et certè cum sint tria praecipua, eaque distincta, juris praecepta; <hi rend="i">Neminem laedere; Ius suum cuique tribuere, &amp; Honestè vivere, </hi>duo priora legum sunt argumentum, tertium legibus commode non potest explicari. Illa boni civis, hoc boni viri spectant personam. Quanquam autem vir malus, quod &amp; docet Aristoteles in Politicis, possit esse bonus civis, interest tamen Reip. bonos cives etia<hi rend="i">m</hi> esse bonos viros, quia à malo viro facile deponi potest boni civis persona.</p>
</div>
<div type="section">
<pb n="304"/>
<head rend="h4">I V.</head>
<p>Cum etiam virtutis sedes suas habeant in divinis &amp; naturae praeceptis, (neque enim ex vero, aut pro virtutum majestate disserunt, qui omnes eas collocant in mediocritate) &amp; hae per quosdam quasi gradus, oblivionem, contemtum, quaesitasque aut paratas peccandi occasiones, facile deserantur, ac leges, earumque custodes magistratus non nisi facta aut adulta jam vitia poenis persequantur, necessaria visa est Censoria auctoritas, cujus severâ &amp; tempestivâ animadversione, velut sufflamine injecto, futura &amp; jam imminentia praevenirentur. Praestat enim in peccaturos animadvertere, quàm eos punire, qui jam peccârunt.</p>
</div>
<div type="section">
<head rend="h4">V.</head>
<p>Cum denique in Repub. multi suspecti esse possint; velut vitam minus rectè instituentes; atque <pb n="305"/>adversus eos non minus, quàm illos, quos plane constat esse tales, Reipub. paci ac commodis sit prospiciendum; &amp; in suspectos ex legibus non possit animadverti (nisi quod in suspicione affectati imperii, aut laesae ejus majestatis, poenae locus esse posse videatur) quis non videt, sine ulla iniquitate, suspectis Censorio arbitrio notatis, hac etiam parte reddi posse Rempubl. &amp; securiorem, &amp; meliorem.</p>
</div>
<div type="section">
<head rend="h4">V I.</head>
<p>Ad haec, plurima delicta sunt, quae nec debet punire lex aut judex. Ea, nempe, quibus etiam levissimae poenae publicarum legum graviores sunt. Omnes enim ejusmodi poenae graves sunt vel eo solum nomine, quod publicae sint, &amp; auctoritate publica indicantur. Jam verò constat, delicta multa esse, quae gravem poenam non merentur. Unde colligere promptum <pb n="306"/>est, quamvis levissimâ publicâ poenâ, cum omnis illa gravis sit, ea excipienda haud esse. Debet quippe proportio esse inter delictum &amp; poenam. Quae autem proportio esse potest, inter quodvis mendacium, quamvis avaritiam, quamvis simultatem, contentionem, lasciviam, &amp; quae ejusmodi plura alia exempli gratiâ in medium hic possent adferri, ac levissimam etiam publicam, sed sic gravem, poenam? Quâ ergo ratione sit, ut non omni virtuti praemium in Repub. debeatur, eadem sit, ut non quodvis vitium poenâ excipiatur. Interim haud voluisse legumlatores, quae impunita reliquêre; aut alia viâ coarcenda non esse, quae per leges non puniuntur. Coarceri namque possunt per Censores, aut simili potestate instructos alios, quae alias curae Magistratuum <pb n="307"/>exemta, &amp; ab omni nota penitus intacta, in Reipub. perniciem tandem aliquando sunt exitura.</p>
</div>
<div type="section">
<head rend="h4">V I I.</head>
<p>Has ob caussas Romani non leges de moribus tulêre, sed constituerunt praefectos morum, pudoris, modestiae, privataeque disciplinae, nullis legibus, nulli inquisitioni obnoxios; qui pro arbitrio quemvis inhonestè actae aut suspectae vitae nomine notandi potestatem habuêre. Non testibus, tabulis, probationibus, interrogationibus, exceptionibusve apud eos locus. Tantae quippe auctoritatis vi instructos esse conveniebat, qui corrigendis illis civitatis moribus adhibebantur, qui ibi habitant &amp; latent, ubi non penetrant jura; in quibus si litium ambages, &amp; sollennes ordines judiciorum exigantur, &amp; res &amp; auctoritas evanescant.</p>
</div>
<div type="section">
<pb n="308"/>
<head rend="h4">V I I I.</head>
<p>Cives autem prorsus sic notabant Censores, ut qui Senator esset, Senatu ejiceretur, equiti Equus publicus adimeretur, plebejus in Ceritum tabulas referretur ac aerarius fieret, atque adeò non esset in albo centuriae suae, quà civis, sed tantummodo ut pro capite suo tributi nomine aera penderet. Neque tamen illa animadversio aut poena fuit aut dicenda est, cum sub legitimae poenae definitione haudquaquam possit comprehendi. Neque enim in his tam judicium Censorum, quàm arbitrium &amp; velut praejudicium quoddam fuit. Unde illud Ciceronis lib. <hi rend="sc">iv</hi>. de Repub. <hi rend="i">Censoris judicium nihil ferè damnato adfert praeter ruborem. </hi>Itaque, quod omnis ea Censoria judicatio versaretur tantummodo in nomine, animadversio illa, <hi rend="i">Ignominia </hi>dicta est. Ignominia autem <pb n="309"/>&amp; infamia multum differunt. Inde &amp; <hi rend="i">notare </hi>tantum Censores dicebantur. Et haec merito sic instituta, cum Censoria animadversio in iis se tantum occuparet, in quibus, quod jam diximus, legitimae poenae non erat locus.</p>
</div>
<div type="section">
<head rend="h4">I X.</head>
<p>Sunt qui urgent hodie etiam ad Romanorum exemplum in Rebuspubl. constituendos esse ejusmodi Censores. At haud satis illi meminisse videntur temporum, quibus nati sunt; quibus facilius multo est tutiusque illud veteris Romanae integritatis gravitatisque institutum admirari, quàm imitari. Nos inter, qui Christo diximus sacramentum, penes praesides praestitesque sacrorum, per leges divinas ea potestas, quâ dum alia merito puniunt, aut notant, quae <pb n="310"/>merito non punit Magistratus; alia merito non puniunt, quae tamen merito punit magistratus; disciplinae morum ac honestati inter Christianos cives satis superque est provisum.</p>
</div>
</div>
<div type="chapter">
<head rend="h3">Disputatio X I V. <lb/><hi rend="i">De </hi>mutatione reipub. &amp; initiis Monarchiae Caesarum, <lb/><hi rend="i">sive </hi>C. Julius Caesar. <lb/>Jvlivs Henricvs Carer Respond.</head>
<div type="section">
<head rend="h4">Thesis I.</head>
<p>CUm jam longe latéque orbe perdomito princeps gentium esset Roma, ejusdemque majestas <pb n="311"/>foris ubique adoraretur, in exitium libertatis suae domi grassari coepit. Quippe per omnes tracta imperiorum formas ac exercita, Regum optimatum, &amp;, cum tribuni plebis praevalerent, populi etiam dominationem, pressa ordinum continuis dissensionibus, postquam paucorum potentiae se per annos jam plures sensisset obnoxiam; tandem, urgentibus imperii fatis, veterisque Reipubl. instituta moribus hominum haud diutius ferentibus, unius principis arbitrio se submisit, inque sinu ejus fessa &amp; fatigata discordiis, velut quietura, consedit; oblita juris jurandi, quo se, post ejectos feliciter Tarquinios, obstrinxerat olim populus, nunquam passurum sese aliquem Romae regnare.</p>
</div>
<div type="section">
<head rend="h4">I I.</head>
<p>Ergo ex laceratis usque adeò veteris Reipub. visceribus, ut jam <pb n="312"/>prope esset nulla, augustissima illa Monarchia Caesarum enata est; coepta quidem in Julio &amp; iterum accisa; revocata tamen ab Augusto, ab eodem Tiberioque aucta, ab his ad reliquos ejusdem sanguinis hereditario velut jure transmissa, dehinc usque ad ipsum imperii occasum (neque enim aut Romanum imperium, aut Romani Caesares jam dicendi sunt) continuata; ita haec dispensantibus fatis, ut in quo coeperat imperii modo imperium Romanum finiretur.</p>
</div>
<div type="section">
<head rend="h4">I I I.</head>
    <p>Monarchia autem Caesarum Romanorum nihil aliud fuit, quàm unius regia summa 7 absolutissima potestas, sive παμβασιλεία, hereditario jure ad posteros transmissa, qua omnis Senatus populique Romani potestas inter ipsa statim initia penitus est exstincta. <pb n="313"/>Inde populus Romanus, post ejectos reges liber, sub Caesaribus invidioso potius, quàm convenienti nomine dicitur, <hi rend="i">servire; </hi>ut &amp; libertas ejus sublata, dum Caesarum imperium &amp; libertas ferè opponuntur. Quod tamen haud ita accipiendum est, ac si nulla sub Caesarum dominatu fuerit populi libertas, sed quod non ea, quae in veteri Republ. in quâ &amp; penes populum praecipua ac insignita maximè pars imperii erat. Nec enim imperium sed tyrannis est, ubi omnis adempta est populo libertas. Quod quis de Romanorum Caesarum, aut aliorum omnium, quorum itidem summa est potestas, imperio meritò affirmaverit? Quantumvis enim obnoxius &amp; non suus populus tacitis legibus ad salutem communem procurandam ita obstrictos principes sibi habet, ut iis violatis ne quidem <pb n="314"/>agnoscere eorum principatum teneatur. Caeterum illius tam celebris mutationis, qua in omnium optime constituta &amp; tot pro libertate repertis legibus ac magistratibus confirmata Republ. unius imperium factum est, quod omnium fuerat, cum initia jam nobis breviter explicanda sint, &amp; quae huc faciunt prope sint infinita, neque nunc singulatim expendemus omnia, neque praecipua, ex quibus facile colliguntur caetera, praetermittemus. Quod postremum facile obtinebimus, si in duo, cum statum Reipub. Romanae, qualis tunc fuit, tum Julium Caesarem (nam de Augusto ejusque rebus ac artibus alibi dicendum erit) propius inspiciamus.</p>
</div>
<div type="section">
<head rend="h4">I V.</head>
<p>Et faciem quidem Reipubl. inspectantibus haud alia quàm corruptissima offertur; in qua non <pb n="315"/>jus, non leges, non pax valebant, sed studia tantum, eaque acerrima &amp; infestissima nunc surgentium, nunc suc cumbentium factonum; per quas armato in suum exitium populo Mariana quidem Cinnanaque rabies intra urbem praeluserat, ut Syllana tempestas latius intra Italiam tamen, detonaret. <hi rend="i">Caussa mali, </hi>ut recte Florus lib. <hi rend="sc">iv</hi>. cap. <hi rend="sc">ii</hi>. <hi rend="i">eadem, quae omnium, nimia felicitas. </hi>Per hanc enim dum aliis odio est nimia quorundam potentia, alii partam retinere, alii parem comparare student, aliis procerum, aliis populi, aliis militum sibi studia conciliantibus, facile pauci caeteris majores, Caesar, Crassus, Pompejus de invadenda Repub. quo per priorum temporum dissensiones prope exstincta jam erat, convenêre. Haec prima est triumviralis Oligarchia, qua terrarum orbis imperium trium societate, à <pb n="316"/>Caesare Gallia, à Crasso Asia, à Pompejo Hispania, à singulis maximi exercitus, sunt occupata. Decem annos traxit ista dominatio. Exinde, quoniam mutuo metu tenbantur, ut raro in societate potentiae est concordia, Crassi morte apud Parthos &amp; morte Juliae Caesaris filiae, quae nupta Pompejo generi socerique concordiam matrimonii foedere tenebat, statim aemulatio erupit. Iam, ut idem Florus Ioquitur, Pompejo suspectae Caesaris opes, &amp; Caesari Pompejana dignitas gravis. Nec hic ferebat parem, nec ille superiorem. Inde fax belli civilis. Quo superior Caesar perpetui Dictatoris nomine omnia mox sub potestatem accepit. Multorum ergo certamina de imperio desinunt fere in Oligarchiam, aut potentiam paucorum; haec autem facile se vertit in Monarchiam, sive domina-<pb n="317"/>tionem unius, qui aut melior caeteris sit, aut viribus major. Neque sane est quod magis expediat discordanti Reipubl. quam unius absolutissimus principatus. Supremum fastigium cum non admittat controversias de imperio, &amp; dissidentium aliarum Rerumpubl. praesentissimum remedium sit, haud absurdè illi sentiunt, qui Monarchiam, si quidem eam ingenia hominum pati possint, reliquis imperiorum formis anteferendam esse arbitrantur.</p>
</div>
<div type="section">
<head rend="h4">V.</head>
<p>Accesserat ad tot tantarumque dissensionum mala neglectus mos, tanta olim majorum prudentia constantiaque observatus, eminentium hominum virtutes parce colendi, ne scilicet, quia conjunctam plerumque ambitionem habent, nimiis aut honoribus evectae, aut instructae viribus, contempta exu-<pb n="318"/>taque aequalitate, ac vicissitudine parendi &amp; obsequendi, ad mutandam invadendamque Rempubl. aliquando verterentur. Tantum quippe periculum imperio, praesertim plurium, imminet à summis quorundam &amp; exquisitissimis virtutibus, si quidem nimium extollas, quantum à summis vitiis. Quare non in populari tantum, sed &amp; optimatum statu pro aequalitate partium, ut rectissime observat &amp; in Oratione de C. Caesare Dictatore loquitur illustris Heinsius, ab iis, quorum interest, inprimis vigilandum est. quae non dignitates modo nimias ac opes, sed nobilitatem, aliaque id genus, ac, ut Aristoteles praeclare sentit, virtutem quoque nimiam excludit. Nam &amp; virtutes quorundam nimiae esse possunt Reipubl. ac ideò suspectae esse debent. Inde laudabilis instituti &amp; aequissimus ille A-<pb n="319"/>theniensium &amp; Ephesiorum Ostracismus, quo factum; Ne quis ex omnibus unus, etiam virtute, nimium excelleret: si quis excelleret, alio loco &amp; apud alios esset, atque in exilium mitteretur. Quod qui iniquum esse existimant, quam aequum, quia necessarium, sit jus dominationis in Republic. &amp; quid huic debeatur, ignorant. Certe in Caesare ac Pompejo id neglectum, dum ut virtutibus eminent suprae caeteros; ita auctoritate &amp; honoribus extolluntur, ad unius potentiam ac dominationem viam stravit. Constans ergo ac egregia pro Republ. fuit vox illa Catuli apud Vellejum lib. <hi rend="sc">ii</hi>. Esse quidem Pompejum praeclarum virum, sed nimium jam liberae Reipub. neque omnia in uno reponenda. Qui ergo honorum bene gestorum in Republic. majores collatos debere esse praemia contendunt, nimium <pb n="320"/>falluntur. Neque enim tantum cuique in Repub. tribuendum est, quantum meretur, sed quantum securitas Reipub. patitur.</p>
</div>
<div type="section">
<head rend="h4">V I.</head>
<p>Quibus Reipubl. vitiis factum sit, ut unius opportuna dominationi redderetur, jam constat. An juste &amp; bono publico eo pervenerit Caesar, restat ut explicemus. De eo enim inprimis ambigitur. Plerique enim tyrannum, patriae libertatisque communis &amp; bonorum omnium hostem appellant; &amp; meliorem Pompeii, quam Caesaris caussam fuisse contendunt. Nobis Caesaris quam Pompeii caussa melior; &amp;, quanquam Pompeii illa, Reipublic. caussa ac hominum meliorum, ipsius etiam Catonis tunc haberetur; hi boni nobis potius, quam prudentes, factio potius, quam Respubl. fuisse videntur. Quas privatas graves-<pb n="321"/>que Caesari injurias Pompejus intulit, quod attinet, sine armis civilibus salvi esse non poterant aut Caesar, aut tot alii, qui eum sequebantur. Neque interim istam belli civilis justam caussam esse posse asserimus. Quippe quantumvis innocenti &amp; quibusvis machinis in exitium petito civi ea defensio haud permissa est, quae bella civilia secum trahat. Nec, si ad ea, quae Reipubl. quisque debet, attendamus, hic locus est ulli ejusmodi armatae privatae innocentiae defensioni. Quanquam enim Respul. repertae sint, ut omnium in singulis, &amp; singulorum in omnibus salus obtineatur, hac tamen lege quisque convenit in societatem civilem, ut justius sit perire innocentem privatum, quàm ejus salutis caussa Rempublic. salvam non esse.</p>
</div>
<div type="section">
<pb n="322"/>
<head rend="h4">V I I.</head>
<p>At vero si bella ea omnia, etiam civilia, aequissima censenda sint, quae ad salutem civium ac imperii decus &amp; amplitudinem revocanda referuntur, quibusque imminens jam iis ultimum exitium avertitur, bellum à Caesare contra Pompejum gestum haud modo aequissimum, sed necessarium fuisse contendimus. Respublic. quippe Romana, in partes tot per annos divisa, in eum statum pervenerat, ut nomen tantum &amp; imaginem, non vim ac usum Reipub. haberet, nec tam societas civilis esset, quam dissolutio quaedam societatis. Si ergo laudibus in coelum merito extollantur illi, qui primi homines vagos &amp; inconditos vi etiam in societatem civilem convenire subegerunt, non minus hercle commendanda sunt Caesaris ausa, quibus florentissimam olim Rem-<pb n="323"/>pub., jam nullam, velut ab exitio revocandam ferro, cum aliter non posset, &amp; omnes pacis oblatae conditiones à Pompeio repudiarentur, suscepit. Instissima ergo Caesari caussa belli fuit, &amp; caussae, magno imperii bono, favit fortuna, cum ea ex Pompejo, cujus atrocius fuisse ingenium constat, sperare non potuerit populus Romanus, quae ex admiranda illa mansuetudine victoris, sed omnibus ignoscentis, Caesaris accepit. Intererat Reipub. ut Pompejus vinceretur.</p>
</div>
<div type="section">
<head rend="h4">V I I I.</head>
<p>Victo in Pharsaliae campis Pompejo, ac in AEgypto occiso, reliquaque omni factione debellata, major jam omnibus Caesar delatam sibi sub perpetuae Dictaturae titulo supremam potestatem accepit; quam, sed trimesti spatio circumscriptam, vetus etiam Respubl. optimo consilio identidem <pb n="324"/>admiserat. Inde illa multorum judicia de Caesare, velut tyranno, qui oppugnaverit patriam, everterit Rempub. ac oppresserit libertatem; &amp; de Caesarum imperio, velut in primordio ex tyrannide enatum, legitimum demum factum sit quadam quasi usucapione &amp; longi temporis praescriptione, per quam sit ut in privatis rebus, jure Romano, juxta possessorem pronuncietur. Contra nobis certe videtur. Non oppugnavit patriam, non evertit Rempub. aut jugulum libertatis Caesar petiit, sed inter eos, qui magis sine legibus &amp; magistratibus vivebant, quam in libertate, eam probavit ac praetulit imperii formam, quam tempora &amp; mores hominum flagitabant, &amp; quae ad publici egregii bonum reddendum sola erat comparata. Quin igitur legitimi principes fuerint &amp; Caesar; &amp; qui <pb n="325"/>eum, ut oportet, in imperio excepere, haud dubitandum est; subscribendumque judicio Taciti Annal. <hi rend="sc">i</hi>. <hi rend="i">Non aliud discordantis patriae remedium fuit, quàm ut ab uno regeretur. </hi>&amp; iterum Histor. <hi rend="sc">i</hi>. <hi rend="i">Omnem potestatem ad unum conferri, pacis interfuit.</hi></p>
</div>
<div type="section">
<head rend="h4">I X.</head>
<p>Iniquissimi autem &amp; perditissimi illi, qui in Curiâ Pompejâ Caesare oppresso, tribusque supra viginti vulneribus confosso, caede tanti principis sese cruentavêre. Quanquam enim ea tempestate id facinus aliis pulcherrimum, aliis deterrimum videretur, ut legere est Taciti Annal. <hi rend="sc">i</hi>. nobis tamen magna ratio est statuendi, eos ut improspere, ita quoque impie ac scelerate repetiisse veteris Reipub. libertatem. Neque aliter sentiendum persuadent quae ad necem Caesaris impulisse ejus percussores, <pb n="326"/>tradit Suetonius. Non enim illa satis ostendunt tyrannidem in imperio Caesarem exercuisse: &amp; boni civis est amare ac tueri praesentem qualemcunque Reipub. statum, etiamsi possit melior dari. Quod de principibus ille, de Rebuspub., licet undiquaque non optime sese habeant, affirmaverim; Non esse iis usui crebras mutationes.</p>
</div>
<div type="section">
<head rend="h4">X.</head>
<p>Imprudenter tamen Caesar, qui summum rerum fastigium jam indeptus, &amp; Dictatoris nomen accepit, &amp; uno omnia momento mutare aggressus est; denique corporis armatos custodes amovit. His enim provocato odio interitum sibi acceleravit. Quanto consultior Augustus? qui &amp; nomine Principis omnia sub imperium accepit; &amp; paullatim insurrexit ac veteris Reipub. instituta immutavit. Nec <pb n="327"/>enim satis periti rerum sunt, qui mutata Repub. uno velut ictu mutari omnia debere statuunt. Sed haec de C. Iulio Caesare Dictatore pro instituto nunc dixisse suffecerit.</p>
</div>
</div>
<div type="chapter">
<head rend="h3">Disputatio X V. <lb/><hi rend="i">sive </hi>Octavius Caesar Augustus. <lb/>G. Magirvs van Hattingen Respond.</head>
<div type="section">
<head rend="h4">Thesis I.</head>
<p><hi rend="sc">JUlium Caesarem</hi>, ejus ex sorore Julia nepos, &amp; testamento haeres scriptus, ac Augusti nomine mox salutatus, Octavius excepit. Ad cujus principis confirmandum fastigium, <pb n="328"/>&amp; depellendam calamitatem illorum temporum, quae, ut maximus auctorum loquitur, ipsa etiam pace fuerant saeva, togae pariter &amp; belli artes, concurrêre; quarum istis aemulos, Antonium inprimis &amp; Lepidum, exuit aut evertit; his, omnibus jam sub imperium nomine Principis acceptis, sibi ac simul fessae bellis civilibus Reipubl. pacem ac robur conciliavit. Plurium enim potentium de imperio certamina, unius imperio plerumque &amp; optime finiuntur.</p>
</div>
<div type="section">
<head rend="h4">I I.</head>
<p>Caeterum Augusto, factione jam omni feliciter debellatâ, de ordinanda Repub. anceps cum Agrippa inprimis &amp; Mecaenate, amicorum intimis, deliberatio fuit. Horum ille, sicut Dio Lib. <hi rend="sc">lii</hi>. Historiae Romanae luculenter tradit, ut Rempub. Senatui &amp; Popul. Romano redderet, neque pristi-<pb n="329"/>nam ejus formam mutaret, auctor fuit. Democratia inprimis laudata; quod aequalitatis, quae in eâ est, &amp; nomen speciosum &amp; res justissima sit. <hi rend="i">Qui enim, </hi>inquit, <hi rend="i">eandem naturam acceperunt, ex eâdem gente nati, iisdem moribus imbuti sunt, iisdem legibus utuntur, eundem corporum animorumque usum patriae exhibent, qui non eos justum sit caeterorum quoque omnium honorum participes esse? Qui enim eadem conditione nati sunt, aequalitatem appetunt, eâque potiti gaudent, destituti dolent; neque volunt sub unius semper esse imperio, neque ferunt se laborum, periculorum, impendiorumque participes, rerum meliorum communione privari. </hi>Ista pro Democratia tum ille. Verum ut haec gerendae Reipub. forma non est illaudabilis, neque eâ melior est Monarchia, ita eam Romanorum rebus tum non convenisse cum Tacito judicamus. <hi rend="i">Pacis, </hi><pb n="330"/>inquit ille, <hi rend="i">interfuit, ut ab uno Respubl. regeretur.</hi></p>
</div>
<div type="section">
<head rend="h4">I I I.</head>
<p>Addit Agrippa; Longe esse facilius in Democratia, &amp; imperare ea quae gravia sunt, ut tributa, &amp; imperata obtinere, quam in Monarchia; quod nempe in Monarchia unus omnibus imperet, in Democratia verò, quod facillimum est, quisque &amp; imperet sibi &amp; obsequatur. At verò falsum nobis videtur, faciliorem in Democratia, quam Monarchia, imperii &amp; obsequii esse rationem.</p>
</div>
<div type="section">
<head rend="h4">I V.</head>
<p><hi rend="i">Ad haec </hi>(ita porrò ad Augustum Agrippa) <hi rend="i">multi genere, divitiis, aut alia fortuna excellentes, viri alio qui boni, principatui tamen unius hominis infesti existent. Hos neque, si augeri patiare, tutus vives; neque si opprimere coneris, juste ages. Si iis exercitus ac provincias committes, pe-</hi><pb n="331"/><hi rend="i">riculum erit, ne tecum Reipubl. à te institutae status subvertatur. Neque enim vir egregius ullus sine magno animo nascitur. Sin autem hujusmodi viros nullis negotiis praeficias, sed ea ignavis &amp; contemptis injungas, mox &amp; strenuorum iram, ob contemptam à te eorum fidem concitabis, &amp; maximis in rebus clades patieris. </hi>Neque hujus etiam rationis pondus aliquod aut momentum est. Ut enim pessimi Principes securi esse non possunt, sive optimorum sive pessimorum ministerio utantur; ita optimis in optimis &amp; maximis viris auctis praecipuum &amp; Majestatis &amp; Reip. munimentum est.</p>
</div>
<div type="section">
<head rend="h4">V.</head>
<p>Denique petito à Romanorum regibus exemplo, <hi rend="i">Nos ipsi, </hi>inquit, <hi rend="i">Romani, quun ante, diverso modo Repub. instituta, </hi>id est, Regibus obnoxii, <hi rend="i">multa pertulissemus incommoda, deinde libertatem appetivimus, </hi><pb n="332"/><hi rend="i">eamque consecuti ad tantam hanc potentiam pervenimus; non aliis quidem ullis, quàm popularis Reipub. adjuti bonis, quum &amp; Senatus auctor fieret, &amp; populus juberet. </hi>Caeterum nec huic etiam in hac deliberatione rationi est locus. Fuerint olim &amp; merito Romanis Reges detestati; iisque ejuratis ad formidatam omnibus potentiam magno gradu provecta sit res Romana: nunc temporis tamen convenientius ei erat unius, quam plurium &amp; populi imperium. Ita enim fere sit in rebus humanis, ut, pro diversa temporum conditione, una atque eadem imperandi ratio, laudanda nonnunquam, subinde detestanda merito videatur. Primo ergo Reges, dein Senatus &amp; populi, tandem iterum unius principis imperium fatigatae discordiis civilibus Reip. debebantur.</p>
</div>
<div type="section">
<pb n="333"/>
<head rend="h4">V I.</head>
<p>Contra verò alia omnia Mecaenas apud Augustum disserebat, monebatque, ut, si quidem patriam amaret, pro qua tanta jam gesserat bella &amp; feliciter confecerat, veterem Reipub. formam mutaret, solusque ipse amplissimum imperium capesseret; ea potissimu<hi rend="i">m </hi>usus ratione, quod imperium Senatui &amp; populo reddere jam aut permittere nihil esset aliud, quam impotes mentis, datis jam furoris utriusque plurimis documentis, gladio donare. Et id quidem consilium prudenter, ac non ex suo tantum, sed &amp; ipsius Reipub. usu amplexum esse Augustum, haud dubie statuendum est.</p>
</div>
<div type="section">
<head rend="h4">V I I.</head>
<p>Solo autem &amp; in vetere Repub. etiam agnito Principis nomine usus, Dictatoris illud offerente populo, deprecatus est; Domini au-<pb n="334"/>tem appellationem, ut maledictum &amp; opprobrium, semper exhorruit. Scilicet vi ac potestate summi imperii munitus, ac contentus, superba illa ac gravia libertatem cogitantibus nomina sapienter repudiavit, cum per ea &amp; augeri non posset summa jam ejus potestas, &amp; odio tantum exponeretur.</p>
</div>
<div type="section">
<head rend="h4">V I I I.</head>
<p>Tribunitam tamen potestatem perpetuam sibi fecit, &amp; quod dignitatis ejus ea vis esset, ut sacrosanctus efficeretur, instar tribunorum; &amp; ut illo summi fastigii à se reperto vocabulo, nec Regis aut Dictatoris in viso jam nomine assumto, appellatione tamen aliqua caetera imperia praemineret. Callide quippe intelligebat, haud usurpanda esse principibus illa vocabula, quae, quanquam summam potestatem significantia, populo sunt invisa.</p>
</div>
<div type="section">
<pb n="335"/>
<head rend="h4">I X.</head>
    <p>Pontificatum quoque maximum; mortuo Lepido, suscepit. Hoc enim ad αὐτοκρατορίαν, sive summam potestatem omnino absolvendam requirebatur. Duobus quippe, religionum nempe caerimoniis, &amp; legibus humanis, Resp. omnis continetur. quarum potestas cum est penes Principem, nihil est quod ultra possit desiderare.</p>
</div>
<div type="section">
<head rend="h4">X.</head>
<p>Cum verò consilium Augusto de retinenda sibi suisque Monarchia jam staret, mox de illius dominationis subsidiis prudenter cogitavit. Quo igitur quam occupaverat, inter tot factionum &amp; conjurationum, quae metuebantur, tempestates conservaret, &amp; posteros quoque transmitteret, Caium &amp; Lucium nepotes, ex iisque defunctis, Agrippam Posthumum &amp; Tiberium, in familiam <pb n="336"/>Caesarum induxit, aut adoptavit. Expedit quippe haud modo Reipub. sed &amp; interest ipsius Principis, ne successor in incerto sit. Ita enim sit, ut &amp; pluribus munimentis insistat ipse, &amp; ambitiosae aliorum spes cohibeantur. Ac falluntur sane, qui intutum dominanti esse statuunt, ab eo vivo successorem destinari. Rectius Tacitus, qui ejusmodi haeredes imperii nuncupatos, &amp; palam etiam agnitos, vera nuncupantium Principum <hi rend="i">munimenta </hi>Annal. <hi rend="sc">i</hi>. appellavit.</p>
</div>
<div type="section">
<head rend="h4">X I.</head>
<p>Inter haec, velut praecipuo retinendi imperii instrumento, rara ac inusitata &amp; obvia omnibus comitate, ad promiscuas salutationes plebe etiam cottidie admissa, animos omnium suos fecit. Nempè civile illud Principum ingenium maximum majestatis eorum decus est ac munimentum. <hi rend="i">Vnum, </hi><pb n="337"/>inquit de Trajano suo Plinius, <hi rend="i">ille se ex nobis putat, &amp; ideo magis excellit, quia se unum ex nobis putat. </hi>Et verum majestatis pretium ac ingenium illi ignorant, qui illud civile contemptum majestatis esse arbitrantur.</p>
</div>
<div type="section">
<head rend="h4">X I I.</head>
<p>Rempub. autem optimis artibus composuit &amp; administravit, nisus omni modo, ne quem novi status poeniteret. Imprimis autem pleraque, ut ait Suetonius, <hi rend="i">pessimi exempli correxit, quae in perniciem publicam, aut ex consuetudine licentiaque bellorum civilium duraverant, aut per pacem etiam exstiterant. </hi>Ac id quidem non uno ictu, sed paullatim. quemadmodum enim natura infirmitatis humanae, ita etiam in emendanda corrupta Rep., tardiora esse debent remedia, quam mala, Qui omnia pariter &amp; statim sublata vult, plerumque non tollit ea, <pb n="338"/>sed auget. Augustus in primo aditu Principatus habebat quidem jam potestatem jubendi ea omnia, quae vellet, sed nondum prohibendi ea omnia, quae nollet. Longe enim majus est prohibere aliquid posse, quam jubere. Itaque identidem Principibus rerum in administratione Reip. cogitandum est, plures jubere omnia posse, quàm prohibere.</p>
</div>
<div type="section">
<head rend="h4">X I I I.</head>
<p>Quod provincias spectat, earum alias, easque pacatas populo scripsit, quae à Proconsulibus sortito lectis administrarentur, &amp; <hi rend="i">Provinciae populi </hi>dicebantur; alias, easque impacatas, (validiores vocat Suetonius) sibi retinuit, quae <hi rend="i">Provinciae Caesaris </hi>appellatae, &amp; per legatos ejus administratae. Callidè profectò &amp; prudenter. Hac enim ratione, ut Dio Cassius notat, Senatum inermem imbellemque ef-<pb n="339"/>ficiebat, &amp; ad se solum arma militesque, praecipuam imperii vim, cum armatis Provinciis transferebat.</p>
</div>
<div type="section">
<head rend="h4">X I V.</head>
<p><hi rend="i">Praesidibus autem provinciarum, </hi>inquit Suetonius, <hi rend="i">propagavit imperium, ut &amp; à peritis &amp; assuetis socii continerentur. </hi>Neque sane usui Rebuspub. sunt crebrae magistratuum mutationes. Per has enim plerumque sit, ut amotis expertis, rerum inexperti succedant. Annui etiam illi magistratus &amp; ignorant suos, &amp; à suis ignorantur.</p>
</div>
<div type="section">
<head rend="h4">X V.</head>
<p>Militiam quod attinet, legiones &amp; auxilia provinciatim ita distribuit, ut ad tutelam claustrorum imperii, praesertim ad Rhenum in Germania, nihil desideraretur. Quod posterioribus temporibus neglectum latissimam viam irruptionibus Barbarorum aperuit. Vt-<pb n="340"/>que perpetuo ac sine difficultate sumtus ad tuendos milites prosequendosque suppeteret, <hi rend="i">aerarium militare </hi>cum vectigalibus novis, vigesima nempe haereditatis &amp; legatorum, ac centesima rerum venalium instituit. Quidquid ex his pecuniae coactum, militiae tantum impensum est. Prudenter omnino. Ea quippe optima componendorum aerariorum Reipub. est ratio, qua singula singulis tantum, ut militari rei, aliisque ejusmodi majoribus negotiis, destinantur.</p>
</div>
<div type="section">
<head rend="h4">X V I.</head>
<p>Ac Provinciis quidem ita divisis, de coartando intra limites, id est, non augendo per militares expeditiones imperio, consilium iniit; quod id &amp; sibi &amp; Reipub. convenientissimum prudenter judicaret. Neque enim aliunde plus securitatis Principi esse poterat, quàm ex hoc otio subditorum; &amp; vasta <pb n="341"/>illa imperia plus magnitudinis plerumque quam roboris habent. <hi rend="i">Facilius, </hi>ut egregiè olim Scythae illi ad Alexandrum apud Curtium, <hi rend="i">apprehendere quaedam manus Principum poßunt, quam continere. </hi>Magnitudo imperii decremeti ejus ferè est caussa. Neque alia est ratio, quare celebres illae Monarchiae tandem sint exstinctae. Stolide ergo illi, qui vel ambiunt ipsi in omnia imperium, vel unius in omnia imperium pro pace rerum humanarum facturum arbitrantur.</p>
</div>
<div type="section">
<head rend="h4">X V I I.</head>
<p>Finis vitae &amp; imperii Augusti in annum ab Vrbe condita <hi rend="sc">d cclxvii</hi>, qui Cosl. habuit Sex. Pomp., Sex. F. &amp; Sex. Appulejum, Sex. F. incidit; cum post victoriam Actiacam annos <hi rend="sc">xliv</hi> imperium habuisset. Vita ejus, inquit Tacitus, apud prudentes varie extollebatur arguebaturve. Nobis eorum <pb n="342"/>placet judicium, qui laudabant; pietate erga parentem, &amp; necessitudine Reipub. in qua nullis tunc legibus locus, ad arma civilia actum, quae neque parari possent, neque haberi per bonas artes. Multa Antonio, ut interfectores patris ulcisceretur, multa Lepido concessisse. Postquam hic secordia senuerit, ille per libidines pessum datus sit, non aliud discordantis patriae remedium fuisse, quam ut ab uno regeretur. Non regno tamen, neque dictatura, sed Principis nomine rectè constitutam Rempub. Mari Oceano aut amnibus longinquis septum imperium; legiones, provincias, classes, cuncta inter se connexa: jus apud cives, modestiam apud socios; urbem ipsam magnifico ornatu: pauca admodum merito vi tractata, quo caeteris quies esset.</p>
</div>
</div>
<div type="chapter">
<pb n="343"/>
<head rend="h3">Disputatio X V I. <lb/><hi rend="i">Sive </hi>Tiberius Nero Caesar. <lb/>Philippus Otto de Herzelles, Eq. Franco Respond.</head>
<div type="section">
<head rend="h4">Thesis I.</head>
<p><hi rend="sc">AUgustus</hi>, cui sinistra fortuna Cajum &amp; Lucium filios abstulerat, Tiberium successorem habuit. qui principatum tamen diu recufavit, &amp; adhortantes amicos increpans, ut ignaros quanta bellua esset imperium, &amp; in Senatu querens, miseram &amp; onerosam injungi sibi servitutem. Quae haud dubie vera, quamquam non ex vero, &amp; animo, à Tiberio dicerentur. Certum enim est, longe quidem augustius, sed &amp; longe etiam diffi-<pb n="344"/>cilius esse, in Repub. imperare, quam parere.</p>
</div>
<div type="section">
<head rend="h4">I I.</head>
<p>Civilem inter initia ac paullo minus quàm privatum egit; adeò quidem, ut adversus convitia malosque rumores, &amp; famosa de se ac suis carmina, firmus ac patiens, subinde jactaret; <hi rend="i">In civitate libera linguam mentemque liberas esse debere. </hi>Neque interim male aut inique illi, à quibus male non modo facta, sed etiam dicta in principes severissimis poenis excipiuntur. Nihil enim interest, feceris male principi, an dixeris. Alium tamen mox se praebuit Tiberius, dum legem Majestatis reduxit, &amp; in minimis etiam exercuit.</p>
</div>
<div type="section">
<head rend="h4">I I I.</head>
<p>Paullatim verò Principem se praestitit: etsi varium diu, commodiorem tamen saepius, &amp; ad utilitates publicas proniorem. Inter <pb n="345"/>alia autem recte ab eo sub initium imperii institutum illud quoque, quod sustulerit jus moremque Asylorum, quae usquam per orbem Romanum erant. Et certe in bene composita Repub. Asyla facinorosis aperienda non sunt. Neque male tamen aut imprudenter Romulus, qui in componenda Romana hac Republ. initium ab Asylo fecit.</p>
</div>
<div type="section">
<head rend="h4">I V.</head>
<p>Cum de revocandis legibus Sumptuariis adversus luxum, qui immensum tunc proruperat ad cuncta queis pecunia prodigitur, in Senatu ageretur, quo minus id fieret, Tiberius optimo consilio intercessit. Namque inveteratus jam populi luxus, &amp; omni remedio major erat. Principibus autam ostendendum non est, quibus remediis impares sint. Prohibenda legibus in Repub. mala sunt, nec <pb n="346"/>tamen omnia quae prohiberi debent, sed quae possunt. Mala igitur, quibus jam adsuevit vulgus, meliora bonis sunt, quibus non adsuevit. Et Sumptuariae illae veterum Romanorum leges severitatis priscae gravitatisque plus habent, quam pro Repub. utilitatis.</p>
</div>
<div type="section">
<head rend="h4">V.</head>
<p>De coarcendo intra limites imperio Augusti sive praeceptum, ut loquitur Tacitus, sive exemplum sequutus est. Quod &amp; imperio dedit, &amp; sibi. Imperio; quia vastum omne, infirmum est; sibi autem, quia &amp; omittere Vrbem, caput rerum, ex qua in omnia regimen, &amp; aliorum virtuti campum gloriae aperire, ac vim &amp; robur imperii permittere, intutum ipsi merito videbatur.</p>
</div>
<div type="section">
<head rend="h4">V I.</head>
<p>Si quae forte seditio legiones in Provinciis, ut Germania inprimis <pb n="347"/>ac Pannonia, incefleret, per alios potius, quàm ipse composuit. Vtut enim prima &amp; validissima in ejusmodi malis tollendis sit praesentis Principis auctoritas, prima tamen ac praesentis, motibus tumultuantium non opponenda est.</p>
</div>
<div type="section">
<head rend="h4">V I I.</head>
<p><hi rend="i">Disciplinam militarem, </hi>inquit Suetonius, <hi rend="i">acerrime exegit; animadversionum &amp; ignominiarum generibus ex antiquitate repetitis. </hi>Eadem enim delicta in militia, quam toga graviora ac nocentiora sunt, ideoque illa merito severius puniuntur. Neque delicta sunt aequalia, ut censebant Stoici. Neque eadem delicta, à non iisdem perpetrata, eadem in Repub. censenda sunt.</p>
</div>
<div type="section">
<head rend="h4">V I I I.</head>
<p>Haec laudanda in Tiberio. In caeteris tandem adeò defecit, aut potius in sceleribus omnia supergressus est exempla, (singula hic <pb n="348"/>recensere, haud necesse est) ut invisus jam ac detestatus omnibus, odisse omnes ac tollere, &amp; scelera sceleribus tueri, tutissimum sibi judicaret. Ex optimis quibusque ac maximis viris credidit periculum imminere sibi, &amp; ideo eos, ut Germanicum, ac alios, clam, palam, evertit. Bene &amp; prudenter quidem, quod ab iis etiam metuerit sibi Tiberius; male tamen, quod everterit. Neque enim evertuntur merito, qui tamen merito à Principe metuuntur. Neque etiam hic placet ille Atheniensium ostracismus, quo adversus virtute, meritis &amp; opibus eminentes viros, identidem utebantur. Sunt enim aliae, eaeque plurimae, rationes, quibus, &amp; sine injuria, adversum tales rerum Principes sese possunt tueri. Vt enim optimis etiam Principibus non modo pessimi, sed &amp; optimi quoque simul ac maximi merito <pb n="349"/>metuuntur; ita adversus metuendam injuriam sine injuria securitatem sibi debent ac possunt conciliare.</p>
</div>
<div type="section">
<head rend="h4">I X.</head>
<p>Neque minus tum &amp; pessimos metuit, ac in eos identidem animadvertit. Vt enim optimis inter optimos est &amp; convenit optime, ita pessimi inter pessimos securitatem sibi non possunt polliceri.</p>
</div>
<div type="section">
<head rend="h4">X.</head>
<p>Cum verò per artes &amp; scelera prope infinita, amplissimum Annalium argumentum, adversus cujusvis ordinis homines Tiberius se tueretur, haec sane cura in AElio Sejano defecit. quem dum ad maxima evehit &amp; nimium diligit, tandem necesse habuit timere. Cauti ergo Principis est, non modò non in pessimos, sed ne in optimos quidem ea omnia conferre, in quibus praecipua rerum &amp; imperii vis consistit.</p>
</div>
<div type="section">
<pb n="350"/>
<head rend="h4">X I.</head>
<p>Detecta tandem atrocissima Sejani conjuratione, in eum ac liberos quoque ejus animadversum est. In crimine enim Majestatis &amp; liberi etiam, quanquam innocentes, ob parentum noxam, neque immerito, neque improbando consilio, non quidem ultimo supplicio afficiuntur, sed ab adeunda omni hereditate alieni, &amp; infamia paterna semper notati habentur, ad nullos prorsus honores admittendi; quemadmodum Impp. Honorius &amp; Arcadius, ubi de filiis perduellis agunt, disertim loquuntur. Neque tamen recte in amicos etiam &amp; clientes Sejani exporrecta poena est. Neque enim scelus est, amasse &amp; coluisse quem amavit aestimavitque Princeps ipse, quanquam mox in summo scelere deprehensum.</p>
</div>
<div type="section">
<pb n="351"/>
<head rend="h4">X I I.</head>
<p>Sejanus autem, neque accusatus legitime, neque legitimo judiciorum ordine observato, sed manu ac imperio militari oppressus est; <hi rend="i">dolo magis, </hi>ut loquitur Suetonius, <hi rend="i">quam principali auctoritate. </hi>Quaeritur, an recte? &amp; an quis non accusatus debeat damnari? Omnino &amp; jure optimo. Adversum haec enim remedium statim, non post vulneratam caussam, ut J. C. loquuntur, quaerendum est. Et merito velut factum interpretando accipitur id, propter quod quis alium merito metuit, quo minus faciat. Quare &amp; furem nocturnum, neque accusatum in judicio, neque convictum, privato cuique licet occidere. Accedit, quod hoc privilegium quoddam sit, quod derogat Juri communi ac justissima de caussa, &amp; indulgetur Principi, ut personae publicae, tam ipsius <pb n="352"/>principis, quam etiam Reipub. gratia. His ergo nocentes haud dubie &amp; iccirco puniendi tollendique etiam videri possunt, quamvis in judicio nondum accusati vel convicti. Neque in eo quidquam injuriae est, aut iniquitatis.</p>
</div>
<div type="section">
<head rend="h4">X I I I.</head>
<p>Sejano licet nunc sublato, idem Tiberio ingenium mansit. qui cum metuendus jam esset omnibus, omnes ipse metuit, &amp; omnibus, velut è specula, insidiatus est. Inde frequentissimae tunc accusationes, ad quas pessimi quique amplissimis praemiis invitati. Tiberius quidem horum ministerium in perniciem optimorum vertit; accusatores tamen in Repub. &amp; esse, &amp; stipendiis ali, &amp; ad inquisitiones delationesque praemiis illici, non modo utile, sed &amp; necessarium. Rebuspub. esse statuendum est.</p>
</div>
<div type="section">
<pb n="353"/>
<head rend="h4">X I V.</head>
<p>Hinc optimis quibusque sub pessimo jam Principe &amp; metus &amp; praesentissimum periculum. In optimorum autem, quos illa aetas habuit &amp; Romana tum Respub. dedit, consilia contra tyrannum ac facta, anxie inquirit Tacitus, recteque judicat, dum intempestivum amorem libertatis arguit, &amp; imprudentiae passim eos incusat. Optimi hac tempestate &amp; simul prudentissimi mihi quidem fuisse videntur, quibus latere potius fuit, quàm eminere; ac inertia, ut loquitur idem Tacitus, &amp; silentium &amp; modestia pro sapientia fuit. Neque enim illi laudandi sunt, quanquam viri optimi, qui inani jactatione libertatis se ac suis in ultimum discrimen adductis, ambitiosa tantum morte tunc inclaruêre. Nec facienda sub Tyrannis aut jactanda sunt bona libertatis, quibus ne-<pb n="354"/>que mala iniquissimae servitutis possunt averti, &amp; boni tantum certissimis periculis objiciuntur. Placet ergo inprimis &amp; hic se probat mihi illius Agricolae, qui sub Domitiano vixit, exemplum. <hi rend="i">Domitiani, </hi>inquit Tacitus, <hi rend="i">natura praeceps in iram, &amp; quo obscurior, eo irrevocabilior, moderatione tamen prudentiaque Agricolae leniebatur; quia non contumacia, neque inani jactatione libertatis famam fatumque provocabat. </hi><hi rend="sc">Sciant quibus moris illicita mirari, posse etiam sub malis principibus magnos viros esse, obequiumque ac modestiam, si industria ac vigor adsint, eo laudis excedere, quo plerique per abrupta, sed in nullum rei post usum, ambitiosa morte inclaruere.</hi></p>
</div>
<div type="section">
<pb n="355"/>
<head rend="h4">X V.</head>
<p>Tiberius anno octavo &amp; septuagesimo aetatis, tertio &amp; vigesimo imperii, ab U. C. septingentesimo &amp; nonagesimo, finivit. Morum illi, ut maximus scriptorum judicat, tempora diversa: egregium vita famaque quoad privatus, vel in imperiis sub Augusto fuit: occultum ac subdolum fingendis virtutibus, donec Germanicus ac Drusus superfuêre. Idem inter bona malaque mixtus, incolumi matre; intestabilis saevitia, sed obtectis libidinibus, dum Sejanum dilexit timuitve. Postremo in scelera simul ac dedecora prorupit, postquam, remoto &amp; metu, suo tantum ingenio utebatur.</p>
</div>
</div>
<div type="chapter">
<pb n="356"/>
<head rend="h3">Disputatio X V I I. <lb/><hi rend="i">De </hi>successione Et <hi rend="i">Iure Primogenitorum in adeundo Principatu.</hi> <lb/>Jvlivs Henricvs Carer Respond.</head>
<div type="section">
<head rend="h4">Thesis I.</head>
<p>VT imperia quaedam eligentium suffragiis, ita &amp; alia sanguinis jure ac succedendi ordine deferuntur. Hujusmodi pleraque inter Graecos regna fuisse Heroicis, id est, antiquissimis temporibus, haud ambigitur; ac alibi terrarum aliis etiam gentibus placuisse, tot, quae solo sanguinis titulo in hunc usque diem devoluta, &amp; dehinc devolvenda ad posteros sunt, fatis loquuntur.</p>
</div>
<div type="section">
<pb n="357"/>
<head rend="h4">I I.</head>
<p>Quanquam verò electionem ac successionem extra complexum hujus vel illius Reipub. inspicientibus, illa huic haud dubie anteferenda sit, graves tamen idoneaeque rationes iis non defuêre, quibus successio potior electione ac Reipub. convenientior merito visa est. Huc parentum virtus in gerendo recte principatu jam cognita, ac eadem ex posteris non temere sperata; certi successores; via aliorum ambitioni ad imperium praeclusa; principum, quorum derivandam ad posteros potentiam constat, pro bono publici egregii ac aeternitate major cura; rarae ac ferae plerumque regnatricis domus mutationes; denique quae ex electione plurima, &amp;, pro quorundam populorum ingenio, cujus praecipua in his habenda ratio est, semper metuuntur mala, unâ ad imperium <pb n="358"/>familiâ semel delectâ, quasi semper accisa; ut alia jam non dicam, prudenter referuntur.</p>
</div>
<div type="section">
<head rend="h4">I I I.</head>
<p>Cum autem neque unus praescribi possit succedendi modus, neque unus idemque olim gentibus sit probatus, nos hic modo eum, qui &amp; olim frequentior fuit, &amp; hodie fere ubique receptus est. sub examen vocabimus. <hi rend="i">Succeßio linealis </hi>vulgo appellatur. Illa hic nobis est legitimus capessendi imperii modus, quo per sanguine proximos illi, in cujus familiam ut regnaturam populus ac provindentia &amp; leges majorum semel consensêre, in eadem, quamdiu superest, iis, in quas convenit, legibus, imperium necessario continuatur.</p>
</div>
<div type="section">
<head rend="h4">I V.</head>
<p>Origo instituti à populo est aut principibus, qui ad declinanda in posterum, quae hactenus plurima <pb n="359"/>oblata erant, incommoda &amp; dubia ac incerta tam electinum quàm successionum, &amp; ne augusta imperia vel ab arbitrio hominis, quem identidem transversum affectus agunt, vel à jure hereditario patriomoniali, quod auferri &amp; adimi potest, sed ab aeterna &amp; nunquam movenda lege dependerent, uno, omnibusque adeò unius illius posteris, pariter ad imperium &amp; succedendi jus vocatis, id à proximo ad proximum sanguine &amp; gradu, quod is naturae ac publicis commodis convenientissimus esset succedendi ordo, perpetuis temporibus, usque ad ipsum familiae occasum, devolvi voluêre. Constat id vel ex lege expressa &amp; pactis, vel ex consuetudine à tot retro saeculis sanctissime observata, quae est ad instar legis.</p>
</div>
<div type="section">
<head rend="h4">V.</head>
<p>Ex hujus igitur legis, quae pro-<pb n="360"/>ximum succedere voluit, praescripto, non arbitrio ejus, qui proxime gessit principatum, aut testamentali jure fit, ut proximus necessario succedat. Id ipsum illud est, quo iste succedendi ordo ab aliis distinguitur. Non enim jure haereditario hic succeditur, sed vi legis, per quam primogenitus vel alius proximus succedere jubetur.</p>
</div>
<div type="section">
<head rend="h4">V I.</head>
    <p>Quod quidem ut propius rectiusque intelligatur, alios esse principatus patrimoniales &amp; haereditarios, alios esse legitimos; aliam in his, aliam in istis succedendi esse rationem, sciendum est. Principatus patrimonialis &amp; haereditarius est, de quo possessor libere &amp; pro arbitratu disponit, &amp; testamentum condit, &amp; imperat legata, &amp; successorem ac haeredem quem vult, sibi facit; aut in quo defuncto succedi potest ab intesta-<pb n="361"/>to &amp; haeredes testamenti jure scribi possunt, etiam illi, qui familiae sunt alienae. Talia olim plurima regna fuêre, ut illud Attali, Eumenis filii, Pergamenorum regis, qui testamento Populum Romanum haeredem instituit; &amp; Pharnacis, qui, filiis praeteritis pluribus, fratri Mithridati imperium reliquit. Rei enim suae, &amp; bonis, etiam imperiis, haereditario jure vel dominio possessis, legem quam quis vult, pro arbitrio imponit. Legitimus autem principatus nobis hic dicitur, de quo lex semel decrevit, per quam non ex arbitrio aut tabulis principis proxime defuncti, sed ex legis sanctione, quae mutari non potest, proximus eo, qui praescriptus est, ordine succedit. In illo successio est, quae dicitur <hi rend="i">Succeßio per transmißionem, </hi>seu patrimonialis haereditaria ex testamento vel ab intestato. In hoc successio, quae <pb n="362"/>dicitur, <hi rend="i">Succèßio per remotionem, </hi>seu linealis legitima, vi contractus &amp; legis, à defuncti jure aut dispositione non dependens. Per illam quippe in principatum succeditur, ut rem, quae à proximo possessore in succedentem transmissa est; per hanc in principatum, ut rem vacuam, per remotionem alterius, qui eam administravit: per illam in regnum, velut patrimonium generis, cui id jus per regni legem quaesitum est, à proximis ex ordine succeditur. Denique per illam princeps succedit in locum defuncti, jure haereditatis; per hanc jure proximitatis, sive primogeniturae, non haereditatis; cum succedere possit etiam repudiata defuncti haereditate, ipsoque invito, &amp; principatus proximiori etiam non haeredi debeatur. Imo, ut paucis o-<pb n="363"/>mnia perstringam per illam in jus, per hanc in locum defuncti succeditur. Atque haec est, quae in plerisque jam regnis &amp; principatibus habet locum. Haereditaria etiam subinde regna illa, sed καταχρηστικῶς, appellantur. Sunt enim ab haereditariis plane distincta.</p>
</div>
<div type="section">
<head rend="h4">V I I.</head>
<p>Sequitur ex eo uni familiae, &amp; in ea proximus singulis ad principatum sic quaesito jure, principatum non in patrimonio, dominio aut proprietate principis esse; sed jure quasi quodam usufructuario, vel potius tanquam Administratorem possidere: principem proinde de eo, contra quam fit &amp; licet in haereditariis regnis, sive per ultimam voluntatem, sive per contractum &amp; commercium inter vivos disponere, eive, cui velit, cedere, tradere, vel relinquere, aut in partes secare &amp; discerpere, &amp; in-<pb n="364"/>ter liberos agnatosve, aut alios dividere, denique vendere, alienare, aut legare pro lubitu, imo, ipsa principali stirpe forte deficiente, regni haeredem testamento scribere non posse, sed potius populo, aut ejus proceribus, jus competere per novam electionem Reipub. de successore prospiciendi. Namque successio haec non jure haereditario, sed sanguinis nititur; non ex dispositione ejus, cui succeditur, sed legis &amp; consuetudinis, vi pacti &amp; primae concessionis proximo cuique debita.</p>
</div>
<div type="section">
<head rend="h4">V I I I.</head>
<p>Proximus ille, reliquis omnibus postpositis, aut, donec ei deficiant posteri, dilatis, solus capessit vacuum principatum; recepto plerisque gentibus optimo more ut, ne divisa in plures regna &amp; sic labefactata conciderent, in unum eumque, ex ipso naturae ordine, <pb n="365"/>primogenitum devolverentur. Quare publicum bonum &amp; commodum in hoc jure primogeniturae versari, haud temere asseritur. Populi namque ipsius intererat ut sic succederentur. Melius enim illi, uno rerum potiente, consulitur, quàm si in plures principatus dividatur; tantoque securius agit quanto potentiori principi subest, in quem unum omnes totius imperii opes collatae sunt. Ea autem <hi rend="i">Succeßio individua </hi>plerumque dicitur.</p>
</div>
<div type="section">
<head rend="h4">I X.</head>
<p>Proximus quem lex successorem constituit, quis sit, partim natura, partim lex hic ostendit.</p>
</div>
<div type="section">
<head rend="h4">X.</head>
<p>Per naturam quidem proximi intelliguntur qui ordine nascendi, gradu ac linea propius absunt, id est, minus remoti ab eo sunt, cujus posteros populus, lex, aut consuetudo eo ordine ad imperium vo-<pb n="366"/>luit admoveri. Vnde sequitur ad ejus primogenitum, &amp; primogeniti posteros, ac, his deficientibus, ad reliquos liberos, eorumque posteros, pro ordine nascendi, facto semper à recta linea in aliam proximam transitu, pro nascendi itidem ordine, deferri imperia, in quibus haec sucessio habet locum.</p>
</div>
<div type="section">
<head rend="h4">X I.</head>
<p>Per legem foeminae ac ex his orti, aut proximorum nomine nunquam comprehenduntur, perpetuo exclusae; aut post masculos extinctos demum admittuntur. Est enim duplex Linealis Successio. Alia quae <hi rend="i">Cognatica </hi>dicitur; in qua foeminae aut foeminis nati in eadem linea non arcentur ab imperio, sed admittuntur, sic tamen ut maribus &amp; ex his natis postponantur; &amp; tum demum regressus ad eas sit, ubi propiores aut pares caetera mares, aut ex maribus <pb n="367"/>nati defecêre. Alia <hi rend="i">Agnatica; </hi>quae est successio duntaxat marium ex maribus, foeminis ac ex his natis in adeundo imperio nunquam agnitis quarum haec prae ista commendanda nobis videtur, cum per hanc fiat, ut exteris ac alienis, in quorum torum identidem filiae principum innubunt, aditus ad rerum fastigium sit praeclusus.</p>
</div>
<div type="section">
<head rend="h4">X I I.</head>
<p>Cum autem nonnulla in hoc argumento controversa sese offerant, haud abs re erit, si illustriorum quaestionum pondus jam excipiamus. De spuriis multa dicere, nihil attinet: qui cum liberorum appellatione non veniant, quivis facile videt nullum hic iis esse locum. De filio ante regnum patri ejusque posteris delatum genito, imprimis ambigitur, an is filio post regnum in patrem collatum nato sit anteferendus. Sed cum ut in bona &amp; <pb n="368"/>jura familiae paternae ante parta liberi postgeniti, ita ante geniti in post parta vulgo succedant, idque aequissimum sit, pro filio ex patre nondum principe genito pronunciare non dubitamus.</p>
</div>
<div type="section">
<head rend="h4">X I I I.</head>
<p>Haesi tatum quoque est: Si primogenitus, priusquam principis fastigium indeptus sit, vivo patre, relicto filio &amp; fratre, rebus humanis excesserit, uter succedat an avo nepos ex primogenito, an patri filius secundogenitus. At pro nepote contra filium secundogenitum ut stemus, aequum est. Neque enim in hac successione habenda illius ratio est, qui proxime defuncto principi proximus jam superest, sed ejus, qui, ex praescripto legis, ut proximus succedere deberet, si superesset. Huic, licet privato defuncto, cum jus illud, cujus vi succeditur, ipso conceptionis <pb n="369"/>momento acceperit, qui proixmus est, praefertur illi, qui superstes propius contingit eum, qui proximè gessit principatum. Ius enim, quo placuit, ut primogenitus principis, ejusque posteri, eodem ordine succederent, quaesitum est non primogenito principi, sed primogenito principis. Ex primogenito igitur principis, licet non principe, denato nepos, filio secundogenito hic necessario praefertur. Qui rationem à <hi rend="i">jure repraesentationis </hi>petitam huc adferunt, falluntur. Non enim per repraesentationem, aut jure à patre accepto, sed suo &amp; proprio, &amp; quod à lege est, proximior hic succesit.</p>
</div>
<div type="section">
<head rend="h4">X I V.</head>
<p>At si primogenitus aut alius proximus, ineptus ac impar imperio offeratur, sive ob aetatem, sive vitium mentis, sive utero adhuc clausus nondum adspexerit vita-<pb n="370"/>lem hanc lucem, (nam &amp; hic inter proximos censendus est) sive captivitas aut ejusmodi alii rerum humanarum casus ab imperio arceant, quid statuendum est? Certe, non iccirco adimi ei posse jus successionis, ac, etiamsi nequeat ipse per se administare Rempublicam, posse tamen per Curatores, donec ipse rebus suis fupersit. Minores autem, &amp; iccirco sub tutorum potestate constituti, cum maximum iis discrimen ex tutoribus metuendum sit, ut citius ea solvantur, quam Jure civili liberi privatorum, ratio evincit. Et Aurea, quam vocant, Caroli IV. Bulla recte institutum est, ut Principes Electores ad imperii sui administrationem admittantur, postquam annum aetatis decimum octavum impleverint.</p>
</div>
<div type="section">
<head rend="h4">X V.</head>
<p>Quid si idem gravi delicto sese <pb n="371"/>reddiderit indignum, aut accepto jam imperio merito exciderit? Non dubitandum est, quin, si quidem liberos habeat, eosque innocentes, sive ante, sive post delictum, genitos, primogenito, aut si hi desint, proximo, sive fratri, sive agnato, imperium debeatur. Non una ratio est, quae id persuadet. Caeterum, cum satis ardua illa quaestio sit, priusquam alia exponere aggrediamur, duo inprimis in primogenitis observanda &amp; accurate distinguenda sunt, primogenitura, nempe, ipsa, &amp; jus primogeniturae. Illa à natura, hoc à lege est.</p>
</div>
<div type="section">
<head rend="h4">X V I.</head>
<p>Primogenitura ipsa à natura est, quia eo ipso, quo quis conceptus prior aut editus in lucem est, primus loco, primus aetate, primus stirpe inter fratres constituitur, ac naturae praerogativam habet. Haec ipso conceptionis momento ad-<pb n="372"/>quiritur, neque ulli competit, neque unquam competere potest, nisi qui eum locum naturae ordine prior occupavit; aut inter descendentes ex eo ordine est; illo autem decurso tum demum natura per fictionem suppletur, &amp; secundogenitus aut suo ordine tertiogenitus pro primo habetur. Iam verò ea quae à natura est praerogativa haud dubie est immutabilis. Vnde sequitur, quod quemadmodum Natura ipsa vel auctor Naturae Deus, facere non potest ut id quod fuit non fuerit, aut quod natum est, natum non sit, ita neque primogenitus ipse, neque alius quispiam, quicunque tandem sit, transferre in alios potest hanc à natura acceptam ordinis praerogativam.</p>
</div>
<div type="section">
<head rend="h4">X V I I.</head>
<p>Iura verò primogeniturae, quae alia atque alia usitata gentibus inveniuntur, à lege sunt, non à natu-<pb n="373"/>ra. Lex quippe, sive statutum, sive consuetudo, hunc praeeuntis naturae ductum non modo sequuta, sed insuper sancte ita &amp; comiter venerata est, ut eo, quem natura fecit, loco, ac ordine priori eximium aliquid, quo supra caeteros emineret, tribuerit: quemadmodum inter Principes primogenito &amp; ex hoc nascituris, primogenitorum inter hos semper habita ratione, jus in imperium succedendi. Adeò ut à natura accepta illa immutabilis aut immobilis praerogativa, fundamentum sit pr<hi rend="i">a</hi>erogativae &amp; eminentiae, quam lex velut mantissam adjecit. Vnde colligere promptum est, non minus hanc quam illam immobilem ac immutabilem esse, nisi primogenitus ipse facto suo eam repudiaverit.</p>
</div>
<div type="section">
<head rend="h4">X V I I I.</head>
<p>Primogenitus quippe princeps jus suum &amp; sponte sua à se alienare <pb n="374"/>ac in alium transferre, &amp; per delictum ejus jacturam facere potest. Nam &amp; unicuique renunciare juri suo licitum est; &amp; principes iis nonnunquam flagitiis operti deprehenduntur, propter quae principatu indigni merito censentur.</p>
</div>
<div type="section">
<head rend="h4">X I X.</head>
<p>At alienatio illa, quae sponte principis fit, ita limitata est, ut, dum superest, non nisi in sanguine proximum, aut, si intermedii proximiores consenserit, in remotiorem ejusdem sanguinis alium transferre possit principatum. Lex enim regni, contra quam non integrum est principi quicquam facere, eo ordine regni iniri &amp; continuari voluit administrationem. A se igitur alienare imperium potest, non à familia, non ab iis, quibus in familia proximis competit jus succedendi. Neque aliter se res habet in alienatione, quae sit ob deli-<pb n="375"/>ctum. Cum enim nemini, ac proinde etiam principi, qui deliquit, nihil amplius auferri possit, quam quod habet; &amp; huic nihil competat praeter curam principatus ac administrationem; hac autem, quocunque tandem modo aut nomine, finita ac exstincta, imperium ad proximum ex praescripto legis, quae omnes alieni &amp; alios ejusdem sanguinis remotiores excludit aut differt, &amp; sine summo flagitio violari non potest, sit devolvendum; plane apertum est, solum sanguine proximum ei qui deliquit, ut legitimum successorem esse admittendum.</p>
</div>
<div type="section">
<head rend="h4">X X.</head>
<p>Iam &amp; hoc quoque animadvertendum est, quod si principes isti non sint proprietarii &amp; domini, sed Administratores tantum &amp; Curatores, patresque quidam, ut sic dixerim, fidei commissarii regni, bo-<pb n="376"/>norumque regni, opumque publicarum; profecto propter eorum crimen proximum innocentem, cui regnum debetur ex immutabili lege, excludere, sit iniquissimum. Neque enim ulla est ratio, quare deterioris juris esse debeant in fidei commissis principes, quam privati; quorum bona fidei commissaria ut alienari prohibentur, ita ob delictum ejus, cujus fidei commissa sunt, nequaquam possunt publicari.</p>
</div>
<div type="section">
<head rend="h4">X X I.</head>
<p>Facit huc quoque, quod, cum iidem principes contrahendo, disponendo, alienando, oppignerando, ullove alio modo, liberis agnatisve, quibus jus ex lege quaesitum est, quique certa spe exspectant principatum, non possint praejudicare, ita nec delinquendo, quodeunque tandem crimen sit, cujus rei peraguntur. Delicto enim lo-<pb n="377"/>cum Fisco in bonis suis facere, quid, quaeso, aliud est, quàm bona sua alienare, &amp; in extraneum transferre, cum Fiscus extranei loco habeatur? Et quis pariter non videt, nullum jus Fisco ex delinquente, tanquam alienante, acquiri in iis bonis, quae alienandi potestatem non habet ille, qui deliquit? Talia verò sunt isti, de quibus hîc agitur, principatus.</p>
</div>
<div type="section">
<head rend="h4">X X I I.</head>
<p>Quid quod res &amp; jura nostra, sive ea re ad nos sive spe pertineant, nisi ob consensum, aut delictum nostrum non possint auferri. Non loquor de spe vana, nuda, &amp; fallaci, quae ab eventu; sed certa, quae à jure &amp; lege dependet; per quam primogenitus, etsi principatus ad eum nondum pervenerit, jus tamen jam quaesitum habet ad principatum. Si igitur hic spes certa sit ac legitima, si jus primogenito ipso <pb n="378"/>conceptionis aut nativitatis momento sit partum, quomodo id delicti alieni caussa fas erit adimere? Longe quippe differt ea spes ab illa, quam liberi in bonis parentum aut legitima vulgo habent, quae parentum luxu, delicto, arbitrio, minui, frangi ac plane everti potest.</p>
</div>
<div type="section">
<head rend="h4">X X I I I.</head>
<p>Si etiam à patre, aut alio proximo jus succedendi proximus hic non habeat, quod ex iis quae jam dicta sunt plane liquet, sed à lege immutabili, patris aut alterius proximi delicto, cum per eos legi nihil possit derogari, fieri non potest, ut proximus successione excludatur. Non eo inficias jus illud succedendi vivente patre velut suspensum esse filio: interim non à patre id dependet, sed à lege non movendâ. Imo superstite patre, in filio non tam suspensio juris est, <pb n="379"/>quàm pleni ejus usus; neque jus nullum est, sed tantum dilatum: neque quaerendum, sed jam quaesitum. Haud ergo damnato ob delictum patre, id filio adimendum, quod ante patris delictum, nec à patre, sed à natura &amp; lege accepit.</p>
</div>
<div type="section">
<head rend="h4">X X I V.</head>
<p>Nemo objiciat, haereditaria haec regna nonnunquam appellari. Certe ita nonnunquam, quanquam nec recte dicuntur. Sed haereditas sola sanguinis intelligenda est, non jus haeredis. Recte sane illi, qui qualitatem successoris, non qualitatem successionis haereditatis nomine hîc significari pronunciant. Per haeredem filius, ut filius, non ut haeres regni intelligendus. Id enim quod per haereditatem sanguinis hîc acquiritur, non acquiritur per illum, cujus sanguinis est filius, aut alius proximus, sed per legis dispostitionem. Vt autem nulla ra-</p>
<pb n="380"/><p>tio excogitari potest, qua fiat, ut haereditas sanguinis tollatur, ita etiam nulla esse potest, qua fiat, ut alicui adimatur jus, quod dictante lege cum haereditate sanguinis semper est conjunctum. Ergo neque culpa ejus; cujus sanguinis quis proximus tradux est.</p>
</div>
<div type="section">
<head rend="h4">X X V.</head>
<p>Adde, quod non tam ultimo, quàm primo acquirenti, sive illi, qui omnium primus beneficio ac judicio legis sibi suisque posteris omnibus jus illud succedendi comparavit, (sunt qui <hi rend="i">Genarcham </hi>vocant) proximus quisque hic succedat, adeò ut ultimus successor sit successor primi, etiamsi inter primum principem &amp; ultimum successorem vel mille principes intercesserint. Si id verum sit, sicut est verissimum, pro insignita haud dubie injuria haberi debet, si innocens &amp; à lege successor datus, ob <pb n="381"/>ejus crimen, cui non succedit, &amp; cujus res non est, in quam succedit, ac cujus benificio jus succedendi haud acquisivit, ab adeundo principatu arceatur. In lineali ergo illa successione, de qua omnis haec disputatio instituitur, non uni haeredi, sed ejusdem familiae omnibus, &amp; inter hos inprimis proximis, jus succedendi quaesitum est omnesque adeò haeredis nomine significantur. Igitur &amp; ob unius crimen, juris sui tot alios, qui innocentes sunt, facere jacturam, nequaquam statuendum est. Constat enim poenas neque personam, neque bona delinquentis excedere debere.</p>
</div>
<div type="section">
<head rend="h4">X X V I.</head>
<p>Facit autem caussae illustrissimae aequitas, ut in augusto illo Serenissimi Principis CAROLI LUDOVICI, Comitis Palatini ad Rhenum, &amp; Sacri Romani Imperii E-<pb n="382"/>lectoris, nomine hic nobis desinendum sit. Qui innocentis Principis filius, &amp; ipse Princeps innocentissimus, ac nihilominus tot jam per annos ditionibus suis dignitatibusque privatus, de atrocitate injuriae merito expostulat, cum neque linealis hujus successionis ratio, neque sacratissimae ac tanta majorum religione &amp; pace observatae Imperii leges, eum, etiamsi esset Principe nocentissimo genitus, excludi patiantur.</p>
</div>
</div>
<div type="chapter">
<head rend="h3">Dispvtatio X V I I I. <lb/><hi rend="i">De </hi>poenis. <lb/>Philippvs Lav Respond.</head>
<div type="section">
<head rend="h4">Thesis I.</head>
<p>AD conservandam Rempubl. inprimis faciunt praemia &amp; <pb n="383"/>poenae. De poenis jam dicturis nobis res ab origine arcessenda est.</p>
</div>
<div type="section">
<head rend="h4">I I.</head>
<p>Amissa igitur primâ illa integritate hominum ac majestate, non bruta modò in eos obsequium, sed &amp; homines officia, succedentibus in horum locum injuriis, exuere.</p>
</div>
<div type="section">
<head rend="h4">I I I.</head>
<p>Natura tamen, ut beneficia &amp; pollens mater, pro recens natis pietatem parentum ac vim opposuit; majoribus autem rationem &amp; robur dedit ad injurias omnes, earumque autores avertendos, invadendos, castigandos, tollendos.</p>
</div>
<div type="section">
<head rend="h4">I V.</head>
<p>Neque enim rectè sentiunt, qui hominem inermem, vacuum, opportunum injuriis nasci, cum insigni naturae contumeliâ, tradidêre.</p>
</div>
<div type="section">
<head rend="h4">V.</head>
<p>Quin igitur naturae lege mandata unicuique sit cura &amp; defensio <pb n="384"/>sui ac suorum, &amp; cuivis homini privatâ autoritate propulsare injurias, vi frangere vim inferentis, ac sic punire liceat, haud ambigitur.</p>
</div>
<div type="section">
<head rend="h4">V I.</head>
<p>Neque, quin hoc jure aequissima sint singularia certamina privatorum, dubitandum est.</p>
</div>
<div type="section">
<head rend="h4">V I I.</head>
<p>Caeterum cum homines aut proprii judicii adulatione decepti injurias interpretarentur, quae non erant, aut veras injurias vendicando, libidine nimiâ ultionis, modum excederent, &amp;, nullo nocendi fine, injuriae ex injuriis traherentur; tandem constitutis Rebuspub. necesse fuit, ut publica, non privatâ autoritate injuriae cognoscerentur; pro cognitarum magnitudine plecterentur autores; &amp; poenae exemplo vel nocentes, vel adhuc innocentes à simili scelere deterrerentur.</p>
</div>
<div type="section">
<pb n="385"/>
<head rend="h4">V I I I.</head>
<p>Ita, postquam homines in civilem quandam societatem coaluêre, ista, quam natura fecerat, privata potestas laedendi, aut puniendi eos, qui priores laeserant, privatis adempta, &amp; ad magistratus translata est.</p>
</div>
<div type="section">
<head rend="h4">I X.</head>
<p>Quare, sicut privatis integra manet sui &amp; suorum modesta &amp; innoxia defensio, ita negata est major illa &amp; armata vis in autoribus injuriarum propulsandis &amp; persequendis.</p>
</div>
<div type="section">
<head rend="h4">X.</head>
<p>Nec tamen, post imperia constituta, negata illa aut illicita est iis in locis, ubi non possunt adiri judices aut leges; &amp; eâ necessitate ac vi oblatâ, quâ eorundem auxilium sero imploraretur; denique ubi ex autoritate publicâ ea potestas facta est privatis. quod postremum ubi <pb n="386"/>evenit, auctoriatas potius publica dicenda est, quam privata.</p>
</div>
<div type="section">
<head rend="h4">X I.</head>
<p>Vt in mari.</p>
</div>
<div type="section">
<head rend="h4">X I I.</head>
<p>In deserto.</p>
</div>
<div type="section">
<head rend="h4">X I I I.</head>
<p>In malè constitutis ac imperfectis illis Rebuspub., quales Nomadum &amp; Scytharum quorundam antiquis describuntur, in quibus subditorum nullae fixae aut satis conjunctae sedes sunt.</p>
</div>
<div type="section">
<head rend="h4">X I V.</head>
<p>Denique in praesentissimo discrimine, ubi invocanti leges &amp; judices, dum invocat, haud dubiè esset pereundum. Praestat enim, ut alibi Imperator loquitur, occurrere in tempore, quam post exitum vindicare.</p>
</div>
<div type="section">
<head rend="h4">X V.</head>
<p>AEquissima ergo videri haud dubie debet privata illa vis &amp; defen-<pb n="387"/>sio, quae inculpatae tutelae moderationem habet.</p>
</div>
<div type="section">
<head rend="h4">X V I.</head>
<p>Neque minor ratio est, ob quam privato furem nocturnum, telo armatum, impune liceat occidere.</p>
</div>
<div type="section">
<head rend="h4">X V I I.</head>
<p>Constat ex his nihilominus, aut fallor, privata duella in bene constituta Repub. esse illicita &amp; nullo colore posse defendi, dum qui se ac causam suam iis nunc permittunt, palam turbant officia &amp; magistratus invadunt autoritatem.</p>
</div>
<div type="section">
<head rend="h4">X V I I I.</head>
<p>Haud minus dubitandum est, ne quidem, ubi nequicquam judicium aut legum auxilia implorata sunt, privatâ vi aggredi, laedere aut punire nocentes licere.</p>
</div>
<div type="section">
<head rend="h4">X I X.</head>
<p>Ipsa quippe ratio satis dictat, convenientius esse, ferre injuriam non modò à reo, sed etiam à negli-<pb n="388"/>gente, iniquo aut corrupto judice illatam, quam necessarium adeò in Republ. ordinem, licet minus nobis faventem, privato impetu turbari.</p>
</div>
<div type="section">
<head rend="h4">X X.</head>
<p>Imo in Republ. ne quidem justo dolori privatam ultionem legibus permittendam censeo: ne quidem marito, ut adulteram uxorem aut adulterum in ipso flagitio deprehensos occidat, quanquam difficillimum sit doloribus istiusmodi moderati. quare id Romanorum legibus potius permissum, quàm probatum.</p>
</div>
<div type="section">
<head rend="h4">X X I.</head>
<p>Solius ergò magistratus est animadvertere innocentes, quo &amp; Reipubl. satisfiat, &amp; his in quos peccatum est, &amp;, quantum quidem fieri potest, in posterum caveatur, ne peccetur.</p>
</div>
<div type="section">
<pb n="389"/>
<head rend="h4">X X I I.</head>
<p>Fit id poena. Poena vulgò describitur; Malum passionis, propter malum actionis.</p>
</div>
<div type="section">
<head rend="h4">X X I I I.</head>
<p>Publica igitur Poena nihil est aliud, quàm malum, ob malum, quod culpae vocant, pro hujus magnitudine, autoritate publicâ illatum illi, qui in universitatem insigniter peccavit.</p>
</div>
<div type="section">
<head rend="h4">X X I V.</head>
<p>Non ergò poena est omne id malum, quod quis solâ autoritate publica indictum patitur.</p>
</div>
<div type="section">
<head rend="h4">X X V.</head>
<p>Saepe enim ex autoritate publicâ, nec tamen immerito, idem patiuntur, &amp; ille, qui ejusmodi poenam meritus est, &amp; ille qui non est meritus.</p>
</div>
<div type="section">
<head rend="h4">X X V I.</head>
<p>Nec solum malum pati, quod reus patitur, poena est.</p>
</div>
<div type="section">
<pb n="390"/>
<head rend="h4">X X V I I.</head>
<p>Idem enim saepe rei patiuntur &amp; infelices.</p>
</div>
<div type="section">
<head rend="h4">X X V I I I.</head>
<p>Solo ergò malo culpae sit, ut malum sit &amp; dicatur poenae, sive poena.</p>
</div>
<div type="section">
<head rend="h4">X X I X.</head>
<p>Ejus culpae autor planè cognitus esse illi debet, qui puniendi in Republicâ accepit potestatem, priusquam puniat.</p>
</div>
<div type="section">
<head rend="h4">X X X.</head>
<p>Non tamen per quaestiones &amp; torturam.</p>
</div>
<div type="section">
<head rend="h4">X X X I.</head>
<p>Alias enim poenam pateretur, quem nondum constaret peccasse; &amp; poena delicti esset causa, non quidem facti sed confessi, quod est iniquissimum.</p>
</div>
<div type="section">
<head rend="h4">X X X I I.</head>
<p>Neque per quaestiones extorquenda videtur nocenti confessio culpae, de quâ judici jam satis constat.</p>
</div>
<div type="section">
<pb n="391"/>
<head rend="h4">X X X I I I.</head>
<p>Non quod iniquu<hi rend="i">m</hi> illud, sed quod non necessarium sit. Sufficit enim hic judicis conscientia, licet nocentis confessione no<hi rend="i">n</hi> confirmata.</p>
</div>
<div type="section">
<head rend="h4">X X X I V.</head>
<p>Neque hercle ex usu est, dependere judicum conscientiam à maleficorum illorum strigonum constantiâ &amp; patientiâ qui majoris mali evitandi gratiâ facilè minus patiuntur.</p>
</div>
<div type="section">
<head rend="h4">X X X V.</head>
<p>Sed &amp; insignis esse culpa debet, ob quam publica poena irrogatur.</p>
</div>
<div type="section">
<head rend="h4">X X X V I.</head>
<p>Nam cum gravis sit omnis poena publica, etiam levissima, quia est publica; neque poena major esse debeat delicto, profecto insigne esse oportet delictum, cujus causa ista infligitur.</p>
</div>
<div type="section">
<head rend="h4">X X X V I I.</head>
<p>Ejusdem enim hic indolis prae-<pb n="392"/>mia, &amp; poenae sunt.</p>
</div>
<div type="section">
<head rend="h4">X X X V I I I.</head>
<p>Praemia non dantur nisi ob insignia merita; ergò poenae non debentur, nisi ob insignia delicta.</p>
</div>
<div type="section">
<head rend="h4">X X X I X.</head>
<p>Insigne delictum est, quo in totam universitatem peccatur.</p>
</div>
<div type="section">
<head rend="h4">X L.</head>
<p>Fit id, cum aut facto ipso, aut ex emplo in singulos dato tota universitas laeditur &amp; turbatur.</p>
</div>
<div type="section">
<head rend="h4">X L I.</head>
<p>Facto ipso laeditur tota universitas, cum uno, ut sic dixerim, sceleris ictu publicae privataeque omnium salutis jugulum petitur. Ejusmodi sunt, quae lege majestatis in judicium veniunt, ut si quis proditione exercitum, plebem seditionibus, malè gestâ Republ. ejus majestatem minuerit, &amp; quae ejus generis sunt alia.</p>
</div>
<div type="section">
<pb n="393"/>
<head rend="h4">X L I I.</head>
<p>Exemplo in universitatem totam peccatur, cum singuli, qua sunt cives, laeduntur. Talia sunt, ut alia nunc praetermittam, quae propè infinita sunt, &amp; de quibus haud ambigitur, furtum, adulterium, &amp; quae similis ingenii plura offeruntur.</p>
</div>
<div type="section">
<head rend="h4">X L I I I.</head>
<p>In reliquis delictis, cum non evertant aut minuant boni civis personam, &amp; ex infirmitatis human<hi rend="i">a</hi>e quadam inevitabili lege nascantur, non tam poenae publicae, quae tantum exserenda est in delicta, quae à quovis cive facile possunt praetermitti, quam privatae, &amp; censurae publicae est locus.</p>
</div>
<div type="section">
<head rend="h4">X L I V.</head>
<p>Sufficit enim in Republicâ magistratui &amp; indicendis ab iis poenis in ea esse imperium &amp; vim, quibus societas civilis continetur, aut tur-<pb n="394"/>batur. Nec putandum est, aliâ lege consensisse gentes in principum dominationes.</p>
</div>
<div type="section">
<head rend="h4">X L V.</head>
<p>Ita patri filium, non qua civem sed filium, &amp; domino servum puniendi privata relicta est potestas. Nec enim civili imperio paternum aut herile abrogatur, vel invaditur.</p>
</div>
<div type="section">
<head rend="h4">X L V I.</head>
<p>Haud tamen capitale supplicium patri in filium, aut in servum domino permittendum est.</p>
</div>
<div type="section">
<head rend="h4">X L V I I.</head>
<p>Et antiquissimis Romanorum moribus jus vitae ac necis datum aut patribus in filios, aut dominis in servos, nimium, illaudatum ac merito tandem abrogatum esse, censendum est.</p>
</div>
<div type="section">
<head rend="h4">X L V I I I.</head>
<p>Interest quippe Reipubl. vitam hominis non dependere ab affectibus &amp; judiciis, quae in proximis et-<pb n="395"/>iam corruptissima esse possunt, privatorum; interest, non perire Reipubl. civem, nisi publicâ autoritate.</p>
</div>
<div type="section">
<head rend="h4">X L I X.</head>
<p>Censurae publicae, ubi id mores hominum patiuntur, usus est in iis, quae malum potius virum, quam civem ostendunt aut promittunt; qualis illa apud Romanos, quae notam inussit, non poenam.</p>
</div>
<div type="section">
<head rend="h4">L.</head>
<p>Caetera officio in distribuendis poenis omninò satisfecit magistratus, si in civem, ut malum civem, animadverterit.</p>
</div>
<div type="section">
<head rend="h4">L I.</head>
<p>Sunt autem istae &amp; justissimae, &amp; ita necessariae, ut jam non principum arbitrii sit, punire nocentes, aut dimittere impunitos, quos velint, sed omnino animadvertere debeant in nocentes.</p>
</div>
<div type="section">
<pb n="396"/>
<head rend="h4">L I I.</head>
<p>Ipsius quippe naturae lex est, ut qui fecit malum ferat.</p>
</div>
<div type="section">
<head rend="h4">L I I I.</head>
<p>Id enim omne ab eâ praeceptum est, sine quo se non potest tueri.</p>
</div>
<div type="section">
<head rend="h4">L I V.</head>
<p>Tueri autem se non potest, nisi poenae iis irrogentur, qui in alios deliquere.</p>
</div>
<div type="section">
<head rend="h4">L V.</head>
<p>Et illi, qui puniendi in Republ. instructus est potestate, jus puniendi ex ipso nocentis delicto nascitur; adeò ut in eo quasi quiddam sit, quod ad naturam contractuum accedit.</p>
</div>
<div type="section">
<head rend="h4">L V I.</head>
<p>Qui enim obnoxius est observandae legi, si in eam deliquerit, obnoxius est constitutae eâ poenae, inque eam sponte ipse consensisse judicatur. Vnde nocentes non dare tantum poenam, sed debere, non <pb n="397"/>pati tantum, sed etiam solvere dicuntur.</p>
</div>
<div type="section">
<head rend="h4">L V I I.</head>
<p>Adde, quod, haud punitis noxiis, dato impunitatis exemplo, ipsi innocentes haud dubie plectantur. Quod ut plane iniquum est, ita aequissimae, &amp; omnino necessariae nocentum poenae debent judicari.</p>
</div>
<div type="section">
<head rend="h4">L V I I I.</head>
<p>Sunt autem illae magis necessariae in Rep. quàm praemia.</p>
</div>
<div type="section">
<head rend="h4">L I X.</head>
<p>Bene enim meritis dantur potius praemia, quam debentur; male autem meritis haud dubiè poenae debentur.</p>
</div>
<div type="section">
<head rend="h4">L X.</head>
<p>Quin imò adeò necessarias illas esse statuo, ut nulla idonea excogitari possit ratio, aut ex nocente cive peti, ob quam nocenti simpliciter sit ignoscentium.</p>
</div>
<div type="section">
<pb n="398"/>
<head rend="h4">L X I.</head>
<p>Quicquid enim alii, viri etiam magni, contra sentiant, sanctissimum certissimumque est illud Stoicorum: Non licere sapienti interdum veniam dare aut ignoscere nocentibus.</p>
</div>
<div type="section">
<head rend="h4">L X I I.</head>
<p>Quam enim perniciocum est Reipubl. delicti, tam necessarium est, &amp; promptum esse debet ac immotum poenae exemplum.</p>
</div>
<div type="section">
<head rend="h4">L X I I I.</head>
<p>Neque sane est illaudabilis mos eorum, qui, ubi inter plures peccatum esse constat, nec tamen certò constat de autoribus, per decimationes, sortitionesve, promiscuè nonnullos ad poenam quaerunt: ne scilicet ibi poena desideretur, ubi aperta est culpa; quanquam fieri non possit, quin plerumque per eas innocentes etiam ad supplicium rapiantur.</p>
</div>
<div type="section">
<pb n="399"/>
<head rend="h4">L X I V.</head>
<p>Praestat enim sic etiam quasi puniri innocentes, quam delictum omitti impunitum.</p>
</div>
<div type="section">
<head rend="h4">L X V.</head>
<p>Qui huic sententiae, ut severe nimis, inhumanae &amp; iniquae, Dei exemplum opponunt, quem dicunt impiis identidem parcere, aut ignoscere, nimium falluntur.</p>
</div>
<div type="section">
<head rend="h4">L X V I.</head>
<p>Si enim ille impiis subinde parcat, ignoscatve, facit id quidem pro summa &amp; absolutissimâ, quam in omnia habet, potestate.</p>
</div>
<div type="section">
<head rend="h4">L X V I I.</head>
<p>Talis verò ac tanta nulli Principum tributa, nulli tribuenda est.</p>
</div>
<div type="section">
<head rend="h4">L X I I I.</head>
<p>Sed &amp; falsum est, Deum aliquando parcere vel ignoscere nocenti, quà nocenti.</p>
</div>
<div type="section">
<head rend="h4">L X I X.</head>
<p>Bonus igitur magistratus vin-<pb n="400"/>dex ultorque malorum constantissimus &amp; inexorabilis esto.</p>
</div>
</div>
<div type="chapter">
<head rend="h3">Disputatio X I X. <lb/><hi rend="i">De </hi>amnestia. <lb/>Christianus Moll Respond.</head>
<div type="section">
<head rend="h4">Thesis I.</head>
    <p><hi rend="sc">ORigo</hi> laudatissimi nominis ac instituti ad Athenienses refertur, primusque ejus auctor Thrasybulus celebratus est. Is à triginta tyrannis civitate Atheniensium occupata, plurimisque civium in exsilium actis, dispersam multitudinem, post ducem tyrnannorum Critiam praelio caesum, in patriam feliciter reduxit. Tum Pausanias, Rex Lacedaemoniorum, <pb n="401"/>inter Thrasybulum, &amp; eos, qui urbem tenebant, fecit pacem his conditionibus; Ne qui praeter triginta tyrannos, &amp; decem, qui postea Praetores creati, superioris more crudelitatis erant usi, afficerentur exsilio; neve cujusquam bona publicarentur: Reipublicae procuratio populo redderetur. <hi rend="i">Praeclarum tum hoc quoque Thrasybuli </hi>(sic enim in ejus vita loquitur Cornelius Nepos) <hi rend="i">quod reconciliata pace, cum plurimum in civitate posset, legem tulit; </hi><hi rend="sc">Ne quis ante actarum rerum accusaretur, neve multaretur</hi>: <hi rend="i">eamque illi </hi><hi rend="sc">legem oblivionis</hi> <hi rend="i">appellarunt. Neque verò hanc tantum ferendam curavit, sed etiam, ut valeret, effecit. Nam cum quidam ex iis, qui simul cum eo in exsilio fuerant, caedem facere eorum vellent, cum quibus in gratiam reditum erat, publicè prohibuit; &amp; id, quod pollicitus erat, </hi><pb n="402"/><hi rend="i">praestitit. </hi>Quam igitur Amnestiam Athenienses, <hi rend="i">Legem oblivionis </hi>Nepos, <hi rend="i">Memoriam omnem discordiarum oblivione sempiterna deletam, </hi>Tullius Philipp. <hi rend="sc">i</hi>. <hi rend="i">Plebiscitum, ne qua praeteritarum rerum mentio fieret, </hi>Val. Max. lib. 4. cap. <hi rend="sc">i</hi>. κάλλιστον ἐκ παιδείας ῥῆμα μὴ μνησικακεῖν, <hi rend="i">pulcherrimum ex sapientiae studiis petitum vocabulum, memoriam injuriarum esse delendam, </hi>AEschines, τὸ τῆς ἀμνηστίας ψήφισμα, <hi rend="i">oblivionis decretum, </hi>Plutarchus appellavêre.</p>
</div>
<div type="section">
<head rend="h4">I I.</head>
    <p>Argumentum ergo legis fuit, ΜΗ ΜΝΗΣΙΚΑΚΕΙΝ; ΜΗΤΕ ΑΔΙΚΟΝ ΜΗΤΕ ΔΕΓΕΙΝ: <hi rend="i">Omnem memoriam injuriarum oblivione delento. Neque fas, neque nefas memoranto. </hi>Atque ea mox &amp; ab omni multitudine, &amp; singulatim à Iudicibus ac Senatu, solemnibus juramentis confirmata est. quorum formulae apud Andocidem, <pb n="403"/>Rhetorem Graecum, Oratione, quae de Mysteriis scripta est, adhuc leguntur, &amp; hic necessario repraesentandae sunt. Jurabant omnes; ΟΥ ΜΝΗΣΙΚΑΚΗΣΩ ΤΩΝ ΠΟΛΙΤΩΝ ΟΥΔΕΝΙ, ΠΛΗΝ ΤΩΝ ΤΡΙΑΚΟΝΤΑ ΚΑΙ ΤΩΝ ΕΝΔΕΚΑ, ΟΥΔΕ ΤΟΥΤΩΝ, ΟΣ ΑΝ ΕΘΕΛΟΙΕΥΘΥΝΑΣ ΔΙΔΟΝΑΙ ΤΗΣ ΑΡΧΗΣ, ΗΣ ΗΡΞΕΝ; <hi rend="i">Injurias à civium aliquo Reipublicae, mihi, civibusve aliis factas nunquam reminiscar, exceptis quas triginta tyranni &amp; undecem viri fecere. Quin verò &amp; has ad animum non revocabo, si modo administrati à se imperii reddere rationem voluerint: </hi>Senatores; ΟΥ ΔΕΞΟΜΑΙ ΕΝΔΕΙΞΙΝ, ΟΥΔΕ ΑΠΑΓΩΓΗΝ ΕΝΕΚΑ ΤΩΝ ΠΡΩΤΕΡΟΝ ΓΕΓΕΝΟΜΕΝΩΝ, ΠΛΗΝ ΤΩΝ  ΨΕΥΓΟΝΤΩΝ; <hi rend="i">Non recipiam indicium aut accusationem, eorum nomine, quae hactenus facta sunt, nisi de exulibus: </hi>Iudices: ΟΥ ΜΝΗΣΙΚΑΚΗΣΩ, ΟΥΔΕ ΑΛΛΟ- <pb n="404"/>ΠΕΙΣΟΜΑΙ, ΨΗΦΙΟΥΜΑΙ ΔΕ ΚΑΤΑ ΤΟΥΣ ΚΑΙΜΕΝΟΥΣ ΝΟΜΟΥΣ; <hi rend="i">Non subibit me malorum, quae evenerunt, memoria; neque in aliam unquam sententiam concedam quo minus judicia exerceam secundùm latas jam leges. </hi>Neque in alium finem mox rogata ab Archino lex, &amp; admissa est; <hi rend="i">Si quis in jus vocat adversus hoc jusjurandum, reus exceptione utitor; eâque de re Archontes primum judicia reddunto: prior qui exceptione utitur dicito: qui caußâ ceciderit epobelia multator. </hi>Haec enim ejus sententia apud Isocratem exstat. Ex quibus satis apertum est, Amnestiâ à Thrasybulo sancitâ, &amp; multitudini probata, omnem, etiam caetera justissimam, actionem, civilium motuum ac bellorum injuriarumque nomine instituendam, Magistratibus in cives, ac civibus in Magistratus &amp; cives, omnino clausam fuisse ac praecisam. <pb n="405"/>Id verò institutum haud modo eventu, pace Atheniensium Reip. sic redonatâ, illustre fuit; sed &amp; ratio probat, &amp; à cautissimis quibusque ac optimis quavis occasione merito laudatur in exemplum; hac nostrâ cumprimis aetate, quae sub bellis civilibus, per tot jam annos omnem prope agitantibus &amp; evertentibus Europam, inter tot florentissimarum gentium excidia, tot</p>
<q rend="bq">--- <hi rend="i">effera, ignota, horrida,</hi><lb/><hi rend="i">Tremenda coelo pariter ac terris mala,</hi></q><p>prope defecit. Et cum ea adhuc sit principum, aliorumque contumacia, ut prius homines, quàm odia, &amp; injuriae, &amp; lubido ultionis defutura videantur, salutaris adeò ac necessarii remedii indolem usumque propius paullo nunc introspicere, haud pigendae operae, vel ab hoc tempore alienum erit.</p>
</div>
<div type="section">
<pb n="406"/>
<head rend="h4">I I I.</head>
<p>Amestia est sancita decreto publico inter Principes ac subditos, ipsosque cives, delictorum ac injuriarum omnium, quaecunque &amp; quorumcunque sint, perpetua oblivio, ad praevenienda bella civilia, aut, si exorta ea jam sint, praecidenda, ac continendam alias in partes ituri, aut redintegrandam jam discordantis imperii pacem comparata.</p>
</div>
<div type="section">
<head rend="h4">I V.</head>
<p>Dixi, <hi rend="i">sancitam decreto publico oblivionem. </hi>Fateor equidem, nullam esse tantam vim imperii ullius aut legis, ut id quod in nostra potestate non est, vel injungere debeat, vel possit obtinere: sicut in eâ non semper est, illorum oblivisci, quae, mala inprimis, quorum acrior fere est memoria, nobis evenêre. Quo spectant illa Taciti de ademtâ sub Domitiano loquendi libertate, <pb n="407"/>Praefat. ad Vitam Agricolae; <hi rend="i">Memoriam quoque ipsam cum voce perdidissemus, si tam in potestate nostra esset, oblivisci, quàm tacere. </hi>Est tamen in potestate nostra, eorum, quorum oblivisci haud possumus, non meminisse in vindictam aut ultionem, quo sit, ut quanquam id quod factum est, infectum fieri non possit, quasi infectum tamen habeatur; &amp; injurias, quas illatas nobis ab aliis scimus, querela omni &amp; libidine talionis amota, ut non illatas transmittamus. Ea delictorum ac injuriarum oblivio est, quae requiritur hîc &amp; imperatur.</p>
</div>
<div type="section">
<head rend="h4">V.</head>
<p>Requiritur autem primo, <hi rend="i">inter Principes ac subditos; </hi>quo quae ab illis iniquo imperio, ab his secessione, dedignatione parendi, aut aliter commissa sunt, ut nunquam commissa, constantissimo oblivio abolentur. Dein, <hi rend="i">inter ipsos cives; </hi><pb n="408"/>quo ob damna inter motus ac bella civilia illata aut accepta civi in civem nullae in posterum actiones, quantumvis caetera justissimae, nulla judicia permittuntur. In cujusmodi decreto nihil est iniquitatis. Sicut enim privati res suas (inter quas etiam justas actiones numeramus, cum, ex sententia Jurisconsultorum, rem habere videatur, qui habet ejusmodi actiones) dominio, ita easdem supremi magistratus imperio possident; id est, adimendi etiam privatis habent potestatem, si id salus &amp; pax publica flagitet, quae haud magistratuum modo, sed subditorum quoque judicio, singulorum caussis ac commodis semper anteponenda est, ubi alia ratione vel obtineri vel sustentari non potest.</p>
</div>
<div type="section">
<head rend="h4">V I.</head>
    <p>Sequitur; <hi rend="i">delictorum &amp; injuriarum omnium. </hi>Ergo eorum etiam, <pb n="409"/>quibus vel maxime l<hi rend="i">a</hi>esa est imperii aut imperantium majestas. Male quippe ejus tuende caussa in hujusmodi reos supplicia decernuntur, quibus illa in ultimum discrimen vocatur, &amp; belloru<hi rend="i">m </hi>civilium atrocissimis tempestatibus Resp. objicitur. Multo magis delicta eoru<hi rend="i">m </hi>&amp; injuriae hac oblivione tramittenda veniunt, qui vel opinione tantum delusi, vel aliis obnoxii, vel vi majore victi peccavere. Audiendi enim hic sunt Impp. Arcad. &amp; Honor. A. A. Constantio Com. &amp; Patricio sic rescribentes; <hi rend="i">Sub clade barbaricae depopulationis, si qua aut per fugam, aut per congregationem infelicium populorum indigne invidioseq</hi>ue <hi rend="i">commissa sunt, ad invidiam placatarum legum à callidis litigatoru</hi>m<hi rend="i"> objectionibus non vocentur. Habeant omnium criminu</hi>m <hi rend="i">immunitatem, qui evadendi non habuerunt forsitan facultatem, nisi eos eadem crimina juvissent. Non enim crimen </hi><pb n="410"/><hi rend="i">dicitur, quod mortis adegit impulsus. </hi>L. ultima C. Th. de infirmandis his, quae sub tyrannis aut Barbaris gesta sunt. In civilibus motibus offerunt sese fere aut ἀδίκημα, sive malitia, aut ἁμάρτημα, sive error, aut ἀτύχημα, sive infortunium, aut casus, ut Ulpianus loquitur. Malitia est, ubi animo deliberato, sive ex proposito, ut idem I. C. loquitur, &amp; magno exemplo peccatum est; error, ubi quis modo lapsus est, opinione vel exemplo aliorum deceptus; infortunium autem, ubi vi armata inviti ad sceleris societatem pertracti sunt. Infortunati revera innocentes sunt. Infortunati isti sunt qui vi &amp; impulsu necessitatis (quae leges dat, non accipit) coacti, deliquere quidem, sed ita, ut delictum non tam animo tribuendum sit, quàm necessitati; immo aliis potius, quàm ipsis. Ac proinde excusari merentur. Egre-<pb n="411"/>gius in hanc rem, nec praetermittendus hic, locus exstat apud Optatum Afrum, statim sub initium <hi rend="sc">lib. vii</hi>. De Schismate Donatistarum; <hi rend="i">Ipsi, </hi>inquit, <hi rend="i">ab Ecclesia repellendi non fuerant, in quibus neceßitas excusaverat voluntatem. Non enim aliqui eorum sponte tradiderunt, aut hoc peccatum cum caeteris delictis poterit coaequari. Quicquid eum Deus fieri noluit, ore suo prohibuit; quomodo dixit: </hi>Non occides; Non moechaberis. <hi rend="i">Sed quoniam aliud est, quod facit animus, aliud est, quod operatur eventus quidquid de voluntate fieri potest ab homine, hoc meruit prohiberi; </hi><hi rend="sc">Quidquid necessitas peccati non potest, magnis viribus accusari.</hi> <hi rend="i">Denique voluntas habet poenam, neceßitas veniam. Homicida scelus, dum nemo cogit, potest &amp; facere, potest &amp; non facere; adulterium moechus, dum de foris nemo compellit, potest admit-</hi><pb n="412"/><hi rend="i">tere, potest &amp; non admittere; &amp; caetera hujusmodi. Ideo prohibita dum geruntur, judicio destinantur. Non interdicta dum aliquâ neceßitate fiunt, forte facile dignetur ignoscere, qui noluit prohibere. </hi>Omnino ista &amp; hic quoque animadvertenda sunt: Necessitas ergo saepe adversis poenam ipso necessitatis titulo ac nomine tuetur se &amp; defendit. In lapsis paenitentia potius, quam p<hi rend="i">a</hi>ena contentum esse expedit; qui autem ex proposito deliquerunt, si ipsos videas, paenam quidem merentur; sed si Rempubl. sine cujus excisa pace, &amp; tot alios aut revera innocentes, aut saltem venia dignos, sine quorum exitio de istis supplicium sumi non potest, simul cum his Amnestia absolvendi sunt. Expedit enim Rempubl. salvam esse, quam in nocentissimos animadverti; &amp; satius est, parci nocentissimis, ut serventur innocentes, <pb n="413"/>vel digni venia, quam illorum supplicii caussa, hos simul perire. Quod adeò verum est, ut in pacata etiam Repub. non iniqua videri debeant eorum judicia, qui nocentes quosdam absolvunt, ne proximorum innocentia vel moerore saltem aut aliquo famae detrimento laedatur. Nullum proinde tantum delictum videri debet, ut in turbata ac commissa Repub. indignum Amnestia censeatur.</p>
</div>
<div type="section">
<head rend="h4">V I I.</head>
<p>Addidi; <hi rend="i">quorumcunque sint. </hi>Igitur ipsa etiam capita factionum, &amp; auctores omnium, quae sequutae sunt, injuriarum, Amnestiae decreto amplecti convenit. Poenae quidem in publicarum factionum primos praecipuosque auctores, metus autem in caeteros derivanda sunt; at id tum demum habet locum, ubi multitudo eorum caussam deserendam judicavit, atque ab iis se <pb n="414"/>divisit. Nequidquam alias huic ignoscitur, si in iis ducibus laedatur, quorum partes, ut suas, hactenus adhuc sequitur, &amp; probat. Neque etiam excludi illos velim, qui jam publico judicio proscripti, &amp; in quos, ut perduelles, ultimae poenae solemniter decretae sunt. Quidquid enim ejusmodi sanctionum aestus civilium turbarum peperit, una Amnestiae litura delendum est. Multo certè satius est Principibus mutare decreta, quàm iis inhaerendo in quandam quasi malorum aeternitatem Rempub. conjicere. Contumacia quippe, non constantia est, in eo durare, quod non nisi noxae esse deprehenditur. Nec id beneficium in hos modos conferendum censuerim, qui jam supplices sunt, quosque facti poenitet, sed illos quoque, qui in incepto adhuc contumaces persistunt. Sicut enim medici remedia saevientibus <pb n="415"/>maxime morbis opponunt, non postquam depulsi sunt; ita hoc in expugnanda subditorum contumacia magis necessarium est, quàm ubi eos paenitentia subiit. Quod qui contra officium boni Principis facere existimant, nae illi ignorant, hujus inprimis esse, pacem publicam, bonum omnium maximum, qualibet cura redintegrare; &amp; qui sic prostitui judicant imperantium majestatem, haud satis adtendere videntur, non esse impotentis minorisve, sed summae potestatis, offerre ac praestare posse ejusmodi injuriarum oblivionem.</p>
</div>
<div type="section">
<head rend="h4">V I I I.</head>
    <p>Finem Amnestiae ac usum duplicem praescripsimus. Nam aut bella intestina eâ sancitâ praeveniuntur, aut jam exorta praeciduntur. Vtrumque decreâ oblivione, illud primis delictis, hoc sequutis quoque non agnitis, obtinetur. <pb n="416"/>Prioris normam ac illustre inprimis exemplum reddit Tacitus in Agricolae Vita Hic enim jussu Domitiani in Britanniam missus, &amp; vicesimae legioni tarde ad sacramentum transgressae, ac seditiose agenti, impositus, <hi rend="i">rarißima moderatione, </hi>ita Auctor loquitur, <hi rend="i">maluit videri invenisse bonos, quam fecisse. </hi>Eos qui mali sunt videtur invenisse, &amp; sic facit, bonos, qui poenae metum non intentat; haud aliter, ac si non esset peccatum. Et paullò post in eodem commendat divinum illud, &amp; quod hanc Amnestiae partem penitus absolvit; <hi rend="i">Omnia scire, non omnia exsequi. </hi>Idem de Juliano Caesare Libanius Sophista testatum reliquit, in Oratione ad Theodosium, de Seditione Antioch. Cum enim populus Rom. graviter in ejus deliquisset majestatem, id maximè fratris sui consilium probavit, quo talia non cognoscere, &amp; <pb n="417"/>oblivione transmittere, regium esse monebat. Quo &amp; Romani servati sunt, &amp; statim obsequium iis in Principem rediit. Quae quis non laudaverit? Multo enim satius est, prima peccata, in quae sine majore motu animadvertere non possis, venia vel oblivione transire, quam puniendi vano conatu reos, eorumque asseclas, ad atrocius diutiusque peccandi, &amp; omnem pacem publicam evertendi, adigere necessitatem. Alterius in sancita à Thrasybulo aliisque Amnestia, obvia sunt exempla. Neque hic deest gravissima, &amp; quae cuivis facile se probet, ratio. Exorta enim jam &amp; flagrantia civilia bella vel victoria partium, vel Amnestia finiri posse, statuendum est. Nec alia via datur. At verò, ne nunc dicam; incertas esse victoriae spes; multo amicorum etiam sanguine, multisque impensis, &amp; plerumque non nisi post <pb n="418"/>gravissimas clades reportari; saepius etiam superiores evadere, qui ut infirmi &amp; iniqui contemnuntur; in ipsa victoria, victorisque jure tota prope Respub. collabitur, dum partim in victis let aliter percussa, partim in fatiscente victore aegre spiritum trahens, vix diutius, ac ne vix quidem, se potest tueri. Plane ut in corpore, si minimum quidem auferas, totum labefactas Miseram certe illam &amp; victoris, &amp; Reipubl. inter bella intestina, conditionem Iulianus Imperator olim agnovit &amp; detestatus. Οὐ γάρ, ut de eo loquitur Libanius in Panegyrico, εἴασε συμπεσεῖν στρατὸν στρατῷ. οὐδὲ γυμνῶσαι σίδηρον οὐδ᾽ ἐξ ἀλλήλων οἰκείους ἀριστεῦσαι οὐδὲ φοινιχθῆναι γῆν φόνῳ φιλτάτων οὐδὲ τελεσθῆναι τοῖς νικῶσι λυπηράν οὐδὲ τοὺς αὐτοὺς καὶ κρατεῖν καὶ δακρύειν; <hi rend="i">Non enim permisit exercitum cum exercitu concurere, neque ferrum nudare, neque fa-</hi><pb n="419"/><hi rend="i">miliares 7 domesticos ex mutua pernicie strenuitatis famam aucupari; neque terram clarißimorum sanguine cruentari; neque victoriam molestam &amp; acerbam victoribus referre; neque eosdem &amp; vincere &amp; flere. </hi>Ergò in ipsa victoria &amp; victores ipsi laeduntur, &amp; incomparabile Respubl. patitur detrimentum. Sed nec sic fieri satis mala videntur. Exules enim, &amp; omnibus exuti, plerumque praesidium vel in desperatione, vel excitata inter externas gentes miseratione, inveniunt quibus fit ut cuidam velut bellorum aeternitati Resp. involvatur. Constat jam cum nullum aliud supersit remedium, in solius Amnestiae, qua sic coëunt vulnera, ut nullae maneant cicatrices, &amp; tolluntur pariter ac servantur partes, gremio Rempub., maxime fatigatam, si quidem eam falvam esse velimus, debere, ac posse conquiescere.</p>
</div>
<div type="section">
<pb n="420"/>
<head rend="h4">I X.</head>
<p>Caeterum praevenire Amnestia civilium bellorum motus, haud arduum factu esse, quivis facile agnoverit. At, ut ea ratione tollantur bella intestina, non exorta jam tantum, sed longo annorum tractu, multas inter utrimque acceptas aut datas clades, eversiones urbium totarumque ditionum, principum virorum &amp; infinitae prope multitudinis exilia, gesta ac continuata, fieri haud posse, plerisque est persuasum. Nihilominus tunc quoque hanc solam &amp; facillimam &amp; certissimam esse sanandae pacandaeque Reipub. rationem, liquido, nisi fallimur, ostendemus.</p>
</div>
<div type="section">
<head rend="h4">X.</head>
    <p>Equidem &amp; in tollendis civilium bellorum primis ac praecipuis caussis, &amp; in iis, principibus inprimis viris, quorum honores possessionesque horum bellorum <pb n="421"/>jure, si quod in iis jus sit, in quibus jus tantum sceleri dari Lucanus affirmavit, in alios devoluta sunt, restituendis, omnis illa difficultas potissimum versabitur. Caussa fere est in supremorum Principum aut magistratuum imperiis vel revera iniquis, quae proinde merito; vel aequis quidem, sed tamen opinione ac interpretatione iniquis, quae nulla ratione &amp; protervè subditi repudiavere. Vtrumque illud rescindendum, &amp; ex eo natos civium motus perpetua oblivione delendos esse, quis meliorum cautiorumque Principum non agnoverit? Neque enim boni sunt, qui in eo, quod iniquum est, imperando, &amp; in exigenda poena culpae, cujus ipsi auctores sunt, contumaces persistunt. Quam divinum est illud Philippi Amyntae F. cujus meminit Themistius Philosophus in Orat. ad Valentem Imp. de victis <pb n="422"/>clementer habendis? Cum tribuni aliquot militum hostilia in eum meditati, delatique essent, non statim gladium arripuit, sed, Παρ᾽ ἡμᾶς, φησὶ, αἴτιον τῆς ἀπεχθείας; <hi rend="i">Penes nos, </hi>inquit, <hi rend="i">caussa est, cur invisi simus. </hi>Neque cauti sunt, qui non desistunt ab iis imperandis, quae quidem bona esse dictat ratio, sed eventus ostendit in pessimum publicum exire, dum adversis multitudinis animis obtruduntur. Audiamus illa Tiberii, contra eos Annal. <hi rend="sc">iii</hi>. apud Tacitum prudentissime disserentis, qui adversus infamen luxum istorum temporum Sumptuarias leges revocandas, contendebant, <hi rend="i">Quod si, </hi>inquit, <hi rend="i">mecum ante viri strenui AEdiles consilium habuissent, nescio an suasurus fuerim omittere potius praevalida &amp; adulta vitia, quam ostendere quibus flagitiis impares essemus. </hi>At quid si principes nihilominus contra ratio-<pb n="423"/>nem sint contumaces? Certe si quidem ea, quantumvis iniquiora sint, aut videantur, illi velint, quibus concessis salva tamen adhuc manere potest Respub. quidni patientia pacem redimere potius fuerit, quam obstinatione bella civilia trahere, quibus haud dubie omnia in casum dantur? Quantulum enim est ferre injusta quaedam imperia? quam, si totius alias imperii eversionem videris, in levi habendum? Qui aliter animati sunt, mihi quidem haud absimiles illis videntur, qui leviorem morbum irrito conatu depulsuri, nihil eo aliud efficiunt, quàm ut tandem incidant in letalem. AEgram esse Rempub. expedit, quam hac ratione curari. Si igitur ex rationis certissimo pr<hi rend="i">a</hi>escripto judicent, principes quidem; melius esse aliquod obsequium quam nullum; subditi autem; potius esse aliquod imperium, quàm <pb n="424"/>nullum; sive, ut loquitur &amp; utrumque simul complectitur Tullius, praestare esse aliquam Rempubl. quàm nullam, haud dubie ac facile confectum negotium habemus. Iis enim solis; qui non auscultant rationi, facillima videntur, quae revera ἀδύνατα sunt; ut per bella civilia pacem Reipubl. posse reddi; in iis contra, quae facillima sunt, immensas quasdam sibi singunt difficultates; ut in procuranda Amnestiae decreto publicae rei redintegratione.</p>
</div>
<div type="section">
<head rend="h4">X I.</head>
<p>Sed quo pacto ejectis exutisque, quorum bona, temporis &amp; bellorum tractu, in alios ac alios dominos transivere, satisfacere licebit? Admiratione dignum est Arati Sicyonii factum. Cum ejus civitas quinquaginta annos à Tyrannis teneretur, profectus Argis Sicyonem, clandest ino introitu urbe est potitus. Cumque tyrannum Ni-<pb n="425"/>coclem improviso oppressisset, sexcentos exules, qui fuerant ejus civitatis locupletissimi, restituit, remque publicam adventu suo liveravit. Sed cu<hi rend="i">m</hi> magnam animadverteret in bonis &amp; possessionibus difficultatem, quod &amp; eos, quos ipse restituerat, quorum bona alii possederant, egere, iniquissimum arbitrabatur, &amp; quinquaginta annorum possessiones movere, non nimis aequum putabat, propterea quod tam longo spatio multa haereditatibus, multa emptionibus, multa dotibus detinebantur sine injuria: judicavit, neque illis adimi, neque his non satisfieri, quorum illa fuerant, oportere. Tandem grandi pecuniâ ad eam rem constituendam acceptâ, adhibuit in consilium sibi quindecem principes, cum quibus causas cognovit, &amp; eorum qui aliena detinebant, &amp; eorum qui sua amiserant; perfecitque <pb n="426"/>aestimandis possessionibus, ut persuaderet, aliis, ut pecuniam accipere mallent, possessionibus cederent: aliis, ut commodius putarent numerari sibi quod tanti esset, quam suum recuperare. Itaque perfectum est, ut omnes, constituta concordia, sine querela discederent. Haec de eo Tullius sub finem Lib. 2. Offic. At id exemplum difficilem habet imitationem, quin &amp; nullam, ubi ad mendicitatem compulsae sunt totae eaeque florentissimae ac frequentissimae nationes, &amp; acceptae clades nullam patiuntur aestimationem. Quod nostro hoc saeculo evenit. quo cum &amp; desertae pridem jaceant faecundissimae terrae, &amp; ad eam paucitatem redacta sit exulum colonorum veterum multitudo, quos ferrum aut alia temporu<hi rend="i">m </hi>mala absumpsêre, ut, redditâ pace, cultores prius quam agri defuturi videantur, nihil est, <pb n="427"/>cur hic haesitemus. Patria modo reddenda est aliquo illi populo miserorum, qui nunc</p>
<q rend="bq"><hi rend="i">per urbes errat ignotas, egens,</hi><lb/><hi rend="i">Exul, pavens, invisus, incerti laris.</hi></q><p>At in reddendis ejectorum Principum honoribus ac fortunis, quae donatione aut alio titulo jam facta sunt aliorum, ardua omnia plerisque videntur. Verum; si quidem illi qui restituendi habent potestatem, pacis publicae sint studiosi; ac serio cogitent, nullam debere superesse poenam, ubi nulla est culpa, vel si quae fuit, Amnestia potest debetque deleri, &amp; qui ea possident, quae sunt innocentum, quocunque tandem titulo possideant, possidere aliena, &amp; revocatas ejusmodi donationes, aliis, qu<hi rend="i">a</hi>e nemini noxiae sint, posse pensari; si etiam illi, qui restituendi sunt, quorundam jacturam facere velint, ne maneant omnibus exuti, haud adeò difficilis <pb n="428"/>id operis esse videtur. Sed &amp; in ipso rerum complexu saepius hae deliberationes, quam in ejusmodi dissertatione, qu<hi rend="i">a</hi>e circumstantias omnes caussarum, temporum, personarum, nec admittere potest, nec expendere, minus impeditae inveniuntur.</p>
</div>
<div type="section">
<head rend="h4">X I I.</head>
<p>Caeterum in Amnestia nihil securitatis aut fiduciae esse; semper metuendos, quos semel laeseris; subditis <hi rend="i">secretum illud &amp; abditum Principum, </hi>ut passim loquitur Tacitus, quorum odia hac larva tecta condi &amp; deferri possunt in occasiones; Principibus autem eorum, qui semel perduelles existitêre, studia semper suspecta esse oportere; sunt qui asserant. Quibus sane ego haud alia reposuerim, quam, si cum optimis res sit, nihil superesse periculi: si cum malis ac perfidis, modo deposita sint arma, non ad-<pb n="429"/>modum metuendas hic esse inermes insidiarum meditationes; ac ad alias omnes pessimorum clandestinas artes, &amp; praevidendas, &amp; turbandas, &amp; cavendas, optimis adesse semper prudenti<hi rend="i">a</hi>e munimenta. Sed &amp;, etiamsi concurrant atrocissimae omnes quae fingi possunt suspiciones, haud eo minus verum ac immotum manet; praestare aegram Rempub. in eo statu esse, in quo, si qua inter homines sit fides, utrumque possit convalescere, quam in eo, in quo si maneat, certissimo sit peritura. Quantumvis anceps &amp; eventus dubii remedium, si aliud non suppetat, opponendum est morbo, cujus alias letalem ictum fore constat.</p>
</div>
<div type="section">
<head rend="h4">X I I I.</head>
    <p>Et haud absque gravi ratione Amnestiae decreto eximiam quandam vim ad sufflaminandas injurias, mutandosque animos, etiam <pb n="430"/>pessimorum, à sapientissimis hominibus esse attributam, quo quisque propius agnoscat, ipsa quoque pulcherrimi instituti, ut sic dixerim, principia, ex quibus nascitur, quibusque innititur, postremo aperienda sunt. Constat verò caussam, cur delicta ex delictis, injuriae ex injuriis trahantur, hanc plerumque esse, quod ultores illi metuantur, in quos jam ante peccatum est; &amp; consultissimum nocentes judicent, alio atque alio delicto dissolvere vim ultionis in illis, qui priores injurias, illatas sibi, non remisere. Conscii sibi laesae Principis &amp; imperii majestatis, plerumque haud alia de caussa, quàm quia metuunt poenam, nec veniam exspectant, priora scelera novis additis adversus poenam tuentur. Vt enim in malu<hi rend="i">m </hi>propensi à peccando se nonnunquam abstinent, formidine paenae; ita, postquam semel peccatum est, ob <pb n="431"/>solam paenae formidinem, omne praesidium reponunt in continuatis injuriis adversus eos, in quos delquere. Cum igitur <hi rend="i">metus ex flagitiis maxima peccandi necessitudo sit, </hi>ut loquitur Tacitus Annal. <hi rend="sc">iii</hi>. &amp; mali, ob solam supplicii formidinem, quo evadere possint, deteriora amplectantur; ex utilitate publica placuit, oblivionis decreto simul cum culpa poenae metus, &amp; cum metu necessitas ulterius peccandi tollerentur. Accedit, quod in benificiis, collatis etiam in nocentissimos, ad horum animos iis, in quos hactenus injurii sunt, devinciendos, efficacia quaedam sit incomparabilis. Displicebat olim Socrati receptum inter Graecos proverbium; Ὅτι δεῖ τοὺς μὲν φίλους εὖ ποιεῖν τοὺς ἐχθροὺς κακῶς ποιεῖν; <hi rend="i">Quod amicis bene, inimicis male oporteat facere, </hi>mutabatque; <hi rend="i">Amicis quidem bene oportere facere; hostibus autem non tantum </hi><pb n="432"/><hi rend="i">non male,. sed hos ipsos etiam amicos nobis esse adjungendos. </hi>Quare &amp; ad minitantem sibi; <hi rend="i">Nisi te occidero; </hi>vissim mintans, sed egregie, <hi rend="i">Nisi te, </hi>dixit, <hi rend="i">amicum fecero. </hi>Beneficium autem, quod qui injurias accepit, omnium maximum conferre potest in eum, qui intulit, cum sit ipsa oblivio injuriarum, quin eo ipso in amorem odium, &amp; injuriae in officia mutari facile possint, nequaquam est dubitandum. Adeò ut finiendum nobis sit in illo Publii Syri, quod tollendis non privatorum modo, sed publicis etiam injuriis, aut, quod hic volumus, expediendae turbatae Reipublicae, dictum est; </p>
<p><hi rend="sc">Iniuriarum remedium est oblivio.</hi></p>
<p><hi rend="spat">FINIS.</hi></p>
<p>&nbsp;</p>

</div>
</div>
</body>
</text>
</TEI.2>