<?xml version="1.0" encoding="UTF-8"?>
<!DOCTYPE TEI.2 PUBLIC "-//DBNL//DTD TEI.2 XML//NL" "https://www.dbnl.org/xml/dtd/teixlite.dtd">
<TEI.2>
   <teiHeader>
        <fileDesc>
           <titleStmt>
               <title type="main">Literatuur en kunst. Deel 1</title>
               <author>Domien Sleeckx</author>
           </titleStmt>
           <editionStmt>
               <edition>
                   Dit bestand biedt, behoudens een aantal hierna te noemen ingrepen, een diplomatische weergave van <hi rend="i">Literatuur en kunst. Deel 1</hi> van Domien Sleeckx uit 1880.
               </edition>
               <respStmt>
                   <resp>
                       <corr>p. 43: sleehts → slechts: ‘die slechts een onbeschaafd publiek en onwetende tooneelkunstenaars behagen.’</corr>
                   </resp>
               </respStmt>
           </editionStmt>
           <extent><!-- aantal pagina's --></extent>
           <publicationStmt>
               <idno type="titelcode">slee003lite01_01</idno>
               <idno type="format">DBNL-TEI 1</idno>
               <availability>
                   <p>2017 dbnl</p>
               </availability>
           </publicationStmt>
           <notesStmt>
               <note type="clarin-edite">yes</note>
           </notesStmt>
           <sourceDesc>
               <bibl>
                   <idno type="isbn"></idno>
                   <idno type="usedcopy">exemplaar Koninklijke Bibliotheek Den Haag, signatuur: 3144 D 36</idno>
               </bibl>
               <p>Domien Sleeckx, <hi rend="i">Literatuur en kunst. Deel 1</hi>. Hoste, Gent 1880</p>
               <p>&nbsp;</p>
           </sourceDesc>
       </fileDesc>
       <encodingDesc>
           <projectDesc>
               <p>Wijze van coderen: standaard</p>
               <p></p>
           </projectDesc>
       </encodingDesc>
       <profileDesc>
           <langUsage>
               <language id="nl">Nederlands</language>
           </langUsage>
       </profileDesc>
       <ebook>
           <bibl>
               <title type="main">Literatuur en kunst. Deel 1</title>
               <author>Domien Sleeckx</author>
               <idno type="isbn"></idno>
               <idno type="nur"></idno>
               <imprint>
                   <date></date>
                   <publisher></publisher>
                   <pubPlace></pubPlace>
               </imprint>
           </bibl>
           <idno type="isbn"></idno>
           <idno type="nur"></idno>
           <availability>
               <p></p>
           </availability>
           <order>
               <price curr="euro"></price>
               <link></link>
           </order>
           <blurb><p></p></blurb>
           <titlepage><p></p></titlepage>
           <colofon><p></p></colofon>
       </ebook>
       <pod>
           <bibl>
               <title type="main">Literatuur en kunst. Deel 1</title>
               <author>Domien Sleeckx</author>
               <idno type="isbn"></idno>
               <idno type="nur"></idno>
               <imprint>
                   <date></date>
                   <publisher></publisher>
                   <pubPlace></pubPlace>
               </imprint>
           </bibl>
           <idno type="isbn"></idno>
           <idno type="nur"></idno>
           <availability>
               <p></p>
           </availability>
           <order>
               <price curr="euro"></price>
               <link></link>
           </order>
           <blurb><p></p></blurb>
           <titlepage><p></p></titlepage>
           <colofon><p></p></colofon>
       </pod>
       <revisionDesc>
           <change>
               <date>2014-12-04</date>
               <respStmt>
                   <name type="person">AB</name>
               </respStmt>
               <item>colofon toegevoegd</item>
           </change>
       </revisionDesc>
   </teiHeader>
   <text>
<body>
<cf>
<div type="chapter">
<pb n="1"/>
<p>LITERATUUR EN KUNST.</p>
<pb n="2"/>
<p><hi rend="i">Aan de vereischten der wet is voldaan.</hi></p>
<p>&nbsp;</p>
<p>Gent, drukkerij C. Annoot-Braeckman.</p>
<pb n="3"/>
<p>LITERATUUR</p>
<p>EN</p>
<p>KUNST,</p>
<p>DOOR</p>
<p>SLEECKX,</p>
<p>Lid der Maatschappij van Nederlandsche Letterkunde te Leiden.</p>
<p>EERSTE DEEL.</p>
<p>GENT,</p>
<p>ALGEMEENE BOEKHANDEL VAN AD. HOSTE, UITGEVER, Veldstraat, 43.</p>
<p>1880</p>
<pb rend="blank" n="4"/>
</div>
</cf>
<div type="chapter">
<pb n="5"/>
<q rend="bq">DEN HEERE
<lb/>
ALFONS VAN CAMP,
<lb/>
LETTERKUNDIGE,
<lb/>
<hi rend="sc">ten bewijze van hoogschatting en verkleefdheid</hi>.</q>
<pb rend="blank" n="6"/>
<div type="section">
<interpGrp>
<interp type="primair" value="18660602"/>
</interpGrp>
<pb n="7"/>
<head rend="h3">Te zijn of niet te zijn.
<lb/>
Brieven over het Nederlandsch tooneel<note n="(1)" place="foot">Ofschoon deze brieven vóor ruim veertien jaar in het <hi rend="i">Nederduitsch Tijdschrift</hi> verschenen, kan ik ze, eilaas! zonder de minste wijziging herdrukken, daar de toestand van ons tooneel, wel verre van te verbeteren, wellicht nog treuriger is geworden.</note>.</head>
<head rend="h4">Eerste brief.</head>
<p>2 Juni 1866.</p>
<p><hi rend="sc">Waarde Hiel</hi>,</p>
<p>Gij vraagt mij, of ik uwe <hi rend="i">Ella</hi> gelezen heb, wat ik van uw <hi rend="i">lustspel</hi> denk, en of ik u raad op de ingeslagen baan voort te stappen. Ik wil uwe vragen beantwoorden met die rechtzinnigheid, welke gij de beleefdheid hebt mij toe te kennen, en die, zegt gij, u wenschen doet mijn gevoelen te vernemen.</p>
<p>Ik heb uw stuk gelezen en, zal ik er bijvoegen, met meer genoegen gelezen, dan verreweg de meeste, welke ik sedert eenigen tijd in handen kreeg. Het bevalt mij,
<pb n="8"/>niet zoozeer om den uitslag, waarmede nu reeds uwe pogingen werden bekroond, - gij bekent zelf, dat <hi rend="i">Ella</hi> uw eersteling is, - als wel om de deugdelijke strekking, waarvan het getuigt, om den uitslag, dien het in de toekomst uwen pogingen voorspelt. Ten eerste, het is <hi rend="i">bewerkt</hi>, het is <hi rend="i">geschreven</hi>, en dat kan men van drie vierden der tooneelstukken, welke in onze moedertaal het licht zien, onmogelijk zeggen. Ten tweede, uwe toestanden zijn waarschijnlijk, natuurlijk; uwe karakters wel opgevat, met zorg geteekend en, wat niet minder lof verdient, volgehouden. Daarbij verraadt het geheel het streven naar oorspronkelijkheid, den echt Nederlandschen zin, die ook in uwe andere literarische gewrochten doorstraalt. Dat alles bevalt mij, verblijdt mij, want dat alles ontbreekt gewoonlijk in de voortbrengselen van onzen schouwburg, en dat alles is nochtans onontbeerlijk in een tooneelstuk, zal het waarlijk den naam van Nederlandsch, van degelijk letterwerk verdienen.</p>
<p>Zonder gebreken is uw arbeid niet. Ik meen evenwel mij de moeite te mogen sparen ze aan te wijzen, daar ik overtuigd ben, dat de ondervinding ze u beter zal leeren kennen, dan al wat ik dienaangaande zoude kunnen neerschrijven. Zoo zult gij, bij voorbeeld, eerlang van zelf begrijpen, dat uw stijl voor alsnog te sierlijk, te bloemrijk is voor een tooneel- en nog meer voor een blijspel. In een dramatisch gewrocht dient de voordracht, evenals in elk ander dialogisch opstel, vooral eenvoudig te zijn, omdat zij zooveel mogelijk het
<pb n="9"/>gewone gesprek moet nabijkomen; en het is slechts in het drama of treurspel, dat men nu en dan van dien regel mag afwijken. Zoo zult gij insgelijks weldra van zelf gevoelen, dat bovenmate lange zetten en alleenspraken in een tooneelstuk niet passen, en dat de bewoording in sommige toestanden, - in gespannen toestanden bovenal, - niet te kort, niet te rasch kan wezen. Nogeens, ik ben zeker, dat gij spoedig door de ondervinding zelve zult beseffen wat eigenlijk, onder dit en andere opzichten, uwen eersteling ontbreekt; en daarom acht ik het onnoodig er verder over uit te weiden. Ik wil liever dus mij met uwe laatste vraag: <hi rend="i">of gij wel zult doen op de ingeslagen baan voort te stappen</hi>, bezig houden en u daaromtrent mijne zienswijze openhartig blootleggen.</p>
<p>Vooraleer op die vraag te antwoorden, zal ik de vrijheid nemen er u, op mijne beurt, eene en zelfs meer dan eene toe te sturen.</p>
<p>Wat is uw doel? Wat beoogt gij bij uw schrijven voor ons tooneel? Is het u, gelijk den meesten onzer <hi rend="i">would-be</hi> dramaturgen, enkel om den gemakkelijken bijval te doen, welken onze antiliterarische tijd zoo licht schenkt, als hij hem weder rooft, of wilt gij integendeel aan den opbouw van een ernstigen vaderlandschen schouwburg medewerken? Hebt gij besloten uw gevoelen van ernstig schrijver, uwe overtuiging van man van smaak, uw geweten van kunstenaar te verzaken, uw talent te verkrachten, om u den misse-<pb n="10"/>lijken roem van een behendigen <hi rend="i">tooneelschikker</hi><note n="(1)" place="foot">Houd mij, bid ik u, het woord ten goede. Ik vind geen ander, om iemand aan te duiden, die, gelijk Dr Snellaert het noemt, de <hi rend="i">uitmuntende gave</hi> van de <hi rend="i">mise en scène</hi>, maar ook die <hi rend="i">gave</hi> alléen bezit.</note> te verzekeren, of wilt gij, hooger strevende, onzen landaard eindelijk helpen begiftigen met een tooneel, den naam van Nederlandsch waardig? Verlangt gij door onze tooneelisten gespeeld, door het ongeletterd publiek geprezen, door zekere dagbladen en tijdschriften opgehemeld, door sommige schrijvers bewonderd, kortom door den grooten hoop toegejuicht te worden, of zijt gij eerzuchtig genoeg, om van eene noodzakelijke hervorming, verbetering, veredeling, verheffing van den Vlaamschen en Hollandschen schouwburg te droomen? In éen woord, schaamt gij u niet de lessen en voorschriften der groote meesters met voeten te treden, hunne heerlijke scheppingen met minachtend schouderophalen te bejegenen en alle gezonde begrippen van tooneelkunde, als onnutten ballast, over boord te werpen, alle gevoel van eigenwaarde, alle zelfachting aan de wispelturige mode en den wansmaak eener onwetende, effectlievende menigte op te offeren, of gruwt gij van zulke vernedering, van eenen roem door zulke middelen verkregen, gevoelt gij u den moed met de goedkeuring van weinigen voor lief te 
nemen, de kracht, den verdelgenden stroom der tooneelverbastering en des tooneelbederfs te bekampen? Ziedaar
<pb n="11"/>al vragen, waarop het antwoord mij alleen kan in staat stellen u den raad te geven, om welken gij mij de eer doet te verzoeken.</p>
<p>Veel wordt dagelijks over den voortgang en den bloei van ons national tooneel gesproken en geschreven. Wilde men evengemelden grooten hoop gelooven, het zoude met rassche schreden zijne algeheele ontwikkeling te gemoet snellen, eerlang met onverdoofbaren luister schitteren, ja, van nu af weinig of niets te benijden hebben aan dat van andere, van de meestbevoorrechte natiën. Werp eenen blik op dit tooneel, en gij zult het onzinnige, het belachelijke dier zelfbegoocheling beseffen; en gij zult met mij erkennen, dat zijn voortgang en zijn bloei slechts denkbeeldig of hoogstens schijnbaar zijn. Werp eenen blik op dit tooneel, en de raad, dien gij wenscht, zal noodeloos, zal u door den toestand zelven, waarin het zich bevindt, gegeven worden. - Wat ziet gij te Antwerpen, te Gent, te Brussel, te Amsterdam en in den Haag? Wat ziet gij in Noord en Zuid, in groote en kleine steden, in al of niet <hi rend="i">gesubsidiëerde</hi> schouwburgen? Meestal eene ellendige kopij van het ellendigste, wat het Fransche tooneel aanbiedt. In de eerste plaats, drama's, tooneel-, blij- en kluchtspelen, die in Frankrijk tot de <hi rend="i">bas fonds de la littérature</hi> behooren, en die by ons, in pakkedragerstaal overgezet, als meesterstukken door tooneelisten en tooneelbestuurders, vertalers en dagbladschrijvers worden opgevijzeld. Daarnevens, twee soorten van <hi rend="i">oorspron</hi>-<pb n="12"/><hi rend="i">kelijke</hi>, dat is <hi rend="i">niet vertaalde</hi>, stukken: ettelijke echt Nederlandsche, goed geschreven, alleszins verdienstelijke, die zelden in den smaak vallen en maar bij uitzondering gespeeld worden; en tamelijk vele, zoo erbarmelijk van strekking als van bewerking, zonder eene schaduw van ware tooneel-, taal- of stijlkennis, zonder het geringste tooneelkundige doorzicht gekribbeld, dwaas van opvating en nog dwazer van bewerking, Franscher en onzedelijker, dan de knoeivertalingen zelven, en die, hoezeer beneden alle critiek, nochtans de 
belangstelling der menigte wekken, door tooneelisten, liefhebbers et toeschouwers als deugdelijke waar beschouwd, en zelfs door <hi rend="i">kunstrechters</hi>, niet onvoorwaardelijk bewonderd, maar toch nogal geestig, nogal gelukkig, ja weleens merkwaardig genoemd worden.</p>
<p>Dat ziet gij, en, ik herhaal het, wat gij ziet, geeft u den maatstaf van de geloofwaardigheid dergenen welke beweren, dat ons tooneel vooruitgaat en bloeit, maakt mijnen raad overbodig, antwoordt beter op uwe vraag, dan ik het zoude kunnen, daar het u op welsprekende wijze het lot voorspelt, dat uwen gewrochten te wachten staat, volgens de soort, waartoe zij behooren. Er blijft u dus alleen over te kiezen. Wilt gij wat voor sommigen, wat voor de meesten bijval heet? Wilt gij wel staan met het groote publiek, met de negen tienden der tooneelisten en liefhebbers, met de luidst schreeuwende dagbladen en tijdschriften, zelfs met het meerendeel der kunstrechters en als een
<pb n="13"/>bekwaam, kundig, rijkbegaafd man door de weetnieten geroemd worden? Vertaal of schrijf stukken in den aard van de laatste, en waag het niet meer nog <hi rend="i">Ella's</hi> of ander deugdelijk werk te leveren. Durft gij integendeel het oordeel dier weetnieten versmaden, vreest gij niet door de domme menigte miskend te worden, kunt gij u met de getuigenis van uw geweten en de goedkeuring van een klein getal verstandige beoordeelaars, beschaafde geesten, letterkundige denkers bevredigen, blijf dan aan uwe werkwijze getrouw, vervaardig ons andere stukken met echte kunstwaarde, stap moedig op de baan voort, door u ingeslagen... Het lacht u niet bijzonder toe? Gij vindt het niet zeer troostend, het verschiet, dat ik u en uwen arbeid onder zulke zwarte kleuren maal? Ik geloof het wel: troostend is het zeker niet. Ook zoude ik mij wel wachten u tot volharding in uw ondernemen, tot voorttreding op het hobbelige pad aan te sporen, indien ik u minder kende, indien ik niet wist, hoe gij over letterkundige waarde en letterkundigen roem denkt. Maar ik ken u; ik weet, dat de bijval, niet door ware verdiensten ingeoogst, u alles behalve wenschelijk schijnt. En daarom aarzel ik niet te verklaren, dat de strekking, in uwe <hi rend="i">Ella</hi> zichtbaar, de eenigste uwer waardig is; aarzel ik niet te voorspellen, dat gij, trots de miskenning, welke gij u voorbereid, de misrekening, welke gij u zult moeten getroosten, ons tooneelwerken zult blijven leveren, die door de kenners naar waarde geschat, maar door den
<pb n="14"/>grooten hoop met minachting onthaald en soms - wat niet minder smartelijk valt, - door zoogenaamde kenners op dezelfde lijn gesteld zullen worden, als die op Fransche leest geschoeide gewrochten, welke wij vermomde vertalingen zouden mogen heeten.</p>
<p>Waarbij het komt, dat een Nederlandsch tooneelschrijver tusschen twee zoo ver van elkander verwijderde uitersten te kiezen hebbe? Dat een zoo gewichtig vak, als dat der dramatische poëzie, zich bij ons in zulken erbarmelijken toestand bevinde? Hoe het mogelijk is, dat wij Nederlanders, die eens eenen schouwburg bezaten op de hoogte onzer letterkunde, zoo laag gevallen zijn? Hoe wij Vlamingen en Hollanders, die zoo gaarne over nationaliteit spreken, die veeltijds ons bij uitstek nationaal wanen en wezenlijk in andere vakken van kunst en literatuur bij uitstek nationaal zijn, ons met eene armzalige misgeboorte, als ons zoogezegd <hi rend="i">nationaal tooneel</hi> bevredigen, ja, wat nog erger is, niet zelden er ons bespottelijk fier op toonen? - Och, vriend, dat is eene geheele historie, en die historie is te lang, dan dat ik er zoude durven aan denken ze in dezen brief te lasschen. Sta mij dus toe hier af te breken en ze u bij eene volgende gelegenheid te verhalen, of liever - want zij is u niet onbekend, - terug in het geheugen te roepen.</p>
</div>
<div type="section">
<interpGrp>
<interp type="primair" value="18660608"/>
</interpGrp>
<pb n="15"/>
<head rend="h4">Tweede brief.</head>
<p>8 Juni.</p>
<p>Ik beloofde u eene historie ter verklaring van den onnatuurlijken toestand, waarin ons <hi rend="i">antinationaal</hi> nationaal tooneel voortspartelt. Ik zegde, dat ik mij konde bevredigen met u die historie terug in het geheugen te roepen.</p>
<p>Inderdaad, gij kent ze, zoowel als ik, zoowel als al wie in de geschiedenis der Nederlandsche letterkunde geen vreemdeling is</p>
<p>Want, ja, vriend, het is in de geschiedenis onzer letterkunde, dat wij de oplossing van het zonderlinge raadsel: <hi rend="i">een onvaderlandsch tooneel in eene vaderlandsche literatuur</hi>, moeten zoeken, gelijk wij mede in die geschiedenis - indien wij willen, wel te verstaan, - het middel kunnen vinden, om een einde te stellen aan eenen staat van zaken, die alle verstandige Vlamingen en Hollanders moet bedroeven en vernederen.</p>
<p>Wanneer wij vijfhonderd jaar, - zegge <hi rend="i">vijfhonderd</hi>, - terugtreden, zien wij in onze letterkunde een verschijnsel, dat, gelijk men te recht heeft aangemerkt, tot nog toe bij geen ander hedendaagsch volk zoo uitgebreid werd waargenomen, namelijk: het bestaan van een eigenlijk gezegd tooneel. Lang heeft men gemeend, dat onze eerste tooneelspelen <hi rend="i">mysteriën</hi> waren, en dat daaruit van lieverlede <hi rend="i">zinnespelen, esbattementen</hi> en <hi rend="i">kluiten</hi> ontstonden; maar het is thans bewezen, dat men zich bedroog. Vóor de mysteriën zelfs, bezaten wij echte
<pb n="16"/>drama's, blij- en kluchtspelen, bezaten wij een wereldlijk tooneel, dat met de overige literarische vakken gelijken tred hield, dat voor het beste, wat in die vakken werd geleverd, niet moest onderdoen.</p>
<p>En 't is voorwaar niet weinig gezegd. In de <hi rend="sc">xiv</hi><hi rend="sup">e</hi> eeuw, den bloeitijd onzer didactische school, had reeds onze letterkunde eene aanzienlijke hoogte bereikt. Als altoos, spiegelde zij getrouw onzen staatkundigen en maatschappelijken toestand weder, en die toestand was, dank aan de overwinningen der Breydels en de Coninkcs, der Zannekins en Artevelden, overheerlijk. Zij boogde niet alleen op de talrijke romantische epossen van haar eerste tijdvak en op dien <hi rend="i">Reinaart de Vos</hi>, dien andere volkeren ons te vergeefs betwisten en benijden; zij telde alreede onder hare beoefenaars mannen als Maerlant, Melis Stoke, Boendale, De Weert, Van Velthem, Van Heelu, Dirk Potter, Ruysbroeck, Vander Loren en zoovele anderen, wier gewrochten haar nog tot roem verstrekken, haar immer tot roem verstrekken zullen, zoolang er eene Nederlandsche letterkunde zal wezen.</p>
<p>En met die gewrochten konden de toenmalige voortbrengsels van het dramatische vak zeer wel de vergelijking doorstaan. Slechts een klein getal stukken zijn ons tot hiertoe bekend; maar <hi rend="i">Esmoreit van Sicilië, de Hertog van Brunswijck</hi> en de verdere spelen van het Hulthemsche handschrift zijn tooneelwerken van zoo ernstige verdiensten, dat men ze onmogelijk als afzonderlijke proeven kan beschouwen. Oorspronkelijk
<pb n="17"/>van vorm, niet minder dan van gedachte, ademen zij een gezonden Nederlandschen geest, verraden eene ervaren en kundige hand. Alle getuigen van eene rijke verbeelding en diepgrondige kennis van het menschelijk hart, welke, gevoegd bij de sierlijke eenvoudigheid der uitdrukking en de zuiverheid der taal, ze tot toonbeelden maken van eene kunst, die, den luren en zwachtelen der kindsheid ontwassen, frisch en levenskrachtig zich ontwikkelt, om weldra hare hoogste vlucht te nemen.</p>
<p>Men heeft beweerd, dat de oudste Engelsche tooneelschrijvers deze en andere stukken van denzelfden tijd kenden; nog meer, dat zij hunne werken naar die stukken vervaardigden. In andere woorden, men heeft staande gehouden, dat het Engelsche volk ons de grondslagen, zoowel van zijn reusachtig tooneel, als van zijne reusachtige nijverheid te danken hebbe. Dit gevoelen moge gewaagd schijnen, ongerijmd is het in geenen deele, en ik aarzel niet te belijden, dat ik grootelijks geneigd ben het aan te kleven. Zeker is het, dat de trant van den grootsten aller moderne tooneeldichters, van William Shakespeare, wel iets van dien des schrijvers van <hi rend="i">Esmoreit</hi> heeft, en dat meer dan een zijner meesterwerken aan onze <hi rend="i">abele spelen, boerden</hi> en <hi rend="i">sotterniën</hi> der <hi rend="sc">xiv</hi><hi rend="sup">e</hi> eeuw doet denken.</p>
<p>Wat er ook van zij, die <hi rend="i">abele spelen, boerden</hi> en <hi rend="i">sotterniën</hi> zijn hoogst merkwaardig onder alle betrekkingen. Hadde ons tooneel zich in denzelfden geest verder ontwikkeld, er ware in Nederland een schouw-<pb n="18"/>burg tot stand gekomen, die, evenals onze schilderschool, evenals onze letterkunde, in het algemeen, de ware uitdrukking van onzen volksaard, eenmaal met dien der Engelschen, Duitschers, Spanjaards en Franschen hadde kunnen wedijveren. Ongelukkig ontwikkelde het zich niet. In stede van vorderingen te maken, deelde het in het verval onzer taal- en letterkunde onder het huis van Burgondië, verbasterde en verslechtte meer en meer, tot het eindelijk geen spoor van zijne vroegere oorspronkelijkheid en voortreffelijkheid meer vertoonde.</p>
<p>De oorzaken van dit verval zijn reeds dikwijls opgegeven. Wijlen professor David heeft ze met zooveel scherpzinnigheid aangeduid, dat ik der verzoeking niet kan wederstaan 's mans eigen woorden hier over te schrijven:</p>
<p>‘Indien de <hi rend="i">Middelaar</hi>’ zegt hij in den tweeden jaargang van dit tijdschrift, ‘indien de <hi rend="i">Middelaar</hi> zijnen inteekenaren en lezers berichtte, dat in de voornaamste steden van België genootschappen gaan opgericht worden, om de nationale taal- en letterkunde te beoefenen, voort te zetten, te doen bloeien, ieder zou zeggen: nu zijn we boven, nu hebben wij geen Franschen invloed meer te duchten, nu is de letterroem van België verzekerd.</p>
<p>Zulks was het geval in de zestiende eeuw. Daar bestonden vroeger reeds onderscheidene rederijkkamers; maar het was vooral in de eerste helft van vijftienhonderd, dat zij hare volle vlucht namen, en zich wijd en zijd verspreidden.. Alle of nage-<pb n="19"/>noeg alle steden van Vlaanderen en Brabant hadden rederijkkamers; men vond er zelfs ten platten lande, op de dorpen, als te Berchem, bij Antwerpen, te Arendonck, te Moll, ja, het moge wonder schijnen, op den Neckerspoel, bij Mechelen. In de groote steden kon de algemeene geestdrift zich niet koelen met éene kamer, het getal der liefhebbers was veel te groot, om zich zonder zwarigheid tot een enkel genootschap te vereenigen; daar moesten er meer wezen, opdat iedere kamer, met een klein getal leden, des te gemakkelijker huis mocht houden. Zoo had Antwerpen, bij voorbeeld, behalve zijne kamer genoemd <hi rend="i">de Violieren</hi>, opgericht omstreeks 1400, nog drie andere, <hi rend="i">de Olijftak, de Goudsbloem</hi> en <hi rend="i">'t Lelijhen van Calvariën</hi>. Brussel roemde insgelijks op vier gezelschappen van kameristen; Gent had er evenveel; Leuven telde er tot zes: <hi rend="i">het Kersouwhen</hi> (flos bellis), <hi rend="i">de Lelijbloem, de Rooselaar, de Peterceliewortel, de Pensée</hi> en <hi rend="i">de Meluite</hi>.</p>
<p>Uit dit weinige kan men afmeten, hoe groot de ijver was voor de nationale letteren; en wanneer men daarbij in 't oog houdt, dat het uitvinden der boekdrukkunst, omtrent eene halve eeuw vroeger, en het verspreiden van de schriften der Ouden, dat er het gevolg van was, alle middelen van spoedigen voortgang aan de hand stelden, zou men het natuurlijker wijze daarvoor houden, dat het niet missen kon, of die letterlievende genootschappen moesten oneindig veel voordeel toebrengen aan de nationale literatuur.</p>
<pb n="20"/>
<p>Dit is echter niet gebeurd: integendeel, de taal, welke in de vorige eeuw reeds eene diepe kreuk had gekregen, werd in den loop der zestiende eeuw door de rederijkers al meer en meer en zoodanig verbasterd, dat alle hoop van herstel verloren ging. Verbuiging en vervoeging, onderscheid van geslachten, samenstel van woorden en volzinnen, het raakte al in de war; het Nederduitsch werd een mengelmoes van vreemde of verminkte woorden, en ontaardde tot eene lompe, eene vormlooze kromtaal. Wat mag dan toch de reden zijn, dat uit zoo nationaal eene instelling, waarbij het noch aan goeden wil, noch aan vlijt ontbroken heeft, juist het tegenstrijdige gevolgd zij van 't geen men er uit verwachten moest: verval en verbastering, in de plaats van opbouw en beschaving? Dit verschijnsel is zoo moeilijk niet te verklaren, als het bij den eersten oogslag voorkomt. De reden is, naar ons inzien, niet ver te zoeken: het kwaad kwam daaruit voort, dat de kamers van rhetorica in ons land geene goede richting ontvingen en in te lage handen vielen.</p>
<p>Het is niet, dat de edellieden en de grooten van dien tijd zich schaamden onder de leden der rederijkkamers geteld te worden, verre van daar. Hertog Jan IV van Brabant was lid geweest van de Brusselsche kamer <hi rend="i">het Boek;</hi> Philips de Schoone, zoon van Maximiliaan en Maria, had deel gemaakt van den Gentschen <hi rend="i">Balsem;</hi> keizer Karel zelf was een voorstander der kameristen; de vermaarde prins van Oranje rekende het zich tot eene eer hoofd of <hi rend="i">prins</hi> der <hi rend="i">Violieren</hi>
<pb n="21"/>van Antwerpen te wezen, en zoo deden 't vele andere hoogadellijke personen. Men ziet, de rederijkers waren in groote achting: zij telden vorsten en ridders onder hunne kamerbroeders; maar die edele heeren waren over 't algemeen geene werkende, maar eereleden. Sedert dat het Fransch onder het Burgondisch huis de hoftaal geworden was, werd het Nederduitsch verwaarloosd: de inlandsche adel sprak Fransch en vergat zijne moederspraak, of wist er niet genoeg meer van, om aan de werkzaamheden der kameristen gevoeglijk deel te nemen. Hieruit volgde dan noodwendiger wijze, dat de werkende leden der rederijkkamers bijna uitsluitelijk tot dien burgerstand behoorden, bij welken het gebruik der Fransche taal nog niet was doorgedrongen, doch waar men ook niet veel smaak of taalgeleerdheid, vooral in eenen tijd, dat de opvoeding onder de burgerij niet hoog liep, kon bij vinden.</p>
<p>Dat het zoo moet gesteld zijn geweest, behalve dat de voortbrengsels der rederijkers zulks ten overvloede bewijzen, zou op te maken zijn deels uit den naam, dien zij aan hunne genootschappen gaven, deels uit de zinspreuken, waarmede zij hunne blazoenen versierden. Zoo voerden, bij voorbeeld, de kamer van Assche en eene van Gent den naam van <hi rend="i">de Barbaristen;</hi> eene, der drie kamers van IJperen hiet <hi rend="i">de Lichtgeladen</hi>, enz. Zoo hadden wederom de rederijkers van Nieuwpoort tot zinspreuk genomen <hi rend="i">Van vroescepe dinne</hi> (arm aan wijsheid), en zoo noemden zich de kamerbroeders van <hi rend="i">het Jennette-Bloemken</hi> te Lier, <hi rend="i">de Ongeleerden</hi>.</p>
<pb n="22"/>
<p>Men ziet uit dit alles, dat vele der rederijkers hunne eigene geringheid in het taal- en letterkundige erkenden en vrijmoedig beleden. Doch die erkentenis belette het kwaad niet gedurig voort te grijpen en zich in de zestiende eeuw meer en meer te verspreiden. De kameristen wilden en zochten het goed, maar zij wisten 't niet te onderscheiden; zij beoefenden hunne taal, doch zonder begrippen van literatuur, die zij bij de Ouden niet konden gaan halen, omdat zij de oude talen niet machtig waren; en zoo brachten zij welhaast niets voort dan broddelwerk.</p>
<p>In hunne dichterlijke gewrochten is geen schijn van verdienste te bespeuren; de zuivere taal van Maerlant en zijne tijdgenooten is er in vervangen door eene brabbeltaal, waar de vreemde woorden bijkans de helft van uitmaken; die fraaie dichttrant der <hi rend="sc">xiii</hi><hi rend="sup">e</hi> en <hi rend="sc">xiv</hi><hi rend="sup">e</hi> eeuw is verruild tegen zoutelooze en soms zinlooze rijmen, waar noch maat, noch kadans, noch onderscheid van klemtoon in te vinden is, waar alleen het rijm en niets anders meer overblijft.</p>
<p>Ja, het ding moest rijmen, en als het rijmde, was het schoon; men hield er zich mede tevreden, want men had van de poëzie geene andere denkbeelden meer. Doch wat volgde daar nu nog verder uit? Dat namelijk alleman dichter was of meende te zijn, dewijl toch alleman, hoe bot en onwetend ook, als hij maar schrijven kon, in staat was om regelen schrift voort te brengen, welke op 't einde eensluidende klanken voorstelden.’</p>
<p>Tot hiertoe: de Leuvensche hoogleeraar. Van het
<pb n="23"/>tooneel in het bijzonder spreekt hij niet; doch al wat hij van de taal- en letterkunde zegt, is vooral toepasselijk op het dramatische vak. Immers, de rederijkers hielden zich voornamelijk met het vervaardigen en opvoeren van tooneelstukken bezig. Hun invloed moest derhalve nog verderfelijker op het tooneel, dan op de overige literarische vakken werken. Van daar dat onze letterkunde der <hi rend="sc">xv</hi><hi rend="sup">e</hi> en <hi rend="sc">xvi</hi><hi rend="sup">e</hi> eeuwen, die, te midden van een ontzaglijken vloed prulschriften van allen aard, in die andere vakken toch ettelijke goede gewrochten van Anna Bijns, Houwaert, enz. weet aan te wijzen, geene tooneelwerken leverde van eenige waarde, geene die met degene der <hi rend="sc">xiv</hi><hi rend="sup">e</hi> eeuw kunnen vergeleken worden. De <hi rend="i">zinnespelen, esbattementen</hi> en <hi rend="i">kluiten</hi>, door haar gedurende eene tijdruimte van honderd vijftig a tweehonderd jaar voortgebracht, zijn, op weinige uitzonderingen na, even smaak- als kunstloos, verdienen niet meer de aandacht te vestigen, dan het meerendeel der stukken, waarmede men sedert het vierde eener eeuw België en Holland overstroomt.</p>
<p>Ziedaar wat de rederijkkamers, die vereenigingen van welmeenende, doch onkundige lieden, van onze zooveel belovende, zoo oorspronkelijke tooneelliteratuur maakten. Zij bedierven ze in den grond, roeiden ze tot den wortel uit. Meer nog; zij maakten hare latere herbloeiing, om zoo te spreken, onmogelijk, daar zij niet alleen haar de voornaamste, de onontbeerlijkste harer hoedanigheden, de oorspronkelijkheid, voor eeuwen, voor altoos misschien ontroofden, maar
<pb n="24"/>zelfs onzen landaard alle gevoel van eigenwaarde, alle begrip van oorspronkelijkheid, in zake van tooneel, deden verliezen. Zulks moesten in het vervolg diegenen onzer tooneelschrijvers, welke die voortreffelijke hoedanigheid op prijs stelden en waarlijk Nederlandsch poogden te zijn, tot hunne smart ondervinden. Toen zij, nadat men er in geslaagd was, op het spoor van Marnix, Coornhert en Spieghel, de taal- en letterkunde aan den doodenden invloed der rederijkers te onttrekken, het beproefden ook het tooneel opnieuw in nationalen zin te behandelen, ontmoetten zij in den bedorven smaak des volks, aan den eenen, in de ingenomenheid der letterkundigen met de voortbrengselen der Grieken en Romeinen, aan den anderen kant, onoverkomelijke hinderpalen. Hunne stukken werden niet meer verstaan, niet meer gewaardeerd, zoodra zij inderdaad oorspronkelijk, inderdaad Nederduitsch waren: de Nederlanders wilden van geen Nederlandsch tooneel meer weten. Om hun te bevallen, moest men de toevlucht tot den vreemde nemen: de ernstigste schrijvers, de groote Vondel zelf, door den stroom der <hi rend="i">Renaissance</hi> medegesleept, beschouwden als misgeboorten al die gewrochten, welke niet op de leest der Ouden werden geschoeid. En 't ergst Van al, die toestand veranderde niet meer. De verbastering duurde voort, gelijk zij nog voortduurt op onze dagen. Zoo werd onze tooneelliteratuur beurtelings met Grieksche en Latijnsche, Spaansche en Engelsche, Hoogduitsche en Fransche spelen verrijkt;
<pb n="25"/>zoo bleven de echt nationale zeldzame verschijnselen. Het konde niet anders. Met weinig talent mocht men de hoop koesteren zich eenen naam te maken, als men er in toestemde ons volk vreemden kost op te disschen; terwijl integendeel zij, die voor onzen schouwburg van eene heraanknooping der ketting van de overleveringen der XIV<hi rend="sup">e</hi> eeuw, van eene hervorming in vaderlandschen zin dorsten droomen, met het machtigste vernuft, de slachtoffers werden van hunne edelmoedigheid en onder de navolgingszucht, de domheid of de onverschilligheid hunner landgenooten vielen, gelijk thans nog al degenen vallen en onvermijdelijk vallen moeten, die zich niet tot vertalers of - wat omtrent hetzelfde is, - tot naäpers van den Franschen wansmaak en de Fransche wispelturigheid willen vernederen.</p>
</div>
<div type="section">
<interpGrp>
<interp type="primair" value="18660614"/>
</interpGrp>
<head rend="h4">Derde brief.</head>
<p>14 Juni.</p>
<p>En nu, waarde vriend, zult gij begrijpen waar ik heen wil; raadt gij welke, volgens mij, de oorzaak is van den betreurlijken toestand eens tooneels, dat men ten onrechte nationaal pleegt te noemen.</p>
<p>Die oorzaak is geene andere dan die, waaraan wij het verval en de ontaarding onzer taal- en letterkunde onder het huis van Burgondië te wijten hadden. Wat in de XV<hi rend="sup">e</hi> en XVI<hi rend="sup">e</hi> eeuw onzen schouwburg deed verbasteren en tot eene kopij worden, is juist wat ten huidigen dage de pogingen verlamt der verlichte
<pb n="26"/>vrienden van dien schouwburg en der gewetensvolle schrijvers, die zich beijveren hem in het rechte spoor te leiden.</p>
<p>Nog altoos kunnen wij op ons tooneel toepassen wat professor David van de rederijkkamers zegt: het bevindt zich <hi rend="i">in te lage handen</hi>. In andere woorden, het bevindt zich in de handen van lieden, wier inzichten ik niet verdenk, wier goeden wil ik niet betwijfel, maar die niet berekend zijn voor de zware taak, welke zij op hunne schouders laden; van lieden, die aan onzen schouwburg de deugdelijke strekking noch het vaderlansch karakter kunnen geven, welke alleen hem op de hoogte van onze overige lettervakken, op de hoogte van den schouwburg der andere volkeren zouden kunnen brengen; van lieden, die wij, onder vele opzichten, de waardige opvolgers der vroegere welmeenende, doch onwetende rederijkers mogen noemen.</p>
<p>En ziedaar meer dan genoeg, om u den bedroefden toestand van onzen schouwburg te verklaren.</p>
<p>Het is eene algemeen erkende, door de ondervinding bevestigde waarheid, dat geen tooneel wezenlijk bloeien, op de hoogte der literatuur en der overige kunsten blijven kan, wanneer zijn lot uitsluitelijk aan tooneelspelers en tooneelbestuurders wordt toevertrouwd. De waarde eens schouwburgs hangt af, niet van dezer min of meer groote bekwaamheid, gelijk men soms geneigd is te gelooven, maar van de keus der stukken, welke zij opvoeren. Is die
<pb n="27"/>keus goed, het tooneel zal inderdaad een voornaam kunstvak, eene beschavende instelling, eene school des volks zijn; is zij slecht, het zal enkel eene <hi rend="i">zaak</hi>, eene onderneming van openbare vermakelijkheid, soms eene school van zedenbederf wezen. Nu zijn echter èn tooneelspelers èn tooneelbestuurders juist diegenen, welke gewoonlijk het minst over de waarde eens tooneelwerks kunnen oordeelen, welke derhalve het minst in staat zijn eene goede keus van stukken te doen. Ik wil 't u betoogen.</p>
<p>Zelfs dan, wanneer de tooneelspeler een man van kennis van smaak en kunde is, - en 't is zeker niet altijd het geval, - ziet hij in een tooneelwerk zelden iets anders, dan een gewrocht, dat hem het middel moet verschaffen, om bijval in te oogsten, om met zijn wezenlijk of ingebeeld talent te pralen. Het stuk, welk hem dit middel aanbiedt of schijnt aan te bieden, waarin hij eene dankbare rol ziet of meent te zien - want zelfs op dit punt bedriegt hij zich maar al te dikwijls, - dit stuik is in zijne oogen goed, voortreffelijk, moet goed, voortreffelijk zijn, al ware het een monster van onzin en barbaarschheid. Daarentegen zal hij onvermijdelijk elk drama, blij- of kluchtspel afkeuren, dat deze voorwaarde niet vervult. Het moge een meesterwerk zijn, een van die voortbrengselen, welke door al de bevoegde rechters bewonderd worden en de proef van den tijd doorstaan hebben, zulks wijzigt zijn gevoelen niet. Voor hem is en blijft het een misgewrocht, der opvoering onwaardig. Kiezen zal hij het
<pb n="28"/>dus nimmermeer. Dwingt men hem het te spelen, hij doet het met weerzin en zonder het te studeeren, zonder zich de moeite te geven in den geest eener personaadje te dringen, die zijner schitterzucht geene bevrediging belooft. Zelfs aarzelt hij soms niet het te doen mislukken, al ware 't maar om zich op den schrijver te wreken, op hen, die hem dwongen, of op diegenen zijner makkers, die, volgens hem, beter bedeeld, in het stuk eene dankbare rol gevonden hebben. Voegt men er bij, dat hij zelden den waren bijval van den valschen weet te onderscheiden; dat hij veelal er naar streeft het minst beschaafde gedeelte van het publiek toejuichingen af te dwingen, en gaarne teruggeroepen wordt, ook wanneer hij de overtuiging heeft het niet te verdienen, dan wordt men genoodzakt te bekennen, dat hij een zeer slecht beoordeelaar van stukken en rollen is, dat hij de noodige geschiktheid mist, om een <hi rend="i">repertorium</hi> doelmatig saam te stellen.</p>
<p>Met de bestuurders ziet het er niet beter uit. Voor dezen is geldwinnen de groote, veeltijds de eenigste zaak. Zij beschouwen het tooneel eenvoudig als eenen tak van koophandel of nijverheid. Spreek hun van kunst en beschaving, van literatuur en vooruitgang, en zij zullen u glimlachend aanhooren. Zeg hun, dat de schouwburg eene instelling moet zijn, dat zoowel de tooneelist, als de schrijver eene zending heeft te vervullen, en zij zullen u schouderophalend en medelijdig aanstaren, als haddet gij de zinnen verloren. Doen zij 't niet, zijn zij verlicht genoeg, om te weten
<pb n="29"/>dat een tooneel literarisch moet wezen, wil het den naam van tooneel verdienen, dan zullen zij misschien u gelijk geven, doch.... handelen, alsof zij met dat alles niets te stellen hebben. Ook is het beste stuk van de wereld voor hen een onbeduidend, een misselijk iets, zoo 't hun geene ruime ontvangsten verzekert; gelijk het ellendigste knoeiwerk voor hen een puikjuweel wordt, zoodra het hunne kas stijft. Zoo komt het, dat de verstandigste voor geene ongerijmdheid, bijwijlen voor geene onzedelijkheid terugdeinzen, als deze slechts toeschouwers naar hunne zalen kan lokken; dat zij de fraaiste stukken onbenuttigd ter zijde leggen, indien deze, bij al hunne verdiensten, hun ongeschikt schijnen, om hunne winzucht te bevredigen. Neemt men daarbij in aanmerking, dat zij, evenals hunne tooneelisten, zich dikwijls in hunne vooruitzichten omtrent de handelswaarde, dat is het welgelukken van een stuk bedriegen, dan komt men tot het besluit, dat zij niet minder onbekwaam zijn, om zich met de keus der op te voeren stukken te gelasten.</p>
<p>Dat er uitzonderingen aan dien regel zijn, wil ik niet loochenen. Ikzelf heb er gekend, ken er nog. Vast gaat het niettemin, dat én tooneelisten én bestuurders, over het algemeen, zijn, gelijk ik ze u afmaal, en zich bij het beoordeelen van tooneelwerken door de beweegredenen laten leiden, welke ik opgeef. Is het dan te verwonderen, dat men als daadzaak, als onbetwistbare waarheid hebbe aangenomen, dat geen tooneel wezenlijk bloeien kan, wanneer zijn lot
<pb n="30"/>uitsluitelijk aan tooneelspelers en bestuurders is toevertrouwd?</p>
<p>In andere landen, in landen, waar het tooneel op de hoogte staat der literatuur en der overige kunstvakken, waar het zijne verheven zending vervult en inderdaad eene beschavende instelling is, wordt die waarheid bijna door iedereen, vooral door de meerderheid der schouwburgbezoekers erkend. Ook wacht men er zich wel het <hi rend="i">repertorium</hi> door tooneelvolk alleen te laten regelen. Het publiek, de letterkundigen en, in de eerste plaats, de tooneelschrijvers, de dagbladen en tijdschriften, allen, die in het tooneel belang stellen, bemoeien er zich mede. Zij oefenen op de keus der stukken eenen invloed uit, die weldadig mag heeten, daar hij de tooneelisten en bestuurders dwingt verstandig te handelen, en den schouwburg belet tot eene laagte af te dalen, die voor zijne waardigheid gevaarlijk en voor zijn bestaan noodlottig zou kunnen worden.</p>
<p>Bij ons is zulks ongelukkig niet. Juist dat gedeelte van het publiek, dat over de waarde der tooneel werken weet te oordeelen, trekt zich ons tooneel weinig aan. Het bezoekt Fransche schouwburgen, en wanneer het in Nederlandsche komt, gewaardigt het zich niet zich om de keus der stukken te bekreunen. Omtrent hetzelfde mogen wij van de meesten onzer letterkundigen zeggen: zij nemen ons tooneel niet ernstig op. Voor velen onder hen schijnt het ter nauwernood een lettervak te wezen. Ook schatten zij de verdiensten
<pb n="31"/>van het onbeduidendste gedichtje, van het onnoozelste rijmpje hooger, dan die van het degelijkste drama; en indien zij den <hi rend="i">Lucifer</hi> en den <hi rend="i">Gijsbrecht van Amstel</hi> heerlijk vinden, dan is het niet <hi rend="i">omdat</hi>, maar wel <hi rend="i">ofschoon</hi> het treurspelen zijn; dan is het alleen, omdat beide meesterwerken in verzen werden geschreven<note n="(1)" place="foot">Hierin is, sedert 1866, wel eenige verandering geltomen, en wij zouden ons gelukkig achten, indien wij door 't uitgeven dezer brieven tot die verandering hadden bijgedragen. Heden ten dage zijn de meeste onzer letterkundigen, in Noord en Zuid, niet langer onvetschillig ten opzichte van het tooneel. Jammer dat hunne welwillende pogingen voor alsnog zoo weinig konden uitwerken.</note>.</p>
<p>Maar de tooneelschrijvers, de dagbladen en tijdschriften? Doen zij ten minste hunnen invloed gelden? Gij weet het. Gij weet, hoe negen tienden der tooneelschrijvers er zoo weinig aan denken invloed op ons tooneel uit te oefenen, dat zij iets dergelijks volstrekt onmogelijk achten en door hunne gedweeë onderwerping aan den wansmaak en de eischen der onwetende toeschouwers en topneelspelers de pogingen van het overige verstandige tiende verlammen, dit overige tiende geheel onmachtig maken. Eveneens is het met de dagbladen en tijdschriften gesteld. Voor een, dat de zaken van het tooneel in geweten behandelt, zijn er tien, die Gods water over Gods akker laten gaan, of, nog erger, alles toejuichen wat wordt opgevoerd, en in de handen klappen bij de verschijning van de gedrochtelijkste dingen. Ook bezitten wij schier niets, dat aan eene tooneelcritiek gelijkt, en bepaalt bijna alles, wat men over onzen schouwburg schrijft, zich bij ronkende lofartikels, laffe aanbevelingen en
<pb n="32"/>reclamen, die alleen in staat zouden zijn hem te bederven, indien hij nog moest bedorven worden.</p>
<p>Wat is het gevolg van dat alles? Wat moet het gevolg wezen? Dat onkunde en onwetendheid de wet geven op ons tooneel; dat tooneelisten en bestuurders, in den vollen zin des woords, meester zijn? dat zij met onzen schouwburg omspringen, gelijk het hun belieft; dat zij stukken opvoeren en verwerpen naar willekeur; dat zij enkel het groote publiek zoeken te behagen, en verder van niets rekenning houden, dan, de eenen van hunne praalzucht en hun effectbejag, de anderen van hunne winzucht en geldgierigheid.</p>
<p>En nochtans zouden bij ons tooneelisten en bestuurders min dan elders mogen meester zijn, zouden zij bij ons meer dan elders moeten in toom gehouden worden. In andere landen toch is de tooneelist of bestuurder weleens de man van smaak en kunde, de man van kennis, welken ik hiervoren vermeldde. Gewoonlijk heeft hij, vooraleer de planken te betreden, eenige studiën gedaan, eenige lessen in zijne kunst genomen, eenige kennissen verkregen. Zelden is hij geheel van literarische begrippen verstoken. Niet alleen kent hij het voornaamste, wat in zijne taal voor het tooneel werd geschreven; hij heeft zelfs een denkbeeld van het beste, wat andere volkeren in het dramatische vak bezitten. Kan men van de Hollandsche en Vlaamsche tooneelisten hetzelfde zeggen? Treft men onder hen velen aan, die voorbereidende studiën gedaan hebben, de
<pb n="33"/>geschiedenis van onzen schouwburg, de vereischten van een goed tooneelstuk kennen? Zijn zij talrijk, die weten waarom Shakespeare, Molière, Schiller, Goethe, Calderon en Lope de Vega, onze Vondel zelf groote tooneelschrijvers genoemd worden? Ik vrees van neen. Dat er eervolle uitzonderingen aan den algemeenen regel zijn, wil ik ook hier gereedelijk toegeven. Niettemin blijft het waar, dat de meesten niet eens het nut der studie van de tooneel-, taal- en letterkunde beseffen.</p>
<p>Doch laat ik van dit onderwerp afstappen. Het mocht mij te verre leiden en dingen doen neerschrijven, welken eenigen onzer <hi rend="i">gevierde kunstenaren</hi> hoogst onaangenaam in de ooren zouden klinken. Laat ik mij tevreden stellen met aan te stippen, wat door niemand kan worden betwist: dat ons tooneel volk over het algemeen met minder letter- en tooneelkennis is toegerust; dan dat van andere landen; dat het minder opleiding genoten heeft en diensvolgens nog minder in staat is om eene goede keus van stukken te doen, om den gang van het tooneel te regelen, om eene soort van alleenheersching over onzen schouwburg uit te oefenen.</p>
<p>Het is er minder toe in staat, want ziehier onder vele, een der nadeelen, welke uit dit gebrek aan voorbereidende studie, aan opleiding, aan kennis voortspruiten. In Frankrijk, in Engeland, in Duitschland, overal waar de tooneelist op de hoogte zijner kunst is, weet hij den dieperen zin eens gewrochts te vatten,
<pb n="34"/>in den geest eener rol te dringen. Hij begrijpt een karakter, gelijk de schrijver het heeft gedacht, vereenzelvigt zich met zijne personaadje en stelt die op zoodanige wijze saam, dat de minste bijzonderheid dubbeld helder uitkomt, dat zelfs degene uitkomen, welke de schrijver niet heeft vermeld; dat de geschreven opgave door zijne eigen gewaarwordingen en opmerkingen wordt volledigd, en een geheel onstaat, hetwelk den toeschouwer de schoonste wezenlijkheid voor oogen toovert. Uiterst gering is in België en Holland het getal dergenen, welke op die wijze eene rol kunnen <hi rend="i">scheppen</hi>, gelijk het bij de Franschen heet. De meesten moeten zich vergenoegen met alle personaadjen volgens hun eigen karakter op te vatten, immer zichzelven onder verschillende kostumen en namen te spelen, altoos dezelfde te zijn; of wel, wat nog minder bekwaamheid en kunst verraadt, met enkel na te bootsen, na te apen wat zij door anderen zagen doen, met in het Nederlandsch dezen of genen Franschen tooneelspeler te copiëeren. Van daar hunne vrees, hun schroom in echt Vlaamsche of Hollandsche stukken, in stukken, waarvan zij de vertooning niet reeds als toeschouwers bijwoonden, op te treden; van daar ook hunne voorliefde voor vertalingen naar het Fransch en voor zoogenaamde <hi rend="i">oorspronkelijke</hi> stukken met Fransche karakters, Fransche zeden, Fransche begrippen, Fransche vormen en Franschen geest. Die voorliefde is zeer dikwijls niets anders dan eene
<pb n="35"/>onvrijwillige bekentenis van onmacht, van eene onmacht, die in gebrek aan talent en kunde, maar nog meer in gebrek aan opleiding en kennis haren oorsprong heeft.</p>
</div>
<div type="section">
<interpGrp>
<interp type="primair" value="18660620"/>
</interpGrp>
<head rend="h4">Vierde brief.</head>
<p>20 Juni.</p>
<p><hi rend="i">Te zijn of niet te zijn</hi>, schreef ik aan het hoofd van den eersten brief, welken ik u over ons Nederlandsch tooneel toestuurde. Wat ik met dit opschrift bedoelde, kunt gij opmaken uit al wat ik sedert u poogde te betoogen.</p>
<p>Het is mijne vaste, onverwrikbare overtuiging, dat wij nimmer een nationalen schouwburg zullen bezitten, indien wij het meesterschap, de alleenheersching blijven dulden van lieden, wier voorgangers onze tooneelliteratuur bedierven, en die zelven de schuld van de voortduring des bederfs dragen.</p>
<p>‘Maar het middel,’ zult gij mij vragen, ‘om die alleenheersching te doen ophouden? Het middel, om ons tooneel uit de lage handen te bevrijden, die het beletten eene hoogere vlucht te nemen en waarlijk Nederlansch te worden?’</p>
<p>Raadplegen wij nogmaals de geschiedenis onzer letterkunde en wij zullen er - gelijk ik 't u vroeger te verstaan gaf, - het gevraagde middel lang en breed opgegeven vinden.</p>
<pb n="36"/>
<p>In het vierde tijdvak dier geschiedenis, dat men <hi rend="i">het Tijdvak der Herbloeiing</hi> heeft genoemd, werd onze taal- en letterkunde uit den staat van verbastering en vernedering opgebeurd, waarin zij gedurende de twee vorige eeuwen was verzonken. Zien wij hoe zulks geschiedde:</p>
<p>Op het einde der XVI<hi rend="sup">e</hi> eeuw was het verval zoo groot geworden, dat al wie nog waar kunstgevoel, nog gezonde literarische begrippen koesterde, zich den toestand der Nederlandsche literatuur schaamde, net als wij ons in de XIX<hi rend="sup">e</hi> eeuw den toestand van het Nederlandsche tooneel schamen. Toen besloten eenige mannen, met vurige vaderlandsliefde en edele zucht voor het schoone en goede bezield, de hand aan het werk te slaan, met kracht en klem het steeds toenemende kwaad te bekampen en de taal- en letterkunde aan den doodelijken invloed der rederijkers te onttrekken.</p>
<p>Die mannen heetten Marnix, Coornhert, Spieghel, Roemer, Visscher, enz. Zoolang zij alleen stonden, deed het werk der taalzuivering en letterverbetering weinig voortgang, en bleven de rederijkers almachtig. Dan, zij stonden niet altijd alleen. Weldra kwamen zij, die het wel meenden met het vaderland, dezes beschaving en grootheid, hunne rangen versterken en hunne pogingen ondersteunen. Weldra was hun klein leger tot eene geduchte krijgsmacht aangegroeid, en rekenden al wie niet door onwetendheid en verbastering was verblind, het zich tot eene eer aan hunne
<pb n="37"/>zijde te mogen strijden. Van dit oogenblik was hunne zaak gewonnen, en moesten de reiderijkers het onderspit delven. Van dit oogenblik waren de grondslagen gelegd dier ontzaglijke literatuur van de XVII<hi rend="sup">e</hi> eeuw, waarop Nederland sinds ruim twee honderd jaren zich verhoovaardigt, en waarop het met recht zich mag verhoovaardigen.</p>
<p>Ziedaar, vriend, wat de geschiedenis der letterkunde ons nogmaals leert. Het middel, waar gij naar vraagt, is dus zeer eenvoudig, zoo eenvoudig, dat ik moeilijk begrijp, hoe men niet sedert lang op het denkbeeld gekomen zij het aan te wenden. Het heet <hi rend="i">samenwerking</hi>, eendrachtige en aanhoudende samenwerking van al degenen, welke niet alleen het wel meenen met onzen schouwburg, maar tevens zijn waren toestand beseffen, alsmede de noodzakelijkheid, de dringende noodzakelijkheid aan dien toestand een einde te stellen.</p>
<p>Veel is in den laatsten tijd beproefd. Het Belgisch Staatsbestuur zelf heeft met loffelijken ijver zich de zaak aangetrokken, en eene reeks maatregelen verordend, waarvan ik het gewicht niet misken, waarvoor wij ons dankbaar moeten toonen, maar die, evenmin als al het overige, den verhoopten uitslag opleveren, nademaal zij het kwaad bestrijden waar het zich niet bevindt, nademaal zij, gelijk men in de dagelijksche taal zegt, het zoeken waar het niet verloren is.</p>
<p>Om hunne onvaderlandsche handelwijze te ver-<pb n="38"/>schoonen, kloegen de tooneelisten en bestuurders over gebrek aan Nederlandsche stukken. Het Staatsbestuur geloofde de klachten gegrond en poogde, door het verleenen van premiën voor de opvoering van oorspronkelijke stukken, in de voorgewende behoefte te voorzien. Die premiën hebben eene koortsige werkzaamheid hij onze tooneelschrijvers ontwikkeld. Gaan wij op dezelfde wijze voort, dan zal de voorraed onzer dramatische gewrochten eerlang verdubbeld wezen<note n="(1)" place="foot">Hij is werkelijk sedert verdubbeld, verdrievoudigd en meer; doch tevens is het gehalte der stukken steeds min voldoende geworden, zoodat men heden ten dage op een twintigtal geprimeerde er soms geen enkel aantreft, dat waarlijk goed mag heeten.</note>. Zullen wij er mede geholpen zijn? Verre van daar. Gelijk ik zeg, zijn de meeste stukken, welke wij zien verschijnen, alles behalve Nederlandsch. Onder den invloed der tooneelisten en bestuurders geschreven, zijn zij geheel op Fransche leest geschoeid, met Fransche gedachten, Fransche aardigheden, Fransche kwinkslagen doorspekt, en van de Fransche stukken schier niet te onderscheiden. Wat de enkele goede aangaat, zij worden weinig <hi rend="i">gegoûteerd</hi> en zelden of geheel niet, altans slechts in zoo verre gespeeld, als de premiën reiken. Houden deze op, dan keert het plankenvolkje weer tot zijne geliefkoosde vertalingen en naäperijen terug en voert die op met verdubbelde woede, als het ware om den verloren tijd in te winnen en ten overvloede te bewijzen, dat zijn vroeger klagen over gebrek
<pb n="39"/>aan oorspronkelijk werk slechts om de leus was en enkel als eene uitvlucht dient beschouwd te worden.</p>
<p>Nog werd door het Staatsbestuur een driejaarlijkscheprijs voor drama's ingesteld. Vooraleer den uitslag van dezen maatregel te onderzoeken, wil ik u mijn gevoelen over de prijskampen in 't algemeen zeggen.</p>
<p>Dat zij kunnen nuttig zijn, neem ik aan, op eene voorwaarde nochtans, te weten: de rechters moeten bevoegde en onpartijdige mannen zijn, die hunne taak in geweten <hi rend="i">kunnen</hi> en <hi rend="i">willen</hi> vervullen. Zijn zij altoos zulke mannen en vervullen zij hunne taak immer, gelijk ik het verlang? Worden de prijzen altijd aan <hi rend="i">gewrochten</hi> en nooit aan <hi rend="i">personen</hi> toegekend? Gij durft het niet verzekeren, want, evenals ik, bemerkt gij meermalen in den rei der rechters lieden, wier bekwaamheid en onzijdigheid sterk mogen betwijfeld worden; en evenals ik, herinnert gij u de gegronde aanmerkingen, bij deze en gene gelegenheid op de keuze van sommige rechters gemaakt. Wat is het gevolg? Dat de prijskampen, die, zelfs met knappe en gewetensvolle beoordeelaars, niet geheel ten onrechte bij loterijen vergeleken worden, weleens tot iets ergers ontaarden; dat zij aan lage berekeningen en schandelijke kuiperijen de deur openzetten en ten slotte eerder kwaad dan goed stichten.</p>
<p>Gold het alleen het toewijzen van eene geldelijke belooning, ik zoude het sop de kool niet waard achten
<pb n="40"/>en mij de moeite sparen om zoo'n kleinigheid veel woorden den hals te breken. Dan het geldt meer. Soms laten de rechters een breed verslag, eene soort van <hi rend="i">exposé des motifs</hi> hunner beslissing in druk verschijnen. In zekere kampstrijden krijgt zelfs dit verslag een eenigszins officieel karakter. Welken pijnlijken en tevens schadelijken indruk moet het document niet maken, wanneer de prijs aan eenen persoon en niet aan een werk is toegekend? De verslaggever, die gewoonlijk zijne zaak beter kent dan de overige juryleden, ziet zich gedwongen oefeningen te verrichten, welke bewondering zouden afdwingen, indien zij geen diep medelijden wekten, en die ik geneigd ben bij de <hi rend="i">toeren</hi> eens koordendansers te vergelijken. Hij moet een gewrocht prijzen, dat hij in den grond zijns harten afkeurt, en andere verguizen, welke hij verre boven het bekroonde stelt. Hij moet schoonheden ontdekken, waar ze niet zijn, en gebreken, die niet bestaan. Hij moet de verwaande middelmatigheid ophemelen en nog verwaander maken, terwijl hij de zedige verdiensten moet afbreken en ontmoedigen. Niet zelden doet hij het met een beleid, een talent eener betere zaak waardig, ik ben de eerste om het te bekennen; doch juist dan is zijn geschrijf het gevaarlijkste, daar het meer dan ooit geschikt is, om de jonge letteroefenaars en met hen het publiek op eenen dwaalweg te brengen, die tot, verloochening van alle kunst, van alle literarische verdiensten voert.</p>
<p>Neen, onvoorwaardelijk kan ik de prijskampen niet
<pb n="41"/>toejuichen. Ik kan het maar voor zoo veel de uitspraak en het verslag der rechters de beoefening der literatuur werkelijk bevorderen, de schrijvers en lezers niet om den tuin zoeken te leiden.</p>
<p>Doch keeren wij terug tot den driejaarlijkschen prijs. Hij werd tot hiertoe driemaal<note n="(1)" place="foot">Sedert 1866 werd hij nog vijfmaal toegekend, wat niet wegneemt, dat de volgende aanmerkingen evenzeer op het lot der stukken toepasselijk blijven.</note> toegewezen. De bekroonde stukken waren uit een groot getal drama's gekozen, waarvan telkens verscheidene door wezenlijke hoedanigheden uitmuntten. Hoeveel van die stukken, bekroonde en niet bekroonde, meent gij dat werden opgevoerd? Geene zes, indien ik 't wel heb, en van deze hoogstens drie herhaalde malen. Al de overige, - en er zijn er misschien veertig, die de eer der vertooning meer verdienden dan de knoeivertalingen, - al de overige bleven onbenuttigd, werden als onbeduidend versmaad door diezelfde theaterlieden, zoo verzot op <hi rend="i">Bultenaars, Zoons van den Nacht, Londensche bandieten</hi> en andere <hi rend="i">draken</hi> van de Parijsche boulevards, door dezelfde menschen, die hunne dwaze ingenomenheid met Franschen onzin door klachten over het gebrek aan oorspronkelijke stukken zoeken te kleuren.</p>
<p>Ik heb u het voornaamste aangeduid, wat in den laatsten tijd werd beproefd, en gij ziet hoe weinig de verkregen uitslag aan de verwachting voldoet. Zal ik u nu van de andere maatregelen spreken ter gunste van
<pb n="42"/>het tooneel<note n="(1)" place="foot">In Holland, b.v.</note> genomen? Ik acht het overbodig, dewijl het u genoeg bekend is, dat zij nog minder voortbrachten. Waarom? Altoos om dezelfde reden: omdat zij het kwaad bestreden, waar het niet moest bestreden worden, en poogden een ingebeeld gebrek te doen verdwijnen, waar men volstond met een einde te stellen aan de dwangheerschappij der onkunde en der onwetendheid.</p>
<p>En ik herhaal het, door samenwerking alleen kan aan die dwangheerschappij een einde gesteld worden. Dat de tooneelschrijvers en de overige letterkundigen, het Staatsbestuur en de stadsbesturen, de dagbladen en tijdschriften, de weldenkende tooneelisten en de verlichte schouwburgbezoekers elkaar de hand reiken, gezamenlijk en aanhoudend werken, en het meesterschap der weetnieten heeft uit, ons tooneel wordt onzer taal- en letterkunde waardig en neemt weldra eene eervolle plaats in tusschen die der andere beschaafde volkeren.</p>
<p>Om te kunnen samenwerken, om te zamen het doel te bereiken, waarnaar eenigen tot hiertoe te vergeefs afzonderlijk streefden, is het echter noodig dat velen, dat de meesten onzer teenemaal van gedragslijn veranderen. Ziedaar wat mij overblijft u in eenlaatsten brief te betoogen.</p>
</div>
<div type="section">
<interpGrp>
<interp type="primair" value="18660701"/>
</interpGrp>
<pb n="43"/>
<head rend="h4">Vijfde brief.</head>
<p>1<hi rend="sup">en</hi> Juli.</p>
<p>Laat mij u ten slotte uitleggen wat ik versta door de verandering in de gedragslijn van velen, van de meesten onzer, welke ik voor eene vruchtbare samenwerking onontbeerlijk acht.</p>
<p>De letterkundigen in het algemeen moeten hunne onverklaarbare onverschilligheid ten opzichte van het tooneel door eene warme deelneming vervangen. Zij moeten in het vak, dat zij nauwelijks letterkundig wanen en sedert te lang gewaand hebben, zoodra het niet in verzen, in streng klassieken vorm behandeld werd, het belang stellen, welk het, als het gewichtigste van alle, verdient. Zij moeten zich herinneren, dat de grootste Engelsche, Hoogduitsche, Fransche en Spaansche schrijvers dramaturgen waren, om het even of zij in verzen of proza, in romantischen of classieken vorm werkten; dat zij door geheel de wereld als kunstreuzen worden beschouwd, niet <hi rend="i">ofschoon</hi>, maar juist <hi rend="i">omdat</hi> zij tooneeldichters waren.</p>
<p>De tooneelschrijvers in het bijzonder hebben een anderen plicht te vervullen. Juist dewijl hun vak zoo gewichtig is, dienen zij het met dien ernst en die gewetensvolheid te behandelen, welke alleen het door de overige schrijvers kunnen doen hoogschatten. In plaats van toe te geven aan den wansmaak der onkunde, in plaats van stukken te vervaardigen, die slechts een
<pb n="44"/>onbeschaafd publiek en onwetende tooneelkunstenaars behagen, die enkel door de taal van de Fransche verschillen, zullen zij waarlijk Nederlandsche en waarlijk letterkundige leveren. Zij zullen in hunne drama's, blijspelen, zelfs in hunne kluchtspelen vaderlandsch zijn, dat is vaderlandsche zeden, vaderlandsche karakters, vaderlandsche gebeurtenissen schilderen; en wanneer zij zich aan vreemde wagen, wel toezien, dat zij zich op een vaderlandsch standpunt stellen, en zich niet met het nababbelen van Franschen <hi rend="i">bluf</hi>, het opsnijden van Fransche geestigheden bevredigen. Zij zullen verder aan den vorm hunner gewrochten die zorg wijden, welke ze alleen tot den rang van kunstwerken kan verheffen.</p>
<p>De taak der dagbladen en tijdschriften is eene der voornaamste. Meer dan de letterkundigen in het algemeen, zooveel als de tooneelschrijvers zelven, kunnen zij aan de opbeuring van onzen schouwburg medewerken, en het is in hunne kolommen, dat deze laatste vooral steun en hulp moeten vinden. Zij inzonderheid moeten hunne gedragslijn wijzigen. Wat zij tot hiertoe deden, hebben wij gezien. Na het sluiten en vóor het openen van het speelsaizoen gaven zij zeer wijze artikels, waarin de toestand werd afgemaald, gelijk hij is, en de noodzakelijkheid bewezen hem te Verbeteren. Zoohaast echter dit saizoen was begonnen en zoolang het duurde, zochten zij enkel de lieden van het tooneel te believen, prijkten met loftuitingen ep aanbevelingen zonder eind, schenen geen enkel woordje
<pb n="45"/>terechtwijzing, laat staan afkeuring, te durven uiten. Zij behandelden het tooneel niet veel ernstiger, dan de tent- of barakspelen eener kermis of jaarmarkt, beoordeelden de vertooningen niet strenger dan de kunstverrichtingen eens troeps springers of dierenleiders, en hadden voor haar dezelfde <hi rend="i">gestereotypeerde</hi> reclamen, als voor de toeren eens goochelaars of de halsbrekerijen eens mans van <hi rend="i">caoutchouc</hi>. Laten zij eens vooral van die onteerende toegevendheid, die misdadige loftuiterij afzien. Indien zij de gewoonte willen aannemen de tooneelisten en bestuurders hunne misslagen en gebreken vrijmoedig onder het oog te brengen, het publiek omtrent de waarde der stukken en der vertooningen rechtzinnig in te lichten, de schrijvers onpartijdig lof en blaam toe te deelen, zal hun invloed zich weldra weldadig doen gevoelen, zullen wij spoedig eene geachte toonedcritiek bezitten, geroepen om onschatbare diensten te bewijzen.</p>
<p>Dat de verlichte toeschouwers niet talrijk zijn in onze Vlaamsche en Hollandsche schouwburgen, kan niemand bevreemden, die over de zaak rijpelijk heeft nagedacht. ‘De onbeschaafde mensch bevredigt zich met iets op het tooneel te zien gebeuren, maar de beschaafde wil gevoelen en nadenken,’ zegt Goethe in <hi rend="i">Wilhelm Meister</hi>. Wat vertoont men echter op onze tooneelen? Gebeurtenissen, nogmaals gebeurtenissen, altoos gebeurtenissen, in andere woorden: stukken, waarvan de schrijvers meenen den vogel af te schieten, wanneer zij in een bepaald getal bedrijven een onbe-<pb n="46"/>paald, zoo groot mogelijk getal feiten hebben opeengestapeld. Die feiten, onwaarschijnlijk in den hoogsten graad, onmogelijk onder alle betrekkingen, worden door niets voorbereid, hangen aaneen als gekapt stroo, vormen een bespottelijk mengelmoes van de ongerijmdste dwaasheden, van de monsterachtigste afschuwelijkheden, zonder eenen schijn van logiek, karakterschildering, natuurlijk gevoel. Om het even: voor de tooneelisten en het groote publiek zijn zij meesterwerken. Zijn zij het echter ook voor de beschaafde lieden, voor de menschen, die denken en gevoelen willen? Het lijkt er niet aan. Die gruwen van zooveel grofheid of halen de schouders op bij zooveel onzin en barbaarschheid. Zij vluchten een tooneel, waar niets tot hun verstand of tot hun hart spreekt, waar walg en ergernis hun elk genot vergallen, en zoeken hunnen troost in de lezing der groote tooneelschrijvers of in Fransche schouwburgen, waar het minder grof toegaat, waar men dikwijls minder Fransch is, waar men ten minste Fransch is met manieren, met geest en beschaafdheid.</p>
<p>En het zijn niet alleen onverschilligen of vijanden onzer moedertaal, die zoo handelen. Ik ken Vlamingen en Hollanders, overtuigde nogal, strijders voor onze heilige zaak, die den Nederlandschen schouwburg vlieden voor den Franschen, en de voorkeur geven aan het oorspronkelijk Fransch tooneel op zijne gebrekkige en veelal gedrochtelijke Vlaamsche of Hollandsche kopij. Of ik hunne handelwijze goedkeur? Geenszins. Ik
<pb n="47"/>bestadig een feit, een beweenlijk feit, en hoezeer ik hunne beweegreden bevroed, aarzel ik niet te verklaren, dat zij ongelijk hebben, dat ook zij van gedrag moeten veranderen. Immers door schouwburgen te verlaten, alwaar hun kunstgevoel geene bevrediging vindt, gaan zij rechtstreeks de verbetering dier schouwburgen tegen. Zij toonen zich ikzuchtig, vermits zij hun eigen genot boven de vervulling eens duurbaren plichts stellen. Wilden zij zich de moeite getroosten hunnen invloed te doen gelden, van het recht tot goedof afkeuring gebruik te maken, dat elk toeschouwer aan het bureel koopt, hoeveel goed zouden zij niet kunnen stichten, hoe krachtig zouden zij niet kunnen medewerken tot beleering en beteugeling der overmoedige onwetendheid, welke hunne onthouding, hunne verwijdering thans nog overmoediger maakt?</p>
<p>Ook de Staats- en stadsbesturen moeten aan de samenwerking deel nemen, heb ik gezegd. Laat ons rechtvaardig zijn: het Hollandsche Staatsbestuur schijnt zich weinig om de zaak te bekreunen; doch van het Belgische hebben wij niet te klagen, en men moet door partijhaat verblind zijn, om, gelijk sommige menschen, te beweren, dat het den Vlaamschen schouwburg aan zijn lot overlaat. De waarheid is, dat ons Gouvernement veel meer voor dien schouwburg doet, dan hij in de tegenwoordige omstandigheden verdient, en dan zij doen, die over verwaarloozing van wege het Staatsbestuur klagen. Alleen mogen wij verlangen, dat zijne voortreffelijke bedoelingen niet te
<pb n="48"/>schande gemaakt worden door de personen, die ze het best zouden moeten begrijpen, dat het een waakzaam oog houde over de samenstelling en de werkzaamheden der comiteiten en jurys, gelast de stukken te keuren. - Wat de stadsbesturen betreft, hunne houding laat tot hiertoe in België oneindig te wenschen, en buiten het Antwerpsche ken ik er geene, die zich over de behoeften onzes tooneels bekommeren. Ik geloof nochtans, dat zoowel die van Brussel, Gent en Brugge<note n="(1)" place="foot">Te Brussel en te Gent zijn inderdaad met behulp van Staats- en stadsbestuur <hi rend="i">nationale schouwburgen</hi> opgericht, die echter, evenmin als de Antwerpsche, er naar streven <hi rend="i">nationaal</hi> te zijn, als altoos dewijl de leiding aan onbevoegden blijft toevertrouwd.</note>, als die van anderen kleinere steden, zich zouden verplicht zien hunne onverschilligheid of vijandelijkheid door deelneming te vervangen, ja toereikende hulpgelden te verleenen, indien allen, die belang in het tooneel stellen, hunne pogingen vereenigden, er gezamenlijk naar streefden onzen schouwburg uit zijne vernedering te trekken en hem dwongen eindelijk zijnen naam <hi rend="i">nationaal</hi> te rechtvaardigen.</p>
<p>Het is aldus, beste Hiel, dat ik de verandering in onze gedragslijn, dat ik de samenwerking versta, waarvan men alleen de redding onzes tooneels mag verhopen. Is die samenwerking mogelijk? ziedaar geheel de vraag. Eenigen zeggen ja; anderen neen. Voor mij, ik belijd, dat ik het niet weet. Wat ik weet, is, dat elk ander middel, dat elke afzonderlijke poging, zelfs de krachtigste, vruchteloos blijven zal, zoolang
<pb n="49"/>zij niet door die samenwerking wordt geschraagd. Wat ik nog weet, is, dat het hoog tijd wordt ons tooneel te redden, en dat hoe langer wij wachten, hoe moeilijker het wordt het kwaad uit te roeien. Wat men ook poche, de toestand wordt dagelijks slechter, ons tooneel gaat dagelijks achteruit, niet alleen ten aanzien der oorspronkelijkheid, maar ook der eigenlijke tooneelkunst. Vóor weinige jaren kon men nog vertalingen naar bezadigde, degelijke Fransche schrijvers opvoeren; thans niet meer. Zeer natuurlijk: het bederf wint veld. Zulks herinnert mij het zeggen van een voornamen Franschen tooneelist, die vòor ettelijke jaren de <hi rend="i">hervormers</hi> van den Nederlandschen schouwburg of liever de tooneelbazen, welke zich dien titel aanmatigen, aan den gang zag. Hij bemerkte, hoe zij, schrijvers en tooneelisten, van het eene uit erste naar het andere, van het verouderde Hoogduitsch tot het moderne Fransch, van den te kalmen Kotzebue tot de te woeste Parijsche <hi rend="i">faiseurs</hi> oversloegen, en het goedig, onervaren Vlaamsche en Hollandsche publiek in eens van <hi rend="i">Armoede en Grootheid</hi>, van <hi rend="i">Menschenhaat en Berouw</hi> tot <hi rend="i">Paljas, Kaporaal Simons</hi> en andere <hi rend="i">Voddenrapers</hi> deden overstappen. ‘Dompelaars,’ riep hij ‘die niet vreest het gevoel uwer toeschouwers te verstompen! Uw publiek is tevreden met stille toestanden, met wijze stukken, en gij zijt dwaas genoeg het aan gewrochten met <hi rend="i">vitriolische effecten</hi> te gewennen! Wat zult gij het later opdisschen? Na zijne maag met al die sterkgekruide, pimentrijke spijzen te hebben volgepropt, zult gij het niet meer tot
<pb n="50"/>eenvoudigen, gezonden kost kunnen terugbrengen.’ De man had gelijk. Waar is tegenwoordig het Nederlandsch publiek, dat nog zachte, fijngevoelige, stilroerende, echt geestige, degelijke, literarische, zelfs vertaalde, stukken waardeert, zal ik niet zeggen, maar verdraaglijk vindt? Ik zoek het te vergeefs. Vóor weinige maanden werd een verdienstelijk Hollandsch artist te Antwerpen schandelijk uitgefloten, omdat hij zich verstoutte in een ordentelijk stuk op te treden. In dezelfde stad en elders moeten de tooneelisten, zelfs de <hi rend="i">gevierde</hi>, zich niet zelden tot grappenmakers en hansworsten vernederen, om hunne toeschouwers aan het lachen te krijgen; tot aaszaktoeren en barakspelerskunsten, tot buskruid en geweerschoten, tot uitstalling van vrouwelijke figuranten en wat dies meer de toevlucht nemen, om hun bedorven publiek te treffen en naar den schouwburg te lokken<note n="(1)" place="foot">In den laatsten tijd zijn er de optochten met paarden, fakkels en Bengaalsch vuur, enz. bijgekomen, en is men zoogenaamde <hi rend="i">revues</hi>, het misselijkste, wat men het Fransch tooneel konde ontleenen, beginnen op te voeren.</note>.</p>
<p>Zoo verre zijn wij gekomen; en slaan wij de handen niet spoedig ineen, het zal nog verder gaan, het zal wellicht zoo erg worden, dat aan geene redding meer te denken valt. De tooneelisten beklaag ik niet: zij hebben het gezocht en krijgen hun verdiend loon: zij worden gestraft door datgene, waarmede zij hebben gezondigd. Zij hebben de waardigheid hunner kunst, hunner zending miskend, en het is rechtvaardig, dat
<pb n="51"/>zij in hunne waardigheid gekastijd worden. Zoo ik iemand beklaag, dan is het ons verachterd, goedaardig Nederlandsch publiek, dat in den schouwburg zoude moeten leeren en er slechts lessen van smaak- en zedenbederf ontvangt; dan is het ons tooneel, hetwelk zooveel goed zou kunnen stichten en zooveel kwaad doet; dan is het onze literatuur, die door dien staat van zaken niet weinig lijdt; dan zijn het onze ernstige tooneelschrijvers, wier taak men meer en meer verzwaart, wier vaderlandsch streven men meer en meer tegenwerkt.</p>
<p>Eene laatste aanmerking. Men heeft beweerd, men beweert nog, dat ons niets anders ontbreekt, dan... een tooneelschrijver van genie, een groot man. Hij zoude alles overheerschen, alles medesleepen, alles dwingen zijn spoor te volgen, meent men. Ik ben van gevoelen, dat de tooneelschrijver van genie niet het minste zoude tot stand brengen. Hij zoude prachtige stukken schrijven, die met genoegen zouden gelezen worden door den kleinen hoop, maar die evenmin zouden gespeeld en gesmaakt worden, als zoovele andere, welke door de driejaarlijksche en andere prijskampen worden opgeleverd. Om alles te kunnen overheerschen, alles mede te sleepen, zou de geniale man moeten verstaan worden door de lieden, die ons tooneel regeeren, en dat zoude hij niet. Hij zou dus nutteloos meesterwerken voortbrengen. Men zoude zijne voortreffelijkheid loochenen; het groote publiek zoude amen en ja zeggen, en de kleine verlichte hoop zoude alles blauw blauw laten,
<pb n="52"/>in het besef zijner onmacht, dat is al. Na eenigen tijd vruchteloos te hebben gekampt, zou de tooneelschrijver van genie, ofwel zijn eigen talent betwijfelen, ofwel begrijpen, dat in den tegenwoordigen toestand elke afzonderlijke poging moet schipbreuk lijden, dat het kwaad te diep geworteld is om voor de werking van éen enkelen persoon te zwichten, en tot de overtuiging komen, dat het slechts door de samenwerking van de vereenigde krachten der weldenkenden met vrucht kan bestreden worden. Men zal misschien mij het voorbeeld van Lessing, Schiller en Goethe, de scheppers van den Hoogduitschen schouwburg, aanhalen. Men vergete echter niet, dat de moeilijkheden, welke zij moesten overwinnen, slechts een gedeelte waren van die, waarmede wij hebben te kampen. Hun publiek, hunne tooneelspelers waren bedorven, indien men wil; maar zij waren niet onwetend, zij waren niet van alle letterkundige opvoeding verstoken, zij waren niet almachtig, gelijk de onze. Zij konden de gewrochten dier groote schrijvers verstaan en waardeeren; en zij konden ze niet willekeurig van het tooneel weren. Dat het bij ons geheel anders is, dat wij moeten beginnen met de alleenheersching der onwetendheid en onkunde te bestrijden, om daarna onze tooneelisten en het meerendeel onzer toeschouwers te beschaven en te verlichten, meen ik genoeg te hebben bewezen.</p>
</div>
</div>
<div type="chapter">
<interpGrp>
<interp type="primair" value="18780000"/>
<interp type="secundair" value="frank01"/>
</interpGrp>
<pb n="53"/>
<head rend="h3">Jacques Cazotte en Le diable amoureux<note n="(1)" place="foot">Deze studie werd voor de eerste maal gedrukt in het tijdschrift <hi rend="i">de Tijdspiegel</hi>, jaargang 1878. - 's Gravehhage, D.A. Thieme.</note>.</head>
<p>Veel is reeds, veel wordt nog dagelijks geschreven over den nadeeligen invloed, door sommige lettergewrochten op de lezers uitgeoefend. Vóor eenige jaren gaf een onzer Fransch-Belgische schrijvers<note n="(2)" place="foot">Charles Potvin. <hi rend="i">De la Corruption littéraire en France</hi>, - Bruxelles, C. Muequardt, 1873.</note> een lijvig boekdeel uit, om te betoogen, hoe verderfelijk zekere Fransche romans, drama's, letterwerken van allen aard voor het Fransche volk geweest zijn; hoe Frankrijk al de rampen, waaraan het in den laatsten tijd ten prooi was, zoowel als de zedeloosheid, welke te Parijs en in andere groote Fransche steden heerscht, in de eerste plaats aan de zedelooze schriften van de corypheeën zijner literatuur te wijten heeft.</p>
<p>Dat die zienswijze niet van overdrijving is vrij te
<pb n="54"/>pleiten, hoeven wij niet te zeggen. Zeker, de geestesvoortbrengselen van menig Fransch schrijver op het einde der vorige en in de tegenwoordige eeuw hebben kwaad gesticht. Zoo het waar is, dat Goethe's <hi rend="i">Werther</hi> den sentimenteelen zelfmoord in de mode bracht, gelijk Schiller's <hi rend="i">Raüber</hi> de Leipziger studenten met de <hi rend="i">heldendaden</hi> van het rooversleven deden dwepen; niet minder waar is het, dat, onder ander, de <hi rend="i">Nouvelle Hêloïse</hi> van Jean Jacques Rousseau en meer dan éen werk van den genialen Diderot en den overvruchtbaren Voltaire een beweenlijken invloed op een groot getal lezers uitoefenden. Evenmin valt te loochenen, dat de lezing van sommige gewrochten van Victor Hugo, de beide Dumas, Frédéric Soulié, Balzac, George Sand en, in de laatste jaren, van Ernest Feydeau, Emile Gaboriau en Zola, om van geene min bekende te gewagen, voor Frankrijk en de Franschen erge gevolgen na zich sleepte. Toch kunnen wij niet toegeven, dat door den invloed dier schriften Frankrijk geworden is, wat wij het heden ten dage zien. Gelijk wij 't vroeger elders zegden, heeft een volk immer niet alleen het staatsbestuur, maar tevens de literatuur, welke het verdient. ‘Poets are abstract and brief chronicle of the time,’ oordeelt Shakespeare; en die weinige woorden leggen meer uit, dan een dozijn boekdeelen, als dat des Heeren Potvin. Met het stelsel van centralisatie, dat Frankrijk beheert, is Parijs geheel Frankrijk. Parijs nu is verkankerd tot op het been. Elders, te Londen, te Weenen, te Berlijn, enz. is er
<pb n="55"/>veel onzedelijkheid; doch zij steekt er niet fier het hoofd op, zij is er niet de koningin van den dag. Dat doet, dat is zij te Parijs. En de Fransche schrijvers maken deel van de Parijsche bevolking en zoeken inzonderheid Parijs te behagen. Daar zij weten, dat zij 't niet altoos kunnen met zedelijke strekkingen, nemen zij weleens de toevlucht tot onzedelijke en, dikwijls ook onder literarisch oogpunt, verderfelijke schriften. Men zoude dus wellicht der waarheid meer nabijkomen, wilde men de stelling des Fransch-Belgischen schrijvers omkeeren en de onzedelijkheid van een gedeelte der Fransche literatuur sedert ruim eene eeuw aan de onzedelijkheid van een gedeelte, een groot gedeelte der Fransche natie toeschrijven, waarvan die literatuur, eilaas! vaak maar al te getrouw de zeden en gewoonten, de denk- en handelwijze weerspiegelt.</p>
<p>&nbsp;</p>
<p>Doch komen wij tot ons onderwerp.</p>
<p>Ons voornemen is geenszins den invloed van sommige letterwerken te loochenen, zelfs niet dien te bespreken. Wat wij in dit opstel ons hebben voorgesteld, is eenvoudig de aandacht te vestigen op een ander niet min betreurlijk verschijnsel, dat niet minder onze aandacht verdient en dat meestal, zooniet onbemerkt, toch onbesproken blijft. Wij bedoelen den invloed, dien weleens een boek uitoefent, niet op hen, die het lezen, maar, wat voor velen misschien zonderlinger klinkt, op hem, die zelf het vervaardigde.</p>
<pb n="56"/>
<p>En nochtans ontbreken de bewijzen niet, dat het werkelijk zoo kan wezen, nog meer, dat het werkelijk dikwijls zoo is. In de literarische geschiedenis van meer dan een volk treffen wij er zoo talrijke voorbeelden van aan, dat daaromtrent niet de geringste twijfel kan bestaan. Wij willen een dier voorbeelden aanhalen, dat ons meer dan menig ander heeft getroffen, en dat wij derhalve meer dan vele andere geschikt achten, om hen te overtuigen, die voor alsnog niet in ons gevoelen zouden deelen.</p>
<p>In de vorige eeuw leefde in Frankrijk een niet onverdienstelijk letteroefenaar, die zekeren dag, zeer waarschijnlijk door het lezen van Engelsche of Hoogduitsche schriften in dien aard, op den inval kwam een fantastisch verhaal te vervaardigen. Hij volvoerde zijn besluit en verrijkte de Fransche literatuur - tot dan tamelijk arm aan dergelijke gewrochten, - met een der zonderlingste fantastische romans, welke ooit werden geschreven. Wij bedoelen Jacques Cazotte en zijn vermaarden, om niet te zeggen beruchten, <hi rend="i">Diable amoureux;</hi> waarvan onlangs eene nieuwe, allerliefste uitgave te Parijs verscheen<note n="(1)" place="foot"><hi rend="i">Collection des Petits Chef-d'oeuvre</hi>. - <hi rend="i">Le Diable amoureux</hi> de Jacques Cazotte, avec une introduction par Alexandre Piedagnel. - Paris, Librairie des Bibliophiles, 1877.</note>.</p>
<p>Tot hiertoe niets ongewoons. Dat een schrijver door kennismaking met de werken anderer natiën wordt aangespoord, om, op zijne beurt, zijne krachten in een schier nog onbeoefend vak te beproeven, zien wij
<pb n="57"/>dagelijks gebeuren. Dat de proef, vooral door hare nieuwheid, bij het publiek een ongemeenen bijval vond, is even natuurlijk. Hierbij bleef het echter niet. Door het schrijven van dit werk en door den bijval, dien het allerwege ontmoette, werd het verstand van den arme Cazotte letterlijk beneveld. Hij raakte op den duur het spoor zoo geheel bijster, dat hij eindigde met zelf, in zekeren zin, aan het bestaan der scheppingen van zijn brein te gelooven, en zich den naam verwierf van een dweper, een geestenziener der ergste soort, van een mystieker, een visionnaris, wiens dwaze inbeeldingen voor die van een Jacob Böhm en een Swedenborg niet moesten onderdoen.</p>
<p>&nbsp;</p>
<p>Het is waar, dat hij al vroeg blijken van een bijzonderen aanleg voor het geheimzinnige en fantastische had gegeven. In 1720, te Dijon, uit welstellende ouders geboren, ontving Jacques Cazotte zijne eerste opleiding in het Jezuïeten-collegie aldaar. Door een zijner broeders, groot-vicaris van M. de Choiseul, bisschop van Chalons, naar Parijs ontboden, werd hij bij het bestuur van het zeewezen geplaatst. In 1747 bekleedde hij het ambt van commissaris bij hetzelfde bestuur. Toen reeds hield hij zich sedert geruimen tijd met letterarbeid, inzonderheid met dichtkunst, onledig. In het salon van zijn stadgenoot Raucourt, alwaar nu en dan kunstenaars, geleerden en literatoren
<pb n="58"/>vergaderden, las hij zijne eerste gewrochten voor. Het waren fabels en liederen, en in meer dan een konde men van toen af denkbeelden en gedachten zien doorschemeren, welke dien aanleg verrieden.</p>
<p>Tot den post van controleur benoemd op het eiland Martinika, verliet Cazotte Frankrijk. Verscheidene jaren leefde hij nagenoeg onbekend in die Fransche bezitting. Hij huwde er Mej. Elisabeth Roignan, dochter van den eersten rechter des eilands. Met een verlof naar Parijs teruggekeerd, liet hij er enkele zijner gedichten verschijnen. Het waren meestal balladen, waarvan vooral twee veel opgang maakten. Daar zij ons in het gemoedsleven des dichters meer dan al andere een blik laten werpen, en, althans gedeeltelijk, de ongelukkige afdwalingen verklaren, waarin hij later moest vervallen, zal het niet ongepast zijn ze hier nader te beschouwen.</p>
<p>&nbsp;</p>
<p>De eerste dier balladen is getiteld: <hi rend="i">La Veillée de la bonne femme</hi>. Men wil, dat hij ze voor Mevr. Poissonnier, zijne vriendin, voedster van den hertog van Bourgogne, vervaardigde, die hem een lied gevraagd had, om haar koninklijken voedsterling in slaap te zingen; doch 't valt moeilijk aan te nemen. Hij was destijds nog te zeer een man van verstand, om niet te beseffen, hoe een zoo somber lied geenszins tot wiegelied voor den vermoedelijken erfgenaam der
<pb n="59"/>Fransche kroon konde dienen. Wat er van zij, ziehier den aanvang der ballade:</p>
<lg type="poem">
<l rend="; 1tab">Tout au beau milieu des Ardennes,</l>
<l>Est un château sur le haut d'un rocher,</l>
<l rend="; 1tab">Où fantômes sont par centaines:</l>
<l>Les voyageurs n'osent en approcher.</l>
<l rend="; 3tab">Dessus ses tours</l>
<l rend="; 2tab">Sont nichés les vautours,</l>
<l rend="; 2tab">Ces oiseaux de malheur.</l>
<l>Hélas! ma bonne, hélas! que j'ai grand' peur!</l>
<l>&nbsp;</l>
<l rend="; 1tab">Tout à l'entour de ses murailles</l>
<l>On croit ouir les loups-garous hurler,</l>
<l rend="; 1tab">On entend traîner des ferrailles,</l>
<l>On voit des feux, on voit du sang couler;</l>
<l rend="; 3tab">Tout à la fois,</l>
<l rend="; 2tab">De très-sinistres voix</l>
<l rend="; 2tab">Qui vous glacent le coeur.</l>
<l>Hélas! ma bonne, hélas! que j'ai grand' peur!</l>
</lg>
<p>Die aanhef belooft, niet waar? - Welnu, het vervolg is dien aanhef waardig. Zekeren dag komt in dit akelige slot een dapper ridder, Sire Enguerrand, die uit Spanje terugkeert. Men vertelt hem van de geesten en spoken, die het hanteren. Hij laat zich evenwel niet afschrikken, maar geeft integendeel het besluit te kennen in het spookkasteel te overnachten. Weldra ondervindt hij, dat men hem de waarheid heeft gezegd. Om middernacht ontstaat een schromelijk gedruisch. Een verdoemde, te midden van eene schaar helsche geesten, wordt door het vertrek gesleurd. De schim eener vrouw vervolgt hem, met een dolk gewapend, dien zij dreigt hem door het hart te boren. Ridder
<pb n="60"/>Enguerrand blijft onvervaard. Hij vraagt wat de verdoemde heeft misdaan, en verneemt, dat deze de gewezen aalmoezenier is van graaf Anselm. Hij verslingerde op de dochter zijns meesters en, wanhopende van haar in zijne schuldige liefde te doen deelen, verkocht hij den duivel zijne ziel, om tot zijn doel te geraken. Zoo gelukte het hem de jonkvrouw door geweld in zijne macht te krijgen. Zij dreigde echter hem bij haar vader aan te klagen, weshalve de snoodaard niet aarzelde haar laffelijk te vermoorden. Niet lang hierna werd hij door den booze onder de gedaante van een bok ter helle gevoerd en alle nachten terug in het kasteel gebracht, om er op bovenbeschreven wijze te worden mishandeld en gefolterd.</p>
<p>Sire Enguerrand stelt aan al die spokerij een einde met eenvoudig een kruis te slaan. De verdoemde, de duivel en de schim der vrouw verdwijnen, als bij tooverslag. De ballade besluit met de vrouwen voor de ijdelheid en de mannen voor den omgang met den booze te waarschuwen.</p>
<p>&nbsp;</p>
<p>De tweede ballade heet: <hi rend="i">les Prouesses inimitables d'Ollivier, marquis d'Edesse</hi>. Zij telt ruim dertig koepletten en begint aldus:</p>
<lg type="poem">
<l>La fille du comte de Tours,</l>
<l>Hélas! des maux d'enfant l'ont pris;</l>
<l>Le comte, qui sait ses amours,</l>
<l>Sa fureur ne peut retenir:</l>
<pb n="61"/>
<l>‘Qu' on cherche mon page Ollivier,</l>
<l>Qu' on le mette en quatre quartiers...’</l>
<l>- Commère, il faut chauffer le lit:</l>
<l>N' entends-tu pas sonner minuit?</l>
</lg>
<p>In het vervolg worden de heldenfeiten van Ollivier beschreven, die het slot zijns meesters ontvlucht en, door dezen nagezet, hem herhaalde malen het leven redt of spaart, hem telkens vragende: ‘Welnu, wilt gij mij nog laten vierendeelen?’ Daar hij, bij dat al, geene vergiffenis kan bekomen, zegt hij Frankrijk vaarwel en gaat in het Heilig Land tegen de ongeloovigen strijden. Van een heremiet, die op den Libanon zijne kluis heeft, verneemt hij uit een tooverspiegel, of liever een glas water, dat zijne geliefde in een akeligen kerker zucht, na hem een zoon te hebben gebaard, die, in een woud te vinden gelegd, thans door eene hinde wordt opgevoed. In denzelfden tooverspiegel ziet hij, dat het kasteel des graven van Tours door Richard, hertog van Bretanje wordt belegerd. Hij snelt terug naar Frankrijk, bestrijdt dien hertog, dwingt hem het beleg op te breken, verlost de jonkvrouw, verzoent zich met haar vader en vindt zijn zoon weder.</p>
<p>Deze ballade, die, als het ware, nog meer bijval verwierf dan de eerste, werd later door Cazotte omgewerkt, op aanraden van den academieker Moncrif. Hij bracht ze in proza, breidde ze uit bij middel van vele boertige en fantastische tooneelen, en liet ze opnieuw
<pb n="62"/>onder den vorm van eene soort van ridderroman verschijnen.</p>
<p>Bij het eindigen van zijn verlof, toog Jacques Cazotte andermaal naar Martinika. Het was aldaar, dat hij zijn <hi rend="i">Ollivier</hi> onder den nieuwen vorm schreef. Tenzelfden tijde vervaardigde hij een ander verhaal: <hi rend="i">le Lord impromptu</hi>, dat mede zeer in den smaak schijnt te zijn gevallen. Doch weldra vinden wij hem weer in Frankrijk, dat hij deze reis niet meer moest verlaten. Zijn broeder was overleden en had hem tot, algemeenen erfgenaam van zijn aanzienlijk vermogen verklaard. Cazotte was dus rijk en nam zijn afscheid Uit den staatsdienst. Men schonk hem den eeretitel van algemeen commissairs van het zeewezen. Hij vestigde zich in het huis zijns broeders te Pierry, bij Epernay, om er voortaan uitsluitelijk voor de beoefening der fraaie letteren te leven.</p>
<p>Door den opgang, dien de omwerking en uitbreiding van zijnen roman <hi rend="i">Ollivier</hi> en zijne novelle <hi rend="i">le Lord impromptu</hi> maakten, aangemoedigd, ging Cazotte voort met proza te schrijven. Hij besloot thans een werk van langeren adem te ondernemen, en vervaardigde zijn veelbesproken <hi rend="i">Diable amoureux</hi>. Nademaal het vooral met het doel is de noodlottige gevolgen te doen uitschijnen, welke die roman voor hem moest na zich sleepen, zal men ons toelaten dit werk nogal breedvoerig te ontleden. 't Is het eenigste middel, om den lezer op de hoogte te brengen en hem die gevolgen verstaanbaar te maken. Wij geven eerst het woord aan
<pb n="63"/>Cazotte, en laten hemzelven verhalen. Ziehier hoe hij zijn held, een jongen Spaanschen edelman, Don Alvarez van Maravillas, laat spreken:</p>
<p>‘Op mijn vijf-en-twintigste jaar diende ik als kapitein bij de lijfwacht van den koning van Napels. De officieren dier lijfwacht leefden te zamen als goede wapenmakkers en als vroolijke, lichtzinnige knapen: de vrouwen, het spel en de wijn, zooverre de beurs reikte. Wij dachten er niet aan opnieuw ingetogen en weer ernstig te worden, dan nadat al ons geld was verteerd. Alsdan werden wij gewoonlijk echte wijsgeeren, en praatten van den morgen tot den avond zeer verstandig over de verhevenste en diepzinnigste onderwerpen.</p>
<p>Zekeren avond zaten wij vrij talrijk bijeen. Daar wij geen anderen troost hadden dan eene kleine flesch Cypruswijn en eenige droge kastaniën, werd lang en breed geredekaveld over allerlei onderwerpen en wijsgeerige stoffen. Eindelijk viel het gesprek op <hi rend="i">cabalistiek</hi> en <hi rend="i">cabalisten</hi>, dat is op geestenbezwering en geestenbezweerders.</p>
<p>Sommigen onder ons beweerden, dat de cabalistiek eene wezenlijke kunst was met stellige regels, en waarvan de werkingen onfeilbaar waren; anderen hielden, daarentegen, staande, dat zij een samenraapsel was van dwaasheden, de bron van veel bedriegerijen en schurkenstreken, een middel om eenvoudige en lichtgeloovige lieden te bedotten en kinderen te paaien. De oudste officier van 't gezelschap, een Vlaming, rookte zijne pijp op eene wijze, die duidelijk te kennen
<pb n="64"/>gaf, dat hij den ganschen woordenstrijd voor ijdel gesnap hield, en sprak geene enkele silbe. Zijne koele houding en zijne verstrooidheid vormden een zonderling schouwspel, te midden van de algemeene luidruchtigheid en het oorverdoovende geraas der twistenden. Zij belett'en mij deel te nemen aan een gesprek, dat overigens te ordeloos gevoerd werd, om mijne belangstelling in hooge mate te wekken.</p>
<p>Wij bevonden ons op de kamer van den rooker. Het was vrij laat in den nacht, toen onze makkers opbraken. Ik liet ze allen vertrekken, en bleef alleen met den Vlaming.</p>
<p>Hij rookte rustig zijne pijp voort. Ik zat een geruimen tijd zonder te spreken, de ellebogen op de tafel. Eindelijk kwam hij tot het besluit den mond te openen:</p>
<p>- “Jongeling,” sprak hij, “gij hebt dezen avond veel nutteloos gesnap gehoord. Waarom hebt gij u uit den redestwist teruggetrokken?”</p>
<p>- “'t Is,”’ antwoordde ik, ‘dat ik liever zwijg, dan dingen goed of af te keuren, die ik niet ken. Ik weet niet eens wat het woord <hi rend="i">cabalistiek</hi> beteekent.’</p>
<p>- ‘Het woord heeft verschillende beteekenissen,’ hernam de oude; ‘maar de beteekenissen van het woord zijn niet in het spel. 't Is van de zaak zelve, dat ik spreken wil.’</p>
<p>- ‘Welnu, de zaak?’</p>
<p>- ‘Gelooft gij, dat er eene kunst of wetenschap bestaat, die ons leert de andere metalen in goud en
<pb n="65"/>zilver om te smelten en de geesten te bezweren, tot gehoorzaamheid te dwingen?’</p>
<p>- ‘Ik weet niets van de geesten, te beginnen met den mijnen, tenzij dat ik zeker ben van zijn bestaan. Wat de metalen betreft, ik ken de waarde van een <hi rend="i">carlino</hi> in het spel, de herberg en elders, en kan niets verzekeren of loochenen betreffende den aard der eenen en der andere, de wijzigingen en indrukken, welke zij kunnen ondergaan.’</p>
<p>- ‘Ziedaar, jonge makker, ik houd veel van uwe onwetendheid. Zij is oneindig meer waard, dan de leerstelsels onzer gezellen. Gij ten minste verkeert niet in dwaling, en indien gij niet geleerd zijt, gij kunt geleerd worden. Uw aard, de vrijmoedigheid uwer inborst, de juistheid uws oordeels bevallen mij. Ik weet iets meer, dan de gewone stervelingen. Zweer mij het strengste geheim op uw woord van eer, beloof mij voorzichtig te wezen, en gij zult mijn leerling worden.’</p>
<p>Het voorstel lachte mij bijzonder toe. Ik aarzelde niet het Soberano - onder dien naam was de Vlaming bij de lijfwacht bekend, - openhartig te verklaren.</p>
<p>- ‘Uw voorstel, mijn waarde Soberano,’ zegde ik, ‘is mij zeer welkom. De nieuwsgierigheid is bij mij een ware hartstocht. Ik zal u volgaarne bekennen, dat ik weinig smaak in de gewone wetenschappen vind. Immer hebben zij mij te zeer beperkt toegeschenen, en ik heb, als door ingeving, die hoogere kringen geraden, tot welke gij mij wilt verheffen. Doch wat is
<pb n="66"/>de eerste sleutel der wetenschap, waarvan gij gewaagt? Moest ik gelooven wat onze vrienden dezen avond zegden, dan zouden het de geesten zelven zijn, die ons onderrichten en beleeren. Kan men werkelijk in die geesten vertrouwen stellen? Kan men met hen in betrekking, in verbond treden?’</p>
<p>- ‘Gij hebt het gezegd, Alvarez: zij kunnen ons onderrichten, en zonder hen kunnen wij niets leeren. Wat betreft de mogelijkheid met hen een verbond te sluiten, ik wil u daarvan een onloochenbaar bewijs leveren.’</p>
<p>‘Onder het spreken was zijne pijp uitgegaan. Hij klopte er driemaal mee op de tafel, om ze van assche te reinigen. Daarna legde hij ze dicht bij mij neder, en de stem verheffende:</p>
<p>- ‘Calderon,’ riep hij, ‘kom mijne pijp halen, vuur ze aan, en breng ze mij terug.’</p>
<p>Hij had nauwelijks het bevel uitgesproken, of de pijp was verdwenen; en voordat ik de zaak had kunnen beredeneeren en mijzelven afvragen, wie die Calderon was, die zijne bevelen moest uitvoeren, was de pijp brandend terug, en had mijn makker zijne geliefkoosde bezigheid kunnen hernemen.</p>
<p>Hij zette die nog eenigen tijd voort, minder om van den tabak genot te hebben, dan wel om de verrassing gade te slaan, die het gebeurde bij mij had teweeggebracht. Daarna opstaande:</p>
<p>- ‘Ik heb de wacht met het aanbreken van den morgen,’ zeide hij: ‘ik moet een weinig rusten.
<pb n="67"/>Begeef u insgelijks te rust, wees verstandig, en wij zullen elkaar weerzien.’</p>
<p>Ik vertrok uiterst nieuwsgierig en vlammende op de nieuwe begrippen, welke ik hoopte eerlang met de hulp van Soberano te krijgen. Ik zag hem des anderdaags en de volgende dagen; ik had geene andere drift meer; ik werd zijne schaduw.</p>
<p>Ik stuurde hem honderd vragen toe. Hij ontweek de eene, en antwoordde op de andere in raadselachtige uitdrukkingen. Eindelijk drong ik bij hem aan op het punt des godsdiensten van zijns gelijken.</p>
<p>- ‘'t Is de natuurlijke godsdienst,’ zeide hij.</p>
<p>‘Wij traden in eenige bijzonderheden. Zijne redeneeringen kwamen beter overeen met mijne neigingen, dan met mijne grondbeginselen. Doch ik wilde mijn doel bereiken, en mocht derhalve niet tegen hem ingaan.</p>
<p>- ‘Gij gebiedt over de geesten,’ zeide ik hem. ‘Ik wil, evenals gij, in betrekking met hen wezen: ik wil het! ik wil het!’</p>
<p>- ‘Gij zijt haastig, gezel. Gij hebt uw proeftijd niet gedaan, geene enkele der voorwaarden vervuld, waarop men onverschrokken die verheven wezens kan naderen.’</p>
<p>- ‘En moet ik lang wachten?’</p>
<p>- ‘Wellicht een paar jaar.’</p>
<p>- ‘Ik zie er van af!’ riep ik. ‘Ik zou middelerwijl van ongeduld sterven.... Gij zijt wreed, Soberano. Gij kunt u geen denkbeeld vormen van de vurigheid der
<pb n="68"/>wenschen, welke gij in mij deedt ontstaan: zij verteren mij....’</p>
<p>- ‘Jong mensch, ik meende, dat gij voorzichtiger waart. Gij doet mij beven, voor u, zoowel als voor mij. Hoe! Gij zoudt u durven blootstellen aan het gevaar, zonder eene der onontbeerlijke voorbereidingen, geesten op te roepen?’</p>
<p>- ‘En wat zou mij kunnen overkomen?’</p>
<p>- ‘Ik zeg niet, dat u juist kwaad zou overkomen. Indien de geesten macht over ons hebben, dan is het alleen onze zwakheid, onze versaagdheid, welke hun die macht geeft. In den grond zijn wij geboren, om over hen te gebieden.’</p>
<p>- ‘Ik zal over hen gebieden!’ riep ik nog.</p>
<p>‘Ja, gij hebt warm bloed; doch verliest gij het hoofd, laat gij u tot zeker punt door hen verschrikken....’</p>
<p>- ‘Zoo men volstaat met hen niet te vreezen, daag ik hen uit mij te verschrikken!’</p>
<p>- ‘Hoe? Zoo gij den duivel zaagt?....’</p>
<p>- ‘Ik zou den prins der duivelen bij de ooren trekken!’</p>
<p>- ‘Bravo! Indien gij van uzelven zoo zeker zijt, moogt gij 't wagen, en beloof ik u te helpen. Vrijdag aanstaande zult gij met mij en twee der onzen het middagmaal gebruiken. Daarna zullen wij het avontuur beproeven.’</p>
<p>&nbsp;</p>
<p>Zoo luidt het eerste hoofdstuk van den roman. Het is de eigenlijke inleiding. In het tweede begint de hande-<pb n="69"/>ling. Dit tweede en het derde zijn de gewichtigste van het gansche boek. Daarom laten wij, liever dan ze te ontleden, nogmals het woord aan Cazotte:</p>
<p>‘Wij waren noch slechts dinsdag,’ vervolgt hij. Nooit werd eene gelievensamenkomst met meer ongeduld te gemoet gezien. De aangeduide vrijdag is eindelijk daar. Ik tref bij mijn wapenmakker twee mannen aan van een niet zeer innemend uiterlijk. Wij middagmalen. Het gesprek loopt over onverschillige dingen.</p>
<p>Na het maal stelt men eene wandeling voor naar de puinen van Portici. Weldra zijn wij op weg; wij komen te Portici aan. Die overblijfselen der eerbiedwaardigste monumenten, thans ingestort, verbrijzeld, verstrooid, met onkruid bewassen, vervullen mijne verbeelding met gedachten, die voor mij iets ongewoons waren.</p>
<p>- ‘Ziedaar,’ zeide ik tot mijzelven: ‘het vermogen des tijds op de gewrochten van den hoogmoed en de nijverheid der menschen.’</p>
<p>Wij treden verder in de ruïnen, en zijn eindelijk, schier op den tast, tusschen de overblijfselen en brokstukken in eene plaats aangekomen zoo duister, dat geen lichtstraal van buiten er kon in doordringen.</p>
<p>Mijn makker voerde mij bij den arm. Hij houdt stil; ik blijf staan. Een van het gezelschap slaat vuur, en ontsteekt eene waskaars. Het verblijf, waarin wij ons bevonden, wordt, ofschoon karig, verlicht, en ik zie, dat wij onder een vrij wel bewaard gewelf zijn van omtrent vijf en twintig voet vierkant, met vier uitgangen.</p>
<pb n="70"/>
<p>Wij namen het strengste stilzwijgen in acht. Mijn makker trekt, bij middel van een rietstok, die hem onder het gaan tot steun verstrekte, een cirkel rond zich in het mulle zand, dat den grond bedekte, en treedt er uit, na eenige letterteekens in den kring te hebben geschreven.</p>
<p>- ‘Treed in dien cirkel, mijn dappere,’ sprak hij, ‘en verlaat hem niet, voor het tijd is.’</p>
<p>- ‘Verklaar u duidelijker. Wanneer zal het voor mij tijd zijn hem te verlaten?’</p>
<p>- ‘Wanneer alles u zal onderworpen zijn; mocht vóor dien tijd de schrik u tot eene of andere verkeerde handeling voeren, gij zoudt de grootste gevaren loopen.’</p>
<p>Toen gaf hij mij een kort en krachtig bezweringsformulier, met enkele woorden vermengd, die ik nimmer zal vergeten.</p>
<p>- ‘Zeg die bezwering met nadruk op,’ sprak hij, ‘en roep daarna driemaal Beelzebuth op duidelijke wijze, en vergeet vooral niet wat gij beloofdet.’</p>
<p>Ik herinnerde mij; dat ik gepocht had den prins der duivelen bij de ooren te zullen trekken.</p>
<p>- ‘Ik zal woord houden!’ antwoordde ik, daar ik niet wilde terugdeinzen.</p>
<p>- ‘Wij wenschen u een goeden uitslag,’ zegde hij. ‘Zoodra gij gedaan hebt, zult gij ons verwittigen. Gij staat vlak over de deur, die gij moet uitgaan, om u bij ons te vervoegen.’</p>
<p>Zij verwijderden zich.</p>
<pb n="71"/>
<p>Nooit bevond zich een pocher in neteliger toestand. Ik was op het punt hen terug te roepen; doch ik vreesde te zeer voor hen te blozen. En dan, ik had alle hoop moeten opgeven. Ik bleef dus moedig ter plaatse, alwaar ik stond, en raadpleegde een oogenblik mijzelven.</p>
<p>- ‘Men heeft mij willen bang maken,’ zegde ik; ‘men wil zien, of ik een bloodaard ben. De lieden, die mij op de proef stellen, zijn twee schreden van hier, en, na mijne bezwering, moet ik mij aan eenige poging hunnerzijds verwachten, om mij te verschrikken. Houden wij ons goed; laten wij de spotternij tegen de spotters keeren.’</p>
<p>Deze beraadslaging duurde niet lang, ofschoon ze wel wat verhinderd werd door het gekrijsch der uilen en andere nachtvogels, die de omstreken en zelfs mijne spelonk bewoonden.</p>
<p>Door mijne overwegingen een weinig gerustgesteld, zet ik mij schrap, en poog mij te vermannen. Ik spreek de bezwering uit met vaste en duidelijke stem, en, den toon verheffende, roep ik driemaal en na korte tusschen poozen: Beelzebuth.</p>
<p>Eene siddering grijpt mij aan; mijn haar rijst te berge.</p>
<p>Nauwelijks heb ik driemaal den naam Beelzebuth uitgegalmd, of vlak tegenover mij gaat, boven in het gewelf, een venster wijd open. Een lichtstroom schitterender dan het zonnelicht schiet door de opening.... Een kameelskop, zoo afschuwelijk door zijne grootte
<pb n="72"/>als door zijn vorm, vertoont zich in het venster. De ooren vooral waren van ongewone lengte.... Het schromelijke spooksel opent den muil, en op een toon, in volmaakte overeenstemming met het overige der verschijning, antwoordt het mij: ‘<hi rend="i">Che vuoi</hi><note n="(1)" place="foot">Wat verlangt gij?</note>?’</p>
<p>Al de gewelven, al de spelonken der omgeving weergalmen als om strijd van het afgrijselijke ‘<hi rend="i">Che vuoi</hi>?’</p>
<p>Onmogelijk mijn toestand af te malen. Ik zoude niet kunnen zeggen, wat mijn moed verstaalde en mij belette in zwijm te vallen, bij het aanschouwen van het vervaarlijk tafereel, bij het vernemen van het nog schromelijker geluid, dat mij in de ooren klonk.</p>
<p>Ik voelde de noodzakelijkheid mijne krachten te verzamelen; want het koude zweet brak mij uit en dreigde ze mij teenemaal te rooven. Ik deed eene poging op mijzelven.</p>
<p>Onze ziel moet zeker veelomvattend zijn en eene wonderlijke veerkracht bezitten. Eene menigte gewaarwordingen, gedachten, overwegingen bestormen mijn hart, verdringen elkaar in mijn geest, en maken samen gelijktijdig indruk op mijn gemoed.</p>
<p>De ommekeer grijpt plaats, ik word mijn schroom meester. Ik staar het spook stout aan:</p>
<p>- ‘Wat wilt, wat beweert gijzelf, vermetele,’ roep ik luid, ‘dat gij u onder die gruwelijke gedaante durft vertoonen?’</p>
<pb n="73"/>
<p>De verschijning aarzelt een oogenblik:</p>
<p>- ‘Gij hebt mij ontboden,’ spreekt zij op zachteren toon.</p>
<p>- ‘Sedert wanneer zoekt de slaaf zijn gebieder te verschrikken?’ hervat ik. ‘Indien gij mijne bevelen komt halen, neem dan eene betamelijke gestalte aan en een nederigen toon.’</p>
<p>- ‘Meester,’ vraagt het spooksel, ‘in welke gestalte zal ik mij aanbieden, om u aangenaam te zijn?’</p>
<p>Het eerste denkbeeld, dat mij te binnenschoot, was dat eens honds.</p>
<p>- ‘Kom onder den vorm eens patrijshonds,’ antwoordde ik.</p>
<p>Ik had nauwelijks het bevel gegeven,of de afschuwelijke kameel steekt den hals wel zestien voet lang uit, bukt den kop tot in 't midden der spelonk en spuwt een witten patrijshond uit met fijne, blinkende huid en ooren, die tot den grond neerhangen.</p>
<p>Het venster is toegegaan. De andere verschijning is verdwenen, en onder het toereikend verlichte gewelf blijven slechts de hond en ik terug.</p>
<p>Mijn zelfvertrouwen was roekeloosheid geworden. Ik verlaat den tooverkring, en steek hem mijn voet toe. De hond likt dien. Ik maak eene beweging, om hem bij de ooren te trekken. Hij gaat op den rug liggen, als om mij om genade te smeeken. Ik zag, dat het een wijfje was.</p>
<p>- ‘Sta op,’ zegde ik hem, ‘ik schenk u vergiffe-<pb n="74"/>nis. Gij ziet, dat ik gezelschap heb. De heeren wachten niet verre van hier. De wandeling moet hen dorstig gemaakt hebben. Ik wil hun een lichten maaltijd aanbieden. Er moeten vruchten, suikergoed, ijs, Grieksche wijnen zijn. Zorg, dat alles in regel zij. Verlicht en versier de zaal zonder groote pracht, doch smaakvol. Tegen het einde van het maal zult gij als virtuoos van den eersten rang verschijnen en eene harp meebrengen. Ik zal u verwittigen, als gij komen moet. Speel uwe rol goed, zing met uitdrukking, en vergeet niet, dat uwe houding moet zedig en betamelijk zijn...’</p>
<p>- ‘Ik zal gehoorzamen, meester; doch op welke voorwaarde?’</p>
<p>- ‘Op die van te gehoorzamen, slaaf. Gehoorzaam zonder tegenspraak of...!’</p>
<p>- ‘Gij kent mij niet, meester; gij zoudt mij min streng behandelen. Ik zoude wellicht tot eenigste voorwaarde stellen u te ontwapenen en u te behagen...’</p>
<p>De hond had nog niet uitgesproken, als ik, mij omwendende, mijne bevelen zie uitvoeren met meerder raschheid dan eene verandering in het gezicht in de opera. De wanden van het onderaardsche gewelf namen eene zachte tint en aangename vormen; het was eene zaal van gejaspeerd marmer. De bouwtrant liet een booggewelf zien, op zuilen rustende. Acht groote kristallen kronen, elk drie waskaarsen dragende, verspreidden door de zaal een helder, gelijkmatig licht.</p>
<p>Weldra worden de tafel en het buffet in orde
<pb n="75"/>gebracht en met toebereidselen voor ons maal bezet. De vruchten en confituren waren van de kostelijkste en zeldzaamste soort en van het schoonste voorkomen. Het porcelein voor den dienst der tafel en het buffet was echt Japansch. De kleine hond liep gedurig over en weer in de zaal, trippelde rond mij, als om den arbeid te bespoedigen en mij te vragen of ik voldaan was.</p>
<p>- ‘Zeer wel, Biondetto,’ sprak ik. ‘Kleed u thans in livrei, en verwittig de heeren, hiernevens, dat ik op hen wacht, en dat de tafel gedekt is.’</p>
<p>Ik had nauwelijks den blik van hem afgewend, als ik een paadje in mijne livrei, zwierig uitgedost en met een zilveren kandelaar, waarin eene brandende waskaars, de zaal zie verlaten. Kort daarop keert hij terug, en leidt mijn makker den Vlaming en zijne beide vrienden binnen.</p>
<p>De verschijning en de uitnoodiging van den paadje hadden hen op iets buitengewoons voorbereid, doch zij verwachtten zich geenszins aan de verandering, welke de spelonk, waarin zij mij gelaten hadden, had ondergaan. Hadde ik het hoofd niet zoo vol gehad, hunne bevreemdingzoude mij gewis vermaakt hebben. Zij gaf zich in luide kreten lucht en vertoonde zich in de ontsteltenis hunner gelaatstrekken, zoowel als in hunne houding.</p>
<p>- ‘Heeren,’ zegde ik tot hen, ‘gij hebt om mijnentwil een langen weg afgelegd, en ons blijft een langen weg af te leggen, om te Napels terug te
<pb n="76"/>wezen. Ik heb gemeend, dat die kleine maaltijd u niet onaangenaam zoude zijn, en dat gij de geringe keus en het gebrek aan overvloed in aanzien der korte tijdruimte, waarover ik beschikte, zult gelieven te verschoonen.’</p>
<p>Mijne ongedwongenheid verbaasde hen nog meer, dan de verandering van het tooneel en het gezicht van het sierlijke maal, waarop zij werden genoodigd. Ik bemerkte het, en besloot weldra éen einde te stellen aan een avontuur, dat ik niette zeer vertrouwde; doch ik wilde zooveel mogelijk er mijn voordeel mee doen, en overdreef zelfs de vroolijkheid, die mijnen aard eigen is.</p>
<p>Ik bad hen dringend aan tafel plaats te nemen. De paadje schoof de stoelen bij met bewonderenswaardige vlugheid. Wij waren gezeten. Ik had de glazen volgeschonken, de vruchten rondgediend, doch mijn mond was de eenige, die zich opende om te spreken en te eten; de overige bleven ongeopend. Intusschen hield ik niet op mijne gezellen tot het nuttigen der lekkere vruchten aan te manen. Mijn geveinsd vertrouwen zegepraalt eindelijk over hunne aarzeling. Zij eten en drinken mede. Ik stel de gezondheid in van het liefste meisje van Napels. Die gezondheid wordt gedronken. Ik spreek van eene nieuwe opera, van eene Romeinsche improvisatorin, die onlangs is aangekomen, en wier begaafdheden aan het hof veel opgang maken. Ik kom terug op de muziek en andere kunsten, ,en doe mijne makkers de schoonheid bewon-<pb n="77"/>deren van eenige prachtige marmerwerken, die zich in de zaal bevinden. Eene flesch is ledig en wordt door eene betere vervangen. De paadje is overal op hetzelfde oogenblik, en de dienst laat niets te wenschen. Ik werp een heimelijken oogslag op den knaap. Verbeeld u den Liefdegod in de kleedij eens paadjen. Mijne tafelmakkers blikken, van hunnen kant, hem steelswijze aan, met een gelaat, waarop verbazing, bewondering en onrust te lezen stonden. De eentonigheid van dien toestand beviel mij niet. Ik begreep, dat het tijd werd voor afwisseling te zorgen.</p>
<p>- ‘Biondetto,’ sprak ik tot den paadje, ‘de Signora Fiorentina heeft beloofd mij eenige stonden te schenken. Ga zien, of zij niet is aangekomen.’</p>
<p>Biondetto verlaat het vertrek. Nog hadden mijne gasten den tijd niet gehad zich over het zonderlinge bevel te verbazen, als eene deur der zaal opengaat, en Fiorentina binnentreedt, de harp in de hand. Zij droeg een rijk, doch zedig reiskostuum met een dun floers voor de oogen. Zij stelt de harp nevens zich, neigt op ongedwongen, sierlijke wijze, en:</p>
<p>‘Signor Don Alvarez,’ zegt zij, ‘ik wist niet, dat gij gezelschap hadt. Ik zoude anders mij wel gewacht hebben in dit gewaad te verschijnen. Ik bid die heeren eene reizigster te verschoonen.’</p>
<p>Zij zit neer, en wij bieden haar van de overgebleven vruchten, welke zij beleefdheidshalve even aanroert.</p>
<p>- ‘Hoe, Mevrouw,’ zeg ik tot haar, ‘gij reist enkel door Napels? Niets kan er u doen vertoeven?’</p>
<pb n="78"/>
<p>- ‘Eene verbintenis, vroeger aangegaan, stelt mij in de onmogelijkheid te Napels te blijven, Signor. Tijdens het laatste Carnaval is men te Venetië zeer goed voor mij geweest. Men deed mij beloven er weer te keeren, en ik heb zelfs handgeld aanvaard. Anders zoude ik de voordeelen, welke het hof alhier mij biedt, niet hebben weerstaan, zoomin als het verlangen de goedkeuring te verwerven des Napelschen adels, om zijnen smaak boven dien der andere Italiaansche gewesten verheven.’</p>
<p>‘De beide Napolitanen buigen, als antwoord op die lofspraak. De waarheid van het tooneel treft hen zoozeer, dat zij hunne oogen wrijven, om zich te overtuigen, dat zij niet droomen. Ik bad de kunstenares dringend ons eene proef van haar talent te laten hooren. Zij was verkouden, vermoeid; zij vreesde, en niet zonder reden, in onze achting te dalen. Eindelijk stemde zij er in toe een recitatief met begeleiding en een klein aandoenlijk aria uit te voeren, waarmede het derde bedrijf van de opera eindigde, waarin zij moest <hi rend="i">debuteeren</hi>.</p>
<p>Zij vat de harp, speelt de inleiding met eene kleine, lange, mollige hand, blank en rooskleurig, en waarvan de vingers, zachtjes gerond naar het uiteinde, op een nagel uitliepen van eene onbeschrijfelijk sierlijke gedaante. Wij waren allen geroerd, en meenden het liefelijkste concert bij te wonen.</p>
<p>De dame zingt. Onmogelijk een meer welluidenden gorgel aan meer gevoel te paren en meerder uitdruk-<pb n="79"/>king; onmogelijk meer te geven, zonder te overdrijven. Ik was tot in de ziel getroffen, en vergat bijna, dat ik de bewerker was van het bekoorlijke verschijnsel, dat mij verrukte.</p>
<p>De zangeres stuurde mij de teedere uitdrukkingen toe van haar recitatief en van haar gezang. Het vuur harer blikken drong door het lichte floers; het was van eene onbegrijpelijke kracht en zachtheid. Die oogen waren mij niet onbekend. De gelaatstrekken vergelijkende, zooals het floers ze mij liet onderscheiden, herkende ik eindelijk in Fiorentina den schalk Biondetto; maar de zwierigheid, de schoonheid zijner gestalte was veel zichtbaarder onder het vrouwengewaad, dan onder de kleedij des paadjen.</p>
<p>Toen de zangeres ophield, zwaaiden wij haar den verdienden lof toe. Ik verzocht haar ons eene kleine vroolijke aria te zingen, opdat wij de verscheidenheid harer talenten zouden kunnen bewonderen.</p>
<p>- ‘Neen,’ antwoordde zij, ‘ik zoude slecht zingen in de gemoedsstemming, waarin ik mij bevind. Gij hebt overigens moeten zien, hoeveel moeite het mij gekost heeft u te gehoorzamen. Mijne stem verraadt de vermoeienissen der reize. Zij is niet helder. Gij weet, dat ik dezen nacht vertrek. Het is een huurkoetsier, die mij hier gebracht heeft. Ik ben geheel te uwen dienst, doch ik bid u mij te verschoonen en mij de toelating te geven mij te verwijderen.’</p>
<p>‘Aldus sprekende, staat zij op en wil de harp meedragen. Ik neem haar die uit de handen, en, na
<pb n="80"/>haar tot aan de deur te hebben begeleid, langs welke zij was binnengetreden, kom ik mij weer bij het gezelschap vervoegen.</p>
<p>Ik had gemeend vroolijkheid te wekken, en zag slechts gedwongenheid in aller blikken. Ik nam de toevlucht tot Cypruswijn. Ik had hem voortreffelijk gevonden; hij had mij de krachten teruggegeven en tegenwoordigheid van geest... Ik verdubbelde de dosis. Toen het uur reeds ver gevorderd was, zegde ik tot mijn paadje, die zijn post achter mijnen zetel had hernomen, mijn rijtuig te doen voorkomen. Biondetto gaat seffens buiten, en volbrengt mijn bevel.</p>
<p>- ‘Gij hebt hier een rijtuig?’ vraagt Soberano.</p>
<p>- ‘Ja, antwoordde ik, ik had het mij doen volgen, en ik heb gedacht, dat gij, indien ons feest wat lang duurde, niet kwaad zoudet wezen er op uw gemak van weer te keeren. Laten wij nog eene teug drinken; wij loopen geen gevaar onderweg te struikelen.’</p>
<p>Ik had den volzin niet geheel geeindigd, als de paadje terug binnentreedt, gevolgd door twee groote, welgemaakte knechts, prachtig in mijne livrei gekleed.</p>
<p>- ‘Signor Don Alvarez,’ zegt Biondetto, ‘ik heb uw rijtuig niet kunnen doen naderen. Het staat verder af, maar dicht bij de overblijfselen, waarvan deze plaats omringd is.’</p>
<p>‘Wij staan op, Biondetto en de knechts treden ons vóor. Wij vertrekken.</p>
<p>Nademaal wij niet met ons vieren op éene rij tus-<pb n="81"/>schen voetzuilen en verbrijzelde kolommen konden gaan, bevond Soberano alleen zich aan mijne zijde. Hij drukte mij de hand:</p>
<p>- ‘Gij geeft ons een schoon feestmaal, vriend,’ sprak hij; ‘doch het zal u duur komen te staan.’</p>
<p>- ‘Vriend,’ antwoordde ik, ‘ik acht mij gelukkig, dat het u hebbe bevallen; ik geef het u voor den prijs, dien het mij kost.’</p>
<p>‘Wij komen aan het rijtuig. Wij vinden twee andere knechts, een koetsier, een postiljon, eene eenvoudige koets, doch zoo gemakkelijk, als men ze hadde kunnen wenschen. Ik noodig mijne gasten uit plaats te nemen, en wij rollen zachtjes voort op den weg naar Napels.’</p>
<p>&nbsp;</p>
<p>Onder het huiswaarts keeren nemen eerst Soberano en zijne vrienden het stilzwijgen in acht. Eindelijk zegt een hunner tot Alvarez, dat hij hem zijn geheim niet vragen wil, maar dat hij, Alvarez, eene zonderlinge overeenkomst met den duivel moet hebben gesloten, om zoo vorstelijk bediend te worden. Spreker arbeidt sedert veertig jaar, en nog heeft hij het vierde der dienstbetooningen niet verkregen, met welke men op éen enkelen avond den jonkman vereert. Hij zal niet eens gewagen van de engelachtigste verschijning, die iemand met oogen zien kan, terwijl men zijnen en anderer blik dikwijler bedroeft, dan verblijdt... Nu, Alvarez moet het weten. Hij is jong. Op zijn ouderdom verlangt men te vurig, dan dat men zich-<pb n="82"/>zelven tijd tot overweging zoude gunnen, en verhaast men allicht zijne genietingen.</p>
<p>De man, die zoo spreekt, heet Bernardillo. Alvarez begrijpt, dat hij met een afgunstige te doen heeft. Hij antwoordt, dat hij niet weet, hoe hij bijzondere gunstbewijzen heeft kunnen verdienen. Hij denkt, dat ze van korten duur zullen wezen, en 't zal hem een troost zijn ze alle met goede vrienden te hebben gedeeld.</p>
<p>Het gesprek wordt niet voortgezet, doch het stilzwijgen brengt Alvarez tot nadenken. Hij roept al wat hij gedaan en gezien heeft, terug voor zijn geest. Hij vergelijkt de woorden van Soberano met die van Bernardillo, en komt tot het besluit, dat hij aan een groot gevaar ontsnapt is. Ook begint zijn geweten hem hevige verwijten toe te sturen. Tot zijn dertiende jaar werd hij opgeleid door Don Bernardo de Maravillas, zijn vader, een onberispelijk edelman, en door Donna Mencia, zijne moeder, de godsdienstigste en eerbiedwaardigste vrouw van gansch Estramadura. Hij vat het voornemen op zich hunner waardig te toonen en niet verder op den ingeslagen weg voort te wandelen, dat is zoo spoedig mogeljjk met den duivel en dezes handlangers af te breken.</p>
<p>Het rijtuig komt te Napels. Alvarez brengt de vrienden van Soberano tehuis. Daarna keert hij met den wapenmakker naar de kazerne, waar zij beiden hun kwartier hebben. Zijn trein verbaast de wacht, welke zij voorbijrijden. De schoonheid van Biondetto verbaast haar nog meer.</p>
<pb n="83"/>
<p>De paadje zendt de koets en de livreibedienden weg, en treedt mee de kazerne binnen. Hij leidt Alvarez naar zijn vertrek. De kamerdienaar des jongen edelmans is niet minder verwonderd, dan de wacht, bij het zien van Biondetto. Alvarez, die zijne opmerkingen vreest, haast zich hem te zeggen, dat hij den anderen dag met hem zal spreken, dat hij voor het oogenblik zijne diensten niet noodig heeft. De kamerdienaar verwijdert zich.</p>
<p>&nbsp;</p>
<p>Thans is de onvoorzichtige jonkman met den paadje alleen op zijne kamer. Zijn toestand wordt moeilijk, veel moeilijker dan te midden van het gezelschap, dat hij heeft verlaten, en van de woelige plaatsen, welke hij in de kazerne moest voorbijgaan, om zich naar zijn kwartier te begeven. Een einde aan het avontuur wenschende te stellen, verzamelt hij eerst zijne gedachten. Hij werpt de oogen op den paadje. Deze houdt den blik ten gronde gevestigd. Een levendig rood kleurt zijn aanminnig gelaat. Zijne houding verraadt verlegenheid en ontroernis. Alvarez besluit hem toe te spreken.</p>
<p>- ‘Biondetto,’ zegt hij tot hem, ‘gij hebt mij wel gediend. Gij hebt u zelfs lieftallig getoond, in al wat gij voor mij gedaan hebt. Daar gij echter op voorhand betaald waart, meen ik u niets meer verschuldigd te zijn.’</p>
<p>- ‘Don Alvarez is te edelmoedig, dan dat hij zoude
<pb n="84"/>denken zoo gemakkelijk zijne verplichtingen jegens mij te zijn nagekomen,’ antwoordt de paadje.</p>
<p>- ‘Indien gij meer gedaan hebt, dan gij moest, indien ik u iets verschuldigd ben, geef mij uwe rekening. Doch ik beloof u niet, dat gij spoedig zult betaald worden. Het loopend kwartaal is verteerd: ik heb spelschulden, ik heb schulden in de herberg, aan den kleermaker...’</p>
<p>- ‘Gij hebt ongelijk te schertsen, Signor.’</p>
<p>- ‘Indien ik ophoud met schertsen, dan zal het zijn, om u te verzoeken mij te verlaten, want het is laat, en ik moet mij te bed begeven.’</p>
<p>- ‘En gij zoudt mij onbeleefd wegzenden op zoo gevorderd uur? Aan zulke behandeling konde ik mij niet verwachten van wege een Spaanschen <hi rend="i">caballero</hi>. Uwe vrienden weten, dat ik hier ben; uwe soldaten, uwe bedienden hebben mij gezien, mijne kunne geraden. Zoo ik eene gemeene deerne, eene courtisane ware, gij zoudt de eischen van mijnen staat eenigszins in aanmerking nemen. Daarom is uwe handelwijze te mijnen opzichte onteerend, smadelijk. Zij zoude elke vrouw vernederen.’</p>
<p>- ‘Zoodat het u thans belieft eene vrouw te zijn, om op beleefdheid en voorkomendheid te kunnen aanspraak maken?... Welnu, om u het schandaal uws aftochts te sparen, kunt gij langs het sleutelgat vertrekken.’</p>
<p>- ‘Hoe! In ernst, zonder te weten wie ik ben?’</p>
<p>- ‘Hoe zoude ik 't niet weten?’</p>
<pb n="85"/>
<p>- ‘Gij weet het niet, zeg ik u! Gij gehoorzaamt slechts aan uwe vooringenomenheid tegen mij; doch wie ik ook zij, zie mij aan uwe voeten, de oogen vol tranen. Het is als beschermelinge, dat ik u smeek. Eene onvoorzichtigheid, grooter dan de uwe, wellicht verschoonbaar, dewijl gij er de oorzaak van zijt, heeft mij heden alles doen trotseeren, alles opofferen, om u te gehoorzamen, om mij aan u te geven en u te volgen. Zoo heb ik tegen mij de onverzoenlijkste en wreedste driften aangehitst; er blijft mij geene bescherming dan de uwe, geene schuilplaats dan uwe kamer. Zult gij ze voor mij sluiten, Alvarez? Zult gij laten zeggen, dat een Spaansch edelman met zooveel hardheid, op zoo onwaardige wijze iemand behandeld heeft, die alles voor hem opofferd, eene gevoelige ziel, een zwak wezen, van al andere hulp dan de zijne beroofd, een persoon van mijne kunne, in éen woord?’</p>
<p>Tevergeefs deinst Alvarez achteruit, om uit verlegenheid te geraken. Zij hield zijne knieën omvat, en volgde hem op de hare. Hij weet niet wat hij van dit alles moet denken. Hoe! Die duivel, dien hij eerst als een afschuwelijken kameel, daarna als een patrijshond, later als een paadje gezien heeft, zoude eene vrouw wezen? Onmogelijk! Dan, die vrouw weet zoo schoon te praten, zij weet zoo behendig velerlei middelen aan te wenden, om hem haren oorsprong te doen vergeten, dat hij wankelt en ten slotte er in toestemt, dat zij in zijne kamer blijve. Doch hij raadt haar zich niet te verroeren, want bij de eerste verdachte beweging, zal
<pb n="86"/>hij op zijne beurt haar ‘<hi rend="i">Che vuoi?</hi>’ toeroepen...</p>
<p>Van dit oogenblik begint voor Alvarez een lange en moeilijke strijd. De duivel - want Biondetta of Biondetto is en blijft de duivel, - zoekt gedurig hem van dit denkbeeld af te brengen en hem te overtuigen, dat hij werkelijk eene vrouw, eene smoorlijk verliefde vrouw is. Alvarez, ofschoon van het tegendeel maar al te zeker, heeft oogenblikken van zwakheid, waarin hij den helschen oorsprong van den kwelgeest vergeet, en eindigt met te bezwijken, gelijk wij later zullen zien. Doch het is niet zonder lang en moedig geworsteld te hebben, dat hij zich eindelijk door den Booze laat overwinnen. Die worsteling is het eigenlijk onderwerp van het boek. Zij beslaat minstens vier vijfden van het verhaal. Wij zullen er de voornaamste bijzonderheden van meedeelen.</p>
<p>&nbsp;</p>
<p>Keeren wij terug naar de kamer van Alvarez. Hij heeft dan aan Biondetta op zekere voorwaarden toegelaten bij hem te blijven. Hij begeeft zich te bed, doch er verloopt een geruime tijd, vooraleer hij kan inslapen. Als hij den anderen morgen, vrij laat, ontwaakt, is het verleidelijke wezen nog altoos daar. Zij is bezig met haar toilet te voltooien en hare rijke lokken te schikken. Alvarez vat een kloek besluit;</p>
<p>- ‘Indien ik haar alle dagen moet voor mij zien,’ zegt hij zeer verstandig, ‘zal ik onvermijdelijk het onderspit delven. Laten wij er eene spelde voor steken, indien't mogelijk is.’</p>
<pb n="87"/>
<p>- ‘Het is nu dag, Biondetta,’ zegt hij. ‘Gij kunt mijne kamer verlaten, zonder dat gij hoeft te vreezen u belachelijk te maken.’</p>
<p>- ‘Dat vrees ik niet meer,’ antwoordt zij. ‘Toch kan ik niet vertrekken. Uwe belangen en de mijne verzetten zich tegen die verwijdering.’</p>
<p>- ‘Wilt gij u nader verklaren?’</p>
<p>- ‘Ik wil het, Alvarez. Uwe jeugd en uwe onervarenheid beletten u de gevaren te bemerken, welke wij rondom ons hebben uitgelokt. Ik had u nauwelijks onder het gewelf in de ruïnen van Portici gezien, of uwe heldhaftige houding, bij het aanschouwen der afgrijselijke verschijning, wekte al mijne toegenegenheid. ‘Indien ik,’ zoo sprak ik tot mijzelve, ‘om gelukkig te worden, mijn lot met dat eens stervelings moet verbinden, nemen wij dan een lichaam aan, het is tijd. Ziedaar een held mijner waardig. Al moest het de verachtelijke mededingers verbitteren, welke ik voor hem versmaad, al moest ik mij aan hunnen wrok, hunne wraak blootstellen, wat geeft het? Door Alvarez bemind, met Alvarez vereenigd, zal ik hen bedwingen. Gansch de natuur zal ons onderworpen zijn.’ Gij zaagt het gevolg; ziehier wat u en mij te wachten staat De nijd, de ijverzucht, de spijt, de woede bereiden mij de wreedste kastijdingen, welke een wezen van mijn slach, dat door eigen wil tot een lager wezen is afgedaald, kunnen treffen. Gij alleen kunt mij voor die kastijdingen behoeden. Het is nauwelijks dag, en reeds zijn de verklikkers op
<pb n="88"/>weg, om u als toovenaar voor eene rechtbank aan te klagen, die gij kent. Binnen éen uur....’</p>
<p>- ‘Houd op!’ riep ik. ‘Gij zijt de sluwste, de doorslepenste der bedriegers. Gij spreekt van toegenegenheid.... Gij vergiftigt zelfs het denkbeeld. Ik verbied u er mij van te spreken. Laat mij tijd tot bedaren, - indien ik bedaren kan, - vooraleer ik een besluit neme... Moet ik in de handen der rechtbank vallen, welke gij bedoelt, dan... Ik aarzel niet, voor dit oogenblik, tusschen haar en u... Doch indien gij mij uit deze verlegenheid redt, waartoe zal ik mij verplichten? Zal ik van u kunnen scheiden, wanneer ik wil? Ik eisch, dat gij duidelijk en zonder omwegen op die vraag antwoordet.’</p>
<p>- ‘Om van mij te scheiden, Alvarez, zult gij het enkel moeten willen. Zelfs spijt het mij grootelijks, dat mijne onderwerping aan u eene gedwongene zij. Indien gij, in het vervolg, mijn ijver miskent, zult gij onvoorzichtig, ondankbaar zijn...’</p>
<p>- ‘Ik geloof enkel, dat ik moet vertrekken. Ik ga mijn kamerdienaar wekken. Hij moet mij geld vinden, naar de post gaan. Ik zal mij naar Venetië, bij Bentinelli, den bankier mijner moeder, begeven.’</p>
<p>- ‘Gij hebt geld noodig? Ik ben gelukkig van geld voorzien; het is te uwen dienst.’</p>
<p>- ‘Houd uw geld. Indien gij eene vrouw waart, zoude ik eene laagheid begaan, zoo ik 't aanvaardde.’</p>
<p>- ‘Het is geene gift; 't is enkel eene leening, welke ik u voorsla. Geef mij een wissel op uwen ban-<pb n="89"/>kier. Maak een staat op van wal gij hier te betalen hebt. Laat aan uwen dienaar Carlo bevel alles te voldoen. Verontschuldig u met een briefje bij uwen overste. Zeg, dat eene dringende zaak u dwingt te vertrekken, zonder verlof. Ik zal naar de post een rijtuig en paarden halen. Doch eerst... Genoodzaakt mij van u te verwijderen, Alvarez, keert al mijne vreeze weder. Zeg: ‘Geest, die slechts voor mij, voor mij alléen een lichaam hebt aangenomen, ik aanvaard uw knechtschap en beloof u mijne bescherming!’</p>
<p>‘Terwijl zij mij deze formuul voorzegde, was zij op de knieën gevallen, had mijne hand gegrepen, drukte ze, en besproeide ze met hare tranen.</p>
<p>Ik was buiten mijzelven, en wist niet wat beginnen. Ik laat haar mijne hand, die zij met kussen bedekt, en stamel de woorden, die zij mij heeft voorgezegd. Nauw heb ik uitgesproken, of zij staat op:</p>
<p>- ‘Ik ben aan u!’ roept zij in geestdrift uit; ‘ik kan het gelukkigste der schepselen worden.’</p>
<p>In een oogwenk hult zij zich in een langen mantel, drukt een breedgeranden hoed op haar hoofd, en verlaat mijne kamer.</p>
<p>Ik was als met domheid geslagen... Ik vind een staat mijner schulden, ik schrijf er het bevel aan Carlo onder te betalen; ik tel het noodige geld; ik schrijf, aan den commandant, aan een mijner vertrouwdste vrienden brieven, welke zij gewis zeer buitengewoon moesten vinden. Reeds lieten het rijtuig en de zweep des postiljons zich vóor de deur hooren.</p>
<pb n="90"/>
<p>Biondetta, nog altoos in haren mantel gehuld, komt terug, en rukt mij mede. Carlo, door het gerucht gewekt, verschijnt in zijn hemd.</p>
<p>- ‘Ga naar mijnen lessenaar,’ zeg ik hem; ‘gij zult er mijne bevelen vinden.’ ‘Ik stap in het rijtuig, en vertrek.’</p>
<p>&nbsp;</p>
<p>Biondetta is mede ingestapt. Zoodra het rijtuig zich beweegt, valt Alvarez in een diepen, onnatuurlijken slaap. Hij wordt niet weder wakker, dan laat in den nacht, om aan boord van het vaartuig over te gaan, dat hem naar Venetië moet voeren. Eens in de <hi rend="i">felhoek</hi>, slaapt hij opnieuw in. Des anderdaags bevindt hij zich te Venetië, op het St. Marcusplein, in het schoonste vertrek der beste herberg van de Dogenstad. Nevens zijn bed ligt versch linnen en een rijke kamerrok. Biondetta is niet daar. Hare afwezigheid stelt hem gerust. Hij waant van haar verlost te zijn. Doch weldra komt Biondetta weer. Zij brengt hem twee bedienden, die zij voor hem gehuurd heeft.</p>
<p>- ‘Woont gij ook hier?’ vraagt Alvarez.</p>
<p>- ‘Ik heb,’ antwoordde de paadje met neergeslagen blik, ‘in het vertrek zelf van Uwe Excellentie het kamertje genomen, dat het verst van uwe kamers verwijderd is, om u zoo weinig stoornis mogelijk te veroorzaken.’</p>
<p>Die voorzorg bevalt hem. Hij vleit zich haar te kunnen ontwijken, als hij 't verkiest, en keurt alles goed. Daarna begeeft hij zich naar den correspondent
<pb n="91"/>zijner moeder. De bankier ontvangt hem met open armen. Hij stond gereed den jonkman brieven en geld naar Napels op te zenden. 't Is niet alleen het geld van zijn kwartaal. Er zijn tweehonderd sekwienen meer. Een bejaard edelman, wien Bentinelli een ontvangstbewijs heeft gegeven, bracht ze dien eigen morgen van wege Donna Mencia, Alvarez' moeder. - 't Is echter geld van den duivel. Alvarez, die, zoomin als de bankier, het vermoedt, neemt het aan. Hij opent de brieven. De moeder spreekt niet van de sekwienen.</p>
<p>In de herberg terug, zoekt hij Biondetta op. Hij vindt haar in een afgelegen kamertje, alwaar zij zich onledig houdt met het herstellen eener oude klavecimbel. Hij geeft haar het geld weer, dat zij hem had verschoten, Zij werkt aan het snaartuig voort, en schijnt er te hebben van afgezien hem verder haar bijzijn op te dringen. Door die omstandigheid geheel gerustgesteld, besluit hij hare verwijdering niet te eischen. Dat de paadje tot dezelfde familie behoort als die Calderon, welke Soberano's pijp aanvuurde, lijdt geen twijfel. Doch hij is niet lastig. Waarom zoude hij hem niet bij zich houden, voorloopig althans? Hij kan hem immers later wegzenden, wanneer hij wil?</p>
<p>Na aldus zijn geweten te hebben in slaap gewiegd, stort Alvarez zich in den maalstroom der vermaken, welke Venetië aanbiedt. Hij bezoekt schouwburgen, dansfeesten, speelzalen, speelzalen vooral, alwaar hij, na eerst duchtig te hebben gewonnen, op éenen avond weer al het gewonnen verliest en daarbij nog honderd
<pb n="92"/>sekwienen op zijn woord van eer. Hij is het hart in, doch andermaal komt Biondetta hem ter hulp. Zij doet hem zelfs het middel aan de hand, om voortaan altoos zeker te winnen. Hij bezigt het middel, en herstelt zijn verlies, doch van nu af heeft het spel alle aantrekkelijkheid voor hem verloren, daar hij weet, dat hij immer winnen moet. Ook de vermaken van het Carnaval vervelen hem op den duur, en meer dan ooit begint hij weer aan Biondetta te denken. Dat mag niet; hij wil en zal zich verstrooien. Met dames der groote wereld verlangt hij echter niet betrekkingen aan te knoopen. Hij zoekt het gezelschap van lichte vrouwen. Om nog beter aan Biondetta's invloed te ontsnappen, wordt hij de minnaar van de voornaamste onder haar. Zij heette Olympia, was zes en twintig jaar oud en muntte uit zoowel door geest ert talenten, als door schoonheid.</p>
<p>Olympia is zeer ijverzuchtig. Zij doet hem overal opvolgen en bespieden. Zoo verneemt zij weldra, dat hij een beeldschoonen paadje heeft, en dat die paadje eene vrouw moet wezen. Vandaar tooneelen van jaloerschheid, waarvan een met beleedigingen en bedreigingen van harentwege eindigt. Om Olympia in de onmogelijkheid te stellen aan hare bedreigingen gevolg te geven, wil hij met Biondetta Venetië verlaten en zich ergens op den oever der Brenta vestigen. Hij staat gereed om te vertrekken. Reeds zijn zijne lieden met zijne bagaadje in de gondole. Biondetta volgt hem, doch wordt, daar zij in het vaartuig stappen wil, door
<pb n="93"/>eene gemaskerde met eenen dolk getroffen. ‘Gij zegepraalt!’ roept haar de moordenares toe. ‘Sterf, sterf, hatelijke medeminnares!’</p>
<p>&nbsp;</p>
<p>Er is geene spraak meer van te vertrekken. Alvarez doet de gewonde terug naar zijne woon voeren en ontbiedt geneesheeren. De toestand van Biondetta is zoo gevaarlijk, dat Alvarez nogmaals haren oorsprong vergeet. Zelfs een waarschuwende droom kan hem niet tot bezinning brengen. Als Biondetta aan de beterhand is, heeft hij met haar het volgende gesprek:</p>
<p>- ‘o Biondetta, ik ben thans overtuigd, dat gij geen fantastisch wezen zijt; ik ben zeker, dat gij mij bemint, ondanks mijne beleedigende handelwijze te uwen opzichte. Maar gij weet, of mijne onrust gegrond is. Verklaar mij het geheim der zonderbare verschijning, die mijne blikken bedroefde onder de gewelven van Portici. Vanwaar kwamen, wat werden dit schromelijke monster en die kleine hond, welke zich vóor u vertoonden? Hoe, waarom hebt gij ze vervangen, om u aan mij te hechten? Wie waren zij? Wie zijt gij? Stel een hart, dat geheel het uwe is en zich voor gansch het leven aan u wil toewijden, teenemaal gerust.’</p>
<p>- ‘Alvarez,’ antwoordde Biondetta, ‘de zwartekunstenaars, verwonderd over uwe stoutmoedigheid, wilden zich met uwe vernedering vermaken en, bij middel van uwen schrik, u tot den vuigen slaaf van hunnen wil doemen. Zij bereidden u tot den schroom
<pb n="94"/>met u den machtigsten en ontzaglijksten aller geesten te doen oproepen; en, met hulp van diegenen, welker soort hun onderworpen is, boden zij u een schouwspel, dat u van schrik hadde doen sterven, indien uwe zielskracht hunne eigen list niet tegen hen had gekeerd.</p>
<p>Uwe heldhaftige houding verrukte de Silfen, de Salamanders, de Kabouters en de Nikkers. Zij besloten u de zegepraal over uwe vijanden te geven.</p>
<p>Ik ben van oorsprong eene Silfide en zelfs eene der aanzienlijkste onder haar. Ik verscheen onder de gedaante van het kleine hondje; ik ontving uwe bevelen, en wij beijverden ons ze te volbrengen. Hoemeer fierheid, beradenheid, ongedwongenheid, schranderheid gij liet blijken bij het regelen onzer bewegingen, hoemeer onze bewondering voor u en onze ijver toenamen.</p>
<p>‘Gij geboodt mij u als paadje te dienen, als zangeres te verlustigen. Ik onderwierp mij met vreugd, en smaakte zooveel voldoening in mijne gehoorzaamheid, dat ik besloot u deze voor immer te wijden. “Beslissen wij,” zegde ik tot mijzeive, “over mijn staat en mijn geluk. In het luchtruim aan eene noodzakelijke onzekerheid geleverd, zonder gewaarwordingen, zonder genietingen en slavinne van de oproepingen der cabalisten, het speeltuig hunner luimen, met noodzakelijk beperkte voorrechten en kennis, waarom zoude ik langer aarzelen bij de keus der middelen, waarmede ik mijn wezen kan veredelen?.... Het is
<pb n="95"/>mij geoorloofd een lichaam aan te nemen, om mij eenen wijze aan te sluiten: thans heb ik dien wijze gevonden. Indien ik mij tot den eenvoudigen staat van vrouw verneder, indien ik door die vrijwillige verandering het natuurlijk recht der Silfiden en de hulp mijner gezellinnen verlies, ik zal het geluk smaken te beminnen en bemind te worden. Ik zal mijn overwinnaar dienen, ik zal hem de verhevenheid van zijn wezen leeren kennen, waarvan de voorrechten hem een geheim zijn; hij zal ons onderwerpen, met de elementen, waarvan ik de beheersching zal hebben opgegeven, de geesten van al de sferen. Hij is geboren om de koning der wereld te zijn, en ik zal er de koningin van wezen, de koningin door hem aanbeden.”</p>
<p>Deze overwegingen, rasscher dan gij u kunt verbeelden, in eene zelfstandigheid van zintuigen bevrijd, brachten mij onmiddellijk tot een besluit. Ik behoud mijne gedaante, en neem het lichaam aan eener vrouw, om het niet meer te verlaten, dan met het leven.</p>
<p>Toen ik een lichaam aangenomen had, Alvarez, werd ik gewaar, dat ik een hart in den boezem droeg. Ik bewonderde, beminde u; doch hoe werd het mij, daar ik zag, dat gij enkel afkeer, haat voor mij koesterdet! Ik konde niet meer veranderen, noch berouw hebben. Aan al de wederwaardigheden onderworpen, die de schepselen van uw geslacht treffen, met den toorn der geesten, den onverzoenlijken haat der toovenaars door mijne schuld beladen, werd ik, zonder uwe bescherming, het rampzaligste wezen onder de zon;
<pb n="96"/>wat zeg ik? zonder uwe liefde zoude ik het nog zijn.’</p>
<p>Zoo sprak Biondetta. Is het te verwonderen, dat Alvarez wankelt, en niet meer weet wat hij van haar moet denken?</p>
<p>- ‘Dat alles schijnt mij een droom,’ zegde ik mij, ‘maar wat is het leven anders? Ik droom zonderlinger dan elk ander, ziedaar alles.</p>
<p>Ik heb haar met eigen oogen bijna aan de poorten des doods zien komen, al de phasen der uitputting en der smart doorloopenden alle hulp van de kunst verwachten.</p>
<p>De man was een samenstel van een weinig slijk en water: waarom zoude de vrouw niet van dauw, aardsche dampen en lichtstralen, van de brokken eens regenboogs gemaakt zijn? Waar is het mogelijke? Waar is het onmogelijke?’</p>
<p>Het gevolg dier overwegingen is, dat hij den oorsprong van Biondetta geheel vergeet, om nog slechts haar te beminnen en haar bewijzen van zijne liefde te geven. Die bewijzen zijn haar echter niet genoeg. Hij moet beminnen, gelijk zij bemint. Hij moet niet alleen beloven aan haar te wezen; hij moet werkelijk aan haar zijn.</p>
<p>- ‘Waarde Biondetta,’ zegde ik haar, ‘ik zweer u eene onverbreekbare trouw.’</p>
<p>- ‘Neen,’ antwoordde zij, ‘gij kent mij niet! Gij kent uzelven niet! Ik eisch eene volkomen overgave; zij alleen kan mij voldoen en geruststellen.’</p>
<p>De <hi rend="i">volkomen overgave</hi> is verscheidene malen op het
<pb n="97"/>punt zich te verwezenlijken. Gelukkig wordt Alvarez telkens gered, nu eens door zijn jongen hond, die hem in het hachelijke oogenblik hardnekkig bij de kleederen blijft trekken, dan weer op andere wijzen. Biondetta is niet tevreden. Om aan den toestand een einde te stellen, besluit Alvarez zich te verwijderen. Hij wil naar Spanje, bij zijne moeder, om haren zegen en hare toestemming te vragen tot een huwelijk met het schoone meisje. Hij vertrekt werkelijk, na aan deze een brief in dien zin te hebben laten toekomen. Hij reist echter niet verre alleen. In de nabijheid van Turijn wordt hij door eene postkoets ingehaald. Biondetta stapt er uit, en valt in zijne armen met den uitroep: ‘Alvarez, gij hebt mij verlaten!’</p>
<p>Wat nu gedaan? Zij is hem, zegt zij, nagereisd, om aan de vervolgingen harer vijanden, ook zijne vijanden, te ontsnappen. Die vijanden zijn Soberano, Bernardillo en andere geestenbezweerders, cabalisten en zwartekunstenaars... Hij zal met haar de reis naar Spanje voortzetten, haar aan zijne moeder en verdere familie voorstellen, en daarna met haar in den echt treden.</p>
<p>Het bevalt Biondetta maar half. Zij vreest de vooroordeelen van Donna Mencia en van Alvarez' broeder, hoofd der familie. Zij zoude liever met haren minnaar naar Parijs gaan, alwaar met hare hulp de schitterendste toekomst hem wacht. Hij laat zich evenwel niet van zijn stuk brengen, en blijft bij zijn voornemen. Zoo reist men dan verder naar Estramadura, naar het slot van Maravillas, natuurlijk niet zonder meer dan eene
<pb n="98"/>herhaling der gevaarvolle toestanden, welke Alvarez wilde ontvluchten, en die, dank aan Biondetta en hare toenemende liefdebetuigingen, steeds dreigender worden. Ook niet zonder belemmeringen van allen aard, die de voortzetting der reis telkens bemoeilijken en verhinderen. Toch weerstaat hij alle bekoringen, en zegepraalt over alle hinderpalen. Hij blijft overwinnaar in elken strijd, en weet Biondetta's listen te verijdelen. Slechts op het einde der reis, op weinige mijlen afstands van het kasteel van Maravillas, bezwijkt hij en wordt, door zoovele worstelingen en den gedurigen strijd tusschen zijn geweten en zijnen hartstocht uitgeput, het slachtoffer zijner liefde voor het schoone, verleidelijke wezen, welks oorsprong hij zoo roekeloos heeft vergeten. De as van zijn rijtuig breekt, en hij ziet zich genoodzaakt op eene hoeve te overnachten, alwaar juist eene bruiloft wordt gevierd. De bruiloftsgasten zijn talrijk, en daar men in het denkbeeld verkeert, dat hij met zijne echtgenoote reist, geeft men hem en Biondetta éene kamer. Ditmaal valt hij in den strik, hem door zijne gezellin gespannen. De overgave is volkomen. Biondetta zegepraalt en aarzelt niet meer aan Alvarez te bekennen, dat zij de duivel, dat zij Beelzebuth zelf is. Daarna vertoont zij zich onder hare ware gedaante. Cazotte verhaalt:</p>
<p>‘Hij gunt mij den tijd niet tot mijzelven te komen, over een misstap na te denken, waarvan hij veel meer de bewerker, dan de medeplichtige is.’</p>
<p>- ‘Onze zaken zijn thans geregeld,’ zegt hij,
<pb n="99"/>zonder merkelijk den toon te wijzigen, waaraan hij mij had gewend. ‘Gij zijt mij komen opzoeken: ik heb u gevolgd, gediend, begunstigd; kortom, ik heb gedaan wat gij verlangdet. Ik wilde u bezitten, en gij moest, konde ik mijn doel bereiken, u uit vrijen wil aan mij overgeven. Voortaan is de band, die ons vereenigt, onverbreekbaar; maar opdat die band hechter zoude zijn, is het nog noodig, dat wij elkaar beter kennen. Daar ik u reeds bijna van buiten weet, moet ik, om de wederzijdsche voordeelen gelijk te maken, mij u toonen, zooals ik ben.’</p>
<p>‘Men gunt mij andermaal den tijd niet over die zonderlinge toespraak na te peinzen: een zeer schel gefluit laat zich nevens mij hooren. Fluks verdwijnt de duisternis, die mij omringt; de kornis, welke het kamerbeschot kroont, is geheel bezet met groote slekken: hare hoornen, die zij levendig op en neer bewegen, zijn phosphoorlichtstralen geworden, waarvan de glans en het uitwerksel door de beweging en de verlenging verdubbelen.</p>
<p>Door die schielijke verlichting schier verblind, werp ik den blik nevens mij. In stede van eene verrukkelijke gedaante, wat zie ik?... o Hemel! 't Is de vervaarlijke kameelskop!... Met donderende stem grauwt hij mij het ontzettende: “<hi rend="i">Che vuoi?</hi>” toe, dat mij in de grot van Portici zoozeer had verschrikt,barst los in een nog schromelijker lach, en steekt mij eene afschuwelijk lange tong tegen....</p>
<p>Ik spring op, verberg mij onder het bed, de oogen
<pb n="100"/>toe en het aangezicht tegen den grond. Ik voelde mijn hart kloppen met schrikkelijk geweld; ik was zoozeer buiten adem, dat ik dreigde te stikken.... Ik kan den tijd niet berekenen, dien ik meende in dien onbeschrijfelijken toestand te hebben doorgebracht, als ik mij bij den arm voel trekken. Mijn schroom neemt toe. Gedwongen nochtans de oogen te openen, treft ze eene verblindende klaarheid.</p>
<p>Het was het licht der slekken niet. Er waren geene meer op de kornis; maar de zon scheen mij vlakin het aangezicht. Men rukt mij weer bij den arm, men rukt nogmaals: ik herken Marcos (den pachter).’</p>
<p>Alvarez lag geheel gekleed te bed, en had volle veertien uren geslapen, zonder wakker te worden. Biondetta was reeds vertrokken. 't Is Marcos, die het hem bericht.</p>
<p>‘He, Heerschap!’ zegt hij, ‘op welk uur denkt gij dan te vertrekken? Indien gij heden te Maravillas wilt aankomen, hebt gij geen tijd te verliezen; het is bijna middag.... Wat Mevrouw betreft, gij zult haar niet meer hier vinden. Wij hebben haar een goeden muilezel gegeven; zij heeft den frisschen morgen willen benuttigen. Zij is reeds vooruit, en moet u in het eerste dorp, dat gij op uwen weg zult ontmoeten, afwachten.’</p>
<p>‘Ik verlaat het bed. Ik kan mij nauwelijks overeind houden, mijne knieën knikken. Ik stem er in toe eenig voedsel te gebruiken, maar het is mij onmogelijk. Alsdan wil ik den pachter bedanken en schadeloos stellen
<pb n="101"/>voor de kosten, welke ik hem heb veroorzaakt; hij weigert.</p>
<p>‘Mevrouw’ antwoordde hij, ‘heeft ons voldaan en meer dan edelmoedig; ik en gij, Heerschap, wij hebben beiden eene brave vrouw.’</p>
<p>‘Zonder te antwoorden stap ik in mijn rijtuig; het stelt zich in beweging.’</p>
<p>In het aangeduide dorp vindt hij Biondetta niet. Zij is spoorloos verdwenen. Hij zet zijnen weg voort, in treurige gepeinzen verzonken. Op het kasteel van Maravillas aangekomen, beleent hij alles aan zijne moeder, die hem met de grootste teederheid heeft ontvangen. Zij poogt hem te troosten.</p>
<p>- ‘Mijn lieve zoon,’ zegt zij, ‘gij hebt de leugen gezocht, en van dat oogenblik hebt gij rondom u niets dan leugen gevonden.’</p>
<p>Zij bewijst hem door de aanhaling van tal van omstandigheden, dat het zoo is, en ontbiedt den eerwaarden Dom Quebracuernos, een doctor van Salamanca, die in hoedanigheid van biechtvader op het kasteel verblijft. Alvarez verhaalt ook dezen wat hem is wedervaren, en ontveinst niet, dat hij voornemens is de liefde en het huwelijk te verzaken en in een klooster te treden. Dom Quebracuernos raadt het hem af.</p>
<p>- ‘Zeker, Heer Alvarez,’ zegt hij, ‘gij zijt aan het grootste gevaar ontsnapt, waaraan een mensch zich kan blootstellen. Gij hebt den Booze uitgedaagd en hem, door eene reeks onvoorzichtigheden, al
<pb n="102"/>de vermommingen bezorgd, welke hij noodig had, om u te kunnen bedriegen en in het verderf te storten. Uw avontuur is zeer buitengewoon; ik heb niets dergelijks gelezen in de <hi rend="i">Démonomanie</hi>, van Bodin, noch in de <hi rend="i">Betooverde Wereld</hi>, van Bekker, en ik moet toegeven, dat sedert die groote mannen schreven, onze vyand het verre gebracht heeft in de wijze van ons aan te randen, daar hij van de listen weet gebruikte maken, welke de menschen dezer eeuw doen dienen, om elkander te bederven. Hij kopiëert de natuur getrouwelijk en met eene goede keus; hij neemt de toevlucht tot de aantrekkelijke talenten, geeft welingerichte feesten en laat de driften hare verleidelijkste taal spreken. Dat opent mij de oogen omtrent vele dingen, welke rondom ons gebeuren; vanhier bemerk ik tal van grotten, veel gevaarlijker dan die van Portici, en eene menigte door den duivel gekwelde lieden, die ongelukkig niet weten, dat zij het zijn. Wat u betreft, indien gij wijze voorzorgen voor het tegenwoordige en de toekomst wilt nemen, geloof ik u geheel bevrijd. Uw vijand heeft u verlaten, het lijdt geen twijfel. Hij heeft u, wel is waar, verleid; doch hij heeft u niet kunnen bederven; uwe goede voornemens, uwe gewetensknagingen hebben u gered, bij middel van den buitengewonen bijstand, welken gij hebt gekregen. Zoodat zijne gewaande zegepraal en uwe nederlaag voor u en voor hem enkel eene begoocheling zijn, waarvan het berouw zal eindigen met u schoon te wasschen..... Ik denk evenwel niet, dat het klooster of onze (de geestelijke)
<pb n="103"/>staat de borstweer zij, welke gij (voortaan) tegen zijne aanslagen moet aanwenden. Uwe roeping is niet genoeg bepaald; de lieden van ondervinding zijn noodig in de wereld. Geloof mij, verbind u wettig met eene vrouw, laat uwe eerbiedwaardige moeder uwe keus besturen; en al moest zij, die gij van de hand dier moeder zult ontvangen, hemelsche bekoorlijkheden en talenten bezitten, nimmer zult gij geneigd zijn in haar den duivel te zien.’</p>
<p>&nbsp;</p>
<p>Met die wijze lessen en raadgevingen eindigt <hi rend="i">Le Diable amoureux</hi>. Dat wij van eerst af, dat is van toen wij, vóor vele jaren, het voor de eerste maal lazen, zeer met het werk ingenomen waren, en dat de ingenomenheid bij herhaalde lezing eerder vermeerderd dan verminderd is, aarzelen wij niet te bekennen. Wat ons in het verhaal bevalt, is niet zoozeer het <hi rend="i">fantastische</hi>: de Duitschers en Engelschen hebben dit element veeltijds meesterlijker weten te benuttigen, en de uitvindingen van Cazotte zijn niet altoos van onbeduidendheid en al te groote naïefheid vrij te pleiten. Toch is en blijft zijn gewrocht voor ons, gelijk overigens voor menig ander, een allerliefst boek, een waar meesterstuk, dat in de verzameling der <hi rend="i">Petits Chefs-d'oeuvre</hi> eene waardige plaats bekleedt, en met het beste, wat die verzameling leverde, - <hi rend="i">Voyage autour de ma Chambre</hi>, van Xavier de Maistre, <hi rend="i">Le Neveu de Rameau</hi>, van Diderot, <hi rend="i">Le Méchant</hi> en <hi rend="i">Vert-Vert</hi>, van Gresset, enz., - de vergelijking kan door-<pb n="104"/>staan. Het is, dat het, zoowel om vorm als inhoud, den naam van juweeltje verdient. De karakters zijn waar en van het begin tot het einde volgehouden, de beschrijvingen juist en aantrekkelijk, de toestanden belangwekkend en sommige tooneelen vol gevoel, de samenspraken rasch en geestig, en de gang van het geheel ongemeen levendig, zoodat men de geschiedenis met klimmende belangtelling volgt. Voeg daarbij een zuiveren, sierlijken, niet hoogdravenden, maar immer gepasten en gemakkelijken stijl. Terecht mag dus M. Alexander Piedagnel het <hi rend="i">un ouvrage charmant et original</hi> noemen, dat meer dan al andere moet bijdragen, om den naam van Jacques Cazotte voor vergetelheid te vrijwaren.</p>
<p>‘Die zonderlinge Biondetta is zoo verleidend!’ zegt hij. ‘Haar diepe en klare blik is zoo zacht, hare minste bewegingen zijn zoo bevallig, hare welluidende stem is zoo roerend!.... Ah! welke liefelijke duivel! Hoe licht verklaart men zich de verlegenheid des armen Alvarez, in het bijzijn zijns paadjen, zijne gedurige en wreede besluiteloosheid, zijne klimmende drift, trots zijne onophoudelijke pogingen om ze te bekampen, en, zeggen wij alles in éen woord, zijne betoovering!... In de hoofdstukken, waar de handeling te Napels plaats grijpt, ontmoet men telkens verrukkelijke bijzonderheden.’</p>
<p>&nbsp;</p>
<p>Dat Cazotte bij het schrijven van zijn roman er niet het minst aan dacht, de scheppingen zijner verbeelding
<pb n="105"/>zelf ernstig op te nemen of door zijne lezers ernstig te willen doen opnemen, is bewezen. Ziehier hoe de uitgever van den eersten druk <hi rend="i">Le Diable amoureux</hi> beoordeelt:</p>
<p>‘Dit werk werd in éen nacht ontworpen en in éen dag geschreven. 't Is niet, als gewoonlijk, een diefstal ten koste van den schrijver begaan; hij schreef het tot eigen voldoening en tevens een weinig tot stichting zijner landgenooten, want het is zeer zedelijk. De stijl is rasch; geen modegeest, geene bovennatuurkunde, geene wetenschap, en nog min aardige goddeloosheden en wijsgeerige vermetelheden; slechts een kleine moord, om den huidigen smaak niet voor 't hoofd te stooten. Ziedaar alles. Het schijnt, alsof de schrijver gevoeld hebbe, dat iemand, wiens hoofd door de liefde werd op hol gebracht, reeds beklagenswaardig genoeg is, maar dat, wanneer eene schoone vrouw op hem verliefd is, hem gedurig nazit, hem leidt en met alle geweld zich door hem wil doen beminnen, het de drommel is.’</p>
<p>Zoo de uitgever. In zijn <hi rend="i">Voorbericht</hi> spreekt Cazotte zelf nog duidelijker:</p>
<p>‘Vele Franschen,’ zegt hij, ‘die er niet op pochen, zijn in grotten geweest, om er bezweringen te doen, en hebben er akelige dieren ontmoet, die hun toeriepen “<hi rend="i">Che vuoi?</hi>” en die, na hun antwoord, hun een aardig diertje van dertien, veertien jaar aanboden. Het is lieftallig, men leidt het mede; de baden, de kleederen, de modes, de vernissen, allerlei meesters, het geld,
<pb n="106"/>de contracten, de huizen, alles is in rep en roer. Het diertje wordt meester, de meester wordt een dier. En waarom? Omdat de Franschen geene Spanjaards zijn, omdat de duivel zeer listig is, omdat hij niet altoos zoo afzichtelijk is, als men beweert.’</p>
<p>Stippen wij tevens aan, dat Cazotte op meer dan eene plaats van zijn roman een spottenden toon voert, die niet toelaat in zijne verzinsels iets anders dan verzinsels te zien. Wij hebben dus alle reden, om geheel het verhaal te houden voor hetgeen de uitgever er van zegt: eene bekoorlijke fabel, door den schrijver tot eigen voldoening en tot stichting der lezers geschreven, zonder meer. Wat de gevolgen betreft, welke het boek ongelukkig moest hebben voor hem, die 't schreef, dat is iets anders. Het is, eilaas! niet minder eene bewezen zaak, dat Cazotte, niet lang na de verschijning van zijn boek, de overtuiging kreeg, dat hij zooniet eene geschiedenis, die werkelijk gebeurd was, dan toch eene geschreven had, die zeer wel hadde kunnen gebeuren. Ook zien wij hem van dan af zich met allerlei dweperijen, geestenzienerijen, voorzeggingen en dwaze leerstelsels inlaten, die dwaasheden meer en meer aankleven, en eindelijk in de buitensporige gevoelens deelen der meest buitensporige geestdrijvers van zijn tijd.</p>
<p>Dat het <hi rend="i">Le Diable amoureux</hi> was, die, meer dan al het overige, hem zooverre bracht, lijdt ook voor anderen geen twijfel. In zijn bekend werk: <hi rend="i">Les Illuminés ou les Précurseurs du Socialisme</hi>, drukt Gérard
<pb n="107"/>de Nerval, die over Cazotte en zijn roman breedvoerig uitweidt, nagenoeg hetzelfde gevoelen uit. ‘De een weinig akelige rol, zegt hij, wel is waar, “welke de schrijver op het einde de bevallige Biondetta spelen laat, zoude toereikend zijn, om te bewijzen, dat hij op dit tijdstip in de geheimen der cabalisten en der geïllumineerden niet was ingewijd, daar dezen de elementgeesten altoos zorgvuldig van Beelzebuth's zwarte handlangers hebben onderscheiden.” Op eene andere plaats heet het echter: “Zoodat die man, die eerst een bevallig dichter was uit de school van Marot en Lafontaine, daarna een naïef verhaler, ingenomen nu met het kleurrijke der oude Fransche fabliaux, dan weer met de levendige schemerglinstering der Oostersche fabel, ten slotte het slachtoffer werd van het schromelijkste gevaar des literarischen levens, dat van zijne eigen uitvindingen als waarheid te beschouwen.’</p>
<p>&nbsp;</p>
<p>Het is niet alleen in eenige van Cazotte's latere werken, dat men de duidelijkste sporen van zijn toenemend mysticismus aantreft. Ook zijne handelingen, zijne leefwijze en de betrekkingen, welke hij eerlang met andere mystiekers aanknoopt, getuigen van zijne afdwalingen. Zelfs zijne briefwisseling, onder ander met Ponteau, bediende van de <hi rend="i">Liste civile</hi>, laat daaromtrent geen den minsten twijfel mogelijk, gelijk wij het door een paar uittreksels zullen betoogen.</p>
<p>Het moet ons overigens niet bevreemden. Reeds zijne eerste gewrochten leveren, als wij gezien
<pb n="108"/>hebben, het bewijs, dat hij voor het mysticismus, het illuminismus, enz. aanleg had. Hierbij kwam, dat hij een tijd beleefde, waarin de Franschen, aan den eenen kant te weinig, en aan den anderen, gelijk het gewoonlijk gaat, te veel geloofden. Terwijl de wijsgeeren, dat is zij, die men in de tweede helft der XVIII<hi rend="sup">e</hi> eeuw aldus noemde, schier alles loochenden, niet zelden het kraste materialismus en atheïsmus beleden, en hun best deden, om geheel Frankrijk in hunne zienswijze te doen deelen, hield men zich allerwege met tooverkunst, cabalistiek en geheime wetenschappen onledig. In sommige kringen werd enkel van de elementgeesten en van de middelen, om zich met dezen in betrekking te stellen, gesproken. De bibliotheeken waren met boeken overstroomd, die over tooverij, zwarte-kunst, cabalistiek en wat dies meer handelden; en de dolste geestenzienerijen der middeleeuwen maakten, onder vernieuwden vorm, opgang in de ongeloovige en toch bijgeloovige Maatschappij dier dagen, die er eene eer in stelde met al wat godsdienst heette, te spotten, maar de mirakelen van een Mesmer, Cagliostroen andere kwakzalvers nooit genoeg meende te kunnen bewonderen en ophemelen. ‘De zonderlingste leerstellingen der middeleeuwen verrezen onder een geestigen en lichten vorm,’ zegt Gérard de Nerval, ‘onder eenen vorm geschikt, om een lichtzinnig, half goddeloos, half bijgeloovig publiek, als dat der laatste tijden van Griekenland en Rome, voor die verjongde gedachten gunstig te stemmen. Abt de Villars. Dom Pernetti, markies
<pb n="109"/>d'Argens verspreidden onder het volk de geheimen van den <hi rend="i">OEdipus AEgyptiacus</hi> en de geleerde droomerijen der Neo-Platoniekers van Florencië. Pico de la Mirandola en Marsilius Ficinus werden geheel doortrokken met den gemuskeerden geest der XVIII<hi rend="sup">e</hi> eeuw, herboren in <hi rend="i">Le Comte de Gabalis</hi> en <hi rend="i">Les Lettres cabalistiques</hi>, zoowel als in andere voortbrengselen der bovenzinnelijke wijsbegeerte ten gebruike der salons. Ook sprak men niet meer dan van elementgeesten, van verborgen sympathies, van toovermiddelen, bezetenheid en bezetenen, zielenverhuizing, alchimie en inzonderheid van magnetismus. De heldin van <hi rend="i">Le Diable amoureux</hi> is enkel een dier zonderbare kwelgeesten, welke men in de <hi rend="i">Betooverde Wereld</hi>, van Bekker, in het hoofdstuk <hi rend="i">Incubus</hi> of <hi rend="i">Succubus</hi> beschreven vindt.’</p>
<p>&nbsp;</p>
<p>Men verhaalt een trek uit het leven van Cazotte, die, indien hij waar is, voorzeker niet weinig zal hebben bijgedragen, om zijnen geest de dwepende richting te geven, waartoe deze maar al te zeer was voorbereid. Eenigen tijd na de verschijning van <hi rend="i">Le Diable amoureux</hi>, ontving de schrijver het bezoek van eene geheimzinnige personaadje. Het was een onbekende, wiens statige houding, vermagerde wezenstrekken en geheel voorkomen den geleerde verrieden, die zich met ernstige studiën inlaat. Hij vroeg om Cazotte in het geheim te spreken, en begon het onderhoud met eenige zonderlinge teekens en gebaren, zooals de ingewijden van zekere genootschappen er gebruiken, om zich door
<pb n="110"/>elkander te doen herkennen. Verwonderd vroeg hem de schrijver, of hij stom was, en verzocht hem duidelijker te verklaren wat hij hem te zeggen had, waarop de ander nog meer teekens maakte en nog raadselachtiger zich aanstelde. Cazotte werd ongeduldig:</p>
<p>‘Verschoon mij, Mijnheer,’ sprak thans de vreemde, daar hij zag, dat deze hem niet begreep. ‘Ik meende, dat gij van de onzen waart, en zelfs een hoogen graad bekleeddet.’</p>
<p>‘Ik weet niet wat gij bedoelt,’ antwoordde Cazotte.</p>
<p>‘Waar hebt gij dan de denkbeelden gehaald, die in uwen <hi rend="i">Diable amoureux</hi> voorheerschen?’</p>
<p>‘In mijn hoofd, als 't u belieft.’</p>
<p>‘Hoe! Die bezweringen in de puinen van Portici, die geheimen der cabala, die verborgen macht van den mensch over de luchtgeesten, die zoo treffende theories, rakende het vermogen der getallen, den wil, het noodlot, dat alles zoudt gij verzonnen hebben?</p>
<p>Ik heb veel gelezen, doch zonder leerstelsel, zonder bijzondere leerwijze.’</p>
<p>‘En gij zijt niet eens vrijmetselaar?’</p>
<p>‘Niet eens.’</p>
<p>‘Welnu, Mijnheer, hetzij door uwe scherpzinnigheid, hetzij bij toeval,hebt gij geheimen doorgrond, die enkel het aandeel zijn der ingewijden van den eersten rang; en het zoude misschien voorzichtig wezen, zoo gij voortaan dergelijke onthullingen vermeedt.’</p>
<p>‘Hoe! Dat zoude ik gedaan hebben!’ riep de verschrikte Cazotte, ‘ik, die aan niets anders dacht, dan
<pb n="111"/>aan het vermaak vanhet publiek, en enkel wilde toonen, dat men voor den duivel moet op zijne hoede zijn!’</p>
<p>‘En wie zegt u, dat onze wetenschap met dien geest der duisternis eenige betrekking hebbe? Ziedaar nochtans de slotsom van uw gevaarlijk schrift. Ik heb u voor een trouwloozen broeder genomen, die onze geheimen verried om eene reden, welke ik verlangde te kennen... En dewijl gij inderdaad slechts een oningewijde zijt, die van ons voornaamste doel niets afweet, zal ik u onderrichten. Ik zal u verder in de geheimen van de wereld der geesten doen doordringen, die ons van alle zijden omringt, en die gij enkel door de overweging reeds hebt geraden.’</p>
<p>Het gesprek duurde lang. De levensbeschrijvers van Cazotte zijn het niet eens omtrent hetgeen werd verhandeld. Waaromtrent zij 't evenwel eens zijn, is de schielijke verandering, welke van dit oogenblik de denkbeelden van Cazotte omtrent de geesten ondergingen. Hij bekende, zegt men, aan den vreemde, dat hij de cabalisten in zijn <hi rend="i">Diable amoureux</hi> te streng had gegispt, omdat hij zoomin hen als hunne studiën genoeg kende. Hij gaf toe, dat hunne handelingen wellicht zoo strafbaar niet waren, als hij had gedacht. Hij beleed zelfs, dat hij de onschuldige geesten een weinig had gelasterd, wanneer hij van zijne Biondetta niets minder maakte, dan Beelzebuth zelven.</p>
<p>‘Bedenk,’ sprak eindelijk de onbekende, ‘dat pater Kircher, de abt De Villars en vele andere casuïsten sedert lang de volkomen onschuld dier
<pb n="112"/>geesten hebben bewezen onder christelijk oogpunt. De <hi rend="i">Capitulariën</hi> van Karel den Groote vermelden ze als wezens tot de hemelsche hiërarchie behoorende. Plato en Socrates, de wijste onder de Grieken, Origenes, Eusebius en de H. Augustinus, die lichten der Kerk, waren het eens om de macht der elementgeesten van die der zonen des afgronds te onderscheiden.’</p>
<p>Zoo wordt verhaald. Is het waarheid, is het een uitvindsel? 't Valt moeilijk te beslissen. Wat wij met zekerheid weten, is, dat de denkwijze van Cazotte allengs degene werd, in bovenstaande regelen door den vreemde uitgedrukt, en dat die denkwijze de zijne bleef tot het einde zijns levens. Hij sloot zich aan bij de Martinisten, geestdrijvers, wier leer, door den Spanjaard Martinez Pasqualis in Frankrijk gebracht, eerlang door den bekenden Saint-Martin wijd en zijd verspreid werd. Martinez beweerde, dat het verstand en de wil de eenige werkzame natuurkrachten zijn, en dat men, om de verschijnselen in de natuur te wijzigen enkel noodig had ernstig, met overtuiging te willen en met nadruk te bevelen. Door bespiegeling en afgetrokkenheid van de uiterlijke wereld en het lichaam, kon de mensch zich tot de kennis der algemeene stof verheffen en tot die beheersching der geesten, waarvan het geheim, volgens hem, in sommige almachtige bezweringen der middeleeuwsche cabalisten besloten lag. Saint-Martin, een der vol gelingen van Martinez, nam, bij dezes leerstelsel, nog vele gedachten van Swedenborg en Jacob Böhm aan. Hij hield zich op den duur,
<pb n="113"/>gelijk hijzelf zegt, meer met de wetenschap der <hi rend="i">zielen</hi>, dan met die der <hi rend="i">geesten</hi> bezig, daar, vreesde hij, de betrekkingen der menschen met de laatsten, vooral wanneer de geesten <hi rend="i">geweldige</hi> zijn, weleens te gevaarlijk kunnen worden.</p>
<p>Ook Cazotte deelde in dit gevoelen. Ofschoon hij zich bij de <hi rend="i">School van Lyons</hi>, die de stelsels van Martinez Pasqualis huldigde en schier openlijk beleed en verbreidde, had aangesloten, had hij weinig op met de <hi rend="i">geweldige geesten</hi>, welker oproeping Saint-Martin duchtte. Vandaar dat zijne geestenzienerijen en visioenen lang eer vroolijk dan somber bleven, en dat van wezens als Biondetta-Beelzebuth in zijne schriften geene spraak meer was. Hij vervaardigde eene soort van vervolg op de <hi rend="i">Duizend en Een Nacht</hi>, onder den titel <hi rend="i">Cabinet des Fées</hi>, waarvan eenige onderwerpen hem door Dom Chavis, een verdienstelijken oriëntalist, werden geleverd. Die vertellingen munten uit door het bekoorlijke der beschrijvingen, een grooter rijkdom van lieve en geestige bijzonderheden en tal van sierlijke uitvindingen, zoodanig dat zij soms niet voor de echte <hi rend="i">Arabische Vertellingen</hi> moeten onderdoen. Men treft er geesten in aan, doch 't zijn meestal goede geesten; en daar, waar zij met kwade in aanraking komen, treden zij als overwinnaars op.</p>
<p>Gedurende geruimen tijd ging hij voort met de letteren te beoefenen, soms zonder dat een spoor van geestenzienerij in zijne voortbrengselen merkbaar is. Als fabelschrijver genoot hij zekere befaamdheid, en
<pb n="114"/>tusschen de liederen, welke hij vervaardigde, zijn enkele allerliefst. Nadat Voltaire zijn <hi rend="i">Guerre de Genève</hi> had uitgegeven, schreef hij voor dit onafgewerkt gedicht een zevenden zang, die door velen het werk van Voltaire zelven geacht werd. Hij arbeidde zelfs voor het tooneel. Een zijner bloedverwanten vroeg hem eens waarom hij niet ook, gelijk meer dan een zijner tijdgenooten, boertige zangspelen vervaardigde. ‘Geef mij een woord,’ zegde Cazotte, ‘en morgen zult gij een stuk in dit vak hebben.’ De bloedverwant gaf hem op het woord <hi rend="i">sabots</hi>. Des anderdaags was de boertige opera klaar, waarop de neef van den befaamden toonzetter Rameau muziek componeerde, en die weldra in het <hi rend="i">Théâtre italien</hi> met bijval vertoond werd.</p>
<p>Op dit tijdstip was de geest van Cazotte nog vrij helder, ondanks zijne betrekkingen met de Martinisten en andere geïllumineerden. Ofschoon reeds tamelijk oud, was hij een zoo aangenaam prater en verteller als schrijver, ert zijne geestenzienerijen gingen niet zooverre, dat zij, als later, verstandsverbijstering leken. Charler Nodier, die hem in zijne jeugd gekend had, heeft ons van hem het volgende portret gelaten:</p>
<p>‘Aan eene groote welwillendheid, die uit zijn schoon en vriendelijk gelaat sprak, aan eene teedere zachtzinnigheid, welke zijne nog zeer levendige blauwe oogen op de aantrekkelijkste wijze uitdrukten, paarde M. Cazotte het kostbare talent, beter dan wie 't ook zij, geschiedenissen te verhalen, die zonderling en tevens
<pb n="115"/>naïef, door de nauwkeurigheid der bijzonderheden aan de meest alledaagsche werkelijkheid en door het wonderbare aan tooverij grensden. Hij had van de natuur eene merkwaardige gave ontvangen, om de dingen onder een fantastisch oogpunt te beschouwen, en men weet, of ik geneigd was die soort van begoocheling met wellust te genieten. Ook wanneer zijn statige tred zich op de marmeren vloersteenen der naaste kamer met gelijke tusschenpoozen hooren liet; wanneer de deur met langzame regelmatigheid zich opende, en het licht eener lantaarn zichtbaar werd, door een ouden dienaar gedragen, min kras dan zijn meester, en dien M. Cazotte vroolijk zijn <hi rend="i">landsman</hi> noemde; wanneer M. Cazotte zelf verscheen met zijn driekantigen hoed, zijne lange jas van groen camelot, met een smal galonnetje geboord, en zijne vierkant uitloopende, hoog op de wrijf sluitende schoenen met zware zilveren gespen, bleef ik nooit in gebreke hem tegen te snellen met eene uitgelaten blijdschap, die nog door zijne liefkoozingen vergroot werd.’</p>
<p>&nbsp;</p>
<p>Die nog schoone tijd eindigde. Cazotte's dweperij nam overhand toe. Meer en meer kregen zijne denkbeelden eene fantastische kleur; meer en meer verrieden zijne gesprekken en opstellen eene onbewimpelde ingenomenheid met de zoogezegde wetenschap der cabalisten. Evenals de beruchte graaf de Saint-Germain en de nog meer beruchte Cagliostro, nam hij de gewoonte aan in de gezelschappen, welke hij bezocht,
<pb n="116"/>alle soort van geheimzinnige geschiedenissen te verhalen, waarin hijzelf eene voorname rol gespeeld had, en die, verzekerde hij, werkelijk gebeurd waren, hoe vreemd en ongeloofelijk ze anders klonken. Zoo beweerde hij met lieden gesproken te hebben, die lang gestorven waren, eer hij ter wereld kwam. Moet men Laharpe gelooven, dan zoude hij zelfs, bij sommige gelegenheden, den profeet gespeeld en voorzeggingen betreffende de omwenteling van 1789 gedaan hebben. Ten bewijze haalt deze een tooneel aan, waarvan hij verzekert oor-en ooggetuige geweest te zijn, en waarvan, benevens andere romanschrijvers, Sir Lytton Bulwer, in zijn zonderling verhaal <hi rend="i">Zanoni</hi>, heeft gebruik gemaakt. Ziehier hoe Laharpe, in zijne <hi rend="i">Mémoires</hi>, vertelt:</p>
<p>‘Het heugt mij als van gister, en nochtans was het ïn het begin van 1788. Wij zaten aan tafel bij eenen onzer collegas van de Academie, een voornaam heer en een man van verstand. Het gezelschap was talrijk, en bestond uit lieden van alle standen, rechtsgeleerden, hovelingen, letterkundigen, academiekers, enz. Men had lekker gegeten, als gewoonlijk. Bij het nagerecht verhoogden nog de Malvezij- en Constanze-wijnen de welvoeglijke vreugde der dischenooten door die soort van vrijheid, welke niet altoos welvoeglijk mocht heeten: men was toen in de wereld tot een punt gekomen, waarop alles geoorloofd is, om te doen lachen.</p>
<p>Chamfort had ons eenige zijner goddelooze en losbandige vertellingen voorgelezen, en de groote dames
<pb n="117"/>hadden geluisterd, zonder zelfs de toevlucht tot hare waaiers te nemen. Van daar een vloed van spotternijen op den godsdienst, die driftig werden toegejuicht. Een der gasten staat op en zijn vol glas opheffende: ‘Ja, Heeren,’ roept hij, ‘ik ben zoo zeker, <hi rend="i">dat er geen God is</hi>, als ik zeker ben, dat Homerus een domkop is.’ Inderdaad, hij was even zeker van het eene, als van het andere.</p>
<p>Het gesprek wordt ernstiger. Men drukt zijne bewondering uit <hi rend="i">voor de omwenteling, door Voltaire bewerkt</hi>, en men is het eens, om te bekennen, dat het zijn grootste roem is: ‘Hij heeft den toon aan zijne eeuw gegeven en zijne schriften in de voorzaal, zoowel als in de zaal, doen lezen.’</p>
<p>Een enkel der dischgenooten had geen deel genomen aan al de vreugde van dit gesprek. Het was Cazotte.</p>
<p>Hij neemt het woord, en op den ernstigsten toon:</p>
<p>- ‘Mijne Heeren,’ zegt hij, ‘weest tevreden. Gij zult allen <hi rend="i">die groote en verheven omwenteling zien</hi>, welke gij zoozeer verlangt. Gij weet, dat ik een klein profeet ben; ik herhaal u: gij zult ze zien.’</p>
<p>Men antwoordt hem met het bekende refrein: <hi rend="i">Faut pas étre sorcier pour ça</hi>. (Men moet daarvoor geen toovenaar zijn).</p>
<p>- ‘Het zij zoo,’ hervat hij; ‘doch misschien moet men het een luttel meer zijn voor hetgene ik u verder te zeggen heb. Weet gij wat het gevolg van die omwenteling zal wezen? Wat er het gevolg van wezen zal
<pb n="118"/>voor u allen, zoovelen als gij hier zijt, en wat er het onmiddellijke uitwerksel zal van zijn, het welbewezen uitwerksel, de wel erkende nasleep?’</p>
<p>- ‘Ha! laat ons zien,’ sprak Condorcet, met zijn dom en heimelijk gezicht: ‘een wijsgeer is niet kwaad eens een profeet te ontmoeten.’</p>
<p>- ‘Gij, Mijnheer de Condorcet’, herneemt Cazotte, ‘gij zult, op den vloer eener gevangenis uitgestrekt, den adem uitblazen; gij zult sterven vanhet vergift, dat gij zultingenomen hebben, om den beul te ontsnappen; van het vergift, dat die gelukkige tijd u zal dwingen altoos bij u te dragen.’</p>
<p>Eerst groote verwondering, doch men herinnert zich, dat de goede Cazotte gewoon is wakende te droomen, en men lacht meer dan ooit. Wat kan dat alles gemeens hebben met de wijsbegeerte en het beheer der rede?</p>
<p>- ‘Ziedaar juist wat ik u zeg: het is in naam van de wijsbegeerte, de menscheid, de vrijheid, het is onder het beheer der rede, dat gij op die wijze aan uw einde zult komen. En het zal wel het beheer der rede zijn, want alsdan zal zij tempels hebben, en zelfs zullen er, te dien tijde, in geheel Frankrijk geene andere dan tempels der rede meer zijn.’</p>
<p>- ‘Op mijn woord!’ zegt Chamfort hoonlachende, ‘gij zult geenszins een der priesters van die tempels zijn.’</p>
<p>- ‘Ik hoop het; doch gij, M. de Chamfort, gij zult er een van zijn, en zeer waardig het te wezen. Gij zult
<pb n="119"/>u de aders doorsnijden met twee en twintig sneden van een scheermes; en toch zult gij er maar eenige maanden later van sterven. - Gij, M. Vicq d'Azir, gij zult uzelven de aders niet openen; doch na ze u zes malen op éenen dag te hebben doen openen, na eenen aanval van jicht, om zekerder van uw stuk te wezen, zult gij des nachts sterven. - Gij, M. de Nicolaï, gij zult sterven op het schavot; gij, M. Bailly, op het schavot. - Gij, M. Rouhet, gij zult insgelijks op het schavot sterven.’</p>
<p>- ‘Oh! het is eene wedding!’ roept men van alle kanten. ‘Hij heeft gezworen alles te verdelgen.’</p>
<p>- ‘Neen, ik ben het niet, die het gezworen heb.’</p>
<p>- ‘Maar wij zullen dan door de Turken en de Tartaren onderjukt zijn? En dan nog...’</p>
<p>- ‘In het geheel niet. Ik zegde 't u: gij zult alsdan geregeerd worden door de <hi rend="i">wijsbegeerte</hi> alleen, door <hi rend="i">de rede</hi> alleen. Zij, die u aldus zullen behandelen, zullen wijsgeeren zijn....’</p>
<p>- ‘En wanneer zal dat alles gebeuren?’</p>
<p>- ‘Geene zes jaren zullen voorbijgaan, zonder dat alles wat ik u zeg, vervuld zij,’</p>
<p>- ‘Ziedaar eene macht mirakelen,’ - en deze reis sprak ikzelf, - ‘en gij brengt er mij voor niets tusschen?’</p>
<p>- ‘Gij zult er voor een mirakel tusschen zijn, ten minste evenzoo buitengewoon: gij zult op dat tijdstip christen wezen.’</p>
<p>- ‘Wij zijn zeer gelukkig, wij vrouwen,’ sprak
<pb n="120"/>Mevrouw de hertogin de Grammont, ‘ons met geene omwentelingen te bemoeien.’</p>
<p>- ‘Uwe kunne, Mevrouwen, zal u deze reis niet verschoonen. Gij zult al wel u met niets te bemoeien hebben; gij zult, evenals de mannen, zonder het minste onderscheid, behandeld worden.’</p>
<p>- ‘Maar wat zegt ge ons daar, M. Cazotte? Gij predikt ons het einde der wereld.’</p>
<p>- ‘Ik weet er niets van; maar ik weet, dat gij, Mevrouw de hertogin, naar het schavot zult gevoerd worden, gij en vele andere dames met u, op de kar van den beul, en de handen achter den rug gebonden.’</p>
<p>- ‘Ha! ik hoop, dat ik, in dat geval, ten minste eene koets zal hebben, met zwart laken behangen.’</p>
<p>- ‘Neen, Mevrouw, nog grootere dames dan gij zullen, gelijk gij, op eene kar rijden, met de handen gebonden gelijk gij.’</p>
<p>- ‘Nog grootere dames! Hoe, prinsessen van den bloede?’</p>
<p>- ‘Nog grootere dames!....’</p>
<p>Hier, zeer hevige ontsteltenis in het gezelschap. Het gelaat van den meester des huizes betrok. Men begon de spotternij al te gewaagd te vinden.</p>
<p>Om de sombere wolk te verdrijven, drukte Mevrouw de Grammont niet op dit laatste antwoord. Zij bevredigde zich op luchtigen toon te zeggen: ‘Gij zult zien, dat hij mij niet eens een biechtvader zal laten!’</p>
<p>- ‘Neen, Mevrouw, gij noch iemand zult er een
<pb n="121"/>hebben. De laatste ter dood veroordeelde, die er als gunst een zal bekomen, zal.... de koning van Frankrijk wezen!’</p>
<p>Ziedaar nagenoeg de bewoordingen van Laharpe. Men beweert nog, dat Cazotte voorspelde, hoe hij zelf op het schavot zoude sterven. Wij moeten er echter bijvoegen, dat het relaas van Laharpe vele ongeloovigen heeft gevonden en nog vindt. Gelijk Charles Nodier wijselijk heeft betoogd, was het op het tijdstip, waarop de schrijver van den <hi rend="i">Cours de Littérature ancienne et moderne</hi> het profeetentooneel plaatst, niet moeilijk te voorzien, dat eerlang in Frankrijk eene omwenteling zoude uitbarsten, waarvan de gevolgen niet konden berekend worden. In dien zin nu kon Cazotte, als vele Franschen dier dagen, gesproken hebben; dat hij echter zoo bepaald gesproken, namen genoemd en van schavot en strafuitvoeringen zoude gewaagd hebben, wordt met reden door Nodier in twijfel getrokken.</p>
<p>&nbsp;</p>
<p>Omtrent 1788 werd de schrijver van <hi rend="i">Le Diable amoureux</hi>, naarmate hij zich in de gevaarlijke droomerijen van het illuminismus, het martinismus, het mysticismus verdiepte, nog meer het spoor bijster. Hij had dikwijls visioenen, en de openbaringen, hem, naar hij beweerde, tijdens deze gedaan, zijn van zoo dwazen, buitensporigen aard, dat men bij het lezen der brieven, waarin hij ze sommigen zijner vertrouwde vrienden mededeelt, gelooft, dat hij aan volslagen
<pb n="122"/>verstandsverbijstering in zeer hoogen graad lijdt. Ten onrechte nochtans: dezelfde man, die in deze brieven en niet zelden in gezelschap zich een ergen geestenziener toonde, gaf bij andere gelegenheden, dat is wanneer hij zijn stokpaard niet bereed, blijken van het gezondste oordeel. Zulks verklaart ons gedeeltelijk, hoe hij, bijal het ongerijmde en bespottelijke zijner droorijen, zoo grooten invloed op zijne omgeving bleef uitoefenen. Zijne huisgenooten, althans zijne drie kinderen, deelden in zijne zienswijze. Mevr. Cazotte alleen betreurde de afdwalingen eens echtgenooten, dien zij anders om zijn voortreffelijk hart, zijne rechtschapenheid en edelmoedigheid rechtzinnig liefhad en eerbiedigde. Om overigens een staalje van zijne zienswijze en van zijne theories in zake van geesten en visioenen te geven, zal het genoeg zijn het volgende aan eene zijner tijdgenooten, de schrijfster Anne-Marie, te ontleenen. Zij verhaalt een bezoek, door Mad. D'Argèle der familie Cazotte, in dezer verblijf te Pierry, gebracht, en laat den schrijver, van <hi rend="i">Le Diable amoureux</hi> aldus redeneeren:</p>
<p>‘Wij leven allen te midden van de geesten onzer voorouders; de onzichtbare wereld omringt ons van alle zijden... Gedurig naderen ons vrienden onzer gedachten. Mijne dochter heeft hare beschermengelen; wij hebben allen de onzen. Iedere onzer gedachten, goede of kwade, brengt eenigen geest, die er mede in betrekking is, in beweging, gelijk iedere beweging onzes lichaams de luchtzuil, welke wij dragen, ver-<pb n="123"/>plaatst. Alles is vervuld, leeft in deze wereld, alwaar sedert de zonde sluiers de stof omhullen... En ik, door eene ingeving, welke ik niet gezocht heb en dikwijls betreur, ik heb die sluiers opgelicht, gelijk de wind dikke nevels oplicht. Ik zie het goed, het kwaad, de goeden en de kwaden; soms is de verwarring der wezens voor mijne blikken zoo groot, dat ik eerst niet altoos die, welke in hun vleesch leven, van degenen, die er het grove uiterlijk van hebben afgeschud, weet te onderscheiden...</p>
<p>“Ja, er zijn zielen, die zoo stoffelijk gebleven zijn, aan wie haar vorm zoo duurbaar, zoozeer aanklevend gebleven is, dat zij in de andere wereld eene soort van dichtheid hebben medegevoerd. Die zielen gelijken lang aan levenden. Eindelijk, wat zal ik u zeggen?... Er zijn stonden, dat ikzelf mij daaromtrent teenemaal bedrieg. Dezen morgen, gedurende het gebed en terwijl wij te zamen onder de blikken des Almogenden vereenigd waren, was de kamer zoo vol levenden en dooden uit alle tijden en landen, dat ik tusschen leven en dood geen onderscheid meer wist te maken; het was eene zonderlinge verwarring, en evenwel wat prachtig schouwspel!”</p>
<p>Zooverre was het toen met Cazotte reeds gekomen.</p>
<p>Men weet, hoe groot een aandeel de geïllumineerden vrijmetselaren en verdere leden der geheime genootschappen, die op het einde der XVIII<hi rend="sup">e</hi> eeuw in Frankrijk zoo talrijk waren, aan de gebeurtenissen hadden, waarvan de omwenteling het onvermijdelijke
<pb n="124"/>gevolg moest wezen. Cazotte, die, trots zijne betrekkingen met de Martinisten, monarchist en catholiek gebleven was, had, zoodra hij de nieuwe richting van het illuminismus bemerkte, niet lang gewacht zich van hen te verwijderen. Toen de omwenteling een feit geworden was, betreurde hij nog meer het politieke drijven zijner voormalige broeders. Hij zag in den nieuwen staat van zaken het rijk van den Antechrist en kwade geesten in hen, die de omwenteling voorstonden. Een brief, dien hij in 1791 zijnen vriend Ponteau schreef, schildert zijne steinming in die onrustige dagen.</p>
<p>“Indien God ons niet een man zendt, die aan dat alles op wonderdadige wijze een einde komt stellen,” zegt hij, “worden wij door de schromelijkste rampen bedreigd. Gij kent mijn stelsel: het goed en het kwaad in de wereld zijn altoos het werk geweest dermenschen, wien deze aardbol door de eeuwige wetten werd afgestaan. Wij moeten dus immer aan onszelven al het kwaad wijten, dat werd begaan. De zon schiet gedurig hare stralen min of meer schuin op de aarde, ziedaar het beeld der Voorzienigheid te onzen opzichte; van tijd tot tijd beschuldigen wij dit hemellicht van gebrek aan warmte, wanneer onze stand, de ophooping van dampen of de werking der winden ons beletten den aanhoudenden invloed zijner stralen te gevoelen. Indien dus geen wonderdoener (thaumaturge) ons ter hulpe komt, ziehier alwat wij mogen verhopen...”</p>
<p>Op eene andere plaats handelt hij over zijne vroegere betrekkingen met de geïllumineerden.</p>
<pb n="125"/>
<p>“Ik ontvang twee brieven van wege goede kennissen, die ik had tusschen mijne broeders de Martinisten. Zij zijn demagogen als Bret<note n="(1)" place="foot">Fransch schrijver, die, benevens eenige tooneelspelen, <hi rend="i">Contes moraux, Mémoires sur la Vie de Ninon de Lenclos</hi>, enz. uitgaf.</note>, menschen van naam, tot hiertoe brave lieden; de duivel heeft hen in zijne macht. Wat Bret betreft en zijne verzotheid op het magnetismus, ik heb hem de ziekte berokkend. De Jansenisten, met de stuipdwepers (convulsionnaires) in verband getreden, zijn in hetzelfde geval. Men kan gewis op hen de spreuk toepassen: Buiten de Kerk geene <hi rend="i">zaligheid</hi>, zelfs geen gezond verstand.</p>
<p>‘Ik heb u verwittigd, dat wij in Frankrijk slechts met ons achten zijn, de eenen den anderen geheel onbekend, die, gelijk Mozes, onophoudelijk de oogen, de stem, de armen ten hemel heffen voor de beslissing eens strijds, waarin de elementen zelven op het spel staan. Wij meenen eene gebeurtenis te zien naderen, in de Apocalypsis afgebeeld, en die een groot tijdstip daarstelt. Wees gerust, 't is het einde der wereld niet: het plaatst dit duizend jaar achteruit. Nog is het de tijd niet tot de bergen te zeggen: <hi rend="i">valt op ons</hi>; doch, in afwachting van het beste, zal het de k reet der Jacobijnen zijn; want er zijn schuldigen van meer dan een kleed.’</p>
<p>In al de overige brieven van Cazotte straalt eene en dezelfde gedachte door: het zijn de kwade geesten, die de Fransche omwenteling voorbereid en gemaakt
<pb n="126"/>hebben, en 't is de plicht der edeldenkenden onder de ingewijden hen te bestrijden, om verdere rampen te voorkomen. Men kan overigens die geesten met hunne eigen wapens overwinnen, en aldus de monarchie en den koning met haar redden.</p>
<p>Ongelukkig bevonden zich tusschen zijne brieven eenige, waaruit bleek, dat hij niet meende enkel van de nederlaag der kwade geesten en de zegepraal der goede de redding des konings, der monarchie, des godsdiensten en des vaderlands te moeten verwachten. Zijn zoon Scevola Cazotte, die in de lijfwacht des konings had dienst genomen, was een even vurig monarchist als zijn vader, wiens denkbeelden omtrent de geestenwereld hij, gelijk wjj gezegd hebben, met zijn broeder en zijne zuster ten volle deelde. Hij bevond zich te Varennes op het oogenblik der verijdelde vlucht van Lodewijk XVI, en bewees aldaar der koninklijke familie meer dan een gewichtigen dienst, waarbij van mysticismus geene spraak konde wezen. In gemelde brieven nu werd meermalen van ondernemingen en plannen gewaagd ter gunste van het koninklijk huis en tegen de Fransche republiek. Die omstandigheid werd den ouden Cazotte noodlottig. Toen op 10 Augusti 1792 het volk van Parijs de Tuilerieën binnenstormde, bevond een van Cazotte's zonen zich onder de verdedigers des konings; de andere diende in het leger der emigranten. Meester van het kasteel, zochten de volksleiders overal naar de bewijzen der royalistische samenzwering van de zoo-<pb n="127"/>genaamde <hi rend="i">ridders van den dolk</hi>. Zij legden de hand op de papieren van Laporte, intendent des konings, en ontdekten de gansche briefwisseling van Cazotte met Ponteau, die, men weet het, bediende was van de burgerlijke lijst. Onmiddellijk werd Cazotte aangehouden.</p>
<p>‘Herkent ge deze brieven?’ ...vroeg de commissaris der wetgevende vergadering.</p>
<p>‘Zij zijn inderdaad van mij,’ antwoordde de grijsaard onverschrokken.</p>
<p>‘En ik heb ze voor mijn vader, naar zijne opgave, geschreven,’ voegde zijne dochter Elisabeth, die hem in de gevangenis wilde volgen, er bij.</p>
<p>Ook zij werd aangehouden en met Cazotte naar de Abbaye gevoerd. Mevrouw Cazotte smeekte tevergeefs om de toelating haren echtgenoot en hare dochter te vergezellen.</p>
<p>Eene eerste maal gelukte het Cazotte aan den dood te ontsnappen. Toen de tijding der inneming van Longway en Verdun door het Pruisisch leger te Parijs aankwam, werd het gepeupel woedend, en liep naar de gevangenissen, om de onmiddellijke terechtstelling of liever veroordeeling der talrijke ongelukkigen te eischen, die er, soms onder de nietigste voorwendsels, in opgesloten waren. In de Abbaye werd, evenals elders, eene soort van volksrechtbank geïmproviseerd. Cazotte moest voor deze verschijnen. Men was op het punt zijn doodvonnis uit te spreken, toen zijne dochter Elisabeth mede voor de rechtbank verscheen en de genade
<pb n="128"/>haars vaders van de beulen afsmeekte. Hare jeugd, hare schoonheid en hare roerende taal reddeden den tachtigjarigen grijs, die de toelating kreeg naar zijne woning terug te keeren, en door het wispelturige grauw in zegepraal werd naar huis geleid.</p>
<p>Des anderdaags ontving Cazotte het bezoek van verscheidene zijner vrienden, die hem met zijne vrijstelling kwamen geluk wenschen.</p>
<p>‘Zoodat gij gered zijt!’ sprak een dezer, wiens naam de levensbeschrijvers opgeven. Hij heette de Saint-Charles.</p>
<p>‘Voor niet lang,’ antwoordde de grijsaard treurig glimlachende.” Vóor weinige stonden had ik een visioen. Ik zag een gendarm, die mij vanwege Pétion kwam halen. Ik moest hem volgen en vóor den meier van Parijs verschijnen. Men zond mij naar de Conciergerie en vandaar naar de rechtbank. Mijn uur heeft geslagen.’</p>
<p>Die woorden, waarvan de echtheid van verschillende zijden wordt gewaarborgd, bewijzen alleen, dat Cazotte, trots de geestverbijstering, waaraan hij dikwijls ten prooi was, zich niet door zelfbegoocheling liet misleiden en den toestand zag, gelijk die waarlijk was. Schier door een wonder aan den dood ontsnapt, begreep hij, dat men eerlang het zoude betreuren hem te hebben in vrijheid gesteld, en opnieuw zoeken hem uit den weg te ruimen. En inderdaad, op 11 September kwam de gendarm, dien hij beweerde gezien te hebben, voerde hem naar de meierij en vandaar naar de gevan-<pb n="129"/>genis de Conciergerie. Weer vergezelde hem zijne dochter Elisabeth; maar deze reis mocht het haar niet gelukken den armen vader te redden. Cazotte verscheen voor het <hi rend="i">tribunal révolutionnaire</hi>, werd door Fouquier-Tinville van landverraad beschuldigd en ter dood veroordeeld. Vooraleer het vonnis uit te spreken, hield de voorzitter der rechtbank, Lavau, vroeger, evenals Cazotte, lid eener vereeniging van geïllumineerden, eene zonderlinge toespraak, vol geheimzinnige wenken en toespelingen, waaruit duidelijk bleek, dat men den grijsaard niet alleen als landverrader of liever als monarchist en catholiek wilde treffen, maar tevens, en wellicht in de eerste plaats, als <hi rend="i">valschen broeder</hi>, als verrader van het illuminismus. Die toespraak, welke de geschiedenis mede heeft bewaard, luidde:</p>
<p>‘Zwak speeltuig des ouderdoms! Gij wiens hart niet groot genoeg was, om de heilige vrijheid naar Waarde te schatten, maar die door uwe onverschrokken rustigheid tijdens de debatten het bewijs geleverd hebt, dat gij voor uwe denkwijze uw leven zelf veil hebt, luister naar de laatste woorden uwer rechters!.. Mogen die woorden in uwe ziel den kostbaren balsem der vertroosting storten! Mogen zij u het lot van hen, die u gevonnist hebben, doen beklagen en u met den eerbied vervullen, dien de wet onszelven oplegt.. Uwe medeburgers hebben uwe verdediging gehoord; uwe medeburgers hebben u veroordeeld. Doch hun vonnis was zuiver als hun geweten, en geen persoonlijk be-<pb n="130"/>lang heeft op hunne beslissing invloed uitgeoefend. Ga, hervat moed, verzamel uwe krachten. Zie den dood zonder vrees te gemoet. Denk, dat hij u niet mag verwonderen; een man als gij mag zich niet éen stond laten afschrikken... Doch, vooraleer van het leven te scheiden, beschouw de ontzagwekkende houding van Frankrijk, in welks midden gij niet vreesdet den vijand luide te roepen. Zie, hoe uw oud vaderland den aanvallen zijner vuige lasteraars zooveel moed tegenstelt, als gij het lafheid dorst toeschrijven. Hadde de wet kannen voorzien, dat zij over een schuldige als gij uitspraak zoude moeten doen, zij zoude, in aanzien uwer hooge jaren, u geene andere straf hebben opgelegd. Doch stel u gerust. Indien zij streng is, waar zij vervolgt, waar zij veroordeelt, het zwaard ontvalt weldra haren handen. Zij betreurt het verlies zelfs van hen, die haar wilden verscheuren. Zie haar tranen storten op die grijze haren, welke zij tot het oogenblik uwer veroordeeling meende te moeten eerbiedigen. Moge dit schouwspel u berouw inboezemen! Moge het u, rampzalige grijsaard, aansporen, om de korte stonden te benuttigen, die u van den dood scheiden, ten einde door een rechtzinnig leedwezen de laatste sporen uwer samenzweringen uit te wisschen!</p>
<p>Nog éen woord: gij waart man, christen, wijsgeer, ingewijde. Toon, dat gij als man, als christen weet te sterven. Het is al wat uw land van u kan verwachten.’</p>
<p>Die zonderlinge en raadselachtige woorden maakten
<pb n="131"/>op Cazotte niet den minsten indruk. Zij brachten zijne overtuiging van monarchist en catholiek niet aan 't wankelen. Vooraleer in het noodlottige rijtuig te stappen, dat hem naar de strafplaats moest voeren, schreef hij eenige woorden aan zijne vrouw en kinderen. Den biechtvader gelastte hij zijn haar, dat de beul afsneed, zijner dochter Elisabeth te overhandigen. Nog op het schavot bleef hij zichzelven gelijk, toonde hij, de tachtigjarige grijs, eenen moed, eene onverschrokkenheid, die jongere slachtoffers der omwenteling hadde kunnen beschamen. Op het punt zijne overtuiging met zijn leven te boeten, riep hij met luider stemme: ‘Ik sterf, zooals ik geleefd heb: trouw aan mijn God en mijn koning!’</p>
</div>
<div type="chapter">
<interpGrp>
<interp type="primair" value="18770000"/>
<interp type="secundair" value="groot01"/>
</interpGrp>
<pb n="132"/>
<head rend="h3">Eduard III en de gravin van Salisbury<note n="(1)" place="foot"><hi rend="i">Jaarboek van het Willems-Fonds</hi> voor 1877.</note>.</head>
<head rend="h4">I.</head>
<p>Veel is er, op verschillende tijdstippen, over Eduard III van Engeland, den ridderlijken koning, den schranderen staatsman, den roemruchtigen krijgsheld en den trouwen vriend en bondgenoot van Jacob van Artevelde en het Vlaamsche volk, geschreven. Vooral de episode, die ons zijne liefde voor de schoone Alice, gravin van Salisbury, verhaalt, werd ontelbare malen in dicht en ondicht behandeld.</p>
<p>&nbsp;</p>
<p>Men kent die episode. In 1342, was David Bruce, koning van Schotland, met een talrijk leger in Engeland gevallen. Met meer woede dan ooit, duurde de oorlog tusschen de beide landen, welke slechts door de smalle
<pb n="133"/>rivier de Tweed van elkander gescheiden waren, voort; en ofschoon de Engelschen reeds dikwijls tot aan de Hooglanden doorgedrongen waren, hadden de Schotten niet alleen tot hiertoe hunne onafhankelijkheid weten te bewaren; zij waren zelfs machtig genoeg gebleven, om nu en dan, op hunne beurt, hunne vijanden te bedreigen en dezer noordelijke graafschappen te vuur en te zwaarde te zetten.</p>
<p>Zoo ook deze reis. Na de stad Durham en andere grensplaatsen te hebben ingenomen en leeggeplunderd, keerden zij, met buit beladen, naar het noorden terug. Onderweg kwamen zij in de nabijheid des burgs van den Engelschen graaf van Salisbury, die voor het oogenblik uit Engeland verwijderd, in ergens eene sterkte van Frankrijk gevangen zat. Daar zijne gemalin, gravin Alice, die met eene tamelijk sterke bezetting het kasteel in bewaring hield, weigerde het in hunne handen te leveren, besloot David Bruce haar tot overgave te dwingen.</p>
<p>Onmiddellijk werd de burg belegerd. Nademaal de verdedigers voorzagen, dat zij, trots hun beleid en hunne dapperheid, het onmogelijk tegen geheel het Schotlandsche leger lang konden uithouden, zonden zij boden tot koning Eduard III, die, den inval van David Bruce vernomen hebbende, in allerijl zijn leger had vergaderd, om hem over de grenzen te jagen, en alreede tot Berwick was genaderd. Aan het hoofd van 6000 ridders, haastte zich de Engelsche vorst de gravin ter hulp te snellen. Toen hij bij het slot
<pb n="134"/>aankwam, was alle hulp overbodig geworden. Niet zoodra hadden de Schotten van zijnen aantocht gehoord, of zij hadden het raadzaam geoordeeld hunnen weg naar het noorden voort te zetten.</p>
<p>Gravin Alice ontving den koning, die zoo tijdig was toegesneld, om de Schotten het beleg te doen opbreken, op de meest heusche wijze. Zij liet te zijner eer een schitterend feestmaal aanrichten. Eduard echter scheen aan het feest weinig deel te nemen. Zwijgend, bijna somber was hij aangezeten, raakte schier de kostelijke spijzen niet aan, die werden opgedragen, en hield gedurig den blik op de schoone Alice gevestigd, welke die onverdeelde aandacht meer dan eens in verlegenheid bracht. Zijne ridders, aan eene dergelijke houding van zijnentwege op een feestmaal niet gewoon, wisten in den beginne niet wat denken. Allengs begrepen zij, dat den vorst iets ongewoons moest hebben bejegend, en verstomde ook hunne luidruchtige vroolijkheid. Het festijn liep af in de grootste en onverklaarbaarste treurigheid.</p>
<p>Wat was er gebeurd? Wat had Eduard, anders, vooral aan den feestdisch, de opgeruimdheid en spraakzaamheid zelve, en die, vóor zijne komst in den burg, geen spoor van zwaarmoedigheid had laten blijken, zoozeer ontstemd? Iets zeer natuurlijks. De gravin Alice was ongemeen schoon. Hare verschijning, die ook zijne ridders als die eener godheid had getroffen, had hem letterlijk betooverd! Hij was schielijk op haar verliefd en wel met zooveel hevigheid, dat hij, buiten
<pb n="135"/>haar, niets meer zag, al het overige zijner aandacht onwaardig oordeelde, en buiten de woorden, welke hij uit haar schoonen mond opving, op niets acht gaf van al wat haar omringde.</p>
<p>Hij wachtte niet lang haar zijne liefde te bekennen. Toen ontstelde de gravin grootelijks. Zij was te deugzaam, om zich door die bekentenis en het vooruitzicht de minnares des konings te worden, gevleid te gevoelen. Ook achtte zij 't haren plicht hem door heusche vermaningen en zachte verwijten tot andere gevoelens te brengen. Te vergeefs. Gedurende geheel den tijd, dat hij in het slot bleef, dacht hij enkel aan haar en hare schoonheid, aan zijne liefde en aan het middel, om deze voldoening te verschaffen; en toen hij, des anderdaags, afscheid van haar nam, waren zijne laatste woorden:</p>
<p>‘Vaarwel, Edele Vrouw, tot weerziens, en mogen u andere gedachten te mijner gunste in het hart komen!’</p>
<p>Waarop zij antwoordde:</p>
<p>‘Hooge Heer, dat vergoede God! Immer zal ik u gehoorzaam en genegen blijven, doch alleen in zoo verre mijne en uwe eer het gedoogen.’</p>
<p>Eduard vertrok. Dat hij van het voornemen de gravin voor zijne liefde te winnen, niet afzag, moest weldra blijken. Eenigen tijd nadien liet hij een luisterrijk steekspel aankondigen, waarop ook Alice met haren gemaal, den graaf van Salisbury, middelerwijl uit zijne gevangenschap ontslagen, werd genoodigd. Vruchteloos poogde evenwel de vorst ook ditmaal de
<pb n="136"/>deugd der brave vrouw te doen wankelen. Standvastig bleef zij weigeren naar hem te luisteren. De koning zelf begreep op den duur, dat het hem onmogelijk zoude wezen haar ten val te brengen. Op een dansfeest, dat ter gelegenheid van hetzelfde steekspel werd gegeven, gebeurde het, dat Alice haar blauwzijden met parelen versierden kouseband verloor. De koning raapte dien op, om hem haar weer te geven; en men meent, dat hij, bij toeval haar kleed even oplichtte. De gravin werd rood, en de omstaande ridders en edelvrouwen, die sedert lang den hartstocht des konings geraden hadden, lachten en wierpen elkander veelbeteekenende blikken toe, onder het fluisteren van meer of min geestige en boosaardige aanmerkingen. Toen blikte de koning hen toornig aan en riep, terwijl hij eerbiedig de gravin tot haren gemaal terugvoerde, het bekende: <hi rend="i">‘Hony soit, qui mal y pense!’ (Hij zij eerloos, die hierin kwaad ziet.</hi>)</p>
<p>Jaren later, toen hij in het nieuwgebouwde slot van Windsor andermaal feest vierde, dacht Eduard III terug aan het voorval met de gravin van Salisbury, en stichtte de beroemde Orde van den Kouseband, welker kenspreuk tot op onze dagen hetzelfde: ‘<hi rend="i">Hony soit, qui mal y pense!</hi>’ gebleven is.</p>
<div type="section">
<head rend="h4">II.</head>
<p>Zoo ongeveer luidt de episode, welke Froissart, de bewonderaar van alle ridderlijke feiten en liefde-avon-<pb n="137"/>turen; wellicht de eerste verhaalt heeft, en die sedert zoo dikwijls werd nageschreven. Toch is het er verre van af, dat de ernstige geschiedschrijvers ze als geloofwaardig aannemen. De meeste zien er eenvoudig eene soort van legende in, en geven een geheel anderen oorsprong op voor de stichting der Orde van den Kouseband. Dat het Engelsche, Duitsche, Fransche, Italiaansche en zelfs Spaansche dichters niet belet heeft de zeer romantische stof in tal van liederen, balladen en andere gedichten, zelfs onder den vorm van novelle, roman en tooneelspel te behandelen, weten wij. In zijne novelle <hi rend="i">Eduard III</hi>, heeft reeds de Italiaan Matteo Bandello, de navolger van Boccaccio, ze omtrent het midden der 16<hi rend="sup">e</hi> eeuw verwerkt. Hij verhaalt eerst de ontmoeting des konings met Alice, volgens Froissart. Daarna laat hij den graaf van Salisbury sterven, en eindelijk Eduard, die te vergeefs gepoogd heeft over de deugd der weduwe te zegepralen, met haar, tot loon van hare braafheid en kuischheid, in den echt treden. Honderd jaar later, werd de episode door Calderon de la Barca benuttigd in zijn echt Spaansch intrigen-stuk: <hi rend="i">Amor, Honor y Poder, (Liefde, Eer en Macht)</hi>, dat ons inderdaad den kamp van de liefde des konings met de eer der gravinne met gloed afschildert, en, gelijk overigens al de Spaansche tooneelspelen, met het huwelijk van Eduard en Alice, dat is van de hoofdpersonen, eindigt. Ook Brantôme heeft, op de hem eigen wijze, van die episode gebruik gemaakt. Hij vertelt ons, hoe koning Johan de Goede van Frankrijk,
<pb n="138"/>in 1356 als krijgsgevangen naar Engeland kwam aldaar op de gravin van Salisbury verliefde en hare wederliefde won. In vrijheid gesteld en naar Frankrijk teruggekeerd, verlaat hij weldra opnieuw zijn vaderland, om de geliefde, zonder welke hij niet leven kan, weer te zien. Dat de meeste Fransche schrijvers, die het onderwerp behandelen, de gravin werkelijk tot de matres van Eduard III maken, spreekt van zelf, en dat Alexander Dumas op zijne beurt de gansche historie in zijnen roman, <hi rend="i">De Gravin van Salisbury</hi>, zoo onzedelijk mogelijk voorstelt, is overbekend.</p>
<p>Zoo doet echter Shakespeare niet. Want ook hij heeft de dankbare stof verwerkt, en verwerkt op eene wijze zijn machtig genie overwaardig. Daar het inzonderheid is, om den lezer van zijne bewerking een denkbeeld te geven, dat wij deze regelen schrijven en de overoude geschiedenis of legende, na zoovele anderen, behandelen, zullen wij de vrijheid nemen het gewrocht van den grootsten aller tooneeldichters van lateren tijd eenigszins uitvoerig te ontleden.</p>
<p>Het Shakespeariaansche drama, mede bekend onder den titel, <hi rend="i">Eduard III en de Zwarte Prins (Edward the Third and the Black Prince)</hi>, heet eigenlijk: <hi rend="i">De Regeering van Koning Eduard den Derde</hi>, en behandelt inderdaad bijna heel de regeering van dien vorst. Onder den laatsten titel werd het overigens, in 1596, door den boekhandelaar Cuthbert Burby, die nog verscheidene andere stukken van Shakespeare, met name <hi rend="i">Love's Labours lost</hi> en <hi rend="i">Romeo and Juliet</hi>, liet drukken, te Londen, uitgegeven.</p>
<pb n="139"/>
<p>Lang werd de echtheid van het drama betwijfeld, zelfs hevig betwist. Op dit oogenblik nog aarzelt een gedeelte der Engelsche critiek het als 't werk des schrijvers van <hi rend="i">Hamlet, Othello, Macbeth, Richard III</hi> en zooveel andere meesterstukken te erkennen. De voornaamste reden is deze: <hi rend="i">Eduard III en de Zwarte Prins</hi>, of liever <hi rend="i">De Regeering van Koning Eduard den Derde</hi> werd niet opgenomen in den foliant van 1623, dat is in de <hi rend="i">zoogezegd</hi> volledige uitgave van Shakespeare's werken, door Henry Condell en John Heminge, twee voormalige kunstvrienden van den dichter-tooneelspeler, vrij slordig bezorgd. Die foliant nu was lang, is nog, althans voor sommige criticussen, eene soort van evangelie, buiten welk zij geene zaligheid, dat is geene echtheid voor de stukken van Shakespeare mogelijk wanen. Van daar, dat vele Engelschen geene andere stukken, dan de vijf en dertig - zooveel bevat er de foliant van Condell en Heminge, - voor echt willen aannemen.</p>
<p>Sedert eenigen tijd nochtans schijnt, zelfs in Engeland, het gevoelen, dat <hi rend="i">De Regeering van Eduard den Derde</hi>, niet minder dan <hi rend="i">Pericles, Vorst vanTyrus, Titus Andronicus, Een Treurspel in Yorkshire</hi>, enz., aan Shakespeare moet worden weergegeven, meer en meer veld te winnen. Vroeger ook werd het herhaalde malen beweerd. Reeds voor meer dan eene eeuw, in 1760, had de uitgever Capell stout weg het stuk aan den grooten dichter toegeschreven. Wel kwamen de criticussen Stevens, Knight en anderen tegen hem op; doch
<pb n="140"/>Capell bracht zulke duchtige bewijzen bij en wist zijn gevoejen zoodanig met klem van redenen te staven, dat eerlang zich rond hem een aantal bevoegde rechters schaarden. Die bewijzen en redenen waren vooral uit de voortreffelijkheid van het drama geput, hetwelk zoozeer aan de overige werken van Shakespeare gelijkt, dat Charles Knight, hoezeer de tegenkanter van Capell, verplicht is het toe te geven en, onder ander, van eene aanspraak uit <hi rend="i">De Regeering van Koning Eduard den Derde</hi> verklaart: ‘Indien deze aanspraak niet van Shakespeare is, dan is zij voorzeker de getrouwste nabootsing van den lossen gang zijner verzen, van de kracht en waarheid zijner beelden, welke men in een historisch tooneelspel van dien tijd kan vinden.’ Verder munt het stuk uit door eene waarlijk epische behandeling en breedheid van gedachten, een verbazenden rijkdom aan krachtige beelden en tragische toestanden, eene echt Shakespeariaansche karakteristiek. De stijl vooral is wel die van den meester. In 1840 verscheen in de <hi rend="i">Edinburgh Review</hi> een merkwaardig opstel, dat de zienswijze van Capell ten volle bijstemde. Het betoogde, hoe, buiten Shakespeare, geen dichter van het einde der 16<hi rend="sup">e</hi> of van het begin der 17<hi rend="sup">e</hi> eeuw in staat zoude geweest zijn een tooneelwerk van zoo hooge kunstwaarde te schrijven, een gewrocht voort te brengen, dat met dezen <hi rend="i">Eduard III</hi> de vergelijking konde doorstaan.</p>
<p>De Duitsche critiek had reeds vroeger en heeft ook later een dergelijk oordeel geveld. Tieck vertaalde het
<pb n="141"/>werk als een drama van Shakespeare. Ulrici zegt, dat, indien het niet van Shakespeare is, gelijk sommige Engelsche criticussen blijven staande houden, men het hun waarlijk tot eene schande moet aanrekenen, dat zij niets gedaan hebben, om den anderen Shakespeare, die het schreef, om dien tweelingbroeder van hun grooten William aan de vergetelheid te ontrukken.</p>
<p>François Hugo eindelijk, die zoowel van <hi rend="i">De Regeering van Eduard den Derde</hi>, als van de overige erkende en niet erkende drama's en tooneelspelen van Shakespeare eene verdienstelijke vertaling leverde, deelt volkomen in het gevoelen der Duitschers en der <hi rend="i">Edinburgh Review</hi>, dus des uitgevers Capell. Hij bewijst vooreerst, dat, zonder dit stuk, in de reeks historische drama's des meesters eene onverklaarbare leemte bestaat, aangezien de dichter, van het jaar 1216, dagteekening des doods van Johan zonder Land en der troonbestijging van Hendrik III, tot het einde der regeering van Richard II, in 1399, dus eene tijdruimte van 183 jaren, overspringende, wetens en willens eene der beroemdste en gelukkigste regeeringen, in de geschiedenis van Engeland, verwaarloost. Hij kan zulke verwaarloozing bij Shakespeare niet aannemen. Hij haalt daarbij talrijke toestanden, plaatsen, beelden en zelfs geheele verzen aan, die zich in andere stukken van Shakespeare bevinden, en die alleen door een dichter als hij met zooveel geschiktheid konden te pas gebracht worden. Hij eindigt met de
<pb n="142"/>verklaring, dat men hier niet naar een navolger van Shakespeare te zoeken hebbe; dat Shakespeare, zoo al niet hier, dan toch in de andere stukken, waar die toestanden, plaatsen, beelden en verzen insgelijks voorkomen, eenvoudig Shakespeare nagevolgd heeft.</p>
<p>Dat al die beschouwingen zeer juist zijn, geven wij gereedelijk toe. Toch moeten wij bekennen, dat zij alleen onze overtuiging, dat het stuk werkelijk van Shakespeare is, niet gevormd hebben. Wat vooral onze overtuiging heeft gevormd, is de wijze, de meesterlijke wijze, waarop Shakespeare de legende der gravin van Salisbury ter verheerlijking van Eduard III heeft weten te benuttigen. Om het den lezer begrijpelijk te maken, hoeven wij hem enkel het drama, althans het eerste deel, dat, waarin Alice van Salisbury eene voorname rol speelt, te verhalen, en ons verhaal met citaten toe te lichten.</p>
</div>
<div type="section">
<head rend="h4">III.</head>
<p>Wij zijn te Londen, in de troonzaal van het paleis. Koning Eduard III houdt raad met den Prins van Wallis, later den <hi rend="i">Zwarten Prins</hi>, Warwick, Derby, Audley en andere Engelsche grooten. Robert van Artois, een Fransch uitwijkeling, onlangs door den koning tot graaf van Richmond verheven, woont de vergadering bij. Hij spoort Eduard aan, om de kroon van Frankrijk weer te eischen, die hem rechtmatig toekomt, als zoon en erfgenaam der prinses Isabella, dochter van Philips den Schoone.</p>
<pb n="143"/>
<p>De beraadslaging wordt door de komst des hertogen van Lorreinen, gezant van Frankrijk, onderbroken. In name zijns konings eischt hij, op hoogen toon, dat Eduard aan Philips van Valois hulde doe voor het hertogdom van Guyenne:</p>
<p>‘De zeer doorluchtige vorst, koning Johan van Frankrijk, groet u, Eduard, en beveelt u door mijne stem, nademaal gij het hertogdom van Guyenne van zijne edelmoedigheid in leen houdt, hem ootmoedig hulde voor dit leen te doen. Te dien einde eisch ik van u, dat gij u binnen de veertig dagen naar Frankrijk begevet, om er, naar ouder gewoonte, den eed als trouw vassaal des konings af te leggen; zooniet, vervallen uwe rechten op die provincie, en zal hijzelf ze terug in bezit nemen.’</p>
<p>De Engelsche vorst beantwoordt dien eisch met de noodige fierheid, dat is met eene oorlogsverklaring:</p>
<p>‘Zie, hoe de gelegenheid mij toelacht! Nauwelijks heb ik mijne toebereidsels, om naar Frankrijk te gaan, begonnen, of daar word ik uitgenoodigd, wat zeg ik? gedwongen, met bedreiging eener straf, er mij heen te begeven. Lorreinen, breng dit antwoord uwen heer: Ik denk hem te bezoeken, zooals hij 't vraagt, doch hoe? Niet als een slaaf, om mij voor hem te buigen, maar als een veroveraar, om hemzelven te doen buigen. Zijne onbehendige en grove listen zijn ontdekt, en de waarheid heeft van zijn aangezicht het masker gerukt, dat eenen glans over zijne trotschheid verspreidde. Hij durft van mij een eed van getrouwheid
<pb n="144"/>eischen! Zeg hem, dat de kroon, welke hij zich onrechtvaardig toeëigent, mij toebehoort, en dat hij daar, waar hij den voet zet, zoude moeten de knieën buigen! Het is niet een arm hertogdom, welk ik wedereisch, ik; het zijn de domeinen van het koninkrijk. Indien hij, in zijne halsstarrigheid, weigert te zwichten, zal ik hem al zijne geleende pluimen ontrooven en hem naakt in eene woestenij zenden.’</p>
<p>En verder, het zwaard trekkende:</p>
<p>‘Lorreinen, zie de punt van dit zwaard. Welnu, de veroveringszucht, die mijn hart vervult, is scherper dan dit lemmer. Wilde ik mij der rust overgeven, zij zoude mij wakker houden, als den nachtegaal, tot mijne kleuren in Frankrijk wapperen. Ziedaar mijn laatste woord. Gij kunt gaan.’</p>
<p>&nbsp;</p>
<p>Edoch David Bruce en de Schotten zijn in Engeland gevallen. Vooraleer naar Frankrijk te vertrekken, moet Eduard Engeland van dien vijand bevrijden. Bruce heeft met Philips van Valois een verbond gesloten. Na Berwick ingenomen en Newcastle geplunderd te hebben, belegert hij de gravin van Salisbury, in het kasteel van Roxburgh. Zoo komt Sir William Montague aankondigen.</p>
<p>‘Het is uwe dochter, Warwick, niet waar?’ vraagt Eduard. ‘Het is die gravin, wier gemaal zoo lang in Bretanje gediend heeft, om er den Heer van Monfort te vestigen?</p>
<p><hi rend="sc">Warwick</hi>. Inderdaad, Mylord.</p>
<pb n="145"/>
<p><hi rend="sc">Eduard</hi>. Laaghartige David! Zijt gij dan zooverre gekomen uwe dreigende wapens tegen zwakke vrouwen te keeren! Ha, ik zal u uwe hoornen doen intrekken, gij slek!... Audley, gelast gij u eerst met voetknechten voor onzen krijg tegen Frankrijk te lichten.’</p>
<p>Tot den prins van Wallis:</p>
<p>‘Gij, Ned, gij zult onze ruiterij verzamelen, en in elk graafschap eene keurbende kiezen: dat het allen krijgslieden van een vurigen aard zijn, mannen, die enkel de bevlekking der oneer vreezen?... Dus, wakker! want wij ondernemen een geduchten krijg en tegen eene vreeselijke natie... Gij, Derby, wees onze gezant bij onzen schoonvader, den graaf van Henegouw, en verzoek hem, zoowel als onze bondgenooten in Vlaanderen, den Keizer van Duitschland te onzer gunste te stemmen. Ikzelf, terwijl gij u daarmede zult onledig houden, ik ga met de krijgsmacht, welke ik bij de hand heb, mij op weg begeven en nogmaals die verraderlijke Schotten verdrijven. Vooral, gezellen, weest onverschrokken; wij gaan aan alle kanten oorlog hebben... Ha, Ned, gij moet van nu af uwe studiën en uwe boeken verwaarloozen, om uwe schouders onder het gewicht eener wapenrusting te verharden!’</p>
<p>‘<hi rend="sc">Prins van Wallis</hi>. Dit gewoel van den oorlog, die ontbrandt, is voor mijne jeugdige drift een even aangenaam gedruisch, als, bij de kroning eens konings, de vreugdige toejuiching eens volks, wanneer het roept: <hi rend="i">“Ave, Caesar!”</hi> In die school der eer zal ik leeren mijne vijanden den dood te wijden of mijn bloed voor
<pb n="146"/>een rechtvaardig geschil te storten. Vooruit dan, en met blijdschap! Ieder volge zijn weg! In de groote ondernemingen is alle vertraging noodlottig.’</p>
<p>Het volgende tooneel verplaatst ons vóor het kasteel van Roxburg. De Gravin van Salisbury verschijnt met haar gevolg op de wallen.</p>
<p>‘<hi rend="sc">De Gravin</hi>. Eilaas, mijne arme oogen zien tevergeefs naar de hulp uit, welke mijn souverein mij zou moeten toezenden! Ah, neef Montaigu, gij bezit, vrees ik, de levendige welsprekendheid niet, die een koning door hevige smeekingen te mijner gunste zou kunnen overreden! Gij zegt hem niet, hoe smartelijk het is, als vernederde gevangene eens Schotlanders, met grove, aanstootelijke vloeken gevrijd of door eene onbeschofte en beleedigende baarbaarschheid overweldigd te worden. Gij zegt hem niet, hoezeer zij, indien zij hier over ons zegepralen, met ons in het Noorden zullen spotten; met hoevele schandelijke, onbeleefde en lichtvaardige liederen zij hunne overwinning en onze nederlaag zullen vieren, in den ijzigen wind van hun ruwen en onvruchtbaren hemel.’</p>
<p>Doch Koning Eduard nadert. Niet zoodra heeft David Bruce het vernomen, of hij breekt het beleg op en vliedt in allerijl terug naar Schotland. Eduard komt vóor het kasteel aan en vindt er geene vijanden meer. De Gravin Alice treedt uit den burg, om hem te verwelkomen en te ontvangen. De Koning verlieft op haar bij den eersten blik. Daarom wil hij onmiddellijk het leger der Schotten nazetten. ‘Ik moet weg,’ zegt
<pb n="147"/>hij, ‘uit vreeze van hier gevangen te blijven en in eene vernederende liefde te verkwijnen.’ De Gravin, die niet raadt wat in hem omgaat, bidt zoo lang, dat hij eindelijk van de vervolging der Schotten afziet en er in toestemt op het kasteel te overnachten.</p>
<p>Zijne liefde neemt overhand toe. De dichter Lodowick, zijn vertrouweling, heeft het spoedig bemerkt. ‘Zijne blikken, ik heb het kunnen zien,’ spreekt hij tot zichzelven, ‘zijn in de blikken der Gravin verzonken; zijne ooren smaken met wellust alles, wat dien welbeminden mond ontsnapt; en honderd verschillende gewaarwordingen, aan die grillige wolken gelijk, die, op het rad der winden uitgespreid, allengs zich uitzetten en verdwijnen, volgen elkaar op zijne ontstelde wangen. Ziedaar! als zij bloosde, werd hij terstond bleek; alsof die schoone wangen het purperen bloed der zijne door eenig toovermiddel hadden opgeslurpt. En, als eene eerbiedige vrees haar deed verbleeken, bekleedden zich de koninklijke wangen met hare scharlakenroode versierselen; maar die roode kleur geleek zoomin aan het morgenrood der andere, als de baksteen aan het koraal, als de levendige aan de doffe kleur.’</p>
<p>En Eduard:</p>
<p>‘Sedert mijne komst alhier is zij nog schooner geworden. Hare stem wordt zilvertoniger bij elk woord, dat zij spreekt; hare geestrijkheid levendiger. Welk zonderling verhaal heeft zij ons van David en zijne Schotten gedaan!... Wie zoude als zij kunnen spreken?
<pb n="148"/>Zij alleen kan van het hoogste eens wals, evenals uit het diepste des hemels, het engelachtige klaroengeschal aanheffen, dat hare barbaarsche vijanden zoo harmonisch uitdaagt. Wanneer zij van vrede spreekt, is het mij alsof haar mond den krijg zou kunnen aan banden leggen; gewaagt zij van oorlog, zij zoude Cesar uit zijne Romeinsche grafstede kunnen rukken, om hem eene taal te laten hooren, die den krijg zoo schoon maakt. Overal is de wijsheid dwaasheid, behalve op hare lippen; de schoonheid bedrog, behalve op haar aanminnig wezen. Er is geen zomer, dan in haren glimlach; geen ijzige winter, dan in hare minachting. Ik kan de Schotten niet laken, die haar belegerd hebben; maar ik vind hen laf, omdat zij gevlucht zijn, terwijl zij eene zoo kostelijke en schoone oorzaak hadden om te blijven.’</p>
<p>Volgt een tooneel tusschen den Koningen Lodowick, dat men aan <hi rend="i">Romeo en Julia</hi> zoude ontleend wanen. Eduard wil, dat de dichter verzen op de Gravin en hare schoonheid make. Nadat deze eenigen tijd geschreven heeft, verzoekt de Koning hem het reeds gestelde te lezen.</p>
<p>‘<hi rend="sc">Lodowick</hi>. Ik heb haren lof nog niet geëindigd.</p>
<p><hi rend="sc">Eduard</hi>. Haar lof is, als mijne liefde, oneindig: de eene en de andere verheffen zich tot zulke verbazende hoogte, dat zij elke uitdrukking versmaden. Hare schoonheid kan slechts aan mijne genegenheid vergeleken worden; hare schoonheid is meer dan de hoogste, en meer dan de hoogste is mijne genegenheid. Haren
<pb n="149"/>lof eindigen! Men zoude eerder de zee druppel voor druppel filtreeren en zelfs de massa der aarde tot zandkorrels vergruizen en al de korrels tellen. Waarom spreekt gij van einde voor iets, dat eene oneindige bewondering eischt?’</p>
<p>Ook kan Lodowick geene woorden vinden, welke zijn verliefden meester voldoen, die hem wegzendt, opdat hij alles opnieuw schrijve.</p>
<p>Eduard heeft geen anderen wensch meer, dan zich door de Gravin te doen beminnen. Hij bekent haar zijne liefde. Eerst wil zij hem niet verstaan. Als zij niet meer twijfelen kan, wijst zij hem af met evenveel fijngevoeligheid als waardigheid.</p>
<p>‘Waren uwe lippen niet geheiligd, o mijn Heer, gij zoudt den heiligen naam liefde ontheiligen. Die liefde, welke gij mij aanbiedt, kunt gij mij niet geven; want Cesar is dien tol aan zijne koninklijke gezellin verschuldigd. Die liefde, welke gij mij afsmeekt, kan ik u niet geven, want Sarah is de hulde dier liefde aan haren echtgenoot verschuldigd. Hij, die uw zegel schendt of namaakt, wordt met den dood gestraft, Mylord. Zou uw geheiligde persoon dan willen hoogverraad plegen jegens den Koning des hemels met zijn zegel op een verboden metaal te drukken, trots zijne hulde en zijnen eed? De heilige wet des huwelijks schendende, zondigt gij tegen eene hoogere majesteit dan de uwe. De koning is van een min oud geslacht, dan de echtgenoot. Uw voorzaat, Adam, alleen meester van het heelal, werd door God met
<pb n="150"/>den titel van echtgenoot vereerd en niet koning door hem gezalfd. Indien het eene misdaad is uwe wetten te verkrachten, ofschoon ze niet door de hand zelve Uwer Hoogheid onderteekend zijn, welke misdaad is het niet het heilig besluit te schenden, door den mond van God verkondigd en door zijne hand bezegeld? Ik ben zeker, dat mijn souverein, in zijne genegenheid voor mijnen gemaal, die, op dit oogenblik, hem trouwhartig in den oorlog dient, slechts de vrouw van Salisbury wil op de proef stellen, en weten, of zij, ja of neen, naar losbandige gesprekken zoude luisteren. Ik zou vreezen een misslag te begaan met te blijven; het is van dien misslag en niet van mijnen koning, dat ik mij verwijder.’</p>
<p>De Gravin vertrekt.</p>
</div>
<div type="section">
<head rend="h4">IV.</head>
<p>Alice heeft al wel hem te wederstaan, haar weerstand zelf versterkt zijnen hartstocht. Om haar te bezitten, wil hij alles opofferen, alles vergeten, den roem, die hem in Frankrijk wacht, en de Koningin Philippa, die al zijne liefde verdient. Hij gelast Warwick, den vader zelven der geliefde, zijne zaak bij de dochter te pleiten. Warwick gruwt bij het schandelijke voorstel, doch vergeet, dat hij vader is, om zich alleen te herinneren, dat hij den vorst gehoorzaamheid heeft gezworen. Met droefheid, met eene soort van afgrijzen volbrengt
<pb n="151"/>hij den eerloozen last. Maar de Gravin miskent, voor de eerste maal van haar leven, het vaderlijke gezag. Zij weigert als vroeger haren gemaal ontrouw te worden en zich der schande in de armen te werpen. Dit tooneel is zoo overschoon, dat wij aan het verlangen niet weerstaan het in zijn geheel over te schrijven.</p>
<p>Na van den Koning het afschuwelijk bevel te hebben ontvangen, blijft Warwick een oogenblik alleen. Eerst is hij besluiteloos; doch weldra behaalt de belofte, welke hij onvoorzichtig den Koning deed, de eed, dien hij den Koning gezworen heeft, de overhand. Zijne woorden schilderen welsprekend den akeligen strijd, dien de meest verschillende gevoelens elkander in zijn boezem leveren.</p>
<p>‘<hi rend="sc">Warwick</hi>. o Dwaze Koning! o Verfoeilijke last! Ik moet er dus toe besluiten mijzelven te hoonen, wijl hij mij bij den naam Gods heeft doen zweren eene gelofte te doen breken, in den naam Gods gedaan. Alsof ik bij deze rechter hand zwoer deze rechter hand af te houwen!... Nog beter zoude het zijn den afgod te ontwijden, dan hem om te werpen. Doch ik zal noch het een noch het andere doen. Ik zal mijnen eed naleven, en ik zal vóor mijne dochter al de deugden verloochenen, welke ik haar heb aangepredikt. Ik zal haar zeggen, dat zij haren echtgenoot Salisbury moet vergeten, indien zij er aan denkt den Koning te omarmen. Ik zal haar zeggen, dat een eed licht kan geschonden worden, maar dat een geschonden eed niet zoo licht kan worden vergeven. Ik zal haar zeggen,
<pb n="152"/>dat het eene ware liefdadigheid is te beminnen, maar dat het geene ware liefde is aldus liefdadig te zijn. Ik zal haar zeggen, dat de majesteit des Konings die schande kan opnemen, maar dat geheel zijn koninkrijk zulk een misslag niet kan vergoeden. Ik zal haar zeggen, dat mijn plicht mij dwingt haar te overreden, maar dat hare eer haar dwingt niet toe te stemmen.</p>
<p>&nbsp;</p>
<p>(<hi rend="i">De Gravin treedt binnen</hi>.)</p>
<p>&nbsp;</p>
<p>‘Daar is zij! Werd ooit een vader een zoo droeve last bij zijn kind opgedragen?</p>
<p><hi rend="sc">De Gravin</hi>. Mijn Heer en vader, ik zocht u. Mijne moeder en het gansche hof smeeken u bij Zijne Majesteit te blijven en uw best te doen, om hem op te vroolijken.</p>
<p><hi rend="sc">Warwick</hi>, <hi rend="i">ter zijde</hi>. Hoe zal ik die heiligschendende boodschap aanvangen? Ik kan haar niet mijn kind noemen; want waar is de vader, die zijn kind aldus zou willen ten val brengen?... Welnu, echtgenoote van Salisbury!... Zal ik zoo beginnen!... Neen! Salisbury is mijn vriend, en waar is de vriend, die der vriendschap zulken hoon zou willen aandoen? Neen, noch mijne dochter, noch de echtgenoote van mijn duurbaren vriend! (<hi rend="i">Tot de Gravin</hi>). Ik ben Warwick niet, gelijk gij meent, maar een bode van het helsche hof; en ik heb mijn geest onder zijne gedaante verborgen, om u eene boodschap over te brengen. De machtige Koning van Engeland is op u verliefd. Hij, die de macht heeft u het leven te nemen, heeft ook de
<pb n="153"/>macht u de eer te rooven. Stem er dus in toe uwe eer, liever dan uw leven, op te offeren. De eer wordt dikwijls verloren en weergewonnen; maar is eens het leven weg, men krijgt het niet meer weder. De zon, die het hooi uitdroogt, voedt het gras. De Koning die u zou kunnen vernederen, zal u verheffen. De dichters zingen, dat de lans van den grooten Achilles de wonde konde heelen, welke zij maakte. De zedeles hiervan is, dat de machtigen der aarde het kwaad kunnen herstellen, welk zij begaan. De leeuw schenkt genade aan zijne bloedige tanden en adelt zijne prooi, daar hij zich goedertieren toont, als de onderdanige vrees vóor zijne voeten kruipt. De Koning zal uwe schande in zijnen roem opnemen; en zij, die de oogen naar hem zullen opslaan, om u te zien, zullen verblind worden, daar zij in de zon zullen blikken. Wat kan een druppel vergift de zee schaden, welker ruime afgronden de onreinheid kunnen verteren en haar hare kracht doen verliezen? De groote naam des Konings zal uwe misslagen verzachten en aan den bitteren kelk der schande den zoetsten en kostelijksten smaak geven. En dan, er bestaat geen kwaad in eene daad te verrichten, welke men niet zonder schandaal kan vermijden... Zoo heb ik, in naam Zijner Majesteit, de zonde met deugdzame spreuken gesierd en wacht het antwoord op zijn aanzoek.</p>
<p><hi rend="sc">De Gravin</hi>. Monsterachtig beleg! Rampzalige, die ik ben, de lagen mijner vijanden te zijn ontsnapt, om tienmaal pijnlijker te worden bestookt, door hen, die ik liefheb! Had hij dan geen ander middel, om mijn
<pb n="154"/>zuiver leven te bevlekken, dan den oorsprong van mijn leven om te koopen en van hem een eerloozen en lagen verzoeker te maken? Geen wonder, dat de twijg verpest zij, als het vergift den wortel heeft overmeesterd! Geen wonder, dat het kind aan melaatschheid sterve, als de wreede moeder hare borst heeft vergiftigd! Welnu, geef der misdaad volmacht, om het kwaad te doen, en vier der jeugd de teugels der gevaarvolle vrijheid. Schrap het strenge verbod eener wet en vernietig al de wetten, die de schande voor de schande en de boete voor de zonde voorschrijven... Neen, liever sterf ik, indien zijn onstuimige wil het eischt, dan er in toe te stemmen de medeplichtige zijner heiligschendende onkuischheid te worden!</p>
<p><hi rend="sc">Warwick</hi>. Oh! Gij spreekt op dezen stond, zooals ik u wilde hooren spreken. Luister, op uwe beurt, hoe ik mijne woorden ga intrekken. Een eerlijk graf wordt meer geacht, dan de bezoedelde legerstede eens konings. Hoe aanzienlijker de mensch is, hoe aanzienlijker de zaak, goed of kwaad, welke hij onderneemt. Een onmerkbaar stofje wordt een groot lichaam, zoodra het in de zon vliegt. De schoonste zomerdag bederft het snelst de onreine kreng, welke hij schijnt te streelen. Diep zijn de houwen door eene machtige bijl toegebracht. De zonde wordt tienmaal zwaarder, wanneer zij in eene heilige plaats begaan wordt. Eene slechte daad, door de overheid verricht, is meer dan een misslag; zij is eene ergernis. Kleed een aap in brocaat, en de schoonheid van het hulsel zal het dier nog bespotte-<pb n="155"/>lijker maken.... Mijne dochter, ik zoude het veld der tegenstellingen tusschen zijnen roem en uwe schande nog kunnen uitbreiden. Het vergift schijnt verderfelijker in eene gouden schaal; de bliksemflits maakt den zwarten nacht nog zwarter; de rottende leliën stinken meer dan de rottende doornen; en voor elken roem, die ten val neigt, is de schande drievoudig. Ik eindig met mijnen zegen over uw hart te spreiden: moge hij in een verplettenden vloek verkeeren, den dag, waarop gij uwe stralende faam van eer voor de sombere schande van een bevlekt bed zult verruilen. <hi rend="i">(Hij vertrekt)</hi>.</p>
<p><hi rend="sc">De Gravin</hi>. Ik volg u. Indien ik ooit daartoe geneigd ware, moge dan mijn lichaam mijne ziel in eene eeuwige ellende medesleepen!’</p>
<p>De Gravin doet den Koning aanzeggen, dat zij hem vóor den avond een beslissend antwoord zal geven. Hij is meer dan ooit voornemens van den tocht naar Frankrijk af te zien, en alleen voor zijne liefde en voor Alice te leven. Hij versmaadt den bijstand, dien de Keizer hem toezendt. Zonder de Gravin wil hij niets.</p>
<p>‘<hi rend="sc">Derby</hi>, <hi rend="i">den Koning een brief overhandigende</hi>. De Keizer laat u zijne groetenissen bieden.</p>
<p><hi rend="sc">Eduard</hi>, <hi rend="i">ter zijde</hi>. Waarom is het de Gravin niet!</p>
<p><hi rend="sc">Derby</hi>. Al wat de Koning vraagt, werd toegestaan.</p>
<p><hi rend="sc">Eduard</hi>, <hi rend="i">ter zijde</hi>. Gij liegt! Gave de hemel, dat zij mij alles toegestaan hadde!</p>
<p><hi rend="sc">Audley</hi>. Alle liefde en alle eerbied aan mijn Heer den Koning!</p>
<pb n="156"/>
<p><hi rend="sc">Eduard</hi>, <hi rend="i">ter zijde</hi>. Alle liefde, welke de hare niet is, bestaat niet. (<hi rend="i">Luid</hi>) Welke tijdingen?</p>
<p><hi rend="sc">Audley</hi>. Mijn Suzerein, ik heb op uw bevel deze ruiters en deze voetknechten gelicht, en breng ze u hier.</p>
<p><hi rend="sc">Eduard</hi>. Welnu, dat die voetknechten achter de ruiters te paard stijgen, op mijn tegenbevel, en dat allen opbreken... Derby, ik zal fluks mij met de schikkingen der Gravin bezig houden,</p>
<p><hi rend="sc">Derby</hi>. Met de schikkingen der Gravin, Sire?</p>
<p><hi rend="sc">Eduard</hi>..... des Keizers, wil ik zeggen. Laat mij alleen.</p>
<p><hi rend="sc">Derby</hi>. Laten wij hem aan zijne luim. (<hi rend="i">Derby en Audley vertrekken</hi>.)</p>
<p><hi rend="sc">Eduard</hi>. Zoo spreekt mijne tong uit de groote volheid mijns harten: <hi rend="i">gravin</hi> voor <hi rend="i">keizer</hi>! Waarom niet? Zij heerscht over mij; en voor haar ben ik slechts een knielende vassaal, die het genoegen of ongenoegen haars bliks gadeslaat.’</p>
<p>De krijgstrom, die vroeger hem als de zoetluidendste muziek in de ooren klonk, doet thans hem in toorn opstuiven.</p>
<p>‘Welke trom dondert die oorlogsmarsch, als om den teederen liefdegod in mijn boezem te verschrikken. Arm schaapsvel, hoe doet hij, die u roert, u huilen! Ga, scheur dit donderend parkement, en ik zal het de zoetste verzen leeren lispelen voor het hart eener hemelsche nimf. Want ik zal het als schrijfpapier gebruiken, en van krijschende trom zal ik het tot een
<pb n="157"/>bescheiden bode maken tusschen eene godheid en een koning. Men zegge dien krijgsman, dat hij de luit leere slaan, of zich aan de riemen zijner trom ophange.’</p>
<p>Nog heeft hij een verstandig oogenblik, éen enkel. De Prins van Wallis komt hem aankondigen, dat hij de noodige troepen gelicht heeft.</p>
<p>‘<hi rend="sc">Prins van Wallis</hi>. Mijn waarde Heer en vader, ik heb de uitgelezenste bloem van ons Engelsch ras verzameld voor onze zaken in Frankrijk; en wij komen hier, om de bevelen Uwer Majesteit te ontvangen.</p>
<p><hi rend="sc">Eduard</hi>. In zijne trekken zie ik altoos het wezen zijner moeder. Zijne oogen zijn wel hare oogen, die mij doen blozen, wanneer zij zich op mij vestigen. Want de misslagen getuigen tegen zichzelven; de onkuischheid is eene laaie vlam, welke de menschen, aan lantaarnen gelijk, in zichzelven laat zien, dwars door zichzelven. Verre van mij de weeke zijde eener grillige minnarij! Welhoe, het schoone Bretanje in zijne uitgestrekte gienzen, zal door mij veroverd worden, en ik zal het enge rijk mijns wezens niet kunnen overmeesteren! Men geve mij eene rusting van eeuwig staal, ik ga over de koningen zege pralen. Zal ik dan mijzelven in knechtschap brengen en de bondgenoot mijns vijands zijn? Neen, dat kan ik niet! Welaan, mijn zoon, op marsch, vooruit! Laten wij de lucht van Frankrijk met onze kleuren reinigen.</p>
<p><hi rend="sc">Lodowick</hi>, <hi rend="i">den Koning naderende en zacht tot hem spiekende</hi>. Sire, de Gravin vraagt, met glimlachend voorkomen, toegang tot Uwe Majesteit.</p>
<pb n="158"/>
<p><hi rend="sc">Eduard</hi>, <hi rend="i">ter zijde</hi>. Welnu, het is gezegd: die eenvoudige glimlach van haar is het losgeld van het gevangen Frankrijk; hij stelt den koning, den dolfijn en zijne pairs in vrijheid. (<hi rend="i">Luid, tot den Prins van Wallis:</hi>) Ned, laat mij, en vermaak u met uwe vrienden. (<hi rend="i">De Prins vertrekt. - Ter zijde</hi>.) Uwe moeder is geheel zwart, en gij, die haar gelijkt, gij herinnert mij, hoezeer zij leelijk is. (<hi rend="i">Tot Lodowick</hi>): Ga, voer de Gravin hier, en dat zij al de winterwolken verdrijve; want zij geeft de schoonheid aan de aarde en den hemel.’</p>
<p>De Gravin komt. De Koning acht zijne zaak gewonnen. Inderdaad, zij stemt er eindelijk in toe zijne minnares te worden. Op eene voorwaarde nochtans: de Koning zal de hinderpalen uit den weg ruimen, die zich tusschen zijne liefde en de hare plaatsen.</p>
<p>‘<hi rend="sc">Eduard</hi>. Duid ze mij aan, schoone Gravin, en, bij den hemel! ik ruim ze uit den weg.</p>
<p><hi rend="sc">De Gravin</hi>. Het zijn de levens, die zich tusschen onze wederzijdsche liefde stellen, welke ik zoude willen vernietigd zien, mijn Souverein.</p>
<p><hi rend="sc">Eduard</hi>. Welke levens, Mevrouw?</p>
<p><hi rend="sc">De Gravin</hi>. Mijn driemaal beminnelijke Souverein, het is de Koningin, uwe echtgenoote, het is Salisbury, mijn gemaal, die, levende, recht hebben op eene liefde, welke wij slechts na hunnen dood kunnen vervreemden.</p>
<p><hi rend="sc">Eduard</hi>. Uwe tegenwerping is onbestaanbaar met onze wetten.</p>
<p><hi rend="sc">De Gravin</hi>. En uw verlangen insgelijks Zoo de wet u verbiedt de eene in te volgen, zoo belet zij u ook
<pb n="159"/>het andere te voldoen. Ik weiger te gelooven, dat gij mij bemint, gelijk gij zegt, indien gij niet door daden bewijst wat hij hebt gezworen.</p>
<p><hi rend="sc">Eduard</hi>. Genoeg. Uw gemaal en de Koningin zullen sterven. Gij zijt veel schooner dan Hero was, en de baardelooze Leander was min sterk dan ik. Voor haar, die hij beminde, zwom hij een gemakkelijken stroom door; maar ik, ik wil door een Hellespont van bloed dat Sestos bereiken, alwaar mijne duurbare Hero verblijft.’</p>
<p>De Gravin ijst van zoo verregaande, van zoo snoode zwakheid. Zij had zich gevleid door hare zinnelooze, bloedige voorwaarde hem af te schrikken en tot inkeer te brengen. Thans ziet zij hare bedoeling te schande gemaakt. Doch zij is niet overwonnen... Eensklaps en terwijl hij er het minst aan denkt, verandert zij van toon, verwijt hem zijne lafheid, toont hem twee dolken aan hare zijde, valt op de knieën en zweert, dat zij zich onder zijne oogen zal doorsteken, indien hij niet belooft voor altoos van zijne heillooze en hoonende vervolging af te zien..... - Hare woorden zijn zoo diepgevoeld en zoo welsprekend, hare houding verraadt een zoo vast, zoo onverzettelijk besluit, dat eindelijk de Koning inderdaad tot inkeer komt, zich zijner gedragswijze schaamt en zweert voortaan zooveel deugd, adel en zielengrootheid te eerbiedigen:</p>
<p>‘Ik zweer, bij die opperste macht, die mij op dit oogenblik de macht geeft over mijzelven te blozen, dat ik nimmer de lippen zal openen, om, al ware het
<pb n="160"/>slechts met éen enkel woord, de verzoeken te vernieuwen.... Sta op, ware Engelsche lady! Ons eiland heeft het recht zich fierder te toonen op u, dan Rome weleer op die heldin, wier verwoeste bekoorlijkheden de pogingen van zooveel pennen hebben verijdeld! Sta op, mijn misslag zij de roem uwer deugd, en die roem, uw rijkdom in de volgende eeuwen! Ik ontwaak uit den zinneloozen droom... Warwick! Mijn zoon! Derby! Artois! Audley! Gij allen, dappere krijgers, waar zijt gij? Warwick, u maak ik tot wachter van het Noorden. Gij, prins van Wallis en Audley, ras in zee! Snelt naar Newhave, en dat de krijgsbenden er op mij wachten. Ikzelf, Artois en Derby, wij zullen door Vlaanderen trekken, om er onze vrienden te groeten en hunne hulp in te roepen... Deze nacht zal juist lang genoeg geweest zijn, om het beleg, door mijne dwaasheid voor eene trouwe verkleefheid geslagen, op te breken. Want, vooraleer de zon den oostelijken hemel vergulde, zullen wij ze door onze krijgshaftige harmonie gewekt hebben.’</p>
<p>Zoo spreekt hij, en begint dien roemrijken veldtocht van Frankrijk, die het sein geeft tot eenige der schitterendste wapenfeiten in de vroegere geschiedenis, en die tot de zegepralen van Crécy en Poitiers moet voeren.</p>
<p>&nbsp;</p>
<p>Onnoodig het tweede gedeelte van het drama, datgene, welk ons die zegepralen aanschouwelijk voorstelt,
<pb n="161"/>te ontleden. Immers, het behandelde moet voor elken onbevooroordeelden lezer toereikend zijn, om de hand des meesters te herkennen, die alleen zulke schoone gedachten, in zoo heerlijken stijl wist te kleeden. Met Capell en de <hi rend="i">Edinburg Review</hi> vragen wij: wie was, buiten Shakespeare, de dichter, die omtrent 1596, zulk gewrocht konde schrijven? Met Ulrici zeggen wij: indien deze tooneelen niet van Shakespeare zijn, dan is het eene schande voor de Engelsche critiek den schrijver van die tooneelen in vergetelheid te hebben laten verzinken. Wij vragen en zeggen het met te meer recht, daar het tweede gedeelte van het drama voor het eerste niet moet onderdoen; daar de tooneelen in Frankrijk met evenveel meesterschap over de stof en den vorm, met evenveel genie geschilderd zijn, als die in Engeland; daar zij, evenzeer als deze, de onverkenbare merkteekens eener echt Shakespeariaansche behandeling dragen.</p>
<p>En toch, wij herhalen het, spruit onze overtuiging, dat men voor <hi rend="i">De Regeering van Eduard den Derde</hi> aan geen anderen schrijver dan Shakespeare te denken hebbe, niet enkel hieruit voort, dat het stuk ons de legende in treffender stijl verhaalt, dat het den Koning en de Gravin in schooner en dichterlijker licht stelt, dan alle andere gewrochten van vroegeren en lateren tijd, en dat het toestanden schept, welke, als die van Warwick tegenover zijne dochter, van de hoogste tragische kracht blijk geven. Het is vooral in de diep wijsgeerige beteekenis van geheel dit eerste gedeelte
<pb n="162"/>van het grootsche werk en in de wijze, waarop zij het tweede gedeelte voorbereidt, dat wij het onverkenbare merk des meesters, <hi rend="i">la griffe du lion</hi>, als het bij de Franschen heet, ontdekken.</p>
<p>Wat is die beteekenis? Hoe bereidt dit eerste het tweede gedeelte voor? Ziehier:</p>
<p>Eduard III is voor Shakespeare, zoowel als de glorierijke Hendrik V, de bij uitstek nationale held. Hij is bestemd, om de macht en den roem Engelands ten top te voeren. Hij moet niet alleen de Schotten beteugelen; hij moet tevensdien reusachtigen honderdjarigen krijg beginnen, de eerste van al de Engelsche koningen in Frankrijk vallen en er overwinningen behalen, die Engeland voor altoos de heerschappij over zijnen machtigen en fieren nabuur en het overgewicht op het Europeesch vasteland beloven.</p>
<p>Een vorst, wien eene zoo grootsche zending is toevertrouwd, wien eene zoo schitterende toekomst wacht moet, vooraleer de volvoering zijner verheven taak te ondernemen, bewijzen van meer dan gewone heldhaftigheid, geesteskracht en zedelijke waarde geven. Zulks begrijpt Shakespeare. Daarom laat hij zijnen held eerst eene der moeilijkste zedelijke worstelingen doorstaan; daarom laat hij hem, vooraleer koning Johan van Frankrijk, in eene reeks van reuzengevechten en vooraal in twee ontzaglijke veldslagen, te overwinnen, eene nog gewichtiger en nog glansrijker overwinning, de overwinning op zichzelven, op den ontembaarsten aller hartstochten, de liefde, behalen.
<pb n="163"/>Hij laat hem van de verleiding eener afgodisch beminde vrouw, de schoonste, lieftalligste, edelste van hare kunne afzien, om voor zijnen plicht als ridder en vorst alleen te leven en aldus het bewijs leveren, dat geene taak, hoe zwaar ook, voor zijne schouders te zwaar weegt, en dat hij voor elke historische zending, hoe groot hare beteekenis zij, is opgewassen. <hi rend="i">Qui peut le plus, peut le moins</hi>. Na die eerste, moeilijkste aller zegepralen, inzonderheid voor een vorst als deze, die door zijn volk vergood en door zijne grooten op de handen gedragen wordt, moeten al andere hem licht zijn, kunnen al die andere schier zonder inspanning bevochten worden.</p>
<p>Ziedaar voor ons, nog meer dan al het overige, het merk des meesters. Alleen een Shakespeare, alleen de dichter, die een Macduff, wanneer men hem wraak voor zijn vermoord gezin, voor zijn vermoord geluk belooft, van Macbeth, den moordenaar, zeggen laat; <hi rend="i">Hij heeft geene kinderen</hi>! konde zoo redeneeren! Alleen de wijsgeer, de menschenkenner, die den razend ijverzuchtigen Moor aan Desdemona, vooraleer haar te versmachten, laat vragen: <hi rend="i">Hebt gij te nacht gebeden, Desdemona</hi>? kon deze reeds dikwijls, wellicht te dikwijls behandelde stof eene zoo verheven, zoo overheerlijke beteekenis geven, ze op zoo meesterlijke wijze tot inleiding voor Eduard's zegetochten in Frankrijk laten dienen.</p>
</div>
</div>
<div type="chapter">
<interpGrp>
<interp type="secundair" value="veren02"/>
<interp type="primair" value="18770000"/>
</interpGrp>
<pb n="164"/>
<head rend="h3">Bret Harte<note n="(1)" place="foot"><hi rend="i">Jaarboek van het Willems-Fonds</hi> voor 1877.</note>.</head>
<p>Tusschen de talrijke talentvolle schrijvers, welke Amerika in de laatste twintig jaar heeft voortgebracht, is geen in zoo betrekkelijk korten tijd geheel Europa door bekend, ja volklief geworden, dan degene, wiens naam wij aan het hoofd van dit artikel schrijven. Zelfs in ons land, waar de literarische voortbrengselen der overige landen, vooral op dit oogenblik, zoo weinig of liever heel niet de aandacht vestigen, inzonderheid wanneer zij niet te Parijs verschijnen, heeft men een flauw begrip van het leven en streven des Amerikaanschen dichters, dank aan de enkele vertalingen van kleinere zijner novellen in een paar weekbladen opgenomen. Voor wien de tegenwoordige beweenlijke onverschilligheid onzes volks omtrent al wat literatuur heet, geen geheim is, zal voorzeker die halve
<pb n="165"/>bekendheid reeds veelbeteekenend wezen. Inderdaad, hoeveel Duitsche, Engelsche en Fransche schrijvers van onbetwistbaar talent en van verdiende befaamdheid, van welke onze landgenooten - die lezen niet uitgezonderd, - nauwelijks het bestaan vermoeden? Hoeveel hooggeroemde vreemde schriften, waarvan slechts weinigen ten onzent een denkbeeld hebben?</p>
<p>En hoe zoude het anders kunnen zijn? Zelfs de werken, welke in Noord-Nederland het licht zien en er opgang maken, raken niet altoos hier te lande bekend. Ter nauwernood leest een deel van ons volk het luttele, dat de Vlaamsche literatuur levert. Ja, nog meer. Wij hebben lieden, die zichzelven letterkundigen heeten, en die, buiten hetgene zijzelven schrijven, niets lezen, dari de opstelletjes hunner vertrouwde vrienden.</p>
<p>'t Is een betreurenswaardige toestand, en die ons geenszins tot eer verstrekt. Wat moet van een volk worden, dat in de geestesproducten, die elders in al de klassen der Samenleving belangstelling, soms geestdrift wekken, geen het minste belang stelt? Wat moet van een volk worden, wiens geestesvoedsel schier uitsluitelijk bestaat in meestal erbarmelijk gedachte en nog erbarmelijker geschreven krantartikels? Men schrikt er aan te denken.</p>
<p>Doch geen moed verloren. Hopen wij, dat na den ellendigen tijd, dien wij beleven, nogmaals een zal komen, waarin de eigen en de vreemde literarische voortbrengselen zullen gelezen en naar verdiensten
<pb n="166"/>geschat worden; waarin de moeilijke kunst van schrijven opnieuw de plaats zal innemen, waarop zij mag aanspraak maken. In afwachting gaan wij pogen de aandacht der Vlamingen te vestigen op den man, die in zoo korten tijd is wereldberoemd geworden, en wiens werken door de befaamdste tijdschriften van alle landen worden besproken en ontleed.</p>
<p>&nbsp;</p>
<p>Francis Bret Harte werd in 1839 te Albany, in den staat New-York, geboren. Zijn vader was onderwijzer, gelijk hijzelf later onderwijzer werd. Hij genoot eene zeer degelijke opvoeding. Vele plaatsen in zijne schriften laten zelfs veronderstellen, dat hij hoogere wetenschappelijke studiën deed. In 1854, dus op vijftienjarigen ouderdom, toog hij, gelijk zoo menig ander, naar Californië, natuurlijk om goud te zoeken. Het was op het oogenblik, dat jong en oud, klein en groot in de Vereenigde Staten, zoowel als in het oude Europa, het hoofd en den mond vol had van de ontzaglijke rijkdommen, welke in het nieuwe Eldorado zonder moeite te verkrijgen waren. Of hij er goud vond, zegt men niet; dat hij er de poëzie, wat men ook bewere, kostbaarder dan het goud, vond, kunnen wij ons de moeite sparen te herhalen: zijne gedichten, zijne novellen, zijn roman - het laatste zijner werken, - verkondigen het luid.</p>
<p>Niet zeer lang schijnt de jeugdige Francis aan het goudzoeken gedaan te hebben; want weldra zien wij
<pb n="167"/>hem als landmeter en een weinig later als onderwijzer werkzaam. Hierbij bleef het niet. Na eenigen tijd de Californische jeugd en de leerzuchtigste der Californische goudwasschers in het lezen, schrijven en rekenen te hebben onderricht, trad hij als letterzetter in het werkhuis van een der talrijke dagbladen, die alle weken in alle deelen der Unie worden gesticht, gewoonlijk om, na een zeer kortstondig bestaan, weer te verdwijnen en voor andere plaats te maken, die zelden bestemd zijn om langer te leven. Het was niettemin zijn geluk, want zoo leerde hij zijne ware roeping, de loopbaan eens schrijvers, kennen. Dat mede zijn verblijf in de goudvelden, de <hi rend="i">camps, flats</hi> en <hi rend="i">runs</hi> der Sierra Nevada, een geluk voor hem geweest is, aarzelt hij niet te verklaren, en te recht. Hoe zoude hij anders de goudzoekers, hunne werkzaamheden en gezinningen, hunne zeden, gebruiken en gewoonten zoo meesterlijk hebben leeren beschrijven? Hoe zoude het hem anders mogelijk geworden zijn zijne Californische onderwerpen zoo heerlijk te behandelen?</p>
<p>&nbsp;</p>
<p>In 1857 vinden wij Bret Harte te San Francisco, nogmaals als zetter in het werkhuis van een blad, <hi rend="i">The Golden Era (De Gouden Eeuw)</hi>. Het was een letterkundig weekblad. Hij leverde er zijne proeven in als schrijver. Zekeren dag verraste hij den uitgever met een gedicht van de treffendste oorspronkelijkheid. Hij had tot onderwerp gekozen een van die zonderlinge
<pb n="168"/>Californische toestanden, welke nergens anders mogelijk zijn, en zich niet eens de moeite gegeven zijne verzen te schrijven. Hij had ze eenvoudig gezet en daarna eene proef zijnen patroon voorgelegd. De proef beviel en verscheen in <hi rend="i">The Golden Era</hi>. Korts nadien zat Bret Harte in het redactie-bureel en vervaardigde, benevens andere gedichten, proza-opstellen voor het blad, waaraan zijne medewerking uitstekend te stade kwam. De bijval, welken die opstellen en gedichten verwierven, was zoo groot, dat de jonge schrijver eerlang er kon aan denken zelf een blad te stichten. Vrienden en vereerders hielpen hem het denkbeeld verwezenlijken; en weldra stond hij aan het hoofd van zijne eigen krant, <hi rend="i">The Californian (De Californiër)</hi>.</p>
<p>Alhoewel hij als dagbladbestuurder niet minder bijval vond, dan als dagbladschrijver, bleef hij alweer niet lang in de stelling. Hij was middelerwijl getrouwd, en de zorgen voor het huishouden deden hem naar eene vastere, meer winstgevende betrekking uitzien. Zoo werd hij secretaris der Munt van de Vereenigde Staten, te San Francisco. Men achtte hem voor de poëzie en de literatuur verloren. Het tegendeel bleek waar. Van dien tijd dagteekent zijne grootste en bestendigste werkzaamheid op het letterveld. De vrije stonden, welke zijne functiën hem lieten, benuttigde hij, om eene lange reeks gedichten, schetsen en novellen te vervaardigen, die spoedig in Californië eene ware geestdrift wekten. In de maand Juli 1868 kwam de eerste aflevering uit van het tijdschrift <hi rend="i">Overland Monthly</hi>,
<pb n="169"/>dat hij, op aandrang zijner talrijke lezers en vereerders, zich, om zoo te spreken, gedwongen zag in het leven te roepen.</p>
<p>&nbsp;</p>
<p>Van die eerste aflevering was het tijdschrift gevestigd. Zelden viel eener <hi rend="i">review</hi> zoo algemeene goedkeuring ten deel. De <hi rend="i">Overland Monthly</hi> was inderdaad op de keurigste wijze opgesteld. In elk nummer gaf zij een gewrocht van Bret Harte zelven. Eerst was het <hi rend="i">The Luck of Roaring Camp (Het Geluk van het Brullende Kamp)</hi>, tevens het eerste van de vele prozaverhalen, welke zijnen roem wijd en zijd hebben verspreid. Ras volgden nu <hi rend="i">The Outcasts of Poker Flat (De Bannelingen van Poker Flat)</hi>, waarvan eveneens weldra eene vertaling in het Nederlandsch, gelijk overigens in de meeste andere talen, verscheen; <hi rend="i">Miggles, Tenessee's Partner, Brown of Calaveros, Highwater Mark</hi>, enz. Tusschen deze kwamen opstellen in verzen en proza, altoos even eenvoudig en gemakkelijk, maar tevens altoos even waar en uit de volheid van een liefdevol gemoed stroomende, dat de menschen met hunne zwakheden en gebreken, ja ondeugden en misdaden kent en getrouw afschildert, doch ze niettemin als broeders blijft liefhebben, treurig glimlachend hunne dwalingen bespreekt en door feiten aantoont, hoe in de meest bedorven schepselen soms nog wel een sprankel van het goddelijke schuilt.</p>
<pb n="170"/>
<p>In 1871 verscheen in de <hi rend="i">Overland Monthly</hi> een klein gedicht, dat in al de Amerikaansche tijdschriften en dagbladen, gelijk later in vele Europeesche werd opgenomen. <hi rend="i">The plain Language from truthfull James (De eenvoudige Taal van den tronwhartigen James)</hi>, had de dichter het betiteld, doch het is als <hi rend="i">Heathen Chinee</hi> schier overal bekend geworden. Van de verschijning van dit gedicht dagteekent eigenlijk de wereldberoemdheid van Bret Harte. In Amerika werd, onmiddellijk na die verschijning, zijne volkliefheid zoo groot, dat de drukpers niet genoeg uitgaven van zijne gewrochten konde leveren, en dat des schrijvers enger vaderland, de staat New-York, niet langer zijne verwijdering wilde dulden. Aan de beden zijner bewonderaars in de metropole aan den Hudson het oor leenende, gaf hij zijn ontslag als opsteller-bestuurder van de <hi rend="i">Overland Monthly</hi> en als professor van literatuur aan de Hoogeschool van Californië, en ging zich te New-York vestigen. Sedert leeft Bret Harte uitsluitelijk voor zijne kunst en voor zijne familie, omringd van de achting, den eerbied en de liefde zijner landgenooten, in het schoone verblijf, dat hij zich tot woonplaats heeft gekozen<note n="(1)" place="foot">Bret Harte is sedert de diplomatische loopbaan ingetreden.</note>.</p>
<p>&nbsp;</p>
<p>Onder de latere werken des dichters noemen wij nog <hi rend="i">Episode of Fiddletown</hi> en <hi rend="i">The Rose of Tuolumne</hi>, der vroegere overwaardig, zonder nochtans het <hi rend="i">Geluk van</hi>
<pb n="171"/><hi rend="i">het Brullende Kamp</hi> te overtreffen, dat algemeen en, voegen wij er bij, te recht, als zijn meesterstuk wordt beschouwd. Zijn nieuwste gewrocht heet <hi rend="i">Gabriël Conroy</hi>. 't Is een nog al lange roman, de eerste, dien hij schreef. Te vergeefs zoude men in die eindeloos ingewikkelde Californische geschiedenis iets van het planmatige zoeken, waardoor gewoonlijk onze goede Europeesche romans zich onderscheiden. Toch maakte het een verbazenden opgang in Amerika niet alleen, maar ook in Duitschland en Engeland, daar men er al de voortreffelijke eigenschappen in terugvindt van zijne beste novellen, de eenvoudigheid alleen uitgezonderd. Wij zullen het straks door eenige aanhalingen bewijzen.</p>
<p>&nbsp;</p>
<p>Aan drie voorname hoedanigheden heeft Bret Harte inzonderheid den reusachtigen bijval te danken, dien hij in Amerika en in al de overige landen ontmoet. Ten eerste, hij is oorspronkelijk. Al wat hij schrijft, is door en door Amerikaansch - meer bepaaldelijk Californisch, - kan nergens anders dan in Amerika en door niemand anders dan een Amerikaan, en nog wel een Amerikaan van zijne geaardheid, opleiding, ondervinding geschreven worden. Die verdienste is zeer groot. Zij alleen zoude toereikend zijn, om den bijval zijner voortbrengselen te verklaren. Immers, voorbeelden van anders middelmatige schrijvers, die enkel aan hunne oorspronkelijheid een duurzamen roem te
<pb n="172"/>danken hadden, ontbreken zoomin in vroegeren als lateren tijd. Doch Bret Harte is niet slechts oorspronkelijk, derhalve nieuw; hij is tevens buitengemeen waar. Hem lezende, voelt men, dat wat hij verhaalt en beschrijft, de natuur zelve is, ook dan, wanneer men die natuur niet kent. Het is mei zijne schriften gesteld, als met die meesterlijk gepenseelde of gebeitelde portretten, waarvan men de origineelen nooit heeft te zien gekregen, nooit kan te zien krijgen, en waarvan men niettemin verplicht is de treffende gelijkenis aan te nemen, dewijl men er meer in vindt dan een bloot afbeeldsel; dewijl men er menschen in ziet, die denken en voelen, die leven, in éen woord, en in wier wezenstrekken men geheel hun leven, hun karakter, hunne gezinningen en handelingen kan lezen.</p>
<p>&nbsp;</p>
<p>De derde uitstekende hoedanigheid des Amerikaanschen dichters is soberheid. Verbazend is zijn talent, om eene stof in weinige bladzijden saam te vatten, zonder iets te verwaarloozen, wat kan bijdragen, om die stof volledig te doen kennen. Een paar regels zijn hem soms genoeg, om een karakter zoodanig te ontleden, een voorwerp zoodanig te beschrijven, eene gebeurtenis zoodanig te verhalen, dat zij de levendigste belangstelling wekken. Die meesterlijke wijze van behandeling, dit vermogen om met weinige trekken eene personaadje, een landschap, een toestand getrouw en volledig te malen, fluistert bewondering en ontzag
<pb n="173"/>in. Wel kan hij uitvoerig zijn, wanneer hij wil. Hij wil echter zelden, en vergenoegt zich meestijds met zoo los en gemakkelijk te schetsen, dat het aan het ongeloofelijke grenst. Toch prenten de beelden, welke hij ontwerpt, zich diep in de ziel en maken eenen indruk, die niet altoos door de geduldigste en uitvoerigste bewerking wordt verkregen, eenen indruk, die ze voor altoos in het geheugen prent. Ik kan hem, onder die betrekking niet beter vergelijken, dan bij eenen der grootste meesters van de Hollandsche school, bij den genialen Frans Hals, in de gewrochten zijner laatste manier, de manier, welke, bij al hare breedheid en gemakkelijkheid, de diepgrondigste studiën en den onloochenbaarsten kunsternst verraadt en niet zelden de onderwerpen vollediger op het paneel toovert, dan de schier angstige werkwijze van een Geeraart Dow en een Frans Van Mieris het zoude kunnen. Enkele staaltjes tot staving van ons zeggen.</p>
<p>&nbsp;</p>
<p>Het is dikwijls bij den aanvang reeds van zijne verhalen, dat hij zoo breed-uitvoerig is. Eenige regels inleiding, en gij zijt midden in het onderwerp, en gij kent al de personen, en gij begrijpt den toestand volkomen. Zoo, bij voorbeeld, in <hi rend="i">Miggles</hi>, dat in het boekdeel <hi rend="i">Tales of Argonauts (Verhalen der Argonauten)</hi> voorkomt, Ziehier hoe hij begint:</p>
<p>‘Wij waren acht personen met den koetsier. Gedurende de laatste zes mijlen, sinds het hotsen en stooten
<pb n="174"/>de laatste dichterlijke aanhaling van den rechter had afgebroken, hadden wij niet meer gesproken. De lange man naast den rechter sliep; hij had zijnen arm dooiden aan zijne zijde hangenden strik gestoken en zijn hoofd daarop gelegd, en had zoo het aanzien van een geheel hulpeloos, ingekrompen lichaam, dat zich had opgehangen en te laat was afgesneden. De Française had haar witten zakdoek over haar gezicht getrokken en sliep ook. De dame uit de stad Virginia, die met haren man reisde, zat in een bonten, wilden chaos van linten, kant, pels, sjaals en sluiers geheel weggezonken.</p>
<p>Er liet zich geen ander geluid hooren, dan het rollen der wielen en 't kletteren van den regen op de kap van onze bolderkast. Toen, opeens hielden wij stil, en hoorden wij luide stemmen: de voerman was in zeer levendig gesprek met iemand op den weg, en enkele woorden als ‘brug weggespoeld’ - ‘twintig voet water’ - ‘kunt niet verder’ klonken boven den storm uit. Daarop volgde stilte; de geheimzinnige stem riep nog bij 't scheiden onzen voerman toe:</p>
<p>‘Probeer het maar bij Miggles!’</p>
<p>‘Bij 't omkeeren van den wagen zagen wij eene flauwe schemering van onzen voerman Yuba Bill en van eenen ruiter, die in den regen verdween. 't Was hoogst waarschijnlijk, dat wij nu op weg naar Miggles waren.’</p>
<pb n="175"/>
<p>Een ander zeer bekend verhaal, dat mede in onze taal werd overgebracht, <hi rend="i">De Gek van Five Forks</hi>, begint aldus:</p>
<p>‘Hij leefde eenzaam.</p>
<p>Niet, geloof ik, omdat hij meende op die wijze het best zijne gekheid voor de overige bewoners van het kamp te kunnen verbergen, of wijl de vereenigde wijsheid van Five Forks in staat zoude geweest zijn zijne narrigheid uit haar midden te verdrijven; - hij leefde veeleer zoo uit vrije keuze, eene keuze, lang getroffen, voordat nog iemand in het kamp op het denkbeeld was gekomen, dat het in zijne bovenkamer niet naar behooren gesteld was. Hij was door gaans zwijgend en ingetrokken en, hoewel op het oog een nog krachtig en kloek man, gewoon bestendig over zijne gezondheid te klagen. En werkelijk, - eene der redenen, waaruit zijne zucht tot afzondering zich verklaren liet, bestond hierin, dat deze hem de mogelijkheid verschafte, om zich ongestoord in 't gebruik zijner medecijnen, die hij in ongeloofelijke menigte slikte, te buiten te gaan.’</p>
<p>&nbsp;</p>
<p>In de <hi rend="i">Idylle van de Roode Vallei</hi>, wordt een dronkaard beschreven in dezer voege:</p>
<p>‘Sandy (Sander) had gedronken. Hij lag onder een boschje azalea's, in de houding, waarin hij eenige uren te voren op diezelfde plaats was neergevallen. Hoe lang had hij zoo reeds geslapen? Sandy hadde het niet kunnen zeggen en bekreunde er zich niet om. Hoe lang
<pb n="176"/>zoude hij nog slapen? Hij wist het niet beter, noch bekreunde er zich meerder om. Eene gelukzalige philosophie, onafscheidelijk van zekere physieke toestanden, vervulde heel zijn zedelijk wezen. Het schouwspel van een dronkaard, en van dezen dronkaard in het bijzonder, was in Roode Vallei geene toereikende nieuwigheid, het spijt mij het te moeten zeggen, om de aandacht te vestigen. Een voorbijganger van spotzieken aard had boven het hoofd van Sandy een voorloopigen grafsteen geplaatst met het volgende opschrift: “Uitwerksels van Mac-Corkle's whisky, - doodt op veertig stappen,” en met eene hand, die naar de kroeg van Mac-Corkle wees; maar, evenals alle locale hekelspreuken, was deze, geloof ik, geheel persoonlijk, eene eenvoudige aanmerking op de oneerlijkheid van het middel, veeleer dan op de onzedelijkheid van den uitslag. Die spotternij uitgezonderd, was niets Sandy in zijne rust komen storen. Een dwalende muilezel had, nieuwsgierig snuivend, dicht bij hem het weinige gras afgemaaid, waarop hij lag; een zwervende hond had, met de diepgevoelde sympathie van zijn ras voor de dronkaards, zijne stoffige laarzen gelikt en daarna zich aan zijne voeten ineengerold, de zon toepinkende en op die wijze, bij nabootsing, op hondenmanier, den menschelijken gezel vleiende, dien hij zich had gekozen.’</p>
<p>&nbsp;</p>
<p><hi rend="i">De Verloren Zoon van Thompson</hi> is de titel van eene novelle, waarin een vader, M. Thompson, het kind
<pb n="177"/>zoekt, dat hij vóor vele jaren heeft verloren. Zulks wordt door onzen schrijver in twee woorden aangeduid:</p>
<p>‘Wij wisten allen, dat M. Thompson zijn zoon zocht, een zoon, die niet verdiende te worden teruggevonden. Dat hij met die hoop alleen naar Californië was gekomen, was voor geen zijner reisgezellen een geheim. De veelsprekerij van den braven man had ons op de hoogte gebracht van al de lichamelijke bijzonderheden, zoowel als van al de zedelijke zwakheden van den verdwenen verloren zoon.</p>
<p>Gij spreekt van een jongeling, die te Red Dog werd opgehangen voor diefstal in eene fabriek,’ zegde M. Tompson tot eenen passagier van den voorsteven. ‘Kunt gij u de kleur zijner oogen herinneren?</p>
<p>Zwart.’</p>
<p>‘Ha!’ hervatte M. Thompson, zijn geheugen raadplegende, ‘Charles' oogen waren blauw.’</p>
<p>‘En hij verwijderde zich.’</p>
<p>&nbsp;</p>
<p>Wilt gij een landschap, een Amerikaansch of liever een Californisch landschap op dezelfde sobere wijze gemaald? Wij ontleenen het volgende aan het verhaal getiteld <hi rend="i">Mliss</hi>:</p>
<p>‘Ter plaatse, alwaar de Sierra-Nevada met zachtere golvingen begint neer te dalen, waar de rivieren min onstuimig en min geel worden, op de helling van een grooten rooden berg, verheft zich Smith's Pocket
<pb n="178"/>(<hi rend="i">de Zak van Smith</hi>). Van de roodachtige baan gezien bij zonnenondergang, in het roode licht en het roode stof, gelijken zijne witte huizen aan de uiteinden van de kwarts-aderen, die de zijden des bergs vlekken. Men verliest de roode diligencie, met reizigers in roode hemden bekroond, een half dozijn, malen uit het oog, gedurende de kronkelende nederdaling. Na de onverwachtste wendingen, verdwijnt zij teenemaal, twee honderd stappen van de stad. Die plotselinge elleboog in de baan is waarschijnlijk oorzaak, dat de aankomst eens vreemden te Smith's Pocket gewoonlijk tot eene nog al drollige dwaling aanleiding geeft. Aan het bureel der diligencie afgestapt, verwijdert de reiziger, die te veel op zichzelven vertrouwt, allicht zich van de stad, onder den bedrieglijken indruk, dat zij in eene geheel andere richting ligt. Men verhaalt, dat een dier verdwaalde reizigers door mijnwerkers twee mijlen van Smith's Pocket werd ontmoet, beladen met zijnen reiszak, zijnen regenscherm, eene letterkundige verzameling en andere onloochenbare ken teekenen eener gevorderde beschaving. Hij zocht te vergeefs naar de volkplanting, op de baan zelve, langs waar hij naar deze was gekomen.’</p>
<p>&nbsp;</p>
<p>Wij spraken hiervoren van de roerende broederlijkheid en menschenmin, die wellicht, met zijne oorspronkelijkheid, den kostbaarsten grondtrek vormen van Bret Harte's ongewoon en zoo karakteristiek talent, en
<pb n="179"/>die, evenals de laatste, zeer veel tot zijne rassche populariteit hebben bijgedragen. In bijna iedere zijner pennevruchten komen zij tot gelding en leenen het gewrocht eene onweerstaanbare aantrekkelijkheid. Zoo schildert hij ons in <hi rend="i">Het Brullende Kamp</hi> een aantal goudgravers, ware bandieten, die van God noch zijn gebod weten, als dieven en moordenaars onder elkander leven en tot alles in staat zijn. Zekeren dag trekken zij zich een klein ouderloos kindje aan, nemen hunne taak van vaders ernstig op en worden niet alleen braaf, maar zelfs schoon, poëtisch. - In <hi rend="i">De Bannelingen van Poker Flat</hi> zijn het in de eerste plaats lieden, die niet veel meer sympathie verdienen: zij zijn om hun wangedrag uit Poker Flat verjaagd. Deze reis verhaalt de schrijver ons het treurige, doch heldhaftige uiteinde van den speler Oakhurst, die door de sneeuw in eene bergengte met twee ellendige vrouwmenschen ingesloten, zich opoffert en zijn leven prijs geeft, om haar en vooral een onschuldig meisje, dat mede ingesloten raakt, eene kans tot redding te sparen. - In <hi rend="i">Miggles</hi> eindelijk leeren wij eene jonge vrouw kennen, die gewis niet tot de deugdzaamste behoort, maar die insgelijks, in zekere omstandigheden, blijken geeft van de schoonste en verhevenste zelfopoffering, en daardoor hare vroegere ondeugd nagenoeg doet vergeten. Op die wijze weet hij onze belangstelling te wekken voor wezens, die, bij den eersten oogslag, geene de minste belangstelling schijnen te verdienen. Meer nog: hij weet ons te treffen, te roeren, ja ons tranen af te
<pb n="180"/>dwingen, terwijl hij ons de lotgevallen verhaalt van mannen en vrouwen, die zelfs miszien worden in de niet nauwziende Californische maatschappij van vóor twintig jaren.</p>
<p>&nbsp;</p>
<p>Men heeft het hem tot eene misdaad aangerekend en van onzedelijkheid gesproken. Zonderling genoeg, het zijn juist de Franschen, dat is zij, die het minst recht hebben, om zedelijkheid in vreemde romanschrijvers te eischen, - hunne eigen romanschrijvers bekreunen zich, gelijk men weet, slechts hoogstzelden om die deugd, - die hem dit verwijt hebben toegestuurd. ‘Hij (Bret Harte) dwingt ons tot bovenmatige toegevendheid, tot weinig eervolle sympathies,’ zegt Th. Bentzon, in de <hi rend="i">Revue des Deux Mondes</hi>. ‘Welnu, men moet de macht hebben zich aan zijne betooveringen te onttrekken, en hem te zeggen, dat hij ongelijk zoude hebben in een vak te volharden, waaraan hij eene faam te danken heeft, welke wij overigens geenszins willen verkleinen. Een schrijver, dien naam inderdaad waardig, heeft het recht niet den lezer, dien hij roert, medesleept, een dergelijk mengsel van goed en kwaad met die smadelijke onpartijdigheid aan te bieden. Indien het waar is, gelijk men het heeft gezegd, en gelijk het troostelijk is het te gelooven, dat de goddelijke perel zich onder alle menschelijke mesthoopen bevindt, moet men nochtans toonen door Welke middelen zij zich van het slijk kan losmaken, dat ze ons verbergt, en zuiver en stralend aan het daglicht
<pb n="181"/>komen.’ Bret Harte had echter op voorhand reeds op het verwijt geantwoord. Men neme wel in aanmerking, dat hij niet voor de oude, maar wel voor de nieuwe wereld schrijft, en vroeger zelfs voor het ruwste en brutaalste deel der nieuwe wereld schreef. Zijne zedeleer moet dus iets anders zijn, dan de gewone: ‘Tusschen de middelen, gebruikt om Californië te verzedelijken,’ zegt hij in eene zijner voorredenen, ‘herinner ik mij een stel teekeningen, waarschijnlijk ingegeven door de Hogarth'sche: <hi rend="i">Gevolgen van den Arbeid en van de Luiaardij</hi>. Die teekeningen stellen de wederzijdsche loopbaan voor van den braven en den ondeugenden goudgraver. Terwijl de eene gedurig achteruit ging en de verschillende phasen van de onzindelijkheid, de dronkenschap, de ziekte en den dood doorliep, verhief zich de andere langs de overstaande trappen tot den rijkdom en het schoone hemd. Welke ook de onvolmaaktheid was van die teekeningen, de zedeleer Was duidelijk. Nochtans bracht zij de gewenschte hervorming niet te weeg, misschien wel dewijl de gouddelvers over het algemeen zich noch in den eenen, noch in den anderen herkenden. Degene zelf, die tot model van den <hi rend="i">ondeugenden mijngraver</hi> hadde kunnen dienen, had waarschijnlijk een onbepaald gevoel van zekere verzachtende omstandigheden, die althans gedeeltelijk hem onverantwoordelijk maakten. “Ziet gij?” zegde een hunner, in de onvertolkbare taal zijner klas, “dat is geen zuiver spel. Zij hebben dien kerel (den goeden gouddelver) al degoede kaarten gegeven.”
<pb n="182"/>Met dit voorbeeld ander de oogen, heb ik mij, in mijne schetsen, van alle stellige zedeles onthouden. Ik hadde mijne schurken onder de somberste kleuren kunnen malen, onder zoo sombere kleuren, dat de modellen zich in vergelijking deugdzaam hadden kunnen wanen. Ik had hun het volbrengen van eene edelmoedige daad onmogelijk kunnen maken, en aldus de zedelijke verwarring vermeden, die uit de studie van tegenstrijdige en gemengde beweegredenen en hoedanigheden voortspruit; maar ik zoude in dit geval de verantwoordelijkheid op mij genomen hebben van denkbeeldige scheppingen.....’</p>
<p>&nbsp;</p>
<p>Liever dan met geweld eene zedelijke strekking in zijne verhalen te dringen, verkiest Bret Harte waar te zijn, en hij heeft gelijk, want de waarheid is ten slotte altoos zedelijk. Zulks vergeten de Fransche beoordeelaars, gelijk zij vergeten, dat de ondeugden, ja de misdaden der helden van den Amerikaanschen dichter haren oorsprong hebben, niet in verdorvenheid des harten, maar in onwetendheid en onbeschaafdheid. Hierin verschillen zij van de zedelooze helden der Fransche romans, wier ondeugden en misdaden maar al te dikwijls het gevolg zijn van overbeschaving en juist daardoor aan die romans eene strekking geven, welke oneindig gevaarlijker is, dan zij met onwetende en onbeschaafde helden, gelijk de Amerikaansche, het zoude kunnen worden.</p>
<pb n="183"/>
<p>Er blijft ons van het laatste werk van Bret Harte, van zijnen roman <hi rend="i">Gabriel Conroy</hi>, te spreken. - Zullen wij 't bekennen? Dit werk wasvoor ons, in zekeren zin, eene onttoovering. Er komen ja prachtige toestanden, tafereelen, plaats- en persoonsbeschrijvingen in voor; doch het geheel mist dien verrukkelijken eenvoud, waardoor de andere, kleinere Bret Harte'sche geschiedenissen zich zoo gunstig onderscheiden. Daarbij heeft hij te veel van de <hi rend="i">sensatie-romans</hi> van Miss Braddon, Wilkie Collins, Emile Gaboriau en andere hedendaagsche Fransche, Engelsche en Duitsche <hi rend="i">faiseurs</hi> en fabricanten. Een kort overzicht van het onderwerp zal het meteen doen begrijpen. Wij zeggen een kort, want om dit onderwerp naar den eisch te ontleden, hadden wij voor het minst een boekdeel noodig. Dan nog zouden wij voor de getrouwe wedergeving van de veelomvattende, al te ingewikkelde historie niet instaan.</p>
<p>&nbsp;</p>
<p>Het verhaal begint met de beschrijving van wat de dichter het <hi rend="i">hongerleger</hi> noemt. Eene caravane Amerikaansche uitwijkelingen, die in Californië fortuin gaan zoeken, is in de Californische Sierra's <hi rend="i">ingesneeuwd</hi>. De ongelukkigen zijn aan de verschrikkelijkste ellende ten prooi: zij verhongeren; en, zoo niet eerlang redding daagt, - iets wat hoogst onwaarschijnlijk is, - zullen zij onvermijdelijk allen een ijselijken dood sterven, na wie weet tot welke uitersten te zijn overgegaan. Want reeds zijn de meesten hunner zoo laag gedaald,
<pb n="184"/>dat zij eer dieren dan menschen gelijken. Twee van de ellendigsten, Peter Dumphy en vrouw Brackett, fluisteren samen op eene wijze, die ons rillen doet. Er is tusschen de twee van niets minder spraak, dan van ‘den een of anderen hunner, gezellen dood te steken, te verwurgen en te..’ Het slot van het ijselijke gesprek gaat voor de overige ongelukkigen in het gefluister verloren, maar de lezer heeft geene de minste moeite, om den begonnen volzin met ‘te verslinden!’ te voleindigen. Inderdaad niet lang daarna, of een der hongerenden woont in eene der geïmproviseerde sneeuwhutten een schromelijk schouwspel bij. ‘Wat hij daar zag, is hem nooit over de lippen gekomen. Doch, toen hij den weg naar zijne eigen hut insloeg, was zijn gezicht vaal en bloedloos, en zijne oogen blikten wild en ontsteld. Slechts éen verlangen bezielde hem: de vloekwaardige stede voor eeuwig te ontvluchten. Met een luiden kreet tot God stortte hij buiten en was in de duisternis verdwenen.’</p>
<p>&nbsp;</p>
<p>Zoo besluit het eerste deel des romans. In de volgende deelen ontmoeten wij diegenen der rampzaligen van het <hi rend="i">hongerleger</hi> terug, die aan den dood hebben kunnen ontsnappen, doch natuurlijk in eene geheel andere, soms in eene nog al verheven stelling en onder andere namen. Zoo is Peter Dumphy een der eerste mannen van zaken te San Francisco, een waar matadoor, een koning op de beurs geworden. Hij verkeert
<pb n="185"/>met lieden van hoogen stand, geeft gastmalen en andere feesten, kortom lijkt in niets meer het halve dier, dat wij bij den aanvang der geschiedenis leerden kennen. Hij is zelfs nagenoeg vergeten wat hij eenmaal was, en vooral wat in het <hi rend="i">hongerleger</hi> gebeurde. Slechts eene episode op een zijner gastmalen herinnert ook hem het afschuwelijke tooneel, waarvan wij hierboven gewagen. ‘Dumphy hield plotseling op,’ zegt de schrijver, ‘want hij ontmoette Arthur Poinsett's blikken... De Heer Dumphy at weinig in het openbaar, doch hij was nu juist bezig met zijne tanden het vleesch van het vleugelstuk eens korhoens te scheuren, en in de wijze, waarop hij zulks deed, lag iets zoo eigendommelijks en karakteristieks, dat Arthur met eene schielijke herinnering in zijnen blik opkeek... Dumphy lei het vleugelstuk ter zijde...’</p>
<p>Meer zegt de schrijverniet; doch hetis ook onnoodig, en wij begrijpen hem volkomen; zoodat hij gerust met zijn verhaal kan voortgaan, zonder de zaak verder te bespreken.</p>
<p>&nbsp;</p>
<p>De eigenlijke knoop der geschiedenis is de strijd om eene zilvermijn, die, dank aan de bemoeiingen van Peter Dumphy, het voorwerp wordt van eene reusachtige afzetterij, dat is speculatie op groote schaal, en van ontelbare kuiperijen en intriges van allen aard. Wijlen de gouverneur Salvatierra heeft op die mijn rechten gehad en deze aan zijne pleegdochter Donna Dolores, vroeger Grace Conroy, bij uitersten wil ver-<pb n="186"/>maakt. De broeder van Grace, Gabriel Conroy, mede een der ontsnapten uit het <hi rend="i">hongerleger</hi>, feitelijk in het bezit der mijn geraakt, wordt daardoor het middenpunt van den roman; gelijk, van den anderen kant, die mijn het voorwerp wordt van eindelooze betwistingen en verwarringen, die op de plaats van San Francisco een overwegenden invloed uitoefenen. De koersen rijzen en dalen op de beurs, handelshuizen gaan bankroet, er wordt gedood en gemoord, zelfs <hi rend="i">gelyncht</hi>. Kortom, de verschillende partijen laten niets onbeproefd, om de mijn aan zich te brengen, tot eindelijk het alles zich schikt op de natuurlijkste en nuchterste wijze van de wereld, zoodanig, dat men bij het slot zich afvraagt, waartoe al dat leven en geharrewar gediend heeft, en of voor een zoo eenvoudig slot wel zooveel geschrijf en gewrijf, zooveel veranderingen van namen en gestalten, zooveel personaadjes en gebeurtenissen noodig waren.</p>
<p>&nbsp;</p>
<p>Is echter de stof, dat is de eigenlijke geschiedenis, niet gelukkig, en bij al hare verwikkelingen de intrige niet zeer belangwekkend, de verschillende deelen - die stellig niet te best met elkaar verbonden kunnen heeten, - zijn van eene meesterhand, de karakters overheerlijk, de bijzonderheden prachtig. De hoofdpersonaadje, Gabriel Conroy, ofschoon alles behalve een romanheld, moet men, of men wil of niet, liefhebben. Hij is eene soort van goedmoedige, teer-<pb n="187"/>hartige reus, sterk als een beer, bloode en naïef als een kind. Hij is meer. ‘Gabriel bezat voor kindersmart en kinderbehoeften een natuurlijk medegevoel, dat minder uit zijne geestesvorming, dan uit zijn natuurlijken aanleg ontsproot. Hij bezat al de eigenschappen in eene goede kindermeid vereischt: eene vveeke, zachte aanraking, eene diepe, overtuigende stem, gesmijdige, toegevende ledematen en breede, weekvleezige vlakken.</p>
<p>....Hij droeg het gewone kostuum, dat door de goudgravers uit de zuidelijke goudwasscherijen werd gedragen, wellicht een weinig zindelijker en sierlijker, ten gevolge van zijn beteren smaak, dan het de goudgravers gewoon zijn, althans schilderachtiger, ten gevolge zijner beeldschoone, machtige gestalte. Hij droeg eene witzeildoeken broek, eene jak of korte opene kiel van dezelfde stof, met een breedomgeslagen matrozenband en een halsdoek op de wijze der matrozen geknoopt, welke met eene onbewustheid, die den man toereikend kenschetste, de volle gespierde zuil zijns halzen toonde, uitgenomen daar, waar deze door een machtigen, donkerblonden baard bedekt werd. Zijne lange zandkleurige lokken vielen natuurlijk en gelijkmatig langs weerszijden van het middelste deel zijns lagen, breeden voorhoofds. Zijne gelaatskleur was door de lucht en de zon sterk gebruind, zijne oogen waren neergeslagen en blikten, wanneer hij die opsloeg, zoo schuw en angstig, alsof zij elken onderzoekenden blik wilden ontwijken.’</p>
<pb n="188"/>
<p>Ziedaar het uiterlijk. Het innerlijk beantwoordt aan dit portret. Hij is eerlijk als goud, trouwhartig, liefderijk en gedwee als een lam. Zijne kleine, doch oneindig slimmere zuster Olly speelt meester over hem en geeft hem raad, dien hij zonder aarzelen volgt. Onschuldig wegens moord aangehouden, bidt hij deemoedig den rechter om verschooning, dat hij hem zooveel onaangenaamheden berokkent. Met de grootste onverschilligheid ruilt hij armoede voor welstand en rijkdom voor ellende. Hij is even moedig als sterk; maar dezelfde reus, dien de dreigende dood niet afschrikt, en die gelaten een doodvonnis tegen zich zoude hooren uitspreken, dat hij in geenen deele heeft verdiend, die reus wordt door ontroernis overmand en valt in onmacht, als hij verneemt, dat hem een kindje is geboren, dat hij vader is geworden.</p>
<p>&nbsp;</p>
<p>Er zijn eene menigte andere even welgelukte portretten in <hi rend="i">Gabriel Conroy</hi>. Wij vermelden nog enkel Grace Conroy; Arthur Poinsett, die in het <hi rend="i">hongerleger</hi> Philip Ashley heet, zich door Grace Conroy doet beminnen en eindelijk met haar in den echt treedt; den Mexicaan Ramirez, die liet slachtoffer wordt van zijne wraakzucht; de weduwe Devarges, die Gabriel Conroy huwt; den speler Jacques Hamelin en zijnen knecht, den goedigen Neger Pete; Padre Felipe, een vriendelijken, zachtmoedigen, doch zeer sluwen Jezuïet; de verliefde waardinne van <hi rend="i">One Horse Gulch</hi>, later van het <hi rend="i">Grand</hi>
<pb n="189"/><hi rend="i">Conroy Hotel</hi> en hare niet minder verliefde helpster, de eerzame Sarah Clarck; de advocaten Maxwell en overste Starbottle, enz. De meeste dezer zijn met weinige penseelstreken, doch met zoo meesterlijke juistheid gemaald, dat men ze als oude bekenden begroet, met wie men immer heeft omgegaan, en die men nooit heeft uit het oog verloren. Ten bewijze het portret van den laatste:</p>
<p>‘De vreemde trad binnen (bij Peter Dumphy). Het was een groot mensch, iets geneigd tot eene zwaarlijvigheid, die echter in hare ontwikkeling werd ingedamd door een blauwen frak, om de leden vast toegeknoopt, welke oogenschijnlijk de bestemming had de maag naar de hoogere streken der borstkas, den zetel van 's menschen edeler functiën, te dringen, eene organische verschuiving, waaraan hij, die ze aan zichzelven uitvoerde, ook zekeren zielvollen nadruk wist te leenen. De halsband van den overste was zeer breed, open en geschikt om indruk te maken. Eene zwartzijden das was los om den hals geslagen. Zij bedekte een groot deel van de hemdsborst en deed door de wijze, waarop zij uit de bovenste helft van het goudknoopige witte vest welde, het denkbeeld ontstaan, dat de overste juist zijne kelkbladeren was ontsprongen en op het punt stond in bloei te schieten. Over dit ontwikkelingsproces schoot tusschen de schouders een gezicht uit, purper, met een arendsneus, gelijk aan dat van een verwurgde, wat de oogen betrof, en zwammig en vochtig om den mond.’</p>
<pb n="190"/>
<p>Ziehier een klein onbeduidend tooneeltje in eenen messenwinkel. Ramirez zint op wraak. Na een nacht, in eene speelhel doorgebracht, gaat hij een mes koopen:</p>
<p>‘Mijn eigen fabricaat,’ zegde de verkooper, met beroepstrots zijn breeden met hoornhuid bedekten duim over de scherpe snede van het lemmer strijkende: ‘het snijdt een halfdollarstuk in twee... Doch uwe zenuwen zijn geprikkeld, en gij zijt te zeer verhit,’ zegde verder de man kalm.. ‘Ik zoude het dezen morgen niet meer beproeven.... Het is vroeg op den dag, en ik heb ondervonden, dat heeren, die den ganschen nacht vroolijk hebben geleefd, des morgens hunne bedrevenheid niet altoos in hunne macht hebben. Beproef het eens rustig, geheel voor u, dezen namiddag. Denk daarbij niet, alsof gij iets groots uitwerktet, - en het zal u gewis gelukken!’</p>
<p>Kan men met minder woorden bloediger eenen toestand, den toestand van Californië omtrent 1850, hekelen? Er komen in het boek nog andere bitterbooze hekelingen op het Goudland voor, doch geene is karakteristieker en schildert beter land en lieden op dit tijdstip.</p>
<p>&nbsp;</p>
<p>De landschappen zijn in <hi rend="i">Gabriel Conroy</hi> wellicht nog schooner gemaald, dan in al de vroegere werken van Bret Harte. Vooral het sneeuwlandschap der inleiding zoekt zijns gelijke:</p>
<pb n="191"/>
<p>‘Sneeuw wijd en zijd. Overal, zooverre het oog dragen kan, - vijftig mijlen wijd, van den hoogsten met sneeuw bedekten bergtop zuidwaarts blikkend sneeuw wijd en zijd, liggende over Californië's Sierra's, op den 15 Maart des jaars 1848, en nog immer vallende.</p>
<p>Tien dagen lang had het gesneeuwd, gesneeuwd met fijn korrelig stof, met vochtige, zwammige vlokken, met dunne vedervlokken; gesneeuwd van den blauwgrauwen hemel neder, ononderbroken en grimmig; als uitgeschud uit violet-donkere wolken, in witte vlokkende massa's; als neerstortend in lange lijnrechte, witte lansen gelijkende strepen uit den geborsten, met instorting dreigenden hemel... Doch immer rustig, rustig: de wouden waren zoo verstikt met sneeuw, de twijgen zoo overladen met sneeuw, de sneeuw had aarde en hemel zoo doordrongen en vervuld en zoo geheel van hen bezit genomen, de sneeuw had de weergalmende rotsen en heuvels zoo week gepolsterd en teenemaal verhuld, dat elk geluid was uitgestorven. De heftigste storm, de wildste windruk wekten noch zucht noch klacht in de met sneeuw bepakte woudenreeksen... Daar was geen kraken der takken, geen breken van het lage hout te hooren; de overladen dennen- en pijnentwijgen bogen en braken zonder geluid.. Het stilzwijgen was oneindig, onbegrensd, volkomen...</p>
<p>Elken morgen verscheen de eenzaamheid maagdelijk en onberoerd.’</p>
<pb n="192"/>
<p>Ten slotte een avontuur van Arthur Poinsett. Hij doet eene wandeling in de omstreken der bezittingen van Donna Dolores, en bevindt zich in eene van die uitgestrekte weiden, waarin ontelbare halfwilde runderen grazen. In den beginne geeft hij op de dieren weinig acht. Doch...</p>
<p>‘Gedurende den snellen gang, had hij de ontzaglijke kudden rundvee, plan- en doelloos rondwemelende, als een toevalligen karaktertrek van het sombere landschap waargenomen, die geene verdere aandacht verdiende.</p>
<p>Thans vormde zich een geheel nieuwe en klare indruk in zijnen geest, namelijk, dat de kudden niet meer doelloos ronddwaalden, maar dat zij werkelijk aan eene vast bepaalde wet gehoorzaamden en met overleg zich naar een insgelijks bepaald voorwerp richtten. En dit voorwerp was.... hijzelf!</p>
<p>Hij mocht den blik wenden, waar hij wilde; vóor zich, achter zich, naar elken kant, - noordwaarts, oostwaarts, zuidwaarts, westwaarts, - naar de kale heuveltoppen, naar de glooiing der <hi rend="i">falda</hi> (voorheuvels), over den uitgedroogden <hi rend="i">arroyo</hi> (beek); overal dezelfde, op éen eenig punt - op hemzelven - samenloopende lijnen van zich langzaam bewegende kudden.</p>
<p>&nbsp;</p>
<p>Ofschoon hij ras en met vasten helderen geest omtrent zijn voornemen voortstapte, was hij oogenschijnlijk het eenigste niet veranderende, vaste en be-<pb n="193"/>grensde punt in het thans handelende landschap. Alles, wat boven de uitgestorven verzengde vlakte uitstak, was in langzame, onweerstaanbare en onwillekeurige, doch niet te miskennen beweging naar het éene gemeenzame middelpunt - hemzelven! - Alleen en zonder eenigen bijstand, zag hij zich als het hulpeloos onvrijwillig middelpunt van eene zich meer en meer verzamelende, in hare ontzaglijke grootte en macht, onberekenbare krachtvereeniging.</p>
<p>Dezelfde geheimnisvolle aantrekkingskracht had hij in gelijke mate rugwaarts uitgeoefend; en toen hij zich omwendde, zag hij ook hier zich, op eenen afstand van honderd yards, tegenover de groote opgesperde oogen van meer dan honderd stieren. Toen hij deze met vasten blik aanzag, keerden de voorsten om, de naaste rij volgde hun voorbeeld, de derde deed hetzelfde, de vierde evenzoo, tot hij in de verte dezelfde manoeuver met militaire juistheid en orde konde wederhaald zien.</p>
<p>Met een gevoel van verlichting, dat hij echter even ras als dat der vrees van zich afschudde, versnelde hij zijnen loop, totdat de voorste stieren in een zachten draf vielen, die rij aan rij door het overige vee gevolgd werd, zoodat de geheele kudde eindelijk als eene ontzaglijke eentonige zee langsheen vóor hem voortstroomde...</p>
<p>&nbsp;</p>
<p>Een doffe weerschal in de gansche vlakte, een toon, dien men in het eerste oogenblik aan eene aard-<pb n="194"/>beving hadde kunnen toeschrijven, - werd thans zoo duidelijk verneembaar, dat hij opnieuw zich omwendde. Geene twintig yards achter hem, bruiste de voormuur van eene andere eindelooze, wild opgezweepte zee van stootende hoornen en golvende ruggen, die de terugwijkende langzaam gevolgd was, nader en nader aan. Hij had vergeten, dat hij omringd was.</p>
<p>De voorste stieren waren hem thans zoo dicht genaderd, dat hij ze elk afzonderlijk kon onderscheiden. Zij waren noch groot, noch sterk, noch vijandig, noch woedend. Integendeel, het waren kleine, afgeteerde, onderkomen, schuwe dieren, - die men om economische redenen vrij in de vlakte liet rondloopen, het beste, om eene zesmaandelijksche droogte, het hier en daar heerschende voedergebrek en den onophoudelijk hevig slormenden wind te doorstaan, - wilde, ongetemde beesten, welker uitpuilende oogen en zenuwachtige ledematen echter alleen verwondering en nieuwsgierigheid toonden.</p>
<p>&nbsp;</p>
<p>Met de raschheid van een levendig opvattings- en snel vaardig denkvermogen erkende Arthur het onvermijdelijke gevolg en de volkomen hulpeloosheid zijner stelling. Het onvermijdelijk einde was nog enkel een vraagpunt van tijd, - van eene korte spanne tijds. Zoude zij toereikend zijn, om hem aan de <hi rend="i">casa</hi> (het huis) te laten geraken? Neen! Zoude het mogelijk zijn
<pb n="195"/>den <hi rend="i">corral</hi> weder te winnen? Misschien. Tusschen dezen en hem bevonden zich reeds ongeveer duizend stieren. Zouden zij, indien hij tegen hen vooruitdrong, hunnen terugtocht weder voortzetten? Mogelijk. Maar zoude hij intusschen niet door degenen, die hem alsdan in den rug waren, ingehaald en neergetrapt worden?</p>
<p>Hij beantwoordde zichzelven die vraag daarmede, dat hij het eenigste wapen, dat hij bij zich had, - eene kleine pistool, uit zijnen vestzak trok en op den voorsten stier mikte. Het schot trof het dier in den schouder; het zakte op de knieën ineen. Gelijk Arthur verwacht had, bleven zijne naaste gezellen staan en besnuffelden hun hulpeloos nederliggenden makker. Doch gelijk Arthur niet verwacht had, liep de van achter vooruitdringende massa over hen en hun gewonden broeder, en in het volgende oogenblik was het ongelukkige dier vermorzeld en vertreden, en blies het den laatsten adem uit onder de stampende hoeven der geen weerstand duldende, in blinde haast en woeste onstuimigheid aanbruisende massen.</p>
<p>&nbsp;</p>
<p>Met een ontzettend voorgevoel van het ontzettend lot, dat hem te wachten stond, sloeg Arthur in wilden loop de richting in naar den <hi rend="i">corral</hi> en rende om zijn eigen leven!</p>
<p>Gedurende zijn razenden loop werd het Arthur bewust, dat deze handeling de onvermijdelijke ramp verhaastte, - doch hij was niet in staat iets beters uit
<pb n="196"/>te peinzen. Gedurende zijn razenden loop, voelde hij aan het daveren des bodems onder zijne voeten, dat ten gevolge zijner handeling de gansche kudde in gelijke wilde haast achter hem aansnelde. Gedurende zijn razenden loop, werd hij gewaar, dat de kudde vóor hem, in dezelfde razende haast, als hijzelf, voortjoeg. Doch gedurende zijn razenden loop, dacht hij aan niets, dan aan het vreeselijke lot, dat hem op de hielen volgde, en die gedachte spoorde hem aan tot nog waanzinniger inspanning.</p>
<p>Het slachtoffer eener toevallige gebeurtenis te zijn; het beklagenswaardige voorwerp te zijn eener onlogische volgrij van beweeggronden - en doelloos in elkander grijpende toevalligheden; opgeofferd te worden voor niets, zonder daardoor iets te bewijzen of te wederleggen; doodgetrapt te worden door domme beesten, in welke niet eens de prikkel der drift of der wraak woonde, waarmede men hunne handelwijze hadde kunnen rechtvaardigen; den dood eens ellendigen landloopers of eens dommen clowns sterven, - eenen dood, die zoo ontzettend belachelijk in zijn aard was, eenen dood, welke zijn lichaam als een vormloozen, onkennelijken klomp zoude achterlaten, dien noch liefde idealizeeren, noch vriendschap eeren konden; - al deze gedachten stormden met eene zoo snijdende, uitgezochte en pijnigende ontzetting door zijn brein, dat het verwende, fiere, schrandere wezen, hetwelk waanzinnig vóor hen heenvlood, de verachtelijkste lafaard hadde kunnen zijn, die ooit een gevaar den rug had gekeerd....</p>
<pb n="197"/>
<p>En dan verslapte op eenmaal zijne kracht, zijne zinnen begonnen zich te verwarren. Zijn adem, die met het woeste kloppen zijns harten gelijken tred had gehouden, stond stil, - bleef geheel weg. Boven den aanrollenden donder van hoeven achter hem, docht het hem eene vrouwenstem te hooren uitklinken. - Hij wist thans, dat hij op het punt was zijn verstand te verliezen. Hij schreeuwde het wild uit en zonk neer, stond weer op en tuimelde eenige schreden verder en stortte nogmaals neder.... Het was thans voorbij: met den plotselingen reuk eener vreemde, scherpe geur, die het smartelijk bijtende, hem mond en oogen vullende zand der vlakte doordrong, overviel hem eene onmacht... - En dan volgde weldoende onbewustheid, weldoende vrede!’</p>
<p>Hij was gered, gered door Donna Dolores. ‘Toen hij tot het leven terugkwam, klonk het woord “Philip” in zijne ooren. Hij lag in het uitgedroogde bed eens <hi rend="i">arroyos</hi> (eener beek); aan den oever stond een paard en over hem boog zich het donkere gelaat en de nog donkerder oogen van Donna Dolores.</p>
<p>&nbsp;</p>
<p>Men zal ons toegeven, dat het allerprachtigst is, en dat op dit oogenblik in Europa weinig schrijvers zijn, die iets zoo overheerlijks zouden kunnen leveren. En deze plaats en de vroeger aangehaalde zijn niet de eenigste van dien aard in het boek; er zijn er veel, er zijn er ontelbare, die, niet minder schoon, evenzeer
<pb n="198"/>de meesterhand verraden. Daarom zeggen wij, dat <hi rend="i">Gabriel Conroy</hi>, bij al zijne gebreken, het werk van een genie is, dat ja mistasten kan en hier en daar zich even zwak toonen, als de geliefkoosde romanfabriekanten van onzen tijd; maar dat daarnevens zich dan weer tot eene hoogte weet te verheffen, die zij te vergeefs zouden pogen te bereiken, eene hoogte, die zeer wel de populariteit en de wereldberoemdheid des dichters verklaart.</p>
</div>
<div type="chapter">
<interpGrp>
<interp type="secundair" value="groot01"/>
<interp type="primair" value="18780000"/>
</interpGrp>
<pb n="199"/>
<head rend="h3">Shakespeare en Charles Lamb<note n="(1)" place="foot"><hi rend="i">Jaarboek van het Willems-Fonds</hi> voor 1878.</note>.</head>
<p>Dat niets meer geschikt is, om het vaderlandsch gevoel op te wekken en te ontwikkelen, dan de kennismaking met de gewrochten der geniale schrijvers en kunstenaars, die het vaderland tot eeuwigen roem verstrekken, wordt nergens beter dan in Engeland begrepen. Van daar dat de studie van Shakespeare en de Shakespeariaansche werken in de opvoeding van elken beschaafden Engelschman niet alleen, maar ook van elke beschaafde Engelsche vrouw eene zoo ruime plaats inneemt. Van daar nog, dat in de lagere school reeds den kinderen zooveel van den grooten Will en zijne schriften wordt gezegd en geleerd, als noodig is, om hun van dezen en zijn streven een denkbeeld te geven en in hen den lust te doen ontstaan zoo spoedig mogelijk met de lezing en herlezing zijner
<pb n="200"/>meesterstukken een begin te maken. Ook zal men zelden een Engelschen schoolknaap, zelfs uit de lagere standen, ontmoeten, die niet oneindig meer van Engelands uitstekendsten dichter weet, dan menig bejaard en ernstig letterminnaar in andere landen.</p>
<p>&nbsp;</p>
<p>Met zulken staat van zaken spreekt het van zelf, dat het aantal Engelsche schriften voor de jeugd, waarin hare aandacht op Shakespeare wordt gevestigd, waarin zij op de studie der Shakespeariaansche gewrochten wordt voorbereid, zeer aanzienlijk moet wezen. Als men bedenkt, dat aan de discussie alleen van de teksten dier gewrochten gansch eene reusachtige bibliotheek, die nog dagelijks vermeerdert, haar ontstaan te danken had, zal men beseffen, dat die elementaire schriften noodzakelijk eene schier even rijke verzameling moeten vormen. Van al die, welke wij kennen, is echter geen, dat in de verste verte kan halen bij dat, welk door Charles Lamb, onder den titel <hi rend="i">Thales from Shakespeare (Verhalen uit Shakespeare)</hi>, uitgegeven en sedert ruim eene halve eeuw ontelbare malen herdrukt werd, en dat wij ons hebben voorgesteld in de volgende regelen te bespreken. Het is, dat geen zoo fraai geschreven en zoo uitmuntend geschikt is, om de kennismaking met den beroemden Engelschen dramaturg te vergemakkelijken, alsmede om de studie zijner reuzenwerken, zelfs voor de jeugd, tot eene der aantrekkelijkste te maken, waarmede zij en met haar lieden van allen
<pb n="201"/>ouderdom en van allen stand zich kunnen bezighouden.</p>
<p>&nbsp;</p>
<p>Vooraleer den lezer van de <hi rend="i">Verhalen uit Shakespeare</hi> eene min of meer volkomen gedachte te geven, zal het noodig zijn hem van den schrijver dier verhalen en van zijn overigen letterarbeid een en ander te zeggen.</p>
<p>In eene der minst aanzienlijke en afgelegenste wijken van het groote Londen, leefden, in de eerste helft dezer eeuw, twee menschen, wier naam in de geschiedenis der Engelsche literatuur met roem vermeld wordt en lang nog zal vermeld worden. Zij waren broeder en zuster, beiden arm, beiden ongehuwd, beiden ziekelijk en ietwat menschenschuw. Op voorbeeldige wijze aan elkaar gehecht, kenden zij in de wereld geen zoeter genot, dan saam te leven, saam te studeeren, saam te denken en saam te werken. Charles Lamb, zoo heette de broeder, was klerk in de bureelen van de machtige Indische Companie; Mary Ann, de zuster, verzorgde het huishouden. Des avonds, als de broeder van zijn kantoor teruggekeerd was, en zij hun sober maal gebruikt hadden, sleten zij den tijd met lezen, het gelezen te bespreken en soms er over te schrijven. Wij zeggen <hi rend="i">zij</hi>, want ofschoon de broeder alleen in de letterwereld als schrijver gold, was de zuster voor een goed deel in al wat hij schreef. Zelfs heeft men beweerd, dat zij werkelijk de <hi rend="i">Verhalen uil Shakespeare</hi> vervaardigde, en dat haar broeder zich
<pb n="202"/>vergenoegd had haren arbeid na te zien en te verbeteren; doch niets is de gegrondheid dier bewering komen staven. Dat zij mede aan die verhalen gewerkt heeft, is evenwel zeker, waarom dan ook deze, in meer dan eene uitgave, haar naam benevens dien van haar broeder dragen. Wij zullen straks zien, hoe reeds eene eenvoudige medewerking, hoe gering, van wege eene vrouw in den toestand van Mary Ann, iets buitengewoons mocht heeten.</p>
<p>&nbsp;</p>
<p>Charles Lamb werd op 18 Februari 1775 te Londen, bij Temple Bar, geboren. ‘Ik werd geboren,’ zegt hijzelf in een zijner werken, ‘in de schaduw van St-Dunstan's toren, bij Temple Bar, alwaar Londen, die dubbelde stad, hare inwoners van het oostergedeelte die van het westergedeelte ziet ontmoeten, en waar de verschillende golven harer bevolking zich vereenigen, als twee bevriende stroomen bij hunne samenvloeiing. De dag, waarop ik ter wereld kwam, was die van het groote jaarlijksche feest van Londen, blijde voorspelling van mijne toekomstige liefde voor Engeland's hoofdstad, waarvan ik mij als eene soort van geestelijken lord-meier beschouw.’ Op eene andere plaats schrijft hij aan zijne geboorte te midden van de beweging der groote stad zijnen afkeer toe van de eenzaamheid en van landelijke tooneelen. Eene zee van menschenhoofden, des avonds, vóor de deuren van den schouwburg van Drury Lane, verrukt hem meer,
<pb n="203"/>dan al de <hi rend="i">domme</hi> schapenkudden van Arcadië of van de duinen van Epsom. Hij houdt zelfs van den Londenschen mist, omdat deze het midden is, waarmede zijn gezicht het meest vertrouwd is geworden.</p>
<p>De ouders van Charles Lamb waren geenszins rijk. Zijn vader was klerk van M. Salt, bijrechter in Inner Temple. Dank aan een beschermer, ontving Charles kosteloos onderwijs in Christ Hospital, de groote armschool, door Edouard VI voor de kinderen van onbemiddelde ouders gesticht. In die school had hij tot medeleerling Coleridge, die later een der hervormers werd van de Engelsche poëzie. Na de school te hebben verlaten, kreeg Charles Lamb eerst eene plaats in South Sea House. 't Was een zeer nederig ambt, dat hij eerlang met een niet, min nederig, dat van klerk bij de Indische Companie (<hi rend="i">East India Company</hi>) verwisselde. In die laatste betrekking bleef hij dertig volle jaren, dat is tot weinige jaren vóor zijnen dood. Het belette hem niet een der beste Engelsche critiekers, een geleerde van den eersten rang, een beroemd schrijver te worden. Hij gaf een aantal werken uit, die in al de standen der Samenleving bijval vonden en tevens door de geleerden en letterkundigen werden hooggeschat. Geen wonder. Aan eene betooverende eenvoudigheid en naïefheid paart hij eene schitterende geestigheid en een onweerstaanbaren humor, eene bewonderenswaardige diepte van gevoel en gedachten en eene zuiverheid van taal en stijl, eene sierlijkheid van vorm, als men ze zelden in de Engelsche
<pb n="204"/>literatuur aantreft. Ook spreken zijne schriften niet enkel tot het gemoed, maar in niet mindere maat tot het verstand; en bezat hij het onwaardeerbaar en zeldzame talent, om lieden van de meest verschillende geaardheid, van den meest verschillenden smaak, gelijk van de meest verschillende geestontwikkeling, evenzeer te behagen.</p>
<p>&nbsp;</p>
<p>Zonderling! Die man van zoo buitengemeen vernuft, van zoo merkwaardig talent, van zoo helder verstand behoorde tot eene familie, waarvan bijna al de leden zinneloos waren of zinneloos werden. Mary Ann zelve, met wie hij zoovele jaren woonde en werkte, die hem bij 't vervaardigen zijner voortreffelijke schriften behulpzaam was, konde aan de erfelijke ziekte - want de zinneloosheid was erfelijk in de familie, - niet ontsnappen. Nog jong, had zij in een aanval van krankzinnigheid hare eigen moeder gedood, en lang daarna was zij nog aan soortelijke aanvallen onderhevig. Alsdan leidde Charles haar met roerende bezorgdheid naar het zinnelooshuis, en liet zij zich met roerende gelatenheid door den broeder naar het zinnelooshuis leiden, zich troostende met de gedachte, dat het niet lang zoude duren; dat zij weldra, opnieuw vereenigd, voor de studie en de beoefening deiletteren, als vroeger, zouden leven en in elkanders vriendschap het geluk smaken, dat geene andere genegenheid hun konde schenken.</p>
<pb n="205"/>
<p>Het leven van die twee brave lieden was echter zoo kalm, zoo eentonig, dat het andere kunstenaars en letterkundigen wanhopig hadde gemaakt. Des morgens, na het ontbijt, begaf Charles zich naar zijn bureel. Hier arbeidde hij gewetensvol aan zijne dagelijksche taak, zeker niet zeer aangenaam voor een man van zoo ongemeene begaafdheid, terwijl de zuster het kleine huishouden bezorgde. Wanneer hij des avonds naar huis keerde, liep hij eens aan bij den een of anderen boekverkooper, liefst bij eenen, die in oude boeken deed; want hij hield vooral van oude boeken en kwam zelden te huis zonder de zakken vol nieuwe aankoopen te hebben. Na het maal, werden dan die aankoopen voor den dag gehaald, onderzocht en bestudeerd. Er werd over gepraat en geredetwist. Al pratende teekende men aan, schreef en deelde elkander zijne gedachten mede, soms tot laat in den nacht. Des anderdaags begon men opnieuw. Wel gebeurde het, dat Charles voor een uur of twee uitging, om in de naburige taveerne zijn glas ale of porter te drinken en zijne pijp te rooken, want hij hield van bier en tabak, zoowel als van oude boeken. Ook was het in de taveerne, dat hij meestal zijnen vriend Coleridge zag, benevens verscheidene andere letterkundigen, met wie deze hem had doen kennis maken. Doch zelden veroorloofde hij zich die uitspanning, en eene andere veroorloofde hij zich nooit. Het verklaart ons, hoe hij, die zoo voorbeeldig een klerk was en zijne functiën met de meest gewetensvolle nauwgezetheid vervulde, zooveel boekdeelen heeft
<pb n="206"/>kunnen schrijven, waarvan de degelijke inhoud en de keurige vorm noeste vlijt en aanhoudenden arbeid laten veronderstellen.</p>
<p>&nbsp;</p>
<p>Charles Lamb overleed in 1834, te Elmington, eene Londensche voorstad, alwaar hij een lief landhuisje bewoonde. Zijn dood was het gevolg van een nietsbeduidend toeval. Zekeren morgen, bij 't verlaten zijner woning, strunkeide hij over eenen steen, viel en bekwam eene lichte wonde. Die wonde, eerst geenszins gevaarlijk, werd het spoedig door ontsteking zoozeer, dat hij er aan bezweek. Zijne zuster stierf lang na hem, doch schreef niet meer. Beiden werden op het kerkhof van Elmington begraven, alwaar aan Charles een klein monument werd opgericht, welk zijne vrienden en vereerders onlangs lieten herstellen, ter gelegenheid der honderdste verjaring van zijnen geboortedag.</p>
<p>De groote schrijver was, trots zijne zwakke gezondheid en de sombere tint, door de familieziekte over zijn leven verspreid, van een vroolijken, vriendelijken en gezelligen aard; en ofschoon hij met zijne zuster zich meesttijds van de wereld afzonderde en vrij eenzaam zijne dagen sleet, vooral in de laatste jaren, had hij veel vrienden en goede kennissen. Zijn gezellige aard speelde hem eens een nogal onaangenamen trek. Hij ging soms zijn glas bier drinken in de bekende taveerne <hi rend="i">The Bell (De Klok)</hi>, te Edmonton, reeds
<pb n="207"/>door Cowper, in zijne <hi rend="i">Ballade van John Gilpin</hi>, bezongen, en waar, buiten Coleridge, nog andere zijner lettervrienden kwamen. Zekeren avond ontmoette hij er twee vreemden, zoo voorkomend en beleefd, dat hij niet aarzelde met hen een gesprek aan te knoopen. Men praatte over kunst en literatuur; men praatte zoo aangenaam en vroolijk, dat de uren met ongewone raschheid voorbijsnelden, en Lamb vrij laat huiswaarts keerde. Des anderdaags, bij het ontbijt, vernam hij, dat een moord van diefstal vergezeld in de buurt was gepleegd geworden. De daders waren reeds aangehouden. 't Waren de beide geestige en vroolijke letter-en kunstminnaren, met wie de schrijver, den avond te voren, zoo vermakelijke stonden in <hi rend="i">The Bell</hi> had doorgebracht. Hij werd zelfs als medeplichtige aangehoudon, en 't kostte hooggeplaatste vrienden nogal moeite hem op vrije voeten te doen stellen.</p>
<p>&nbsp;</p>
<p>Wij zegden, dat hij ruim 30 jaar in de bureelen der Oost-Indische Companie schreef. Na dien tijd oordeelden de bestuurders dier maatschappij, dat hij lang genoeg in hunnen dienst gewerkt had en voor het overige zijns levens op eene welverdiende rust mocht aanspraak maken. Zij ontboden hem in hun kabinet, en daar greep een tooneel plaats, dat Potgieter wellicht in den geest vóor oogen had, toen hij Vondel in de Burgemeesterskamer schilderde. Lamb was niet gerust: hij vreesde, dat men hem had ontboden, om op de
<pb n="208"/>wijze, waarop hij zich van zijn plicht kweet, aanmerkingen te maken. Zijne bedeesdheid deed de heeren glimlachen. Zij haastten zich aan zijne vrees een einde te stellen, en kondigden hem aan, dat zij, in aanzien van zijne lange en trouwe diensten, hem een pensioen verleenden van twee derden zijner jaarwedde. Lamb heeft zelf die heuglijke gebeurtenis in de volgende regels, vereeuwigd:</p>
<p>&nbsp;</p>
<p>‘Lezer,’ zegt hij in een der <hi rend="i">Essays</hi>, welke, hij in 1823 onder den titel: <hi rend="i">Essays of Elia</hi> uitgaf, ‘lezer, indien gij bij toeval veroordeeld werdt, om de schoonste jaren uws levens - uwe bloeiende jeugd, - in de gevangenis van een bureel te slijten; indien gij tot aan uw ouden dag en uwe grijze haren een gevangen man hebt moeten blijven, zonder hoop op bevrijding of verpoozing; indien gij zulk een leven zoolang geleefd hebt, dat gij hadt geëindigd met te vergeten, dat er verlofdagen bestonden, of deze slechts als een voorrecht der jeugd te beschouwen..... dan, o ja, dan alleen kunt gij u een denkbeeld vormen van mijn geluk. Ziedaar dertig jaar, dat ik voor de eerste maal mij vóor mijn lessenaar van Mincing Lane neerzette: treurige overgang, wanneer men, in zijn veertiende jaar, de talrijke verlofdagen der school moet verruilen met een ononderbroken arbeid van acht, negen en tien uren per dag, in een handelshuis!...... Edoch de tijd verzoent ons met alles, althans gedeeltelijk. Ik was op den duur er aan
<pb n="209"/>gewoon, ik was zelfs tevreden geworden, gelijk de wilde dieren in hunne kooi.</p>
<p>&nbsp;</p>
<p>“'t Is waar, ik had mijne zondagen; maar de zondagen, hoe schoon de instelling dier dagen ook voor den godsdienst zij, de zondag en zijn de treurigste van de dertig dagen der maand, om uitspanning te nemen. Voor mij inzonderheid is een zondag van de stad in ware duisternissen gehuld. Het is mij, alsof een zwaar gewicht in de lucht hangt. Te vergeefs luister ik naar de vroolijke kreten van Londen, de muziek, de liedjeszangers, de beweging, het gemompel, het levendige rumoer der straten. Het gedurig luiden der klokken bedroeft mij; de gesloten winkels stooten mij terug. Wat is er van de prenten en platen geworden, vóor de vensters der kunstkoopers uitgestald? Van het speelgoed en al de rijke schatten der kramen en magazijnen, die de kunstnijverige wijken der hoofdstad zoo fraai versieren? Alles is gesloten. Vruchteloos zoekt men de winkels der boekverkoopers, om er op zijn gemak te snuffelen, en die bedrijvige beelden, die den ledigganger bekoren, door de vergelijking van de werkzaamheid van anderen met zijne eigen rust.”</p>
<p>&nbsp;</p>
<p>Daarna beschrijft hij gemoedelijk, geestig, sierlijk en treurig-vroolijk, als altoos, zijne wandelingen en
<pb n="210"/>omzwervingen, zijne onbekommerde zorgeloosheid van Londenschen burger, die niets meer te doen heeft en zijn eigen meester is, om kort te gaan, het genoegen, dat zijne eindelinge bevrijding hem doet smaken. Negen jaren mocht hij nog dit geluk genieten. Meer en meer hechtte hij zich gedurende deze aan zijne zuster en zijn vriend Coleridge. Zijne grootste vrees op dit tijdstip was, dat hij hen zoude kunnen overleven, en meermalen drukte hij de hoop uit vóor beiden te sterven. Die hoop werd slechts gedeeltelijk verwezenlijkt; want Coleridge alleen daalde eerder in het graf. Lamb volgde hem vijf weken later, het betreurende, dat hij zijne arme Mary moest achterlaten. De laatste regels, welke hij schreef, waren der gedachtenis van den vriend zijner jeugd gewijd, den eenigsten vriend, die hem van al zijne kunstgenooten waarlijk tot het einde toe was trouw gebleven.</p>
<p>&nbsp;</p>
<p>Lamb was en is nog in de Engelsche literatuur evenzeer onder zijn pseudoniem <hi rend="i">Elia</hi>, als onder zijn eigen naam bekend. De <hi rend="i">Essays</hi>, welke hij onder dit pseudoniem uitgaf (<hi rend="i">Essays of Elia</hi>), werden door een tweede boekdeel in hetzelfde vak gevolgd (<hi rend="i">Late Essays of Elia</hi>). Zijne overige werken zijn: het treurspel <hi rend="i">John Woodwil, De Tooneelschrijvers uit Shakespeare's Tijd</hi>, de verhalen <hi rend="i">Rosamond Grey</hi> en <hi rend="i">Old blind Margaret (De oude blinde Margriet), Album Verses</hi>, verzameling van gelegenheidsdichten, en de <hi rend="i">Verhalen uit Shakespeare</hi>, bene-<pb n="211"/>vens nog een deel gedichten, die, vooral van lyrischen inhoud, meer schertsend dan begeesterd, doch vol fijn gevoel en lieve eenvoudigheid zijn. In zijn treurspel poogde hij den eenvoud en de zuivere taal der tooneelschrijvers uit Shakespeare's tijd, voor welke hij eene warme bewondering aan den dag legde, na te volgen.</p>
<p>&nbsp;</p>
<p>Wij hebben hierover van de honderdste verjaring zijns geboortedags gesproken. Die verjaring werd op zeer karakteristieke, recht Engelsche wijze, in het <hi rend="i">Crystal Palace</hi>, gevierd. Lamb stamelde. Hij had lang een bruin kleed gedragen, dat hij later voor een zwart kleed verwisselde, en dat natuurlijk van tijd tot tijd vernieuwd werd, maar immer van dezelfde ouderwetsche snede bleef. In <hi rend="i">Crysial Palace</hi> nu werd het <hi rend="i">Essay op het klein gebraden Varkentje (A Dissertation npon roast Pig)</hi>, een zijner fraaiste gewrochten, door een tooneelspeler, die zooveel mogelijk geheel zijn uiterlijk, het vermaarde zwart ouderwetsch kleed incluus, had aangenomen, voorgedragen, dat is al stamelende voorgelezen. Het hoofd alleen verschilde: 't was dat van een varkentje, gelijk in de caricatuur, welke van Lamb bestaat. Daarna werd een lierzang, te zijner eer in een wedstrijd vervaardigd, bekroond. In de voornaamste schouwburgen werd hij plechtig herdacht, en des avonds vereenigden zijne geestdriftigste bewonderaars zich aan een banket, waarop de toasten op Elia en zijne werken niet ontbraken.</p>
<pb n="212"/>
<p>Komen wij thans terug tot de <hi rend="i">Verhalen uit Shakespeare</hi>, waarvan wij inzonderheid de beteekenis en de waarde wilden doen kennen.</p>
<p>“De volgende verhalen,’ zegt Lamb in zijne voorrede,” worden de jonge lezers aangeboden, als eene inleiding tot de studie van Shakespeare. Te dien einde is van des dichters woorden gebruik gemaakt, overal waar het mogelijk was ze te bezigen. Daar waar iets is bijgevoegd, om hun den regelmatigen vorm eener samenhangende geschiedenis te geven, werd de meeste zorg genomen zulke woorden te kiezen, die het minst het effect van de schoone Engelsche taal benadeelen, Welke hij schreef. Daarom heeft men, voor zooveel men kon, al die woorden vermeden, welke sedert zijnen tijd in onze taal zijn gekomen.’</p>
<p>Zoo is het inderdaad. Wanneer men de verhalen met de drama's vergelijkt, dan bemerkt men spoedig, dat, zoowel in het verhalende gedeelte als in de samenspraken, de eigen woorden van Skakespéare telkens wederkeeren. Alleen in de verhalen, uit de tooneelspelen en kluchtspelen getrokken, was dit niet altoos mogelijk met den verhalenden vorm, waarom ook in deze dikwijler van den dialogischen vorm is gebruik gemaakt.</p>
<p>&nbsp;</p>
<p>Op die wijze is het den schrijver van de <hi rend="i">Verhalen uit Shakespeare</hi>, of liever <hi rend="i">de schrijvers</hi> - evengemelde voorrede spreekt telkens van <hi rend="i">de schrijvers</hi>, - gelukt een werk te vervaardigen, gelijk wellicht geen in eene
<pb n="213"/>andere taal bestaat, en dat van den behandelden dichter een zoo volledig en nauwkeurig denkbeeld geeft, als men het wenschen kan. ‘Dit zoo eenvoudige boek,’ zegt Amédée Pichot, in het leven van Shakespeare en Lamb, dat de vertaling der <hi rend="i">Verhalen</hi> door A. Borghers voorafgaat, ‘dit zoo eenvoudige boek, nochtans door een der schranderste en snedigste geesten dezer eeuw vervaardigd, schijnt ons beter geschikt om destudie van Shakespeare te vergemakkelijken, dan ja al de geleerdste en hoogdravendste verhandelingen, voorredenen en aanteekeningen, nieuwe raadsels aan de scherpzinnigheid der uitgevers en ophelderaars gedurig opgegeven. 't Is waar, wij voelen ons na de lezing van dit boek niet zwaar met de taal der geleerden beladen; wij treden <hi rend="i">Covent-Garden</hi> of <hi rend="i">Drury Lane</hi> binnen met de naïeve nieuwsgierigheid van de menigte, die, onder koningin Elisabeth, den <hi rend="i">Globe</hi>-schouwburg binnetrad. Maar laat de gordijn opgaan: wij herkennen reeds de eerste personaadje, welke op het tooneel verschijnt. Weldra op de hoogte van haar karakter, hare zeden, hare taal, zullen wij de inleiding van het stuk niet meer te kort vinden; wij zullen ons tot aan de ontknooping vermaakt en met klimmende belangstelling de vertooning gevolgd hebben. En dan, indien wij onze studiën gedaan hebben, indien wij ons onze schrijvers herinneren, zullen wij bekennen, dat de volksdichter, die dichter zonder kunst, insgelijks het voorschrift van Horatius gevolgd had, die op het tooneel de bekende onderwerpen - <hi rend="i">domes</hi>-<pb n="214"/><hi rend="i">tica facta</hi> - aanbeval. Die woorden van het <hi rend="i">Epistel aan de Pisonen (Ars poetica)</hi> moeten niet alleen van de nationale geschiedenis, maar van al de geschiedenissen, welke eener natie gemeenzaam zijn, verstaan worden. De literatuur van het Shakespeariaansche tooneel, evenals die van het Grieksche, bevat dat 
alles, de geschiedenis en de fabel, de chroniek en de legende, het Engelsch van Hollinshead, de vertalingen van den Italiaan Cinthio en die van den goeden Plutarchus.</p>
<p>Zoo verklaar ik mij in Frankrijk de populariteit onzer groote treurspeldichters. Heeft het collegie ons niet op bewonderenswaardige wijze voorbereid op de meesterstukken van Corneille en Racine? Wij kennen misschien beter de helden van Griekenland en Rome, dan die van ons eigen land. 't Is door hunne onderwerpen, niet minder dan door hun genie, dat die waardige erfgenamen van Eschyles en Sophocles classiek zijn in de breedste opvatting des woords.’</p>
<p>&nbsp;</p>
<p>Aanhalingen van dien aard zouden wij in menigte kunnen overschrijven uit andere Fransche, zoowel als uit Engelsche en Duitsche critiekers, die allen met denzelfden uitbundigen lof, soms met ware geestdrift van een lettergewrocht gesproken hebben, dat, zonder aanspraak pp geleerdheid of hooge vlucht en hoofdzakelijk voor de jeugd bestemd, niettemin door zeer ernstige literarische verdiensten uitmunt en door hen als een zeer ernstig literarisch voortbrengsel wordt
<pb n="215"/>beschouwd. Ook hebben de meesten hunner het grootelijks betreurd, dat niet elke natie als inleiding tot de studie van dezen en genen hunner beroemde classieken een soortgelijk hebbe aan te wijzen. Liever dan hunne waardeeringen en redeneeringen te herhalen, zullen wij den lezer zelven laten oordeelen. Hiertoe hebben wij enkel aan Lamb het woord te geven en een zijner verhalen in onze taal over te brengen. Wij kippen een der schoonste, <hi rend="i">Koning Lear</hi>, uit, dat ons beter dan eenig ander een denkbeeld van den nuttigen arbeid des genialen Engelschen humoristen schijnt te kunnen geven. Ziehier hoe Lamb vertelt:</p>
<div type="section">
<head>‘Koning Lear.</head>
<p>Lear, koning van Brittannië, had drie dochters: Gonerill, vrouw van den hertog van Albany; Regan, vrouw van den hertog van Cornwallis; en Cordelia, een jong meisje, naar welks hand de koning van Frankrijk en de hertog van Burgondië dongen, die te dien einde zich destijds aan het hof van Lear bevonden.</p>
<p>De oude koning, door den last der jaren en de vermoeienissen van het bewind verzwakt, - hij telde reeds meer dan tachtig jaar, - besloot nier langer zich met staatszaken bezig te houden, maar het bestuur aan jongere krachten over te laten, om den tijd te hebben zich tot eenen dood voor te bereiden, die niet lang op zich meer konde laten wachten. Met dit inzicht ontbood hij zijne drie dochters, om uit haar
<pb n="216"/>eigen mond te vernemen, welke hem het meest liefhad, opdat hij tusschen haar zijn koninkrijk konde verdeelen in verhouding tot de liefde, welke elk harer hem scheen toe te dragen.’</p>
<p>Gonerill, de oudste, verklaarde, dat zij haren vader meer beminde, dan zij met woorden konde uitdrukken; dat hij haar duurbaarder was, dan het licht harer oogen, duurbaarder, dan het leven en de vrijheid, met eene macht gelijke betuigingen, welke allicht kunnen gedaan worden, waar geene werkelijke liefde bestaat, daar eenige schoone woorden in dat geval toereikend zijn. De koning, verblijd uit haar eigen mond die verzekeringen van hare liefde te hooren, en overtuigd, dat haar hart met deze instemde, schonk haar en haren gemaal, in eene opwelling van vaderlijke teederheid, een derde van zijn uitgebreid koninkrijk;</p>
<p>&nbsp;</p>
<p>‘Toen riep hij zijne tweede dochter, en vroeg haar wat zij te zeggen had. Regan, die van hetzelfde holle metaal gemaakt was als hare zuster, bleef niet achter met hare liefderijke betuigingen. Zij verklaarde veeleer, dat hetgene hare zuster gezegd had, beneden de liefde was, welke zij Zijne Hoogheid toedroeg, zoodanig dat zij al andere vermaken doodsch vond, in vergelijking met het genoegen, welk de liefde haars duurbaren konings en vaders haar deed smaken.</p>
<p>Lear wenschte zichzelven geluk zoo teederminnende kinderen te bezitten. Na de schoone verzekerin-<pb n="217"/>gen, welke Regan hem had gegeven, konde hij niet minder doen, dan haar en haren gemaal ook een derde van zijn koninkrijk af te staan, gelijk in uitgestrektheid aan dat, welk hij reeds aan Gonerill had weggeschonken.</p>
<p>Alsdan zich tot zijne jongste dochter, Cordelia, wendende, welke hij zijne vreugd noemde, vroeg hij wat zij te zeggen had. Hij meende, dat zij zijne ooren zoude vleien met dezelfde liefdevolle woorden, welke hare zusters hadden gebezigd, of liever dat hare uitdrukkingen nog sterker zouden zijn, dan de hare, daar zij altoos zijne lievelinge geweest was en door hem meer dan zij werd begunstigd. Doch Cordelia, walgend van de vleierijen harer zusters, wier hart, gelijk zij wist, geenszins met hare woorden instemde, en ziende, dat al hare schoone verzekeringen enkel ten doel hadden den ouden koning van zijne staten te berooven, opdat zij en hare echtgenooten nog gedurende zijn leven zouden regeeren, Cordelia antwoordde eenvoudig, - dat zij Zijne Majesteit beminde, gelijk het haar plicht was, noch min noch meer.</p>
<p>&nbsp;</p>
<p>De koning, verstoord om die schijnbare ondankbaarheid van zijne gunstelinge, ried haar hare woorden wel te overwegen en hare rede te wijzigen, wilde zij haar fortuin niet in de waagschaal stellen.</p>
<p>Toen zegde Cordelia tot haren vader, dat hij haar vader was, dat hij haar had opgevoed en bemind; dat
<pb n="218"/>zij hem wedervergold, gelijk het haar plicht was, en hem gehoorzaamde, en hem beminde, en hem hoogelijk vereerde, maar dat zij haren mond niet tot zoo breedsprakige betuigingen konde dwingen als hare zusters, noch beloven niets anders in de wereld te beminnen. Hoe hadden dan hare zusters eenen echtgenoot, indien zij - gelijk zij zegden, - niets anders beminden dan haren vader? Zij was zeker, dat, indien zij ooit huwde, de man, wiep zij hare hand reikte, de helft van hare liefde, de helft van hare zorgen en van haren eerbied zoude willen; zij zoude nooit huwen, om, gelijk hare zusters, haren vader alleen lief te hebben.</p>
<p>Cordelia, die werkelijk haar ouden vader bijna zoo buitensporig beminde, als hare zusters beweerden het te doen, zoude in elk ander oogenblik hem hetzelfde gezegd hebben, doch in meer kinderlijke en teederder bewoordingen en zonder die uitdrukkingen, welke inderdaad een weinig onaangenaam moesten klinken. Na de overdreven vleierijen harer zusters, welke zij zoo ruim had zien beloonen, meende zij echter, dat zij niet beter konde doen, dan liefhebben en zwijgen. Op die wijze konde men hare genegenheid niet aan hebzucht toeschrijven; zij toonde, dat zij beminde, doch niet uit eigenbaat, en dat hare verzekeringen, indien zij minder grootsprakig, des te waarder, en rechtzinniger waren, dan die harer zusters.</p>
<p>&nbsp;</p>
<p>Zelfs in zijn besten tijd, was de oude Lear altoos
<pb n="219"/>lichtgeraakt en grammoedig geweest. De zwakheden des ouderdoms hadden zijn verstand min of meer verzwakt, zoodat hij de waarheid van de vleierij niet meer wist te onderscheiden, noch eene schoonschijnende taal van die woorden, welke uit het hart komen. De openhartigheid van Cordelia, welke hij hoogmoed noemde, deed den ouden monark zoo toornig opstuiven, dat hij, in een aanval van gramschap, het derde deel van zijn koninkrijk, hetwelk hij voor Cordelia behouden had, terugnam, om het gelijkelijk tusschen hare zusters en dezer echtgenooten, de hertogen van Albany en Cornwallis, te verdeelen. Hij ontbood hen, en, in het bijzijn van al zijne hovelingen, schonk hij hun eene kroon en tevens al het gezag, al de inkomsten en geheel het bestuur zijner staten, enkel den titel van koning voor zich houdende. Hij deed afstand van al het overige van het koningschap, alleen besprekende, dat hij met honderd ridders van zijn gevolg door zijne dochters zoude onderhouden worden en beurtelings in het paleis van elk harer eene maand verblijven.</p>
<p>&nbsp;</p>
<p>Zoo zonderling eene verdeeling van zijn koninkrijk, zoo luttel door het verstand en zoozeer door de drift ingegeven, vervulde al zijne hovelingen met verbazing en spijt. Doch geen hunner dorst zich stellen tusschen den verbitterden koning en zijn toorn, dan de graaf van Kent, die een goed woord voor Cordelia begon te spreken, toen de driftige Lear hem beval te zwijgen
<pb n="220"/>op straffe des doods. Dan, de goede Kent liet zich zoo licht niet afschrikken. Hij had Lear, dien hij als koning vereerd, als vader bemind, als meester gevolgd had, altoos trouw gediend, en zijn leven had hij nooit hooger geschat, dan een inzet, dien hij tegen de vijanden zijns koninklijken meesters moest wagen, en dien hij niet vreesde te verliezen, waar het Lear's redding gold. Nu dat Lear zijn eigen vijand was, vergat die trouwe dienaar des konings zijne vroegere grondbeginselen niet, maar weerstond moedig Lear, om Lear dienst te bewijzen, en toonde alleen zich onwellevend, dewijl Lear dwaas zich aanstelde. Hij had vroeger den koning immer goeden raad gegeven, en hij smeekte hem weer thans met zijne oogen te zien, - gelijk hij 't in menige gewichtige omstandigheid had gedaan, - en nogmaals naar zijnen raad te luisteren. Hij bezwoer hem de zaak wel te overwegen en zich niet te overijlen, want hij wilde zijn leven verpanden, dat Lear's jongste dochter hem niet 't minst beminde, en dat hare zedig klinkende woorden geenszins het teeken van een liefdeloos hart waren. Waaide macht voor de vleierij boog, moest de eer openhartig spreken. Wat Lear's bedreigingen betrof, wat konde hij hem doen, wiens leven reeds tot zijn dienst was? Zij konden hem niet beletten volgens zijn plicht te spreken.</p>
<p>&nbsp;</p>
<p>De loffelijke vrijmoedigheid van den goeden graaf
<pb n="221"/>van Kent deed den toorn van Lear ten top stijgen. Een razenden zieke gelijk, die zijnen geneesheer doodt en in zíjne doodelijke ziekte behagen schept, verbande hij zijn trouwen dienaar en gunde hem slechts vijf dagen, om zich tot het vertrek te bereiden. Indien den zesden dag zijn gehate persoon zich nog op het grondgebied van Brittannië bevond, moest hij seffens den dood ondergaan. Kent nam dus afscheid van den koning. Hij zegde, dat sedert deze verkozen had zich alzoo te toonen, het eene ballingschap was bij hem te blijven. Vooraleer zich te verwijderen, beval hij in de bescherming der goden Cordelia, het edele meisje, welks gedachten van zooveel rechtzinnigheid, en welks woorden van zooveel bescheidenheid hadden getuigd. Al wat hij wenschte, was, dat liefdevolle handelingen aan de breedsprakige verzekeringen harer zusters kwamen beantwoorden. Daarna vertrok hij, om, gelijk hij zegde, zijne oude gewoonten naar een nieuw land over te brengen.</p>
<p>&nbsp;</p>
<p>Toen werden de koning van Frankrijk en de hertog van Burgondië geroepen, om het besluit van Lear ten opzichte van zijne jongste dochter te vernemen en te verklaren, of zij al dan niet naar de hand van Cordelia bleven dingen, nu zij de ongenade haars vaders had op zich getrokken en geen ander fortuin meer bezat dan haren persoon. De hertog van Burgondië zag van zijn aanzoek af, daar hij haar in zulke voorwaarden niet
<pb n="222"/>langer tot vrouw begeerde; doch de koning van Frankrijk, gehoord hebbende welke misslag haar de genegenheid haars vaders had doen verliezen, en dat men haar niets konde te last leggen, dan de bescheidenheid harer woorden en de onmogelijkheid hare tong tot fleemerij te dwingen, gelijk hare zusters, nam het jonge meisje bij de hand en verklaarde, dat hare deugden eene bruidsgift waren, kostelijker dan een geheel koninkrijk. Hij verzocht Cordelia afscheid van hare zusters te nemen, zoowel als van haren vader, ofschoon deze zich ongenadig voor haar getoond had, en met hem te vertrekken. Zij zoude zijne koningin zijn en koningin van het schoone Frankrijk en dus over staten regeeren, schooner dan die harer zusters. Met minachting noemde hij den hertog van Burgondië een waterigen hertog, dewijl zijne liefde voor de jonge vorstin in éen oogenblik als loopend water was verdwenen.</p>
<p>&nbsp;</p>
<p>Met tranen in de oogen nam Cordelia afscheid van hare zusters. Zij bezwoer haar den vader toch wel te beminnen en hare beloften na te komen. Zij antwoordden haar bits, dat zij haar niet moest zeggen wat zij te doen hadden, want dat zij haren plicht kenden; maar dat zij liever haar best moest doen, om haren echtgenoot te behagen, die haar, - zegden zij spottend, - als eene aalmoes van de fortuin genomen had. En Cordelia vertrok met een zwaar hart, want zij kende den listigen aard harer zusters en zoude Lear in
<pb n="223"/>betere handen gewenscht hebben dan die, waarin zij hem moest laten.</p>
<p>&nbsp;</p>
<p>Niet zoodra was Cordelia weg, of de duivelsche inborst harer zusters begon zich te toonen in haar waar licht. Nog was de eerste maand, welke Lear, volgens overeenkomst, bij zijne oudste dochter Gonerill moest doorbrengen, niet ten einde, als de oude koning reeds aanving het onderscheid te beseffen tusschen beloften en vervulling. Na van haren vader te hebben gekregen al wat hij konde geven, tot zelfs de kroon van zijn hoofd, begon het booze vrouwmensch hem, ja, die kleine overblijfselen van koninklijke waardigheid te benijden, welke de oude man had willen behouden, om zich met het denkbeeld te kunnen vleien, dat hij nog koning was. Zij konde het niet verdragen hem te zien met zijne honderd ridders. Telkens wanneer zij haren vader ontmoette, nam zij eene misnoegde houding aan, en als de oude man met haar verlangde te spreken, wendde zij eene onpasselijkheid voor of eenige andere reden, om zich van hem te ontslaan; want het bleek duidelijk, dat zij zijn hoogen ouderdom als een nutteloozen last, en zijn gevolg als eene onnoodige uitgave beschouwde. Niet alleen verminderden hare betuigingen van eerbied voor den koning; maar door haar voorbeeld en - 't is te vreezen, - door hare heimelijke bevelen gesterkt, ontzagen hare dienstboden zich niet hem met achteloosheid te behandelen,
<pb n="224"/>weigerden zijne bevelen te gehoorzamen of, erger nog, veinsden ze niet te hebben gehoord. Lear konde niet laten die verandering in het gedrag zijner dochter te bespeuren, doch hij sloot de oogen, zoolang hij konde, gelijk gewoonlijk de lieden doen, die niet aan de onaangename gevolgen hunner eigen misslagen en hunner hardnekkigheid willen gelooven.</p>
<p>Trouwe liefde en verknochtheid laten zich niet meer door <hi rend="i">mishandelingen</hi> ontmoedigen, dan dubbelhartigheid en gevoelloosheid zich door goede handelingen laten verzoenen. Zulks bleek ten duidelijkste in het gedrag van den goeden graaf van Kent, die, ofschoon door Lear verbannen en vogelvrij verklaard, indien hij in Brittannië werd gevonden, toch verkoos te blijven en al de gevolgen te trotseeren, zoolang er eenige kans zoude zijn den koning zijnen meester nuttig te zijn. Zie tot welke kleine listen en redmiddelen de arme getrouwheid soms verplichtis de toevlucht te nemen. Toch acht zij niets beneden zich en harer onwaardig, waar zij hun dienst kan bewijzen, wien zij dienst meent verschuldigd te zijn. Zijne grootheiden zijnen rang verbergende onder de kleedij eens dienstboden, kwam die goede graaf zijne diensten den koning aanbieden, die hem onder die vermomming niet herkende en met genoegen in zijne antwoorden eene eenvoudigheid of liever eene ruwheid vond, welke Kent opzettelijk veinsde, en die den ouden koning Lear te meer behaagde, naarmate zij meer verschilde van die honigzoete vleierij, waarvan hij met zooveel recht
<pb n="225"/>walgde, na te hebben ervaren bij zijne dochter, hoe slecht de daden aan de beloften beantwoordden. Ras was het akkoord gesloten, en Lear nam Kent in zijnen dienst onder den naam van Caïus, welken deze had aangenomen, zonder in het minst te vermoeden, dat die Caïus niemand anders was, dan zijn voormalige groote gunsteling, de hooge en machtige graaf van Kent.</p>
<p>&nbsp;</p>
<p>Die Caïus had weldra gelegenheid zijn koninklijken meester blijken van trouw en verkleefdheid te geven. De hofmeester van Gonerill zich denzelfden dag oneerbiedig jegens Lear aangesteld en zelfs hem met onbeschoftheid bejegend hebbende, gelijk het hem waarschijnlijk in het geheim door zijne meesteres was opgelegd, zoo konde Caïus niet zonder verontwaardiging eene dergelijke beleediging der koninklijke majesteit hooren. Hij maakte deze reis niet veel gerucht, maar deed den onbeschoften slaaf omtuimelen en wierp hem in de goot, voor welken vrienden dienst Lear hem meer en meer genegen werd.</p>
<p>&nbsp;</p>
<p>De graaf van Kent was overigens de eenigste vriend van Lear niet. In eene nederiger stelling en voor zooveel eene zoo onbeduidende personaadje zijne genegenheid konde toonen, hechtte zich de arme nar, die, toen Lear een hof had, van dit hof had deel
<pb n="226"/>gemaakt, - het was toen de gewoonte, dat koningen en andere grooten er een nar op nahielden, om hen na de ernstige zaken te verlustigen, - hechtte zich de arme nar, zeggen wij, aan Lear en bleef hem met zijne kwinkslagen vermaken, nadat hij afstand had gedaan van de kroon. Doch hij konde soms zich niet onthouden met de onvoorzichtigheid te spotten, welke zijn meester begaan had, toen hij zich van zijne kroon beroofde en alles aan zijne dochters wegschonk, die, gelijk de nar alsdan in rijm zich uitdrukte:</p>
<lg type="poem">
<l>Van rassche vreugde weenden,</l>
<l>En hij zong van verdriet,</l>
<l>Dat zulk een koning schuilhoekje speelde,</l>
<l>En plaats nam in den rei der narren.</l>
</lg>
<p>In dergelijke refereinen en zonderlinge deuntjes, waarvan hij een groot getal kende, gaf de eerlijke nar zijn hart lucht, zelfs in het bijwezen van Gonerill. Zijne spotternijen waren dikwijls bitter, en zijne kwinkslagen troffen bloedig hen, die ze golden, bij voorbeeld, als hij den koning met de kneu vergeleek, die de jongen van den koekoek voedt, tot zij groot genoeg geworden zijn, om haar den kop af te bijten; of als hij zegde, dat de ezel moet weten, wanneer de ploeg het paard trekt. Hierdoor wilde hij te kennen geven, dat de dochters van Lear, die achter haren vader moesten komen, nu vóor hem gingen. Nog herhaalde hij, dat Lear niet langer Lear was, maar de schaduw van Lear: voor welke stoute gezegden hij
<pb n="227"/>een of tweemaal op het punt was van de zweep te krijgen.</p>
<p>&nbsp;</p>
<p>De koelheid en oneerbiedigheid, welke Lear had beginnen te ondervinden, waren nog niet alles, wat deze goede, maar dwaze vader van zijne onwaardige dochter moest verdragen. Zij gaf hem thans duidelijk te verstaan, dat zijn verblijf in haar paleis haar hinderde, indien hij een gevolg van honderd ridders wilde behouden; dat een zoo groot gevolg nutteloos en kostbaar was en slechts diende, om haar hof met twist en brasserij te vervullen. Kortom zij verzocht hem het getal zijner volgelingen te verminderen en enkel eenige oude lieden bij zich te houden, die hem een gezelschap, voor zijne hooge jaren geschikt, zouden uitmaken.</p>
<p>&nbsp;</p>
<p>Lear konde zijne oogen noch zijne ooren gelooven. Hij konde niet gelooven, dat zijne dochter zoo onvriendelijk tot hem sprak. Hoe hadde hij kunnen aannemen, dat zij, die van hem eene kroon had gekregen, hem van zijn gevolg wilde berooven en van den eerbied aan zijnen ouderdom verschuldigd? Daar zij echter in hare plichtvergeten eischen volhardde, werd de oude koning zoo gram, dat hij haar een verfoeilijken gier noemde, en zegde, dat zij onwaarheid had gesproken. En dat had zij werkelijk, want de honderd ridders
<pb n="228"/>waren allen uitgekozen mannen, van goed gedrag en sobere levenswijze, die hunne plichten gewetensvol vervulden en zich geenszins aan twist en brasserij overgaven, gelijk zij beweerde. Hij beval hun zijne paarden te bereiden, want hij wilde zich naar zijne andere dochter, Regan, begeven, hij en zijne honderd ridders. Hij sprak van de ondankbaarheid, welke hij eenen duivel met een hart van marmer noemde, en welke afschuwelijker was in een kind, dan de monsters der zee. En hij overlaadde zijne oudste dochter Gonerill met vermaledijdingen, schrikkelijk om aan tehooren. Hij wenschte, dat zij nooit kinderen kreeg of dat, indien zij er een kreeg, dit kind slechts leefde, om haar de beleedigingen en de minachting weer te vergelden, welke zij hem, haren vader, had toegevoegd, opdat zij zoude gevoelen, hoe de ondankbaarheid van een kind wreeder is, dan de venijnige tand der slang. Daar Gonerill's echtgenoot, de hertog van Albany, zich poogde te verontschuldigen wegens het aandeel, dat Lear ook hem konde veronderstellen in het hatelijke gedrag zijner vrouw, zoo wilde de oude koning niet naar hem hooren, maar liet spoedig zijne paarden zadelen en vertrok met zijn gevolg naar het paleis van Regan, zijne andere dochter. Hij overwoog bij zichzelven, hoe klein de misslag van Cordelia, indien men het al een misslag kon noemen, hem toescheen in vergelijking met dien harer zuster, en hij weende. Daarna was hij beschaamd, dat een schepsel als Gonerill nog zooveel vermogen op zijnen geest had, dat zij hem weenen deed.</p>
<pb n="229"/>
<p>Regan en haar echtgenoot hielden toen hun hof met groote pracht en heerlijkheid in hun paleis, en Lear zond zijnen dienaar Caïus met een brief tot zijne dochter, opdat zij zich zoude gereed houden hem met zijn gevolg te ontvangen. Doch het schijnt, dat Gonerill hem was voorgeweest. Zij ook had aan Regan geschreven, om over het lastig en knorrig humeur haars vaders te klagen en haar te raden hem niet met zoo groot een trein, als hij met zich voerde, te ontvangen. De bode van Gonerill kwam bij Regan aan tenzelfden tijde als Caïus, en Caïus en hij ontmoetten elkander. 't Was de oude vijand van Caïus, de hofmeester, welken deze had omgeworpen, omdat hij zich ten opzichte van Lear onbeschoft gedroeg. Caïus, die den aanblik van den kerel niet konde verdragen, en die de beweegreden zijner komst vermoedde, begon hem te beleedigen, en daagde hem tot vechten uit. De kerel weigerde, en Caïus, in eene opwelling van loffelijke drift, kastijdde hem, gelijk zulk een snoodaard, die zich met alle soort van slechte boodschappen belastte, het verdiende. Dit kwam Regan en haren echtgenoot ter oore. Zij bevalen, dat Caïus in boeien zou worden geklonken, ofschoon hij de bode was van hun vader, den koning, en dat hij in die hoedanigheid recht had op den hoogsten eerbied. Zoodat het eerste, wat de koning zag, toen hij het kasteel binnentrad, zijn trouwe dienaar was in dien schandelijken toestand.</p>
<pb n="230"/>
<p>Het was een slecht voorteeken voor de ontvangst, welke hem wachtte. Wat volgde was nog erger. Op zijn vragen naar zijne dochter en haren echtgenoot, werd hem geantwoord, dat zij vermoeid waren van den ganschen nacht te hebben gereisd, en hem niet konden ontvangen. Toen zij eindelijk, daar hij dringend en met kracht aanhield, verschenen, waren zij vergezeld van de hatelijke Gonerill, die gekomen was, om het gebeurde met haar op hare wijze te verhalen en hare zuster tegen den koning, haren vader, op te ruien!</p>
<p>Op dit gezicht voelde zich de grijsaard fel ontroerd, en nog meer, toen hij Regan hare zuster bij de hand zag nemen. Hij vroeg Gonerill, of zij zich niet schaamde de oogen te slaan op zijne grijze haren. Regan ried hem met Gonerill terug naar huis te keeren, de helft van zijn gevolg af te danken en met haar in vrede te leven. Zij ried hem nog harer zuster verschooning te vragen. Hij was oud en bezat niet meer de noodige bescheidenheid. Hij zoude wel doen zich te laten raden en leiden door personen, die meer verstand hadden. Doch Lear toonde haar, hoe onbetamelijk het zoude zijn, dat hij voor zijne eigen dochter ging knielen, om haar te smeeken hem kost en inwoning te verleenen. Hij verzette zich tegen eene zoo onnatuurlijke afhankelijkheid en verklaarde, dat hij nimmer bij haar zoude wederkeeren. Hij wilde blijven waar hij was, bij Regan, hij en zijne honderd ridders; want zij konde niet vergeten hebben, voegde hij er bij, dat hij haar de helft van zijn koninkrijk had
<pb n="231"/>gegeven, en hare oogen waren niet woest, als die van Gonerill, maar zacht en vriendelijk. Liever dan de helft van zijn gevolg af te schaffen en bij Gonerill terug te keeren, zegde hij, wilde hij naar Frankrijk oversteken en de aalmoes van een gering pensioen vragen aan dienzelfden koning, die zijne jongste dochter zonder bruidschat tot vrouw had genomen.</p>
<p>&nbsp;</p>
<p>Doch, hij bedroog zich, daar hij van Regan eene betere behandeling verhoopte, dan die, welke hij bij hare zuster had gevonden. Alsof zij deze in onkinderlijk gedrag wilde overtreffen, verklaarde zij, dat vijftig ridders voor zijn gevolg haar nog te veel schenen: vijf en twintig waren volgens haar genoeg. Toen wendde Lear met een gebroken hart zich tot Gonerill en verklaarde, dat hij met haar wilde terugkeeren, want hare vijftig ridders waren nog het dubbelde van vijf en twintig, en zoo was ook hare liefde dubbeld van die Regan's. Doch Gonerill verschoonde zich en vroeg waarom hij vijf en twintig ridders noodig had, waarom zelfs tien, ja, waarom vijf. Had hij niet, om hem op te passen, hare eigen dienaars of die harer zuster?... Zoo hadden die beide boosaardige dochters, die elkander schenen te overtreffen in wreedheid ten opzichte van haar ouden vader, die zoo goed voor haar geweest was, hem stilaan van geheel zijn gevolg willen berooven, het eenigste teeken van grootheid, - gering genoeg voor iemand, die onlangs een koninkrijk bezat,
<pb n="232"/>- dat hem overbleef, om te toonen, dat hij eenmaal koning geweest was! Niet dat een prachtig gevolg voor het geluk onontbeerlijk is, maar het is hard van een koning een bedelaar te worden en, na millioenen onderdanen gehad te hebben, zich zonder een enkelen dienaar te bevinden! Wat echter dezen armen koning nog meer dan dit gebrek aan gevolg deed lijden, was het gedrag zijner dochters, die het hem weigerden. Het smartte hem zoozeer, dat die dubbelde slechte behandeling en de spijt zoo dwaselijk een koninkrijk te hébben weggeschonken, zijn verstand aan 't wankelen brachten. Zonder juist te weten wat hij zegde, zwoer hij, dat hij zich op die twee ontaarde schepsels zoude wreken, en dat hij haar tot voorbeelden zoude maken, die geheel de wereld met schroom zouden vervullen!</p>
<p>&nbsp;</p>
<p>Terwijl hij aldus zich uitputte in ijdele bedreigingen, waaraan zijn zwakke arm nimmer gevolg konde geven, viel de nacht in, en stak een hevige storm op met donder, bliksem en regen. Nademaal zijne dochters voortgingen in hare weigering zijne volgelingen op te nemen, vroeg hij zijne paarden, Want hij wilde liever in het open veld al de woede van het onweder trotseeren, dan onder hetzelfde dak verblijven met die ondankbare dochters. Dezen zegden, dat de hardnekkigheid rechtvaardig gestraft wordt door de kwalen, welke zij zichzelve berokkent, lieten hem in dien toestand vertrekken en sloten de poort achter hem.</p>
<pb n="233"/>
<p>De wind was nog heviger geworden, de regen en het tempeest hadden toegenomen, toen de grijsaard zich op weg begaf, om de woede der elementen te braveeren, minder wreed dan de ondankbaarheid zijner dochters. Mijlen in den omtrek was geen struikbosch te ontwaren; en daar, op de heide, aan de woede van den storm blootgesteld, in den duisteren nacht, dwaalde koning Lear, en trotseerde de winden en den donder. Hij smeekte de winden de aarde in de zee te werpen of de golven der zee te doen zwellen, tot zij de aarde hadden overstroomd, en geen spoor van een zoo ondankbaar dier als de mensch overbleef. De oude koning had nu geen anderen gezel meer, dan den armen nar, die steeds bij hem gebleven was, met zijne vroolijke kwinkslagen tegen het ongeluk worstelende. Hij zegde, dat het een leelijke nacht was, om te zwemmen, en dat in waarheid de koning beter zoude doen binnen te gaan en den zegen zijner dochter te vragen want dat:</p>
<lg type="poem">
<l>De man, die nog een weinig verstand heeft,</l>
<l>Ondanks den regen en den wind,</l>
<l>Zich met zijn lot moet verzoenen,</l>
<l>Want de regen regent elken dag!</l>
</lg>
<p>Dan zwoer hij weer, dat het een voortreffelijke nacht was, om den hoogmoed eener dame te verminderen.</p>
<pb n="234"/>
<p>Aldus armelijk vergezeld, werd die eenmaal machtige monarch ontmoet door zijn immer trouwen dienaar, den goeden graaf van Kent, nu in Caïus veranderd, en die hem bleef volgen, zonder dat de koning in hem den graaf herkende. Kent zegde: “Eilaas! Heer, zijt gij hier? Schepsels, die den nacht beminnen, beminnen nochtans zulke nachten niet. Die schrikkelijke storm heeft de dieren in hun leger gedreven. De natuur van den mensch kan zooveel vereenigde kwalen niet verdragen.” Lear berispte hem en zegde: “Die mindere kwalen worden niet gevoeld, waar eene grootere kwaal zich heeft gevestigd. Wanneer de geest gerust is, mag het lichaam zwak zijn;” maar het tempeest in zijn gemoed liet hem geene andere gewaarwordingen, dan die, welke zijn hart bestormden. En hij sprak van kinderlijke ondankbaarheid, zeggende, dat zij de mond was, die de hand verscheurde, welke hem voedsel bracht; want de ouders waren de hand, het voedsel en alles voor hunne kinderen.</p>
<p>&nbsp;</p>
<p>Daar de goede Caïus den koning gedurig smeekte niet langer in de opene lucht te blijven, konde hij eindelijk er hem toe overhalen in eene kleine ellendige hut te treden, die op de heide stond. De nar ging eerst binnen, doch kwam spoedig verschrikt buitengeloopen, roepende, dat hij eenen geest gezien had. Bij nader onderzoek bleek echter, dat de geest slechts een arme bedelaar van Bedlam was, die in de verlaten hut
<pb n="235"/>eene schuilplaats had gezocht en den nar met zijn praten van duivels den schrik op 't lijf gejaagd. 't Was een dier arme waanzieken, die of zinneloos zijn of veinzen het te wezen, om beter het medelijden van het landvolk uit te baten; die het land afloopen, onder den naam van <hi rend="i">Arme Tom</hi> en arme <hi rend="i">Turlygood</hi>, roepende: “Wie geeft er iets aan den armen Tom?” Zij prikken hunne armen met spelden, nagels of stekels van rosmarijn, om ze te doen bloeden; en die schromelijke handelingen nu eens van beden, dan van verwenschingen vergezellende, roeren of beangstigen zij de onwetende landlieden en dwingen aldus hun almoesen af. Die arme duivel was zulk een; en de koning, hem in dien ellendigen staat ziende, zonder iets anders dan een stuk deken om de lenden, om zijne naaktheid te bedekken, beeldde zich in, dat hij zeker een vader moest wezen, die alles aan zijne dochters had weggegeven en alzoo zichzelven tot dien berooiden staat gebracht; want hij veronderstelde, dat alleen ondankbare dochters iemand zoo ellendig konden maken.</p>
<p>&nbsp;</p>
<p>Deze en vele andere dwaze redeneeringen overtuigden ten volle den goeden Caïus, dat hij niet teenemaal bij zijn verstand meer was, en dat het slecht gedrag zijner dochters hem inderdaad zinneloos gemaakt had. En thans bleek de trouw des waardigen graven van Kent door gewichtiger diensten dan die, welke hij tot dan toe gelegenheid had gehad zijnen
<pb n="236"/>koning te bewijzen. Met hulp van eenige dienaars, die insgelijks den koning waren trouw gebleven, bracht hij, met het aanbreken van den dag, zijn koninklijken meester naar het kasteel van Dover, in welks omstreken zijne eigen vrienden verbleven, en waar hij, als graaf van Kent, veel invloed uitoefende. Daarna ging hij scheep en begaf zich spoedig naar Frankrijk, aan het hof van Cordelia, Hier schilderde hij der koningin in zoo roerende bewoordingen den ongelukkigen toestand haars vaders, en deed met zulke levendige kleuren de onmenschelijkheid harer zusters uitschijnen, dat dit goed en teerhartig kind onder veel tranen den koning haren echtgenoot verzocht haar de toelating te verleenen naar Engeland over te steken met genoegzame strijdkrachten, om deze wreede dochters te onderwerpen en haar ouden vader op den troon te herstellen. Het werd haar toegestaan, zij vertrok en landde weldra te Dover, aan het hoofd van een koninklijk leger.</p>
<p>&nbsp;</p>
<p>Lear was bij eenig toeval der waakzaamheid ontsnapt van de oppassers, welke de goede graaf van Kent gelast had op hem te letten in zijne zinneloosheid, en werd door eenigen van Cordelia's gevolg gevonden, ronddwalende in de velden bij Dover. Hij was in een bedroefden staat, volslagen zinneloos en zong voor zichzelven, het hoofd versierd met eene kroon, welke hij zich had gemaakt van stroo, netels
<pb n="237"/>en andere wilde planten, in de koornveldeu uitgerukt. Hoezeer Cordelia verlangde haren vader te zien, gaf zij aan den raad der geneesheeren toe, die van gevoelen waren, dat het beter was de ontmoeting uit te stellen, totdat Lear door den slaap en zekere dranken, welke zij hem zouden toedienen, tot een kalmeren toestand zoude weergekeerd zijn. Met hulp dier bekwame geneesheeren, wien Cordelia al haar goud en al hare juweelen beloofde, indien het hun gelukte den ouden koning te genezen, bevond Lear zich weldra in staat zijne dochter te zien.</p>
<p>&nbsp;</p>
<p>'t Was een roerend schouwspel de ontmoeting van den vader met de dochter: de strijd tusschen de vreugde van dien armen ouden koning, bij het weerzien van zijn eens zoo duurbaar kind, en zijne schaamte bij het ontvangen van zulke bewijzen van ouderliefde van wege haar, die hij voor zoo licht eene schuld verre van zich had gejaagd. Beide die gewaarwordingen kampten in zijn hoofd met de gevolgen zijner ziekte en maakten, dat Lear soms zich niet herinnerde waar hij was, of wie het was, die hem zoo teeder omhelsde en tot hem sprak. Dan bad hij de omstanders niet met hem te spotten, indien hij zich bedroog, als hij die edelvrouw zijne dochter Cordelia geloofde! En dan weer hadde men hem op de knieën kunnen zien vallen om aan zijn kind vergiffenis te vragen; en zij, de goede vorstin, den ganschen tijd ook knielende, bad,
<pb n="238"/>dat hij haar zoude zegenen, en zegde hem, dat het niet aan hem was te knielen, maar wel aan haar, die zijn kind was, zijn trouw en teeder kind Cordelia! En zij kuste hem, om, gelijk zij zegde, al de boosaardige handelingen harer zusters weg te kussen, en zij zegde, dat zij zich hadden moeten schamen haar goeden ouden vader met zijn witten baard in de koude lucht te jagen, in eenen nacht, dat zij den hond haars vijands, zelfs al hadde hij haar gebeten, - gelijk zij schoon zich uitdrukte, - bij haren haard hadde laten komen, om zelve hem te verwarmen. Zij verhaalde haren vader, hoe zij uit Frankrijk was gekomen, om hem hulp te brengen. Doch hij antwoordde, dat zij moest vergeten en vergeven; dat hij oud en kindsch was, en niet meer wist wat hij deed; dat zij zeker groote redenen had, om hem niet te beminnen, terwijl hare zusters geene hadden. Cordelia echter meende, dat zij, zoomin als hare zusters, redenen had om hem niet te beminnen.</p>
<p>&nbsp;</p>
<p>Wij zullen den ouden koning onder de bescherming laten van die eerbiedige en liefhebbende dochter, die eindelijk met hulp harer artsen, der rust en der geschikte geneesmiddelen er in slaagde zijne verzwakte en verwarde zinnen, door de wreedheid zijner dochters zoozeer geschokt, weer tot bedaren te brengen. Keeren wij op onze stappen terug, om een woord of twee van die barbaarsche dochters te zeggen.</p>
<pb n="239"/>
<p>Die monsters van ondankbaarheid, die haar ouden vader zoo snood bedrogen hadden, konden haren echtgenooten niet trouwer wezen. Het verveelde haar alras hun zelfs den schijn van plichtgevoel en liefde te toonen, en zij lieten hun openlijk zien, dat het voorwerp harer schuldige liefde hetzelfde was, namelijk Edmond, een onechte zoon van wijlen den graaf van Gloucester. Door slinksche middelen en kuiperijen was het hem gelukt zijn broeder Edgard, den wettelijken erfgenaam, van zijn graafschap te berooven en zelf graaf te worden. Die snoodaard was onder alle betrekkingen de liefde van twee zoo snoode schepsels als Gonerill en Regan waardig. Het gebeurde omtrent dien tijd, dat de hertog van Cornwallis, echtgenoot van Regan, overleed. Regan verklaarde seffens, dat zij voornemens was dien graaf van Gloucester te huwen. Het wekte de jaloersheid harer zuster, tot wie, zoowel als tot Regan, die booze graaf herhaalde malen van liefde had gesproken. Gonerill vond het middel hare zuster met vergift uit den weg te ruimen; doch op heeter daad betrapt, en gevangen gezet door haren echtgenoot, den hertog van Albany, voor dit schelmstuk en voor hare schuldige liefde tot den graaf, liefde, die hem was ter oore gekomen, stelde zij in een aanval van wanhoop en woede een einde aan haar eigen leven. Zoo bereikte de rechtvaardigheid des Hemels die beide ondeugende dochters.</p>
<pb n="240"/>
<p>Terwijl aller oogen op die gebeurtenissen gevestigd waren, en men de wegen der Voorzienigheid in haar welverdienden dood bewonderde, werd de algemeene aandacht van dit schouwspel afgewend en op het treurig lot geroepen der jonge en deugdzame dochter, Lady Cordelia, wier voortreffelijke hoedanigheden een gelukkiger uiteinde schenen waardig te zijn. Maar het is eene treurige waarheid, dat onschuld en godvreezendheid niet altoos hare belooning in deze wereld vinden. De krijgsmacht, welke Gonerill en Regan onder het bevel gesteld hadden van den boozen graaf van Gloucester, behaalde de zegepraal, en ten gevolge van de streken des snooden graven, die niet wilde dulden, dat iemand tusschen hem stond en den troon, eindigde Cordelia haar leven in de gevangenis. Zoo nam de Hemel die deugdzame vorstin tot zich in den bloei der jaren, na haar der wereld getoond te hebben als een schitterend voorbeeld van kinderliefde. Lear overleefde zijne beminde dochter niet lang.</p>
<p>Vóor zijnen dood, poogde de goede graaf van Kent, die de schreden zijns ouden meesters gevolgd was, van het begin der mishandelinge nzijner dochters tot die laatste tijdruimte van zijn verval, bem te doen verstaan, dat hij het was, die onder den naam van Caïus hem was bijgebleven. Maar het zwakke hoofd van Lear konde niet begrijpen, dat het zoo konde wezen, en hoe Kent en Caïus dezelfde persoon konden zijn. Kent achtte het noodeloos hem in dat oogenblik met langere ophelderingen te kwellen; en Lear korts
<pb n="241"/>daarna gestorven zijnde, wachtte die trouwe dienaar des konings, door den ouderdom en het verdriet om de ongelukken zijns meesters gebroken, niet lang hem in het graf te volgen.</p>
<p>&nbsp;</p>
<p>Wij zullen hier niet zeggen, hoe de rechtvaardigheid des Hemels den ellendigen graaf van Gloucester trof, wiens verraderijen werden ontdekt, en die in een tweegevecht werd gedood door zijnen broeder, den wettigen erfgenaam; noch hoe de echtgenoot van Gonerill, de hertog van Albany, die aan Cordelia's dood geene schuld had, en nooit zijne vrouw in hare slechte handelwijze opzichtens haren vader had aangemoedigd, na den dood van Lear, den troon van Brittannië beklom. Ons verhaal eindigt natuurlijk met den dood van Lear en zijne drie dochters, welker avonturen alleen ons onderwerp uitmaakten.’</p>
</div>
</div>
<div type="chapter">
<interpGrp>
<interp type="secundair" value="frank01"/>
<interp type="primair" value="18740000"/>
</interpGrp>
<pb n="242"/>
<head rend="h3">Alexandre Dumas fils, als zedenmeester.</head>
<q rend="bq">Verba sunt.
<lb/>
<hi rend="sc">cicero</hi>.</q>
<p>Alexandre Dumas fils is ontegenzeggelijk een der eerste Fransche tooneelschrijvers onzer eeuw. Onder de tegenwoordige Parijsche dramaturgen, kunnen weinige, kunnen bijna geene de vergelijking met hem doorstaan. De verschijning van elk nieuw voortbrengsel zijner vruchtbare pen wordt, sedert ruim twintig jaar, in Frankrijk niet alleen, maar ook in andere landen, als eene ernstige, weleens als eene gewichtige literarische gebeurtenis beschouwd.</p>
<p>Dumas fils is tevens een der stoutste en geniaalste realisten der Fransche school. Er zijn menschen, die alles durven zeggen, zelfs datgene, wat anderen 't nauwelijks wagen te denken. Dumas is een van die menschen. Hij durft letterlijk alles ten tooneele voeren. Hij ontwikkelt in zijne werken toestanden en karakters, waarvoor mannen als Champfleury, Max Buchon, Touroude, Gustave Flaubert en andere <hi rend="i">leaders</hi> van het Fransche realismus zouden terugdeinzen; hij vreest niet zijne lezers en toeschouwers op tooneelen te
<pb n="243"/>vergasten, welke een schrijver, die zichzelven en zijn publiek eerbiedigt, ter nauwernood zou durven aanduiden<note n="(1)" place="foot">In 1874, tijdstip, waarop dit artikel in <hi rend="i">het Nederlandsch Tooneel</hi> (derde jaargang, bl. 17) verscheen, werd van Emile Zola en de naturalistische school nog weinig gewaagd.</note>.</p>
<p>Dat derhalve het werk van Dumas veel besproken en bediscussiëerd wordt, dat hij zelfs te Parijs, waar men zeker niet nauwziende is, benevens tal van bewonderaars, veel afkeurders en tegenstrevers telt, moet niemand bevreemden. Onder die laatsten zijn er, welke èn zijne werken èn zijne werkwijze teenemaal veroordeelen. Zonder hem in eenigen deele zijne schitterende hoedanigheden te betwisten, noemen zij zijne strekking verderfelijk. Vooral schijnt hun zijne pretentie bespottelijk als zedenmeester en wereldverbeteraar, als verdediger der Maatschappij en wreker der vrouw op te treden, daar waar de eerste door haar eigen instellingen wordt ondermijnd, en waar de rechten der laatste, volgens hem, worden miskend.</p>
<p>De Heer Cuvillier-Fleury, lid der Fransche Academie, gewezen preceptor van den hertog van Aumale en thans mede-opsteller van het <hi rend="i">Journal des Débats</hi>, is een dergenen, welke in den laatsten tijd die pretentie het scherpst hekelden. In een hoogst lezenswaardig opstel, onlangs in dit ernstig, gematigd en alom geacht blad opgenomen, verklaart hij den Heer Dumas het recht niet te kunnen toekennen zich als zedenmeester aan te stellen.</p>
<pb n="244"/>
<p>‘Heeft hij eene lange ervaring van de zedeleer, welke hij predikt?’ vraagt hij onder ander. ‘Heeft hij de deugdelijkheid der lessen, welke hij voorhoudt, genoegzaam beproefd? Heeft hij recht op eenig gezag in de wijsbegeerte? Bezit hij het gezag van den openbaren leeraar, den wetgever, den magistraat, van al diegenen, in éen woord, welke van de Maatschappij de zending kregen haar op te bouwen, haar leven te regelen, hare handelingen te waardeeren? Bezit hij, ja of neen, dit gezag? - <hi rend="i">Neen</hi>, voorzeker.’</p>
<p>In het voorbijgaan dienen wij aan te stippen, dat het inzonderheid de opvoering was van het beruchte tooneelstuk <hi rend="i">La Femme de Claude</hi>, en de uitgave van de niet minder beruchte brochure <hi rend="i">Tue-la</hi>, waarin Dumas staande houdt, dat de beleedigde echtgenoot soms <hi rend="i">verplicht</hi> is de overspelige vrouw te dooden, welke Cuvillier-Fleury alzoo deden spreken.</p>
<p>Die vragen en nog meer het antwoord, dat er op volgt, hebben den Heer Dumas in het harnas gejaagd. Onder den vorm van een brief aan den oud-preceptor des zoons van Louis Philippe, heeft hij <hi rend="i">La Femme de Claude</hi> - het stuk werd dezer dagen eerst door den druk verspreid, - eene voorrede toegevoegd, waarin hij zijn recht op den titel en de functiën van zedenmeester poogt te handhaven. Tevens verdedigt hij de wijze, waarop hij die functiën vervult en van dit recht meent te moeten gebruik maken.</p>
<p>Het <hi rend="i">factum</hi>, waarin hij zijne zaak pleit, is een zonderling mengsel van Fransche bluf en dwaze
<pb n="245"/>paradoxen. Het begint met vast te stellen, dat, nademaal de wet, welke de betrekkingen der vrouw met den man regelt, door feilbare menschen gemaakt werd, hij, Dumas, wel degelijk het recht heeft die wet te bestrijden, af te breken, waar zij in dwaling verkeert of ontoereikend blijkt te wezen. Het gezag, hem door M. Cuvillier-Fleury geweigerd, bezit hij, wel is waar, niet, want hij heeft geen anderen titel, dan dien van schrijver, van burger. Hij is ‘noch vorst, noch priester, noch minister, noch afgevaardigde, noch magistraat, noch lid van de Academie, noch lid van een algemeenen of een municipalen raad, noch geneesheer, noch advocaat, noch officier des Universiteit, noch maire, noch veldwachter.’ Toch meent hij zich dit gezag te mogen aanmatigen. Waarom? Omdat hij aan de inspraak van zijn geweten wil gehoorzamen, omdat zijn geweten het hem gebiedt.</p>
<p>Daarna verhaalt hij, hoe hij, een steunpunt willende geven aan den geest van maatschappelijke hervorming, die hem bezielt, al spoedig heeft bemerkt, dat de liefde en diensvolgens het tooneel voor de ontwikkeling zijner theoriën het best geschikt waren. Het tooneel was te allen tijde uitsluitelijk gewijd aan de voorstelling en verheerlijking der liefde, en te allen tijde geschiedde die verheerlijking ten voordeele van de zwakkere, ten nadeele van de sterkere kunne. In dien staat van zaken heeft hij eene nieuwe baan willen breken. Hij heeft noch de oudheid, noch de middeleeuwen, noch de <hi rend="i">renaissance</hi> doen herleven; hij heeft
<pb n="246"/>gepoogd eene nieuwe Maatschappij te dramatiseeren, welke hij te Parijs ontdekt had, te Parijs, <hi rend="i">‘ce grand creuset, où Dieu fait ses expériences,’</hi> gelijk hij met echt Fransche zedigheid pocht, in eene taal even gezwollen en bombastig, als die van Victor Hugo's talrijke open brieven. Doch terwijl hij zich daarmede onledig hield, in dien <hi rend="i">smeltkroes</hi> arbeidde en <hi rend="i">zijne</hi> proefnemingen deed, <hi rend="i">gewichtige</hi> ontdekkingen maakte, de vorming en de ontwikkeling studeerde van <hi rend="i">‘tout un monde d'imbéciles que produit la bêtise humaine, qui se manifeste le plus dans ce cinquième élément, qu'on appelle l'amour,’</hi> werd zijne aandacht eensklaps gevestigd op de verschijning van een vreemdaardig wezen, hetwelk niets anders is, dan wat onze voorouders eene <hi rend="i">lichte vrouw</hi> of eene <hi rend="i">lichtekooi</hi>, wel eens minder beleefd eene <hi rend="i">kamerkat</hi> noemden, en wat bij hem <hi rend="i">la courtisane entretenue</hi> heet. Die verschijning komt hem zoo belangrijk, zoo veelbeteekenend voor, dat hij haar drie bladzijden wijdt en ze zeer uitvoerig, gedeeltelijk met de woorden van het <hi rend="i">Boek der Openbaringen</hi>, beschrijft. Zelfs laat hij de <hi rend="i">courtisane entretenue</hi> tamelijk lang spreken en, in denzelfden apocalyptischen stijl, het menschdom, in het algemeen, en het mannelijk geslacht, in het bijzonder, bedreigen.... Verder deelt hij ons mede, hoe, van het oogenblik dat hij die gevaarlijke vrouw gezien had, hij haar overal volgde. Hij leerde hare gewoonten en gedaanteverwisselingen kennen; hij was achtervolgens getuige van al hare handelingen en euveldaden; hij getroostte zich de moeite al hare
<pb n="247"/>plannen en ontwerpen te doorgronden, al hare ondernemingen te studeeren. Zoo zag hij zich eindelijk in staat gesteld haar onder al hare vormen ten tooneele te voeren, haar op het tooneel te ontleden en te ontmaskeren; en hij aarzelde niet het te doen, natuurlijk altoos met hetzelfde edele doel: de Maatschappij te verdedigen en te verbeteren, de zeden te zuiveren en de vrouw, de deugdzame vrouw, wel te verstaan, het diep rampzalige slachtoffer van den ikzuchtigen dwingeland, van den gewetenloozen egoïst, die man heet, ridderlijk te wreken.... Het overige van den brief-voorrede is bestemd, om te betoogen, dat hij in <hi rend="i">La Femme de Claude</hi> niets anders gedaan heeft; dat het stuk, meer nog dan al de andere tooneelwerken, die onder den naam van Alexandre Dumas fils verschenen, dit verheven doel beoogt en derhalve het zedelijkste, het voortreffelijkste gewrocht is, dat hij nog vervaardigde, het voortreffelijkste, dat ooit in eenig land voor het tooneel werd vervaardigd.</p>
<p>Het lust ons niet te onderzoeken, in hoeverre die bewering al of niet gegrond zij. Wij willen zelfs niet eens onderzoeken, of Dumas al dan niet het recht hebbe, hetwelk Cuvillier-Fleury hem betwist. Liever nemen wij aan, dat hij al de rechten heeft, welke het hem belieft zich aan te matigen, en vergenoegen wij ons met te onderzoeken, hoe hij die rechten uitoefent; in andere woorden, hoe hij de zending vervult, hem, naar zijn zeggen, door zijn geweten toevertrouwd.</p>
<p>Hiertoe kiezen wij twee zijner tooneelspelen uit,
<pb n="248"/>namelijk <hi rend="i">La Dame aux Camélias</hi> en <hi rend="i">La Princesse Georges</hi>. Wij kiezen, die uit, omdat zij wellicht zijne twee beste gewrochten zijn. In het eerste, dat in 1852 verscheen, stelde hij voor de eerste maal zijne wereldverbeterende en vrouwwrekende theoriën aanschouwelijk voor; in het tweede, dat tot zijne laatste werken en derhalve tot zijne <hi rend="i">tweede manier</hi> behoort, worden diezelfde theoriën met al de rijpheid van talent ontwikkeld,, welke men den Heer Dumas, hoe men overigens zijn stelsel en zijne pretenties beoordeele, niet kan ontzeggen.</p>
<p>In de <hi rend="i">Dame aux Camélias</hi>, eerst onder den vorm van roman behandeld ep daarna voor het tooneel bewerkt, speelt <hi rend="i">Marguerite Gauthier</hi> de voorname, de schoone rol. Zij is de eerste incarnatie van de <hi rend="i">courtisane entretenue</hi>, zoo uitvoerig en apocalyptisch in den brief aan M. Cuvillier-Eleury beschreven. Dumas toont ons haar, zoo realistisch mogelijk, in de verschillende, altoos scabreuse toestanden, welke een vrouwmensch van haar slach beleven kan, te midden van de <hi rend="i">monde interlope</hi>, die noodzakelijk hare omgeving moet uitmaken. Ook komen in het stuk tooneelen voor, die het zedelijk gevoel in hooge mate kwetsen, en toestanden, die men in de beruchte <hi rend="i">Manon Lescaut</hi> van Prévost zoo onbewimpeld niet vindt blootgelegd. Kortom - <hi rend="i">la mère en défendra la lecture à sa fitte</hi>. En wil men weten wat de slotsom is van Dumas' redeneeringen en tafereelen? Wat hij zeggen moet, die de lezing van het stuk heeft geëindigd of de vertooning van het stuk
<pb n="249"/>bijgewoond?... Dat eene vrouw, om waarlijk belangwekkend te wezen, best zal doen tot den staat van <hi rend="i">courtisane entretenue</hi> af te dalen, noch min noch meer!</p>
<p>Ziedaar hoe Dumas in 1852 reeds het zuiveren der zeden, het verdedigen der Maatschappij en het wreken der vrouw verstond. Zien wij thans, hoe hij 't twintig jaar later verstaat.</p>
<p><hi rend="i">La Princesse Georges</hi> is een stuk in drie bedrijven, dat op 2 December 1871, voor de eerste maal, op het Parijsche <hi rend="i">Théâtre du Gymnase</hi> werd vertoond. De handeling heeft plaats in het hotel de Birac, een der befaamdste van de Fransche hoofdstad. Prins Georges de Birac en zijne vrouw Séverine zijn nauwelijks sedert eenige maanden, onder het regiem der goederengemeenschap, in den echt vereenigd. De prinses, die zoo schoon als deugdzaam, zoo geestig als verstandig is, heeft haren echtgenoot, dien zij hartstochtelijk bemint, een kolossalen bruidschat aangebracht: men spreekt van niet minder dan vier millioen. Het aandeel, door dien echtgenoot der gemeenschap geleverd, is op verre na zoo veelbeduidend niet. Het bestaat eenvoudig in zijnen titel van prins en in een verleden, dat, onder meer dan een opzicht, nogal te wenschen laat.</p>
<p>De prinses, die haren Heer gemaal naar willekeur laat beschikken over haar reusachtig vermogen, heeft sedert kort ernstige vermoedens tegen hem opgevat. Zij vreest, dat hij hare liefde met snoode ondankbaarheid beloone, haar laf bedriege, en wel voor eene
<pb n="250"/>harer vriendinnen, de gravin Sylvanie de Terremonde, wier hotel nevens het hotel de Birac is gelegen, en slechts door een tuin er van gescheiden.</p>
<p>Wanneer het stuk begint, heeft Georges de Birac eene aanzienlijke somme gelds aan zijn notaris Galanson gevraagd. Vooraleer die som te zijner beschikking te stellen, wenscht de openbare ambtenaar iets omtrent hare bestemming te vernemen. Hij wendt zich tot Victor, des prinsen kamerdienaar. Victor, die in al de geheimen zijns meesters is ingewijd, die zelfs zijnen meester op de vermoedens der prinses opmerkzaam heeft gemaakt, laat zich door den notaris omkoopen. Zoo verneemt M. Galanson, dat er werkelijk schuldige betrekkingen tusschen M. de Birac en de gravin de Terremonde bestaan. Hij verwittigt de prinses. Door zijne vrouw ondervraagd, belijdt de prins, dat hij de gravin, vóor zijn huwelijk, heeft gekend. Doch hij heeft met haar afgebroken. Séverine, die aan hare overige voortreffelijke hoedanigheden eene engelachtige goedheid paart, schenkt hem vergiffenis, wat haar niet belet over die vroegere betrekkingen en dezer gewaande afbreking zeer ernstig na te peinzen.</p>
<p>In het tweede bedrijf is er groot diner in het hôtel de Birac. De gravin de Terremonde, ofschoon mede genoodigd, is niet op het feest verschenen. De andere gasten hebben hare afwezigheid opgemerkt. Er Wordt veel over haar gesproken, en weldra zijn allen op de hoogte. Allen weten, dat de prins zijne gemalin
<pb n="251"/>verraadt voor eene ondeugende vrouw, ‘een onbeschaamd schepsel, tot alles in staat, om hare schitterzucht te bevredigen, en enkel belust op des prinsen vermogen.’ Daar treedt eensklaps de gravin in de zaal. Zij is van haren echtgenoot vergezeld, wiens tegenwoordigheid M. de Fondette, een jeugdigen aanbidder van Sylvanie, schromelijk schijnt te hinderen. Het gaan en komen, praten en fluisteren, blikken en wenken, alles duidt aan, dat er iets op til is. De kamerdienaar Victor meldt aan M. Galanson, dat tusschen M. de Birac en Mad. de Terremonde briefjes zijn uitgewisseld. Hij heeft dat zijns meesters gelezen. Het is zeer duidelijk. De prins belooft driehonderdduizend frank te leenen aan M. de Terremonde, die door zijne vrouw geruïneerd is. Des anderdaags moet M. de Birac met de gravin en meer dan de helft van het fortuin der prinses Parijs verlaten... De verschrikte notaris verwittigt de moeder van Séverine. Het gelukt deze het briefje van haren schoonzoon in handen te krijgen. Zij geeft het aan hare dochter... De prinses jaagt de gravin smadelijk uit hare woning. Vooraleer zich te verwijderen, vindt echter Sylvanie het middel M. de Fondette een paar woorden toe te fluisteren, om hem een rendez-vous te geven... Séverine doet ook graaf de Terremonde het gedrag zijner gemalin kennen. Alleen verzwijgt zij hem den naam van dezer medeplichtige. Zij vergenoegt zich hem te zeggen, dat hij dien tusschen de genoodigden moet zoeken.</p>
<pb n="252"/>
<p>Als het derde en laatste bedrijf aanvangt, overweegt de prinses haar ongelukkigen toestand. Zij gaat met hare moeder en den notaris te rade omtrent hetgene haar te doen staat; doch zijzelven weten niet wat moet begonnen worden. Victor komt door nieuwe berichten haren angst vermeerderen. De gravin heeft de tuindeur opengelaten, waarschijnlijk om den prins den toegang tot hare woon te vergemakkelijken. De graaf, van zijnen kant, de noodzakelijkheid van een schielijk vertrek voorwendende, heeft zich in den tuin verscholen, om den minnaar zijner vrouw te verrassen... De prinses ontbiedt haren gemaal. Zij wil hem redden. Er grijpt een hevig tooneel tusschen de echtelingen plaats. Séverine deelt den prins mede, hoe hij de eenigste minnaar niet is van de listige gravin. Hij noemt hare mededeeling lasterlijk. Hare woorden maken hem woedend, en zijne hartstocht kent geene palen. Hij verklaart, dat hij de gravin wil en zal gaan vinden, wat ook zijne gade beproeve, om hem van het heillooze voornemen te doen afzien. Séverine siddert. Zij bemint den onwaardigen echtgenoot te zeer, om niet met alle kracht zich tegen het volvoeren van dit noodlottig besluit te verzetten, want zij weet, dat de dood op hem loert, dat de wraak van den graaf hem onvermijdelijk treffen moet... Nog duurt die pijnlijke woordenstrijd voort, als er een schot valt in den tuin van het hotel de Terremonde. M. de Birac verbleekt. Graaf de Terremonde stormt het vertrek binnen. ‘Gij spraakt waarheid, Mevrouw,’ zegt hij tot de
<pb n="253"/>prinses: ‘ik werd verraden. Doch ik heb mij gewroken. Ik heb mij verscholen en mijzelven recht gedaan. De plichtige is dood!’ - ‘Wie? Wie is dood?... Zij...?’ schreeuwt de prins het uit. - ‘Neen, haar minnaar, M. de Fondette!’ klinkt het antwoord. Het beschaamt en vernedert M. de Birac. Hij durft de oogen niet meer opslaan, buigt eerbiedig het hoofd voor zijne gade en schijnt nogmaals eene vergiffenis af te smeeken, die hem, alles voorspelt het, niet lang zal geweigerd worden.</p>
<p>Zoo ongeveer luidt de inhoud van <hi rend="i">La Princesse Georges</hi>. Hoezeer ik 't met hen eens zij, die meenen, dat het oneindig beter is een stuk zelf ter hand te nemen, liever dan zich met de droge opgave eener intrige, ja met een omstandig verhaal van den gang eener handeling te vergenoegen, heb ik het gewrocht van Dumas niet onverteld willen laten, daar anders waarschijnlijk niet al de lezers zouden verstaan wat ik hier heb bij te voegen.</p>
<p>De <hi rend="i">Princesse Georges</hi> bracht bij de verschijning eene nog grootere opschudding te wege, dan al de vroegere stukken van den schrijver. Door de eenen als een meesterwerk, eene parel van het zuiverste water opgehemeld, werd het stuk door de anderen als hoogst zedeloos, als een misgewrocht uitgekreten, en lokte, gedurende geruimen tijd, iederen avond, hier geestdriftige toejuichingen, daar ondubbelzinnige blijken van afkeuring uit. De ontknooping werd over het algemeen eene mislukte geheeten, en onder de vrienden van den
<pb n="254"/>Heer Dumas durfden weinigen hare verdediging op zich nemen.</p>
<p>Die ontknooping is inderdaad allergebrekkigst. Zelfs dan, wanneer men het ongezonde realismus wilde over het hoofd zien, dat in schier elk tooneel doorstraalt en door het meesterlijke van den vorm slechts te beter uitkomt; zelfs dan, wanneer men de andere gebreken wijde verschoonen, voor welke de bij uitstek levendige en puntige dialoog geene genoegzame vergoeding schenkt, dan nog zoude die ontknooping toereikend wezen, om het stuk te bederven en het gansche stelsel des Heeren Dumas den bodem in te slaan.</p>
<p>Beproeven wij het te bewijzen.</p>
<p>Vooreerst zullen wij doen aanmerken, dat van al de personaadjes, welke in <hi rend="i">La Princesse Georges</hi> voorkomen, hoogstens een paar achting verdienen. Prins de Birac is een ellendeling. Niet tevreden met zijne vrouw - en welke vrouw! - laffelijk te bedriegen en haar vermogen te verspillen, verlaagt hij zich tot het peil eens gemeenen diefs. Zijn kamerdienaar en vertrouweling Victor is een schoft, zulken meester overwaardig. Na lang op de zwakheden en ondeugden des prinsen te hebben gespeculeerd, speculeert hij op zijne ontmaskering en verraadt hem, zoodra hij er voordeel bij vindt. De gravin de Terremonde is wel wat de genoodigden van het hotel de Birac haar noemen, ‘eene schaamtelooze feeks, die haren naam aan het toeval verschuldigd is, dien naam onteert en
<pb n="255"/>alleen dank aan eenen echtgenoot, dien zij in hare schande medesleept en in het verderf stort, in de wereld gedoogd wordt; een dier verachtelijke wezens, voor wie het goud alleen waarde heeft, en alle middelen geoorloofd zijn, om haren gouddorst te verzadigen; een dier monsters, die noch dochters, noch vrouwen, noch moeders zijn, en geene liefde kennen, maar toch liefde inboezemen.’ Wat M. de Fondette, M, Galanson, de moeder der prinses en de genoodigden betreft, zijn zij niet slecht, zeer achtenswaardig zijn zij evenmin. In allen gevalle zijn zij niet geschikt, om een zeer gunstig denkbeeld van de tegenwoordige Parijsche <hi rend="i">high life</hi> te doen opvatten. Zij dienen enkel, om andermaal te toonen, hoe deerlijk het met de Fransche zedelijkheid geschapen staat, vermits zelfs de betere karakters in een tooneelspel, dat gezegd wordt getrouw de wereld van Parijs af te schilderen, dat, gelooven wij, inderdaad die groote wereld getrouw afschildert, niet teenemaal goed kunnen genoemd worden.</p>
<p>Wij willen evenwel Dumas dit gebrek aan achtenswaardige figuren niet te euvel duiden. Hij heeft ook het recht een realist, ja de stoutste der Fransche realisten te zijn, en wij vergeven het hem volgaarne ons zijne landgenooten van de hoogere en lagere standen der Maatschappij te toonen, zooals zij zijn. Des te erger voor die landgenooten, indien het tafereel zoo ontmoedigend, zoo bedroevend uitvalt... Wat wij hem willen noch kunnen vergeven, is, dat hij, die
<pb n="256"/>van zijne zending als zedenmeester breed opgeeft, die beweert de Maatschappij te moeten verbeteren, de vrouw te wreken, in zijne ontknooping vooral juist het tegendeel zich schijnt te hebben ten doel gesteld.</p>
<p>Dat de prinses Georges, de bedrogen gade, zich verplicht acht de gravin Sylvanie, de minnares haars laaghartigen eçhtgenoots, uit haar salon te jagen en der ondeugende haar huis te ontzeggen; dat zij de onbeschaamde der wraakzucht eens vertoornden gemaals prijs geeft, laat zich des noods begrijpen. Zeer grootmoedig is het niet, doch wij houden rekening van de overweldigende uitwerkselen eener rechtmatige verbittering ook in eene voortreffelijke vrouw. Wat zich niet begrijpen laat, is, dat de prinses, - onvrijwillig, maar toch... - dat de prinses, zeggen wij, aanleiding geeft tot den dood eens onbezonnen jongelings, als de Fondette, wiens eenigste ongelijk hierin bestaat, dat hij der verleiding het oor leende, dat hij door de kunstgrepen eener listige kokette zich liet verschalken.</p>
<p>Er zijn in <hi rend="i">La Princesse Georges</hi> twee groote misdadigers: prins de Birac en de gravin de Terremonde. Die twee misdadigers hebben eene strenge kastijding verdiend, en alleen met hen te kastijden, hadde Dumas kunnen toonen, dat het hem wezenlijk om zuivering der zeden en verbetering der Maatschappij te doen is. Immers, hunne handelingen zijn onzedelijk, in den vollen zin des woords: zij hebben zich erg aan de Maatschappij vergrepen en zijn op het punt zich nog
<pb n="257"/>erger aan haar te vergrijpen. Daarbij maken zij eene, voorbeeldige gade ongelukkig, willen een braaf man, M. de Terremonde, mede ongelukkig maken... Wat doet echter Dumas? Wel verre van die twee misdadigers te straffen, keert hij de straf, die hen dreigt, die zij zoozeer verdiend hebben, van hun hoofd en laat ze op het hoofd van een quasi-onschuldige nederkomen. Terwijl de arme de Fondette zijne lichtzinnigheid met den dood boet, worden zij beiden gered. De prins verzoent zich met Séverine, en dat de gravin niet lang den toorn haars echtgenoots zal te duchten hebben, is meer dan waarschijnlijk.</p>
<p>Doch het is niet al. Evenals er twee groote misdadigers in het stuk voorkomen, treden er twee menschen in op, welke de schrijver ons als deugdzamen heeft voorgesteld: prinses de Birac en graaf de Terremonde. Welnu, hoe handelt de schrijver met hen? Welke stelling nemen zij in, op het einde van het tooneelspel? Wordt hunne deugd beloond, worden zij gewroken, gelijk alweer, wij zeggen niet de zedelijkheid, maar de logiek het zoude eischen bij iemand, die beweert de Maatschappij te verdedigen en de vrouw te wreken? Geenszins. Door de ontknooping wordt de graaf niet alleen een wreedaard, maar, wat veel erger is, een belachelijk wreedaard, die zich op eenen bijna onschuldige wreekt en den waren schuldige ongestraft laat. Door die ontknooping wordt de prinses, de deugdzame vrouw, de voorbeeldige gade, de heldin van het drama, iemand, die luttel belangstelling meer verdient. Zij
<pb n="258"/>geeft ja M. de Birac eene vreeselijke les, doch zij maakt zich mede schuldig aan eenen moord; zij doet eenen moord begaan, die vroeg of laat haar verschrikkelijke gewetensknagingen moet berokkenen, want zij, beter dan iemand, weet, dat het slachtoffer niet plichtig is. Hierdoor verliest zij het prestige harer deugd, harer voortreffelijkheid. Zij verlaagt zich in onze oogen, zoodat wij, ten slotte, niet veel meer van haar houden, dan van de overige personaadjes, geen medelijden en nog minder eerbied voor haar koesteren, en weemoedig den blik van haar afwenden.</p>
<p>Terecht hebben lieden, die anders met Dumas en zijne literarische voortbrengselen zeer hoog loopen, het pistoolschot, dat den knoop van <hi rend="i">La Princesse Georges</hi> ontbindt, een der minst gelukkige middelen genoemd, ooit door een tooneelschrijver gebezigd. Dit schot maakt van de ontknooping, niet de zegepraal der deugd en de kastijding der ondeugd, gelijk het misschien in de bedoeling van den schrijver lag, gelijk de logiek van het stuk het vergde; het maakt integendeel die ontknooping tot eene ware onttoovering voor lezers en toeschouwers, aangezien het, in stede van de deugdzame vrouw en den braven echtgenoot, beiden zoo goddeloos verongelijkt, te wreken, hen bespottelijk en hatelijk doet voorkomen, zelfs in de oogen van hem, die hen zag verongelijken.</p>
<p>Wij herhalen het: wij willen den Heer Dumas het recht niet betwisten als zedenmeester op te treden. Wat wij echter niet kunnen nalaten te betwisten, is,
<pb n="259"/>dat hij de zending, welke, hij zich met zoo grooten omhaal van woorden aanmatigt, op behoorlijke wijze vervult.</p>
<p>Wij denken overigens, dat het hem met het zedenmeesterschap niet zoozeer ernst is, als hij voorgeeft, als hij wellicht zich inbeeldt. Dumas is geheel en aleen kind van Parijs, van het Parijs der tweede helft van de XIX<hi rend="sup">e</hi> eeuw. Zulks verklaart alles. In een midden opgevoed, op de hoogte der Maatschappij van het tweede keizerrijk, had hij, van zijne vroegste jeugd, duizend gelegenheden, om de <hi rend="i">courtisane entretenue</hi> in al hare verschijningen gade te slaan. Zekeren dag kwam hij op den inval het geleerde, de vrucht zijner waarnemingen, te benuttigen. Hij schreef den roman <hi rend="i">La Dame aux Camélias</hi>. Het boek maakte veel opgang, moest veel opgang maken, in een tijd, waarin vrouwen van het gehalte der heldin, welke hij had durven verheerlijken, te Parijs en elders den toon geven, <hi rend="i">tiennent le haut du pavé</hi>. Die bijval deed hem besluiten <hi rend="i">Marguerite Gauthier</hi> op het tooneel te brengen; en een nog schitterender uitslag bekroonde eene onderneming, die, vermetel in elk ander land, in het zijne nauwelijks gewaagd konde heeten. Van dan af scheen niets hem meer onmogelijk. De buitensporigste thesissen werden door hem verdedigd, de bedenkelijkste toestanden door hem gedramatiseerd, de neteligste onderwerpen door hem behandeld, de misselijkste helden en heldinnen door hem bezongen met een realismus, dat te meer het geblaseerde Parij-<pb n="260"/>sche publiek verrukte, naarmate het meer het zedelijk gevoerkwetste... Edoch na lange jaren die <hi rend="i">veine</hi> te hebben geëxploiteerd en de zedelijke verkankering, Waaraan Frankrijk lijdt, te hebben doen dienen, om <hi rend="i">zijnen roem</hi> te vestigen, voelde Dumas behoefte aan nog iets anders dan dien roem. Toen begon hij zijne landgenooten diets te maken, dat het genre, door hem uitgevonden, op iets anders dan <hi rend="i">l'amour du succès</hi> berustte; begon hij van zijne theoriën en zending, van 
het verbeteren der Maatschappij en het wreken der vrouw, van zijn zedenmeesterschap en wat dies meer te gewagen. De tegenspraak, welke men bemerkt tusschen zijne pretenties en de ware strekking, die in zijne gewrochten voorheerscht, is enkel het gevolg van zijn verlangen, om de zwakke zijde van zijn genre en zijne werkwijze voor zichzelven en voor anderen te bewimpelen.</p>
</div>
<div type="chapter">
<interpGrp>
<interp type="primair" value="18620908"/>
</interpGrp>
<pb n="261"/>
<head rend="h3">Over het realismus in de letterkunde<note n="(1)" place="foot">Redevoering, in de eerste zitting van het Taal- en Letterkundig Congres te Brugge, op 8 September 1862, voorgedragen.</note>.</head>
<p><hi rend="sc">Mijne Heeren</hi>,</p>
<p>Het is niet zonder huivering, dat ik het woord neem. Ik wil u spreken over het realismus in de letterkunde. Nog meer: ik wil ten voordeele van dit realismus eene lans breken. Daar ik echter reden heb om te vreezen, dat de meesten uwer zoo min ophebben met den naam, als met het stelsel, welk hij aankondigt, is het voorwaar geene lichte taak. Van daar mijn schroom. Dan, ik weet, dat gij allen verlichte, onbevooroordeelde menschen zijt, die rechtzinnigheid op hoogen prijs stelt, de waarheid boven alles mint, en die overtuiging bemoedigt mij. Zij geeft mij de verzekering, dat gij welwillend zult aanhooren, wat ik ter verdediging eener schier verloren zaak in te brengen heb, en voor weinige stonden eene vooringe-<pb n="262"/>nomenheid doen zwijgen, welke ik mij verstout onbillijk te noemen. Zij laat mij verhopen, dat het niet geheel onmogelijk zij u te verzoenen met iets, dat misschien alleen daarom wordt versmaad, wijl men zich meestal vergenoegt het van éene zijde, de slechte zijde, te beschouwen.</p>
<p>Veel is er in de laatste jaren tegen het realismus geijverd. Men heeft het voor verderfelijk uitgekreten en beweerd, dat het, in onze verstoffelijkte eeuw, tot nog meer verstoffelijking moet voeren. Verre van mij dit ernstige verwijt teenemaal ongegrond te achten. Ik aarzel niet te bekennen, dat het realismus, gelijk sommigen het verstaan, inderdaad strekt ter onderdrukking van alle verhevenheid in gevoel en gedachte, ter dooding van alle poëzie. Doch hier doet zich de vraag op, wie aan die erge gevolgen eigenlijk schuld hebbe, het realismus of zij, die zich als zijne voorstanders opwerpen. In andere woorden: of het realismus door zichzelve verderfelijk zij, dan of diegenen, welke het kwalijk begrijpen en nog kwalijker toepassen, alleen dit verwijt verdienen. Volgens mij kan het antwoord op die vraag, niet twijfelachtig wezen, en zijn eenige van de zoogenaamde realisten de ware plichtigen. Ik zal pogen het te bewijzen.</p>
<p>Er leeft aan onze grenzen een volk, tegen hetwelk wij Vlamingen, wij, voorwacht van Nederland, sedert onheuglijke tijden, een harden strijd, den strijd der denkbeelden, voeren. Dit volk hoef ik u niet eens te noemen.</p>
<pb n="263"/>
<p>Ofschoon geen blind bewonderaar van al wat men te Parijs aanbidt, en weinig genegen om de Parijzenaars op hun woord te gelooven, wanneer zij hunne natie als de grootste roemen, ben ik evenmin een franschhater, een stelselmatige verkleiner van Fransche grootheid. Ik laat den kunsten en letteren onzer zuiderburen, ja tot zeker punt hunner beschaving volle recht weervaren. Ik ben de eerste, om de gewichtige diensten te erkennen, welke zij den voortgang bewezen. Welnu, ondanks die gunstige gevoelens, ben ik tot in het diepste der ziel doordrongen van de noodzakelijkheid eens onverpoosden krijgs tegen de Fransche begrippen, roep ik zoo luide als iemand, dat het voor ons een dure, een heilige plicht is tegen den invloed van Frankrijk te velde te trekken, en even hardnekkig te kampen tegen zijnen geest en zijne strekkingen, als tegen zijne inpalmings-, zijne aanhechtingszucht.</p>
<p>En denkt niet, dat ik alleen zoo spreek als Belg, als burger van een land, dat steeds door Frankrijk werd bedreigd en, gelijk de geschiedenis leert, negen tienden van de rampen, waaronder het zuchtte, aan Frankrijk te wijten had. 't Is zelfs niet alleen als vriend van vrijheid en volksrecht, als vijand van gemoedsverslaving en zedenverbastering; het is ook als kunstvereerder, als letteroefenaar.</p>
<p>Men meent weleens, dat de Franschen, indien zij al niet door geest van uitvinding schitteren, toch door geest van verbetering uitmunten; dat het in hunne bestemming ligt, hetgene anderen scheppen,
<pb n="264"/>tot een hoogen graad van volkomenheid op te voeren. Ik kan onmogelijk met die meening instemmen. Voor mij is het veeleer eene uitgemaakte zaak, dat zij in vele gevallen het bedroevende voorrecht genieten, wat zij op het gebied der staatkunde en der wetenschap, der kunst en der letteren van anderen overnemen, te misvormen, te bederven en der minachting prijs te geven. Voor mij gelijken zij, onder dit opzicht, den man der Grieksche sage, gedoemd om door enkele aanraking de nuttigste dingen in nutteloos goud te veranderen, met dit verschil nochtans, dat zij in stede van edel metaal, dikwijls ellendig klatergoud voortbrengen.</p>
<p>Ik zal u niet vermoeien met de opsomming der voortreffelijkheden, die bij hen als misselijkheden ontaardden. Een enkel voorbeeld moge strekken tot staving van mijn zeggen.</p>
<p>Wij leven onder eenen regeringsvorm, welke ons de moeite spaart elk anderen te benijden; doch het moet ons niet beletten te bekennen, dat vroeger geen zoo hoog werd geschat als het gemeenebest. Van een stralenkrans omgeven, blonk het woord republiek in de geschiedenis der menschheid en herinnerde de roemrijkste tijdperken in het leven der volken. Men hoefde het slechts uit te spreken, om de wonderbare beschaving der Grieken, de ontzagwekkende grootheid der Romeinen, den verbazenden voorspoed der Italiaansche steden in de middeleeuwen, de reuzenkampen der Hollanders en Zwitsers voor het oog te
<pb n="265"/>tooveren. Het was het zinnebeeld van vrijheid en volksgeluk. Waarom heeft het thans alle tooverkracht verloren? Waarom klinkt het akelig in het oor der natiën? Waarom is het zinverwant van regeeringloosheid en burgerkrijg? Waarom is het een schrikbeeld, zwanger van eindeloozen jammer, een voorbode van bloedige vervolging en dwingelandij? Waarom? Dewijl de Franschen, na eeuwenlange onderslaving, op den onzaligen inval kwamen dien regeeringsvorm op hunne beurt te beproeven!</p>
<p>Wat zij op het veld der staatkunde deden met de republiek, deden zij op het veld der kunst en der letteren met het realismus.</p>
<p>Het is waar, zij wanen het realismus nieuw, en vreezen niet het als een voortbrengsel van hunnen bodem aan te prijzen. Dit is echter eene grove dwaling, eene zelfbegoocheling, gelijk er zooveel te Parijs worden gekoesterd. Het realismus, gelijk gij weet, Mijne Heeren, is zoo oud als de kunst zelve, zoo oud als de natuur, als de waarheid, welke het poogt aanschouwelijk te maken; en van de vroegste tijden treft men dichters en schilders aan, die slechts bij middel van de werkelijkheid de poëzie bereikten. Homerus is, op sommige plaatsen, misschien de grootste realist der Grieksche oudheid, daar zijne goden zelven veeltijds menschen zijn; en als men van Zeuxis verhaalt, dat de vogels de vruchten kwamen pikken, welke hij had gemaald, wil men wellicht alleen te kennen geven, hoezeer hij de natuur, de werkelijkheid eerbiedigde,
<pb n="266"/>hoe getrouw hij haar tot in de kleinste bijzonderheden trachtte na te bootsen. Later ook vinden wij het realismus bij de meeste volken weder. De realist Shakespeare reikt den realist Rubens de hand; de heiligen uit de school der Van Eycks dragen het kostuum der vijftiende eeuw, zijn veeleer ridders en edelvrouwen uit dien tijd; en de engelen in Vondel's meesterwerk denken, voelen, spreken bij poozen als eenvoudige stervelingen. Maar wat wil ik verdere bewijsgronden aanvoeren? Wie in de geschiedenis der kunst geen vreemdeling is, weet, dat de Vlaamsche school en hare waardige zuster, de Hollandsche, bij uitstek realistisch, naturalistisch worden genoemd; en dat de Nederlandsche letteren met de Nederlandsche kunst immer gelijken tred hielden, kan door niemand worden betwijfeld.</p>
<p>Waarbij het komt, dat geen verstandig, geen onbevooroordeeld mensch er aan denkt ons of anderen de zucht naar waarheid, rechtzinnigheid, werkelijkheid als eene onvergeeflijke zonde aan te wrijven, ons te beschuldigen van onderdrukking der verhevenheid, dooding der poëzie? Waarbij het komt, dat het den Franschen voorbehouden was dien blaam op het reàlismus te laden? Laat ons zien:</p>
<p>Onwetendheid, verwaandheid, wispelturigheid zijn drie gebreken, welke men dikwijls onzen zuiderburen te last legt. Ik meen, dat men, zonder hun onrecht te doen, er een vierde kan bijvoegen: overdrevenheid.</p>
<p>De overdrevenheid is inderdaad hunne zwakke zijde,
<pb n="267"/>hun hoofdgebrek, de oorsprong hunner overige ondeugden en hunner teleurstellingen van allen aard. Overdreven nationale trots maakt hen onwetend, verwaand, bijwijlen onverdraaglijk; overdreven vrijheidszucht is schuld, dat zij nog niet rijp zijn voor ware vrijheid. Overdrevenheid is de bron hunner wispelturigheid, daar zij hen dwingt elk oogenblik van de ingeslagen baan af te wijken. Overdrevenheid eindelijk leidt hen tot stelsels, reeds daardoor verderfelijk, dat in de kunst alle stelsels verderfelijk zijn.</p>
<p>Wat is gebeurd? Onder voorwendsel, dat de Ouden, met inachtneming van zekere regels, zeer doelmatig voor hunnen tijd, meesterstukken hadden voortgebracht, hebben zij bijna twee honderd jaar gearbeid in eenen trant, die noch met hunnen aard, noch met hunne zeden strookte, en halsstarig de natuur over het hoofd gezien. Zij hebben zelfs Aristoteles overdreven, en een stelsel ingevoerd, dat te Athene en te Rome te stijf geweest ware. Tot vóor dertig jaren hielden zij buiten dit ongerijmde stelsel alle heil voor onmogelijk. Toen eerst werden zij gewaar, dat zij de Grieksche en Romeinsche toonbeelden kwalijk hadden begrepen, en dat de middeleeuwsche dichters, wars van onnatuurlijke kluisters en andere eenheden, niet zoo geheel en al verwerpelijk waren. Zij besloten tot de middeleeuwen terug te keeren.</p>
<p>Het was een gelukkig denkbeeld, en het, was niet alleen: zij namen tevens voor den Sineeschen muur door te breken, die hen van het overige Europa afzon-<pb n="268"/>derde, en meer rekening te houden van hetgene rondom hen was en werd gewrocht, O, toen veranderde schielijk hunne werkwijze. Er werd in den trant der voorgangers van Malherbe gearbeid; de Spanjaarden, Italjanen, Duitschers, Engelschen werden schatplichtig gemaakt, de Engelschen vooral, wier groote Will, voor Voltaire nog de woestste aller barbaren, in eens met Schiller en Calderon de plaats innam der Grieksche modellen, voor het tooneel, gelijk Goethe en Byron de voorbeelden werden, waarop Lamartine en zijne volgelingen hunne gedichten schoeiden. Kortom, het romantismus was in de mode, het classicismus heette oude sleur. Dat was geen kwaad, in verre na niet. Ongelukkig wachtte men niet lang van Charybdis in Scylla te vallen en de nieuwe manier tot een even ongerijmd stelsel te overdrijven. Vroeger meer aristotelisch dan Aristoteles zelf, werd men thans ultra-romantiek. Na twee eeuwen te stijf aan stijve regels gehouden te hebben, verschopte men al wat aan regels geleek. ‘Licht en bruin, drama en blijspel, deugd en misdaad,’ ziedaar het leven, hadden de vreemde meesters gezegd. Zoo ook verstonden het soms Hugo en zijne vrienden; doch hunne opvolgers bevredigden zich daarmede niet. Eerlang werden te Parijs tooneelspelen bewonderd, eentonig zwart gekleurd; romans verslonden, waarin de misdaad de schoone rol, alleen eene rol vervulde; eerlang werd de spotspreuk: <hi rend="i">le beau, c'est le laid</hi> gerechtvaardigd. En nog was men niet aan het einde. Uit den schoot van het <hi rend="i">ultra-romantismus</hi> onstonden
<pb n="269"/><hi rend="i">fantaisisten</hi> en <hi rend="i">essayisten</hi>, die zich niet ontzagen in volle negentiende eeuw de kunst tot eene algemeene verheerlijking der ondeugd en der afzichtelijkheid te verlagen.</p>
<p>Toen de overdrijving haar toppunt had bereikt, toen het onmogelijk werd de dolzinnigheid, de gedrochtelijkheid verder te brengen, daagde nogmaals eene nieuwe school. Deze reis wilde men zien, of men er niet zoude in slagen de letteren op het pad der waarheid, der natuurlijkheid te houden, door de werkelijkheid, niets dan de werkelijkheid tot richtsnoer te nemen. Van daar de benaming realismus, om iets te bestempelen, dat sedert eeuwen in meer rechtzinnige literaturen bekend was, maar welk de Fransche schrijvers, meesttijds gemaakt, conventionneel, theatraal, effectbejagend, tot dan toe nauwelijks hadden vermoed. In den beginne ging alles wel. De eerste realisten, het voetspoor drukkend der Engelschen, der Duitschers, der Nederlanders, leverden verdienstelijke gewrochten. Het duurde niet lang. Allengs maakte weer de bezadigdheid voor de overdrijving plaats. De stelselmakerij speelde hare gewone rol, en weldra zagen wij werken verschijnen, die voor de letteren juist hetzelfde waren, als Courbet's <hi rend="i">Steenbrekers</hi> voor de kunst. Weldra kwamen schriften in het licht, waarin werd betoogd, hoe keus, smaak, fijnheid van gevoel, keurigheid in de uitdrukking, verhevenheid van gedachte, poëzie volstrekt rioodeloos zijn; hoe alles in de natuur even schoon is, evenzeer de aandacht wekt,
<pb n="270"/>evenzeer verdient gemaald te worden. Weldra werden boeken vervaardigd, waarin men zich niets minder ten doel schijnt te hebben gesteld, dan het bewijs te leveren, dat men door overdreven werkelijkheidszucht, door overdrijving van het naturalismus er slechts in gelukt zich van de natuur te verwijderen; dat men door te veel natuurlijkheid onvermijdelijk moet eindigen met onnatuurlijk te worden.</p>
<p>Het is aan die werken, aan die schriften, aan die boeken, dat het realismus de minachting te danken heeft, welke het thans allerwege ontmoet. Wijl de Fransche realisten vergeten, dat de kunst de wederspiegeling moet wezen van de natuur, niet alleen gezien, maar ook <hi rend="i">gekozen</hi> door den kunstenaar; wijl zij het onnoodig achten te kiezen en in den waan verkeeren, dat alles door de kunst mag worden weergegeven; wijl zij, in het zedelijke zoowel als in het stoffelijke, onderwerpen behandelen, die niet mogen behandeld worden, en hun talent verbeuzelen aan dingen, die met het schoone niets gemeens hebben, meent men, dat het realismus verbiedt van het fijnere gevoel, den smaak, het gezond verstand rekening te houden!</p>
<p>Is het rechtvaardig, Mijne Heeren? Hebben wij het recht iets, flat bij ernstige, bezadigde, verstandige lieden voortreffelijk uitslagen opleverde, te versmaden, te doemen, omdat het onzen zuiderburen belieft het te misbruiken? Mogen wij het realismus, dat elders zoo schoone, zoo heerlijke vruchten droeg, dat onze vroegere en latere dichters den weg tot zulke verheven
<pb n="271"/>poëzie baande, verantwoordelijk maken voor de gedrochtelijkheden, welke de wansmaak er in Frankrijk van verkrijgt? Gij denkt het niet, kunt het niet denken. Gij moet integendeel mij bijstemmen, wanneer ik mij verstout te zeggen, dat het eene onrechtvaardigheid is het realismus van die éene, slechte zijde te beschouwen.</p>
<p>Alles in de wereld is aan misbruik blootgesteld; alles werd misbruikt of zal het morgen worden. Zoo hebben wij ook het idealismus zien overdrijven en misgewrochten leveren, welke voor die van het realismus niet moeten onderdoen. Is het eene reden om het te veroordeelen? Geenszins. Het is enkel eene reden, om het kwalijk begrepen idealismus te onderscheiden van datgene, welks voortbrengsels als de verhevenste uitdrukking der kunst worden geprezen. Het is eene reden, om eene scherpgeteekende scheidslijn te trekken tusschen het gezonde, verstandige realismus onzer voorvaderen, onzer kunstenaars en geletterden, en het ongezonde, dwaze Fransche. Het is eene reden, om te bekennen, dat het eerste zoozeer onze achting waardig is, als het laatste verdient misprezen, versmaad te worden.</p>
</div>
<div type="chapter">
<interpGrp>
<interp type="primair" value="18670820"/>
</interpGrp>
<pb n="272"/>
<head rend="h3">Over eenige dwaalbegrippen in de Nederlandsche taal- en letterkunde<note n="(1)" place="foot">Redevoering, gehouden in de tweede zitting van het negende Taal- en Letterkundig Congres, te Gent, op 20 Augusti 1867.</note>.</head>
<p><hi rend="sc">Mijne Heeren</hi>,</p>
<p>Groot zijn de vorderingen, welke de studie onzer taal- en letterkunde in de laatste jaren gedaan heeft. Om er zich van te overtuigen, hoeft men slechts de werken onzer spraakvorschers na te slaan, de voortbrengselen onzer schilderende literatuur te doorbladeren, eenen blik te werpen op ons schoolwezen. Zelfs de gesproken taal heeft veel gewonnen, wint nog dagelijks, in Zuid-Nederland. Wanneer men aandachtig den huidigen toestand met den vroegeren wil vergelijken, zal men over het algemeen het verblijdend verschijnsel waarnemen van eene veredeling der uitdrukking en eene beschaving der uitspraak, die van den weldadigen
<pb n="273"/>invloed onzer pogingen, van onbetwistbaren voortgang getuigen.</p>
<p>Wil het zeggen, dat die pogingen reeds den geheelen uitslag opleverden, welken wij er van verwachtten? Dat wij onze taak als afgewerkt mogen beschouwen en, in het bewustzijn onzer zegepraal, op onze lauweren rusten? Verre van daar. Nog blijven een groot, te groot getal onzer medeburgers, onverschillig voor onze edele zaak, vreemd, zooniet vijandig, aan onze werkingen. Ja, wat niet minder betreurlijk is, velen, die anders in ons streven het levendigste belang stellen en onze vorderingen toejuichen, zijn met de beduidenis dier vorderingen te weinig bekend. Vandaar dwaalbegrippen, die zoowel in Noord als Zuid heerschen, en welke het onze plicht is te bestrijden en uit te roeien.</p>
<p>Het is over eenige dier dwaalbegrippen, dat ik verlang het woord te voeren. Denkt niet, Mijne Heeren, dat ik de verwaandheid koester ze alleen te hebben opgespoord, dat ik mij bevoegd acht hier iemand te recht te wijzen of te beleeren. Ik weet, dat de meesten uwer ze langer en beter kennen dan ik, ze meer dan ik betreuren en bekampen. Indien ik mij verstout de aandacht dezer vergadering er op te vestigen, dan is het om hun, die in de republiek der letteren gezag en invloed uitoefenen, in bedenking te geven, of ter beteugeling van het kwaad geene krachtiger middelen dienen aangewend te worden.</p>
<p>Tusschen de punten, waarover ik wensch u te onderhouden, zijn er, die meer bepaaldelijk den stijl,
<pb n="274"/>en andere, die de taal betreffen. Ik zal met de laatste beginnen.</p>
<p>En vooreerst zal ik u doen aanmerken, dat het meerendeel onzer landgenooten geen juist begrip schijnen te hebben van hetgene men door <hi rend="i">taal</hi> en <hi rend="i">taalkunde</hi> verstaan moet. Allicht wordt uit het oog verloren, dat de taal niet enkel uit vormen bestaat, en dat men, om waarlijk taalkundig te zijn, nevens deze ook woorden moet kennen. Men vergeet, dat de spraakleer eene bijzaak is, en bevredigt zich meesttijds met de kennis dier bijzaak, zonder er aan te denken zich de hoofdzaak, den woordenschat van het Nederlandsch, eigen te maken.</p>
<p>Dat men in Holland, gelijk in België, aan dit euvel mank gaat, wil ik betoogen. Wij leven niet meer in den tijd, dat letteroefenaars van verdiensten het Hollandsch en het Vlaamsch als twee verschillende talen durfden beschouwen. Dank aan de laatst ingevoerde spelling, die alreede - ik ben gelukkig het aan te stippen, - hier in België ten minste de eenige mag genoemd worden, is de denkbeeldige klove voor goed verdwenen, geven de meest onwetenden toe, dat de vermeende twee talen wel degelijk éene en dezelfde zijn. En evenwel wordt die groote, te lang geloochende waarheid nog dikwijls miskend, handelt men soms, aan deze en aan gene zijde van den Moerdijk, alsof er wezenlijk twee talen bestonden. Zoekt in Hollandsche woordenboeken, en gij zult uitdrukkingen missen, of als verouderd opgegeven vinden, die in den mond en
<pb n="275"/>de schriften der Zuid-Nederlanders met frissche kracht voortleven. Doorloopt de beoordeelingen van Vlaamsche gewrochten in Hollandsche tijdschriften en letterbladen, hoort Hollanders over die gewrochten spreken, en gij zult met bevreemding vernemen, hoe Nederlandsche woorden, die men bij al onze oude schrijvers aantreft, die aan al de voorwaarden der woordvorming voldoen, in Vlaanderen nooit hun burgerrecht verloren, en in onze deftigste kringen geenen schijn van aanstoot geven, ondeugdelijk, onkiesch, laag zijn, en wat dies meer. Doorbladert, van den anderen kant, Vlaamsche werken, leest Vlaamsche kranten, en gij zult zien, hoe velen onzer schrijvers en letterkundigen al die termen vermijden of verwaarloozen, welke, nademaal ze minder in België dan in Holland gebezigd worden, eenigszins ongebruikelijk voorkomen. Die handelwijze toont zonneklaar, dat weinige Nederlanders het Nederlandsch volkomen machtig zijn. Zij laat zich door de eeuwenlange verwijdering, welke de staatkunde tusschen Hollanders en Vlamingen bewerkte, verklaren, doch niet rechtvaardigen; en ik aarzel niet ze onverstandig en gevaarlijk te noemen. Immers, zij splitst metterdaad de taal in twee deelen, en stelt tusschen beide een verschil daar, oneindig grooter dan dat, hetwelk onlangs uit de spelling voortsproot, vermits het niet berust op enkele letters, maar op een ruim aantal woorden en zegswijzen.</p>
<p>Doch laat ik u van een ander, even beweenlijk dwaalbegrip spreken.</p>
<pb n="276"/>
<p>In de <hi rend="sc">xvi</hi><hi rend="sup">e</hi> eeuw had onze taal, onder den invloed van welmeenende, maar onkundige rederijkers, zich dermate met Fransche uitdrukkingen en wendingen vermengd, dat zij tot eene allermisselijkste kromtaal was ontaard, die onze letterkunde met algeheele verdelging bedreigde. De lessen der geschiedenis versmadend, schijnen zekere schrijvers er op bedacht andermaal eenen staat van zaken in het leven te roepen, die niet dan verderfelijk kan worden. Zonder de minste noodzakelijkheid, alleen om zich eenen glimp van beschaafdheid en wereldtoon te geven, doorspekken zij hunne schriften met Fransche woorden, ja volzinnen, zelfs dan, wanneer tot inkleeding hunner denkbeelden en oordeelen echt Nederlandsche in overvloed voorhanden zijn. Die uitheemsche indringers vermenigvuldigen van lieverlede op schrikbarende wijze. Zij zijn te bespottelijker, daar de schrijvers, die meenen er hunne schriften mede te versieren, niet allen in het Fransch ervaren zijn, gelijk de gewaande versieringen, niet zelden grove <hi rend="i">barbarismen</hi> het maar al te zeer bewijzen.</p>
<p>Het is voornamelijk in Noord-Nederland, dat men zich aan dien onzin schuldig maakt, en meer en meelde lezers in den waan brengt, als zoude het Fransch beter geschikt zijn, om al het keurige der gedachten te doen uitschijnen, als zoude het in Nederlandsche werken ongemeen beleefd, geestig, schoon en krachtig klinken. In België heerscht dit belachelijke dwaalbegrip niet, wat den goeden smaak en het gezond
<pb n="277"/>verstand onzer schrijvers tot eer verstrekt. Wel laat de juistheid der uitdrukking er nu en dan te wenschen, verwaarloost men er veeltijds de fijne schakeeringen der zinverwante woorden, en slaagt men er niet altoos in de <hi rend="i">gallicismen</hi> te vermijden; doch Nederlandsch poogt men er vooral te zijn, waar het de beoefening der fraaie letteren geldt; en men zoude er zich schamen zoo redeloos de toevlucht tot eene vreemde taal te nemen, zoo noodeloos eene vreemde taal te radbraken. Is men er gedwongen, evenals in Holland, Fransch in de gesproken taal en in de dagbladen te dulden, men draagt zorg het streng uit de letterkunde te weren, dewijl men begrijpt, dat het alleen dienen kan, om haar ten verderve te leiden.</p>
<p>Wij zagen daareven, hoe men de taalvormen de taal zelve gelooft, en meent de laatste te kennen, als men de eerste in zijne macht heeft. Wonder nochtans! tusschen de lieden, die met de taalvormen zoo hoog loopen, treft men er aan, welke die vormen, dat is wat ons daarvan overblijft, op de onvergeeflijkste wijze veronachtzamen. Onder voorwendsel welluidender te zijn, knotten en kappen zij ongenadig alles af, wat hun ongeoefend of bedorven gehoor in den weg staat, en springen met onze verbuigingen zoo lichtvaardig om, dat zij eindigen met ware toonbeelden van stroefheid en wanluidendheid te worden. Neemt hunne boeken in handen, en gij zult op iederen regel blijken van dit schromelijk misbruik der vervormingen vinden. Hun hebben wij het te danken, dat <hi rend="i">eenen</hi> en <hi rend="i">eene</hi>
<pb n="278"/>op het punt zijn <hi rend="i">mythussen</hi> te worden, en dat de verbuiging onzer bijvoeglijke naamwoorden allengs achteruitgaat. De vormen <hi rend="i">ik</hi> en <hi rend="i">het</hi> worden door hen maar bij uitzondering voluit geschreven, en zij beginnen andermaal <hi rend="i">gij leefde, gij maakte</hi>, enz., ook in proza te bezigen. Kortom zij leggen het er inderdaad op toe, gelijk men spottend heeft aangemerkt, <hi rend="i">van den vader</hi> door <hi rend="i">van de vader</hi> te vervangen. Van die knottings- en afkappingswoede zijn wij Vlamingen insgelijks grootendeels bevrijd gebleven, en ik hoop dat wij 't zullen blijven; doch in Holland wint zij gedurig veld, wat al degenen met mij moeten bejammeren, die, bij den rijkdom, ook de lenigheid en buigzaamheid onzer heerlijke moedertaal naar waarde schatten.</p>
<p>Genoeg van de taal. Het zij mij vergund thans van een paar dwaalbegrippen te spreken, die meer bijzonder den stijl betreffen.</p>
<p>Het is eene, eilaas! onloochenbare daadzaak, dat de begrippen, welke men ten onzent, en inzonderheid in Vlaamsch België, van den stijl koestert, dikwerf alles behalve deugdelijk zijn. Voor sommige schrijvers en hunne vereerders bestaat geen goede stijl, dan de bloemrijke en de hoogdravende, of liever de overladen en gezwollen, want wat zij bloemrijken of dichterlijken en hoogdravenden noemen, is gewoonlijk niets anders. Men heeft al wel hun tegen te werpen, dat de uitdrukking in overeenstemming met de gedachten moet wezen, dat een der eerste vereischten tot een goeden stijl de gepastheid is, welke ons voor ieder onderwerp
<pb n="279"/>eene doelmatige stijlsoort doet kiezen. Zij willen niet beseffen, dat de eenvoudige stijl in zekere gevallen onontbeerlijk, en nog minder, dat hij zoo schoon als elkandere kan zijn, en dat, gelijk Cicero leert, niets moeilijker is dan hem met kunst aan te wenden. Stijve, gedwongen woordschikkingen, ronkende volzinnen, opgeblazen perioden, stapels van holle bijbenamingen, overtolligheid van dwaze en vergezochte figuren, ziedaar wat zij, trots de voorschriften der redekunst en het voorbeeld der meesters, verlangen, zelfs in die vakken, welke, gelijk de roman en de novelle, eene bij uitstek losse en gemakkelijke voordracht eischen. Ook zoude wijlen Swanenburg, bijaldien hij in onze dagen op zijne bas bromde, kans hebben door hen te worden opgehemeld, en zien zij medelijdig op dezulken neder, die met onze ouden, die met al de beroemde schrijvers van vroegeren en lateren tijd, der lieve eenvoudigheid de voorkeur geven op gemaaktheid, winderigheid en bombast. Hoe nadeelig deze dwaling werkt op den smaak van ons publiek en in de eerste plaats van menigen jongen letteroefenaar, komt de ondervinding ons alle dagen leeren. Zij maakt den lezer het spoor bijster, vervalscht zijne begrippen ten aanzien van stijlwaarde, doet hem goede hoedanigheden als gebreken veroordeelen, en verdiensten prijzen, waar onhebbelijkheden te gispen zijn. Zij brengt eindelijk verscheidene gewichtige lettervakken tot verval, daar zij natuurlijkheid en waarheid uit deze verbant, om gekunsteldheid en gemaaktheid in de plaats te stellen.</p>
<pb n="280"/>
<p>Een ander voornaam vereischte van den stijl is klaarheid en duidelijkheid. De schriften onzer ouden bezitten het mede in hooge mate, en onze groote Vondel kan, bij al zijne verhevenheid, onder dit opzicht, gelijk onder menig ander, niet genoeg geroemd worden. Vaak wordt deze voortreffelijke eigenschap, inzonderheid door de voorstanders der bestendige bloemrijkheid en hoogdravendheid, over het hoofd gezien. In hunne oogen verschilt zij weinig van gemeenheid; en, evenals ongeletterde dorpelingen eene leerrede te meer bewonderen, naarmate zij die minder verstaan, juichen zij gaarne een voordracht toe, welke in raadsels tot hen spreekt. Moedwillig gerekte volzinnen, waarin men tevergeefs den draad der gedachte poogt te volgen, ellenlange bepalingen, die iemand doen vreezen, dat hij nimmer het bepaalde zal bereiken, ziedaar hun ideaal. Ten onrechte wordt de vermoeiende duisterheid, welke daarvan het gevolg is, door oppervlakkige lezers der tale geweten. De arme misbruikte taal heeft aan die duisterheid, die onverstaanbaarheid niet de geringste schuld, maar wel de dwaling van hen, die deze eindelooze volzinnen en bepalingen schoonheden wanen, den waren aard der taal miskennen en het Nederlandsch verkrachten, om op hunne schriften eenen stempel van onverduwbaarheid te drukken.</p>
<p>Vreesde ik niet uw geduld op eene te harde proef te stellen, ik zoude op nog andere dwaalbegrippen kunnen wijzen. Ik zoude u kunnen herinneren, hoe men
<pb n="281"/>in onze literatuur meer dan in al andere dikwijls het krachtige met het overdrevene, het naïeve met het platte, het roerende met het overgevoelige of sentimenteele, het kiesche met het stijve verwart; hoe men niet immer wel begrijpt wat men door het nieuwe en oorspronkelijke te verstaan hebbe, en weleens het gewicht van deze en gene lettervakken loochent, wanneer ze niet in zekeren, verouderden, vorm worden behandeld. Ik meen echter genoeg te hebben gezegd, om u in mijn gevoelen te doen deelen, dat het tijd wordt ernstig aan het bezigen van krachtiger middelen te denken.</p>
<p>Waarin die middelen moeten bestaan en welke dienen aangewend, om de vorderingen der taal- en letterstudie in ruimeren kring te verspreiden, in het bereik te brengen van al wie onzen pogingen recht laat wedervaren, waag ik het niet u aan te duiden. Gelijk ik bij den aanvang zegde, zijn de meesten uwer beter voor die taak berekend, meer bevoegd, om den weg af te bakenen, die ons naar dit doeleinde voeren moet. Gerust mag ik derhalve de keus dier middelen aan uwe wijsheid overlaten, en mij met de hoop vleien de punten, waarop ik mij veroorloofde uwe aandacht te roepen, eerlang opgelost te zien ter gunste van de schoone zaak, die ons allen zoo nauw aan het hart ligt, ter gunste van den bloei en luister der Nederlandsche taal- en letterkunde.</p>
</div>
<div type="chapter">
<interpGrp>
<interp type="primair" value="18690000"/>
</interpGrp>
<pb n="282"/>
<head rend="h3">De rechtzinnigheid in de kunst<note n="(1)" place="foot">Redevoering gehouden in de eerste zitting van het XI<hi rend="sup">e</hi> Taal- en Letterkundig Congres de Leuven, in 1869.</note>.</head>
<p><hi rend="sc">Mijne Heeren</hi>,</p>
<p>Om den titel mijner voordracht te rechtvaardigen, zoude ik moeten spreken over de kunst in 't algemeen. Immers, zoowel den bouwheer en den beeldhouwer, als den schilder, den toonkundige en den tooneelspeler als den schrijver, is de rechtzinnigheid<note n="(2)" place="foot">In Holland bedoelt men door rechtzinnigheid bijna uitsluitelijk orthodoxie in zake van godsdienst. Ik acht het onnoodig aan te stippen, dat ik het hier enkel in de oorspronkelijke beteekenis, die van het Fransche <hi rend="i">sincérité</hi> bezig.</note> onontbeerlijk. Dan, het zoude mij te verre leiden, wilde ik de gewichtige stof, door mij gekozen, in gansch haren omvang behandelen. Daarom zal ik u de toelating vragen ze vooral van éene zijde te beschouwen, van die zijde namelijk, welke meer bijzonder den letteroefenaar aanbelangt.</p>
<pb n="283"/>
<p>Door rechtzinnigheid in de kunst, versta ik die hoedanigheid, welke den kunstenaar doet arbeiden, gelijk hij waarlijk denkt en gevoelt. Hij zal dus rechtzinnig zijn, Wanneer hij gemaakt noch conventionneel is; wanneer hij oorspronkelijkheid op prijs stelt, niemand zoekt na te bootsen, van geene mode rekening houdt, noch zich met het oog op stoffelijke of andere voordeelen laat in banden knellen; wanneer hij zijne kunst eerbiedigt, al geeft wat hij geven kan, zich in zijne scheppingen toont wat hij is, kortom zijne taak in geweten vervult.</p>
<p>Die rechtzinnigheid is den kunstenaar reeds daarom onontbeerlijk, wijl zij de eerste voorwaarde is voor het Welslagen zijner pogingen. Dat zij het inzonderheid den schrijver is, zal ik trachten te betoogen.</p>
<p>‘De kunst is lang, het leven kort,’ herhaalt men sedert vele eeuwen; en dit zeggen, waar voor elken kunstenaar, is het meer voor den schrijver, dan voor alle andere. Inderdaad, om de kunst met vrucht te beoefenen, om gewrochten te leveren, die aan de eischen der kunst voldoen en blijvende waarde bezitten, moet men in al de geheimen der kunst zijn ingewijd en, in de eerste plaats, het werktuig der kunst in zijne macht hebben, in de behandeling van dit werktuig bedreven zijn.</p>
<p>En welke geheimen zijn moeielijker te doorgronden, dan die der letterkunde? Welk werktuig wordt men ten koste van meerder arbeid en inspanning machtig, dan die taal, waarvan, zonder overdrijving, kan
<pb n="284"/>gezegd worden, dat geheel een menschenleven nauwelijks toereikend is, om ze ganschelijk aan te leeren?</p>
<p>Doch veronderstellen wij, dat iemand dit werktuig volkomen in zijne macht hebbe, dat hij de taal wete te plooien en te kneden naar willekeur. Volgt daaruit, dat de uitdrukking zijner gedachten nooit meer te wenschen laat? Dat hij altoos schrijft, gelijk hij denkt en gevoelt? Dat hij immer zegt wat hij zeggen wil, en zooals hij het zeggen wil?</p>
<p>Geenszins. Zelfs de befaamdste schrijvers zijn soms gedwongen hunne onmacht te bekennen, om bij middel van woorden hunne gewaarwordingen mede te deelen.</p>
<p>In een meesterstuk van Lessing, dat gij allen kent, in de <hi rend="i">Emilia Galotti</hi>, komt eene plaats voor, den voortreffelijken esthetieker meer dan waardig. Het is die, alwaar de schilder Conti het betreurt niet met de Oogen te kunnen malen. ‘Hoeveel,’ roept hij weemoedig uit, ‘hoeveel gaat niet verloren op den langen weg uit het oog door den arm in het penseel!’ Voor den schrijver wederom is die waarheid nog grooter, dan voor den beeldenden kunstenaar; want van het hart, dat voelt, en van het hoofd, dat denkt, door den arm en de hand in de pen is de weg langer, dan uit het oog in het penseel.</p>
<p>Indien nu de uitdrukking der gedachten, welke hij de zijne noemt, de mededeeling van het gevoel, dat inderdaad zijnen boezem kloppen doet, den schrijver zooveel zwarigheid biedt, oneindig moeilijker, onmo-<pb n="285"/>gelijk zal het hem wezen op treffende wijze gedachten uit te drukken, welke de zijne niet zijn, aandoeningen mede te deelen, welke hij niet heeft; om kort te gaan, denkbeelden en gewaarwordingen in te kleeden, welke hïj slechts veinst, en die, verre van de zijne te wezen, wellicht tegen zijne overtuiging aandruisen.</p>
<p><hi rend="i">Traduttore, traditore</hi> - vertaler, verrader, - zegt een Italiaansch spreekwoord, waarvan de juistheid door niemand wordt betwist. Waarom niet? Dewijl de ondervinding bewijst, dat het den vertaler nooit volkomen gelukt den oorspronkelijken tekst in zijne ganschheid weer te geven; dewijl al wie ernstig over de zaak nadenkt, noodzakelijk tot het besluit komt, dat het den vertaler, welke ook zijne bekwaamheid zij, onmogelijk is, juist zoo te denken en te gevoelen als de schrijver, dien hij poogt te vertolken.</p>
<p>Dat diezelfde moeilijkheid of liever onmogelijkheid, om zonder rechtzinnigheid de kunst met vrucht te beoefenen, eveneens voor den schilder, den beeldhouwer en andere kunstenaars bestaat, hebben wij dagelijks gelegenheid op te merken.</p>
<p>Veel wordt, b.v., geklaagd, dat de godsdienstige schildering in verval raakt, dat zij meer en meer achteruitgaat, ja dreigt eerlang te verdwijnen. Niet ten onrechte, voorwaar. De zoogenaamde godsdienstige tafereelen, welke tegenwoordig worden vervaardigd, zijn doorgaans alles behalve godsdienstig. Waarbij het komt? Zeker niet bij gebreke aan talent bij onze
<pb n="286"/>schilders, die in andere vakken voortbrengselen leveren, welke met de schoonste der <hi rend="sc">xvii</hi><hi rend="sup">e</hi> eeuw de vergelijking doorstaan. Waarbij dan? Men heeft het reeds dikwijls gezegd: eenvoudig hierbij, dat in de meeste hedendaagsche godsdienstige tafereelen geen spoor van rechtzinnigheid te vinden is; dat de meeste kunstenaars, die heden ten dage godsdienstige tafereelen vervaardigen, zelven niet godsdienstig zijn, althans niet zooals zij in hunne gewrochten willen schijnen, en derhalve zelven niet gelooven wat zij malen.</p>
<p>Ziedaar waarom ik geene tegenspraak vrees, wanneer ik zeg, dat de rechtzinnigheid den schrijver en iederen kunstenaar onontbeerlijk is. Zonder deze brengt hij geen werk voort, dat op den naam van echt kunstwerk kan aansprak maken. Met te arbeiden gelijk men niet denkt, met een ander na te bootsen of de eischen der mode in te volgen, kan men, wel is waar, eenigen tijd, vooral bij den grooten hoop, bijval vinden; maar die bijval is broos, daar het werk, dat hem geniet, de blijvende waarde mist, zonder welke geen duurzame bijval,wordt verkregen.</p>
<p>Maar niet alleen voor de duurzaamheid van den bijval eens kunstwerks; ook voor de duurzaamheid van het talent en den roem eens kunstenaars is er rechtzinnigheid noodig. In onze kunstgeschiedenis kan men, evenals in die van andere volkeren, een dubbeld verschijnsel waarnemen, op hetwelk ik uwe aandacht meen te moeten vestigen, daar het niet weinig geschikt is, om die bewering te staven.</p>
<pb n="287"/>
<p>Met de schoonste vooruitzichten betreedt een rijkbegaafd jongeling de baan der kunst. In eenige jaren weet hij zich de faam eens meesters te verwerven. Slechts toejuichingen weergalmen op zijne schreden: elke zijner pogingen is eene zegepraal. Zijne medeburgers zijn fier op een talent, dat, weldra gerijpt, belooft al zijne mededingers en voorgangers te overschaduwen; zijne reusachtige vorderingen voorspellen den vaderlande een genie, als nog geen aan den kunsthemel schitterde... Eilaas!... De belofte wordt niet vervuld, de voorspelling niet bewaarheid. Het talent des kunstenaars komt niet tot rijpheid. In het midden zijner loopbaan hebben de krachten hem begeven. Als man houdt hij op den weg des voortgangs stil; als grijsaard overleeft hij zijnen roem. Gelukkig nog, indien hij niet door eene reeks misgewrochten zijne vorige vereerders beschaamt en zijne vroegtijdige zegepralen doet vergeten.</p>
<p>Doch nevens hem zien wij andere jongelingen zich op het glibberige kunstpad wagen. Misschien minder rijk begaafd, zijn zij nochtans met het heilig vuur bezield. Zij werken onverpoosd. Hunne vorderingen zijn langzamer, maar zeker. Hunne pogingen worden niet met zoo luiden bijval bekroond; maar zij klimmen steeds hooger. Als mannen zijn zij in hunne volle kracht. Als de ander stilhoudt, stappen zij nog even moedig voort. Terwijl hij achteruitgaat, bereiken zij het verheven standpunt, dat men eens hem voorbeschikt waande, en dat hij niet heeft kunnen innemen.
<pb n="288"/>Reeds grijsaards, weten zij niet alleen den verkregpn roem te handhaven, maar dien nog te vermeerderen. De dood alleen kan aan hunne zegepralen een einde stellen.</p>
<p>Ik beken gereedelijk, dat oorzaken van verschillenden aard dit dubbeld verschijnsel kunnen te wege brengen. Vast gaat het evenwel, dat meesttijds onrechtzinnigheid en rechtzinnigheid hier zeer dikwijls de hand in het spel hebben, en dat voornamelijk aan haar die zoo verschillende uitslag moet geweten worden. Een blik op de geschiedenis der letterkunde zal het ten duidelijkste bewijzen.</p>
<p>In al de tijdvakken dier geschiedenis treft men schrijvers aan, die, door inborst en gemoedsgesteltenis, aanleg en geestesgaven, hoedanigheden en gebreken van alle andere onderscheiden, met elke overlevering afbreken, zich een eigen weg banen en, als het ware, zich hunnen tijdgenooten opdringen. Hun trant is niet altoos volstrekt goed; dikwijls is hij het maar betrekkelijk. Toch eindigen zij met het publiek er mede te verzoenen, want hij komt met hun karakter overeen: zij zijn rechtzinnig en brengen rechtzinnige werken voort. Wee echter den letteroefenaren, die, door den bijval dier geniale schrijvers verblind, zich verstouten denzelfden weg in te slaan! Zich tot de ellendige rol van nabootsers vernederende, vervaardigen zij enkel onrechtzinnige schriften en verslijten vóor den tijd, door de onophoudelijke worsteling met eenen vorm, die de hunne niet mag
<pb n="289"/>zijn, wijl hij, met hun karakter en hunnen aanleg niets gemeens hebbende, al spoedig hunne krachten uitput, hunnen geest verstompt, hun talent verlamt en lang vóor hunnen dood hen tot levende gestorvenen maakt. Men vrage zichzelven af wat ten onzent en elders van zoovele navolgers van Shakespeare en Cats, van Helmers en Byron, van Hugo en Lamartine geworden is, en het antwoord zal al het verderfelijke der onrechtzinnigheid in het helderste licht stellen.</p>
<p>Daarentegen zal een blik op het leven en streven van die voortreffelijke mannen, welke in onze letterkunde door hunne rechtzinnigheid hebben uitgemunt, ons overtuigen, dat zij vooral aan die rechtzinnigheid de onverwelkbare jeugd hunner schriften en de onverwelkbaarheid huns roems te danken hadden. Hooft en Cats schreven tot aan hunnen dood, zonder dat iets in hunne voortbrengselen verval van krachten verried. De groote Vondel vervaardigde zijnen <hi rend="i">Lucifer</hi> op meer dan zestigjarigen leeftijd, en hoevele meesterlijke gewrochten hij op dit pronkjuweel onzer literatuur volgen liet, hoef ik u niet te herinneren. Het talent van Bilderdijk en Tollens en anderen bleef zichzelve tot het einde toe gelijk... Doch wat wil ik van lang gestorven schrijvers gewagen? Zagen wij op vroegere congressen geen grijsaard in ons midden, wiens jeugdige ijver, krachtige geest en immer frisch talent slechts door zijne rechtzinnigheid in de kunst werden geëvenaard? En was niet het laatste en misschien rechtzinnigste werk van onzen onvergetelijken Van Lennep juist datgene,
<pb n="290"/>welk hem den luidsten, algemeensten en, mogen wij er bijvoegen, meest verdienden bijval konde verwerven?</p>
<p>Laat dan, Mijne Heeren, laat dan inzonderheid, gij, jonge letteroefenaren, rechtzinnigheid in de kunst uwe leus wezen. Zonder haar geen duurzame bijval, zonder haar geen duurzaam talent, zonder haar geene ware kunstgewrochten, zonder haar geene redding voor den kunstenaar!</p>
</div>
<div type="chapter">
<interpGrp>
<interp type="primair" value="18730000"/>
</interpGrp>
<pb n="291"/>
<head rend="h3">Onderwijs der kunstgeschiedenis<note n="(1)" place="foot">Voorgedragen op het XIII<hi rend="sup">de</hi> Nederlandsch Taal- en Letterkundig Congres, te Antwerpen, in 1873.</note>.</head>
<p><hi rend="sc">Mijne Heeren</hi>,</p>
<p>&nbsp;</p>
<p>Dat het niet genoeg is de stoffelijke welvaart eens volks te behartigen, dat men tevens zijne verstandelijke en zedelijke ontwikkeling dient te bevorderen, kan door niemand geloochend worden, wordt door niemand geloochend.</p>
<p>En echter handelt men veelal, in onze eeuw van stoffelijke beslommeringen, alsof die onloochenbare waarheid hadde opgehouden waarheid te zijn, alsof inderdaad de mensch alleen van brood konde leven.</p>
<p>Daar hebt gij het onderwijs.</p>
<p>Onder al degenen, die zich geroepen wanen, om er voor te ijveren, - en wie, in onze dagen, waant zich hiertoe niet geroepen? - is er wellicht geen, die niet verklaart, dat het juist daarom zoo gewichtig is, dewijl het alleen licht en beschaving kan verspreiden.</p>
<p>En nochtans, hoe is het ingericht? Hoe wordt het
<pb n="292"/>dagelijks, als het heet, verbeterd? Bijna uitsluitelijk met het oog op stoffelijke voordeelen.</p>
<p>Kan het anders?</p>
<p>Ofschoon zij het tegendeel verklaren en gedurig den mond vol hebben van de noodzakelijkheid zijner beschavende strekking, schijnen ook de verstandigste ijveraars het eens, om, waar het geldt hunne denkbeelden in practijk te stellen, het onderwijs te beschouwen als hoofdzakelijk bestemd ter bevordering van stoffelijke belangen.</p>
<p>Van daar grootendeels de misrekeningen, welke men weleens zelfs daar ondervindt, waar het meest voor het onderwijs gedaan wordt. Van daar ook de onverklaarbare en betreurlijke leemten, welke men ten onzent en elders in het onderwijs aantreft.</p>
<p>Het is op eene dier leemten, dat ik wensch uwe aandacht te vestigen.</p>
<p>Indien iets van den hoogen bloei getuigt, welke zoo vroeg reeds het aandeel was van het Nederlandsche volk, dan is het de warme liefde voor de kunst, waarmede het sedert eeuwen is bezield.</p>
<p>Die liefde moet in ons volk zeer sterk ontwikkeld zijn geworden, aangezien zij, spijt de ongunstige omstandigheden, welke het in den loop der tijden had te doorworstelen, tot den huidigen dage zoo levendig is gebleven.</p>
<p>Geen land ter wereld misschien, waar men zooveel met kunstgewrochten opheeft; geen, waar zooveel over kunst en kunstenaars wordt gesproken.</p>
<pb n="293"/>
<p>Hoe gemakkelijk ware het niet dien schoonen karaktertrek, die algemeene deelneming ten voordeele des vooruitgangs te benuttigen.</p>
<p>De kunst is - men heeft het duizendmaal gezegd, - een der krachtigst middelen, om een volk te verzedelijken. Hare voortbrengselen oefenen op al wie met gevoel voor het schoone en goede bedeeld is, den weldadigsten invloed uit.</p>
<p>Ziedaar wat de meeste lieden, welke zich voorstanders van het onderwijs noemen, vergeten, waaraan zij niet eens schijnen te denken.</p>
<p>Niet, dat het ons aan degelijk kunstonderwijs ontbreekt, verre van daar.</p>
<p>Ik ben de eerste om te bekennen, dat het kunstonderwijs in Noord- en Zuid-Nederland weinig te wenschen laat; om hulde te brengen aan de voortreffelijke gestichten, waarin het door verdienstelijke mannen wordt gegeven, en aan den schitterenden uitslag door hen verkregen.</p>
<p>Alleen zal ik doen aanmerken, dat die uitslag op de verstandelijke en zedelijke ontwikkeling onzes landaards den invloed niet uitoefent, dien men er zou mogen van verwachten.</p>
<p>Waarom niet?</p>
<p>Alweder dewijl het onderwijs in onze academiën en teekenschol en te zeer de bevordering van stoffelijke belangen ten doel heeft; dewijl die gestichten bijna uitsluitelijk dienen, om leerlingen te vormen, die in de beoefening der kunst een middel zien ter bevordering van die belangen.</p>
<pb n="294"/>
<p>Wat het benuttigen van het kunstgevoel der massa, het bevorderen der volksbeschaving door kunstonderwijs betreft, het is de zaak dier gestichten niet, althans niet rechtstreeks. Daarvoor zouden onze overige onderwijsgestichten moeten zorgen.</p>
<p>Wordt door deze daarvoor gezorgd?</p>
<p>Eilaas, Mijne Heeren, gij weet het!... Gij weet, dat zij over het algemeen zich om de kunst weinig bekreunen; dat in de beste het kunstonderwijs zich bij een luttel muziek en teekenen bepaalt.</p>
<p>Van de kunstgeschiedenis, van onze eigen kunstgeschiedenis, zoo gewichtig voor een volk, dat zoo groote kunstenaars, zoo verheven kunstwerken voortbracht en nog aan de kunst zijn zuiversten roem te danken heeft, wordt schier niet gerept.</p>
<p>Ik zal niet van onze lagere scholen gewagen. Hoezeer ik van meening ben, dat ook hier iets voor Nederlandsche kunstgeschiedenis zou kunnen gedaan worden, zal ik mij wel wachten het van onze onderwijzers te vergen. Men heeft in de laatste jaren - niet zelden tot nadeel hunner leerlingen, - hun zulke veelomvattende progamma's voorgeschreven, dat ik er eene gewetenszaak zoude van maken hunne verlegenheid door nieuwe eischen te vergrooten.</p>
<p>Maar in onze middelbare scholen, atheneums en collegiën, ja in onze hoogescholen, waar het voorzeker anders zou moeten zijn, ziet het er met die geschiedenis, aan de geschiedenis des vaderlands zoo nauw verwant, niet beter uit.</p>
<pb n="295"/>
<p>Men spreekt, in sommige kringen, zeer veel van de opwekking van het nationaal gevoel, van de noodzakelijkheid de Nederlandsche jeugd met de doorluchtige mannen van Nederland bekend te maken en aldus de liefde voor den geboortegrond en zijne istellingen aan te vuren; en daar, waar men, bij middel van de kunstgeschiedenis het heilzaamst in dien zin zou kunnen werken, wordt deze nauwelijks vermeld. Eenige onbeduidende en dikwijls leugenachtige bijzonderheden, de beroemdste namen betreffende, ziedaar al wat men noodig acht, om de leerlingen van het middelbaar en hooger onderwijs onze Van Eycks, Rubensen, Rembrandts, Ruysdaels, Van Dycks en andere helden onzer glorierijke kunstgeschiedenis te doen kennen, terwijl men nooit te veel zorg meent te kunnen wijden aan de studie van souvereinen, staats- en oorlogslieden, die op verre na zulke uitstekende diensten aan den voortgang, aan het menschdom niet bewezen.</p>
<p>En zoo komt het, dat wij, benevens een groot, misschien te groot getal kunstenaars, zoo weinig verlichte kunstminnaren tellen. Zoo komt het, dat in een land, alwaar iedereen over de kunst spreekt, zoo weinigen inderdaad bevoegd zijn, om over de kunst te spreken.</p>
<p>Die toestand, Mijne Heeren, is niet verblijdend. Hij is onwaardig van een volk, dat de kunst bemint, sedert eeuwen bemind heeft.</p>
<p>Hij is te betreurlijker, daar wij, benevens de leemte in het onderwijs, welke ik aanstipte, er nog andere hebben aan te stippen.</p>
<pb n="296"/>
<p>Vooreerst ontbreekt het ons, zoo al niet aan schriften, welke over de kunstgeschiedenis handelen, dan toch aan dezulke, die den oningewijden het verzuim der school kunnen vergoeden<note n="(1)" place="foot">Er zijn sedert het tijdstip, waarop deze redevoering werd voorgedragen, enkele werken in dien zin verschenen. Noemen wij slechts het <hi rend="i">Overzicht der Algemeene Kunstgeschiedenis</hi> van den Heer Julius Vuylsteke.</note>.</p>
<p>In de tweede plaats bewijzen onze kunstverzamelingen aan die geschiedenis de diensten niet, welke men zoude mogen verlangen.</p>
<p>Wij bezitten prachtige museums, waarin de kunstschatten van vroegeren en lateren tijd worden bewaard, om der wereld te toonen, dat wij, alhoewel een klein, toch een groot volk zijn, en om onze kunstenaars de baan te wijzen, die zij moeten bewandelen, om den roem des vaderlands te staven.</p>
<p>Konde men die museums derwijze inrichten, dat zij onze kunstgeschiedenis aanschouwelijk voorstelden, den gang aantoonden, dien de kunst sedert vijf eeuwen in Nederland gevolgd heeft, niet alleen de hoogere, ook de lagere klassen der Maatschappij zouden er veel kunnen in leeren.</p>
<p>Ongelukkig zijn de meeste onzer museums, zooals wij ze thans ingericht zien, ware doolhoven, waarin slechts hij, die den draad van Ariadne heeft, zijn weg vindt. Men moet òf kunstenaar, òf oudheidskundige zijn, om er niet in te verdwalen.</p>
<p>Dus, geen onderwijs der kunstgeschiedenis in de
<pb n="297"/>school, geene doelmatige schriften en gebrekkig ingerichte museums.</p>
<p>Nog eens, Mijne Heeren, die staat van zaken is onzer onwaardig.</p>
<p>Ik weet wat men mij zeggen zal:</p>
<p>In het middelbaar en het hooger onderwijs zijn de leervakken zoo talrijk, dat in de programma's geene plaats voor nieuwe overblijft; en onze museums, hoe rijk, zijn niet rijk genoeg, om onze kunstgeschiedenis aanschouwelijk voor te stellen.</p>
<p>Ik aarzel niet die dubbelde tegenwerping ongegrond te noemen.</p>
<p>Het onderwijs der kunstgeschiedenis is zoo gewichtig, dat men het niet verzuimen mag, al moest men des noods er een ander min gewichtig vak aan opofferen. Zoo oordeelt men er in Duitschland over, alwaar die geschiedenis in elke middelbare school wordt onderwezen, alwaar men geene hoogeschool aantreft, die niet haren leerstoel van kunstgeschiedenis hebbe.</p>
<p>Zou wat in Duitschland geschiedt, bij ons onmogelijk zijn?</p>
<p>Doch ik eisch zooveel niet.</p>
<p>Wat ik voor het oogenblik verlang, is niet de invoering van een nieuw vak. Men doe de geschiedenis des vaderlands beter, vollediger onderwijzen, en de kunstgeschiedenis zal, althans in hare hoofdtrekken, onderwezen worden.</p>
<p>Dat onze museums nog niet rijk genoeg zijn, om een bevredigend overzicht onzer kunstgeschiedenis te
<pb n="298"/>leveren, zal ik gereedelijk toegeven. Het is, volgens mij, eene reden te meer, om ze anders in te richten. De tegenwoordige inrichting is ja zeer geschikt, om hunne armoede onder sommige betrekkingen te bewinpelen, doch zal men ze daarom eene deugdelijke noemen? Integendeel.</p>
<p>Eene meer doelmatige zoude een dubbeld voordeel aanbieden. Zij zoude de studie der kunstgeschiedenis vergemakkelijken, in ieders bereik stellen en tevens de noodzakelijkheid aantoonen, om op het aanvullen der bestaande gapingen bedacht te wezen.</p>
<p>Ik meen der geachte vergadering in bedenking te mogen geven, of niets ter verbetering van den toestand zou kunnen beproefd worden, die ik het waagde te schetsen. Het regelings-comiteit oordeelde, dat een Nederlandsch Congres in de stad, die bij voortduring als de zetel der Vlaamsche School wordt beschouwd, niet mocht nalaten de behandeling van de belangen der Nederlandsche kunst in zijn programma op te nemen. Met op de punten, welke ik de eer had te bespreken, de aandacht der bevoegde overheid in te roepen, zoude het Congres, ik ben er van overtuigd, die belangen krachtig bevorderen.</p>
</div>
<div type="chapter">
<pb n="299"/>
<head rend="h3">Een weinig esthetiek.</head>
<p>Een verwijt, dat sommigen onzer kunstenaars reeds dikwijls, en niet ten onrechte, werd toegestuurd, is, dat zij niet genoeg denken, dat ze bij het kiezen en opvatten hunner onderwerpen vrij lichtzinnig te werk gaan en bijna uitsluitelijk aan de stoffelijke uitvoering hunne zorg wijden. Een tafereel, welk ik onlangs, op eene der tentoonstellingen in den Antwerpschen <hi rend="i">Cercle Artistique</hi>, zag, dwong mij nogmaals de bekentenis af, dat het verwijt in de meeste gevallen zeer gegrond is.</p>
<p>Het bedoelde tafereel was getiteld: ‘<hi rend="i">Asschewoensdag</hi>.’ Het stelde een kerel voor, die, in een vrouwen-costuum gehuld, in den vroegen morgen van dien dag, na gansch een nacht gemeene uitspatting, ik hoef niet te zeggen in welken toestand, waggelend huiswaarts strompelt.</p>
<pb n="300"/>
<p>Dat een dergelijk onderwerp, alles behalve esthetisch, derhalve niet zeer geschikt is, om het behagen te wekken, welk men van elk kunstwerk, van welken aard, eischen kan, spreekt van zelf. Behagen wekken was dan ook, zegden de vrienden des schilders, bij het vervaardigen van ‘<hi rend="i">Asschewoensdag</hi>,’ zijne bedoeling niet. Hij had, heette het, enkel eene les willen geven; hij had willen verzedelijken, en was daarin, volgens het oordeel dier vrienden, bijzonder wel geslaagd. Het zij zoo. Alleen vroeg ik mij af, of zulks in een schilderstuk genoeg is, en of de zedeles dan noodzakelijk zoo afzichtelijk, ik ging haast zeggen zoo walgelijk, moest wezen; of hij integendeel zijn doel niet beter zoude bereikt hebben, met wat minder hard, maar juister te treffen; of hij eindelijk niet verstandiger zoude gehandeld hebben met de les, volgens de eischen der esthetiek, aantrekkelijker in te kleeden.</p>
<p>&nbsp;</p>
<p>Ik betreurde te meer, dat hij het niet begrepen, dat hij integendeel gemeend had zijn onbehaaglijk onderwerp nog onbehaaglijker te moeten voorstellen, daar die kunstenaar, M. Carpentier, een dergenen was, van wier toekomst ik veel voor de kunst verwachtte, voor wier aanleg en talent ik waarlijk achting koesterde. Het zoude mij innig gespeten hebben, hadde hij op de nieuwe baan, thans voor de eerste maal door hem betreden, moeten voortdwalen. Het was in de hoop, dat de volgende regels hem zouden onder het oog komen en wellicht nopen, om tot de vroegere gezond realis-<pb n="301"/>tische strekking terug te keeren, die hem een verdienden bijval verwierf, dat ik mij de moeite getroostte ze neer te schrijven en ze in een Antwerpsch tijdschrift liet plaatsen.</p>
<p>Wil het zeggen, dat ik hem en anderen beletten wil soortgelijke onderwerpen te kiezen? Geenszins. Bijna alle onderwerpen zijn goed, als men ze goed opvat; want in bijna alle onderwerpen is poëzie, vooral waar men in het volle menschenleven grijpt, gelijk vader Goethe raadt. Wat ik dus alleen wil, is de jonge kunstenaars beletten die onderwerpen aldus te behandelen; is hen doen begrijpen, dat zij die anders moeten opvatten, dat zij, wanneer zij er zich aan wagen, ten minste meer moeten <hi rend="i">denken</hi> en wel zorg dragen ze op eene wijze uit te voeren, die er het werk van denkende kunstenaars van maakt.</p>
<p>&nbsp;</p>
<p>Is zulks mogelijk? Voorzeker. Ik zal het met een voorbeeld toonen.</p>
<p>Er bestaat van een Duitschen kunstenaar, A. Lüben, een niet algemeen bekenden, maar toch verdienstelijken genreschilder, een tafereel, dat denzelfden titel voert. Het onderwerp is volstrekt hetzelfde: Een gemaskerde dronkaard, die eerst des morgens - op Asschewoensdag, - huiswaarts keert. Doch welk hemelsbreed verschil van opvatting! Terwijl M. Carpentier zijn best schijnt te hebben gedaan, om zijn onderwerp zoo onaangenaam mogelijk te maken, heeft de Duitscher zich beijverd, om het onaangename bij
<pb n="302"/>middel van die schoone eigenschappen, welke men smaak, gevoel en geest noemt, te bewimpelen. Eene korte beschrijving van zijn gewrocht zal het nog beter doen beseffen.</p>
<p>Het is dan in den vroegen morgen van den dag na Vastenavond. In eene enge en kromme, doch schilderachtige steeg met zoogenaamde houten gevels en andere ouderwetsche huizen, poogt een kerel, die groote moeite heeft om op de been te blijven, met koddigen ernst het slot van de deur zijner woning te vinden. Hij draagt een rood eêlmanscostuum, niet vuil en slorderig, maar sierlijk en bijna smaakvol; zoodat zijn uiterlijk, alhoewel insgelijks een ver gevorderden staat van dronkenschap verradende, geenszins walgelijk is, als dat van den dronkaard bij M. Carpentier. Tenzelfden tijd leveren zijne waggelende houding, zijne verzopen tronie, domme gelaatsuitdrukking en vruchtelooze pogingen om den sleutel, dien hij in de hand heeft, in het deurslot te krijgen, geen terugstootenden, maar veeleer een lachwekkenden aanblik, die, wel is waar, aan het laag komieke grenst, maar toch niet laag komiek kan genoemd worden. Zijn hond zelf, die druipstaartend en met gebogen kop aan zijne zijde staat, en gelaten het einde der pogingen afwacht, om met den baas binnen te sluipen, draagt niet weinig bij, om den vermakelijken indruk te vergrooten.</p>
<p>&nbsp;</p>
<p>Edoch de dronkaard is niet alleen in de straat. De vrouw van een ijverigen werkman, die met den korf
<pb n="303"/>aan den arm en haar kleinen jongen aan den rok ter markt gaat, vooraleer den huisarbeid voort te zetten, woont het spectakel bij. Men kan het haar aanzien, dat zij de echtgenoote van den dronkaard in haar hart beklaagt en tevens tusschen dezen en haar oppassenden echtvriend, die lang munter en frisch naar zijn werk spoedde, vergelijkingen maakt, die geenszins ter gunste van den slemper uitvallen. De godvruchtige dame, die zich naar het kerkje aan het einde der straat begeeft, blikt met eene soort van afgrijzen, die van hare vroomheid, maar geenszins van hare goedhartigheid getuigt, op den ongelukkige neder, welke dien eigen nacht wie weet hoevele doodzonden op zijn geweten heeft geladen. Haar bejaarde dienaar eindelijk, een philosoof in livrei, die met het tamelijk groote kerkboek onder den arm, hare schreden volgt, gevoelt veleer medelijden met den armen dwaas, die aan valsche en duurgekochte genoegens op de voordeelen eener ordelijke en rustige levenswijze de voorkeur geeft.</p>
<p>&nbsp;</p>
<p>Er ligt, gelijk men ziet, mede eene zedeles in het tafereel van M. Lüben opgesloten. Zij is even welsprekend en krachtig, als die in het tafereel van M. Carpentier; maar zij is minder terugstootend, zij is, bij al hare waarheid en leerzaamheid, integendeel bevallig. Dat nu is kunst. Waar zijn kan schier iedereen, die juist ziet en een gezond oordeel bezit. De waarheid zoodanig inkleeden, dat zij nooit plat of gemeen wordt, dat
<pb n="304"/>zij aan het gevoel voor het schoone voldoet, moet het doel zijn van elken kunstenaar, die zijne verheven zending begrijpt; en 't zijn alleen de denkende kunstenaars, die gelijk M. Lüben, er in slagen dit doel te bereiken.</p>
<p>&nbsp;</p>
<p><hi rend="sc">einde</hi>.</p>
<cf>
<pb n="305"/>
<p>INHOUDSTAFEL.</p>
<p><table>
<row>
<cell role="header"/>
<cell role="header">Bladz.</cell>
</row>
<row>
<cell>Te zijn of niet te zijn</cell>
<cell>7</cell>
</row>
<row>
<cell>Jacques Cazotte en <hi rend="i">le Diable Amoureux</hi></cell>
<cell>53</cell>
</row>
<row>
<cell>Eduard III en de Gravin van Salisbury</cell>
<cell>132</cell>
</row>
<row>
<cell>Bret Harte</cell>
<cell>164</cell>
</row>
<row>
<cell>Shakespeare en Charles Lamb</cell>
<cell>199</cell>
</row>
<row>
<cell>Alexandre Dumas fils, als Zedenmeester</cell>
<cell>242</cell>
</row>
<row>
<cell>Over het Realismus in de Letterkunde</cell>
<cell>261</cell>
</row>
<row>
<cell>Over eenige Dwaalbegrippen in de Nederlandsche Taal- en Letterkunde</cell>
<cell>272</cell>
</row>
<row>
<cell>De Rechtzinnigheid in de Kunst</cell>
<cell>282</cell>
</row>
<row>
<cell>Onderwijs der Kunstgeschiedenis</cell>
<cell>291</cell>
</row>
<row>
<cell>Een weinig Esthetiek</cell>
<cell>299</cell>
</row>
</table>
</p>
<pb rend="blank" n="306"/>
</cf>
</div>
</body>
</text>

</TEI.2>