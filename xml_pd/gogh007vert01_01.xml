<?xml version="1.0" encoding="UTF-8"?>
<!DOCTYPE TEI.2 PUBLIC "-//DBNL//DTD TEI.2 XML//NL" "https://www.dbnl.org/xml/dtd/teixlite.dtd">
<TEI.2>
<teiHeader>
<fileDesc>
<titleStmt>
    <title type="main">Vertellingen van een Surinaamschen vogel</title>
    <author>Christina van Gogh</author>
</titleStmt>
<editionStmt>
<p>GEBRUIKT EXEMPLAAR</p>
    <p>exemplaar universiteitsbibliotheek Amsterdam, signatuur: 1336 J 4</p>
<p>&nbsp;</p>
<p>ALGEMENE OPMERKINGEN</p>
    <p>Dit bestand biedt, behoudens een aantal hierna te noemen ingrepen, een
        diplomatische weergave van <hi rend="i">Vertellingen van een Surinaamschen vogel</hi> van Christina van Gogh uit 1864. Vanaf pagina 9 gaat de paginanummering van het boek over van Romeinse naar Arabische cijfers.</p>
<p>&nbsp;</p>
<p>REDACTIONELE INGREPEN</p>

<p>Bij de omzetting van de gebruikte bron naar deze publicatie in de dbnl is een aantal delen van de tekst niet overgenomen. Hieronder volgen de tekstgedeelten die wel in het origineel voorkomen maar hier uit de lopende tekst zijn weggelaten. Ook de blanco pagina's (p. *2 en IV) zijn niet opgenomen in de lopende tekst.</p>
    <p>&nbsp;</p>
    <p><hi rend="b">[pagina ongenummerd (p. *1)]</hi></p>
        <p>Vertellingen van een SURINAAMSCHEN VOGEL DOOR Christina van Gogh.</p>
        <p>Met gekleurde platen.</p>
        <p>AMSTERDAM, P.M. VAN DER MADE.</p>
    <p>&nbsp;</p>
    <p><hi rend="b">[pagina <hi rend="i">I</hi>]</hi></p>
        <p>VERTELLINGEN VAN EEN SURINAAMSCHEN VOGEL.</p>
    <p>&nbsp;</p>
    <p><hi rend="b">[pagina <hi rend="i">II</hi>]</hi></p>
        <p>Gedrukt bij P.M. VAN DER MADE, te Amsterdam.</p>
       
    <p>&nbsp;</p>
    <p><hi rend="b">[pagina <hi rend="i">III</hi>]</hi></p>
        <p>VERTELLINGEN VAN EEN SURINAAMSCHEN VOGEL. DOOR CHRISTINA VAN GOGH.</p>
        <p>Met gekleurde platen.</p>
        <p>AMSTERDAM, P.M. VAN DER MADE.</p>
    <p>&nbsp;</p>
    <p><hi rend="b">[pagina <hi rend="i">V</hi>]</hi></p>
        <p>INHOUD.</p>
        <p><table>
            <row>
                <cell>Voorwoord</cell>
                <cell>Bladz. <hi rend="sc">vii</hi></cell>
            </row>
            <row>
                <cell>Inleiding</cell>
                <cell>Bladz. 9</cell>
            </row>
        </table></p>
        <p>DE SURINAAMSCHE VOGEL.</p>
        <p><table>
            <row>
                <cell>Eerste Avond</cell>
                <cell>Bladz. 17</cell>
            </row>
            <row>
                <cell>Tweede Avond</cell>
                <cell>Bladz. 23</cell>
            </row>
            <row>
                <cell>Derde Avond</cell>
                <cell>Bladz. 29</cell>
            </row>
            <row>
                <cell>Vierde Avond</cell>
                <cell>Bladz. 38</cell>
            </row>
            <row>
                <cell>Vijfde Avond</cell>
                <cell>Bladz. 45</cell>
            </row>
            <row>
                <cell>Zesde Avond</cell>
                <cell>Bladz. 56</cell>
            </row>
            <row>
                <cell>Zevende Avond</cell>
                <cell>Bladz. 63</cell>
            </row>
        </table></p>
    <p>&nbsp;</p>
    <p><hi rend="b">[pagina <hi rend="i">VI</hi>]</hi></p>
        <p><table>
            <row>
                <cell>Achtste Avond</cell>
                <cell>Bladz. 68</cell>
            </row>
            <row>
                <cell>Negende Avond</cell>
                <cell>Bladz. 80</cell>
            </row>
            <row>
                <cell>Tiende Avond</cell>
                <cell>Bladz. 89</cell>
            </row>
            <row>
                <cell>Elfde Avond</cell>
                <cell>Bladz. 96</cell>
            </row>
            <row>
                <cell>Twaalfde Avond</cell>
                <cell>Bladz. 101</cell>
            </row>
        </table></p>
<p>&nbsp;</p>
</editionStmt>
<publicationStmt>
<availability>
<p>2008 dbnl</p>
<p>&nbsp;</p>
</availability>
    <idno>gogh007vert01_01</idno>
</publicationStmt>
<notesStmt><note>ebook</note></notesStmt><sourceDesc>
    <p>Christina van Gogh, <hi rend="i">Vertellingen van een Surinaamschen vogel</hi>. P.M. van der Made, Amsterdam z.j. [1864] </p>
<p>&nbsp;</p>
</sourceDesc>
</fileDesc>
<encodingDesc>
<p>DBNL-TEI 1</p>
</encodingDesc>
       <ebook>
           <bibl>
               <title type="main">Vertellingen van een Surinaamschen vogel</title>
               <author>Christina van Gogh</author>
               <idno type="isbn"></idno>
               <idno type="nur"></idno>
               <imprint>
                   <date></date>
                   <publisher></publisher>
                   <pubPlace></pubPlace>
               </imprint>
           </bibl>
           <idno type="isbn"></idno>
           <idno type="nur"></idno>
           <availability>
               <p></p>
           </availability>
           <order>
               <price curr="euro"></price>
               <link></link>
           </order>
           <blurb><p></p></blurb>
           <titlepage><p></p></titlepage>
           <colofon><p></p></colofon>
       </ebook>
       <pod>
           <bibl>
               <title type="main">Vertellingen van een Surinaamschen vogel</title>
               <author>Christina van Gogh</author>
               <idno type="isbn"></idno>
               <idno type="nur"></idno>
               <imprint>
                   <date></date>
                   <publisher></publisher>
                   <pubPlace></pubPlace>
               </imprint>
           </bibl>
           <idno type="isbn"></idno>
           <idno type="nur"></idno>
           <availability>
               <p></p>
           </availability>
           <order>
               <price curr="euro"></price>
               <link></link>
           </order>
           <blurb><p></p></blurb>
           <titlepage><p></p></titlepage>
           <colofon><p></p></colofon>
       </pod>

<revisionDesc>
<change>
<date>2008-05-19</date>
<respStmt>
<name type="person">AS</name>
</respStmt>
<item>colofon toegevoegd</item>
</change>
</revisionDesc>
</teiHeader>
<text>
<interpGrp>
    <interp type="primair" value="gogh007vert01"/>
<interp type="primair" value="surin01"/>
</interpGrp>
<body>

<div type="chapter">
    <pb n="t.o. II"/>
    <p><figure>
        <p><xptr to="gogh007vert01ill01.gif"/></p><figDesc>Steendr v. P W M Trap</figDesc></figure></p>
    <div type="section">
<pb n="VII"/>
<head rend="h3">Voorwoord.
<lb/>
Een brief aan de Nederlandsche jeugd.</head>
<p><hi rend="sc">Jeugdige landgenooten</hi>!</p>
<p>&nbsp;</p>
<p><hi rend="i">Toen ik nog op den vaderlandschen bodem ademde en onder het vreedzame ouderlijke dak genoegelijk mijne levensdagen sleet, omringd door vrienden en magen, die ik liefhad en wier aandenken mij nog steeds dierbaar is, - toen, lieve jeugd! mogt ik mij soms uren, ja dagen lang, met u bezig houden; u mededeelen wat ik had gezien en opgemerkt; u verhalen van menschen en kinderen, die God en de deugd liefhadden; u opwekken, om de goede voorbeelden van braven en edelen te volgen en uw hart toch rein te houden van de smet der zonde en der ondeugd</hi>.</p>
<p><hi rend="i">Dat waren voor mij uren van waar genot, uren van vreugde, die ik honderde malen in den geest terugroep en die ik, helaas!</hi>
<pb n="VIII"/><hi rend="i">reeds meer dan acht jaren te vergeefs terugwensch. Dat gemis bevochtigde somwijlen mijne oogen met tranen en vervulde mijne ziel met weedom! Thans is het mij als ware het onmogelijk, de levendige begeerte, mij nog eenmaal met u bezig te houden, langer te onderdrukken</hi>.</p>
<p><hi rend="i">Ik wil andermaal de pen opvatten, u allen in den geest rondom mij scharen en u uit den vreemde toespreken, in de hoop, dat gij mij ook thans zult willen aanhooren, en in het vertrouwen, dat mijne stemme uit het verafgelegen Suriname u liefelijk in de ooren zal klinken!... Eenmaal hebt gij uwe aandacht verleend aan de ‘Vertellingen van eene Vlieg’, wilt thans u scharen rondom een Surinaamschen Vogel en luisteren naar hetgeen hij u zal verhalen... en wijdt daarbij eenige vlugtige gedachten aan haar, die u liefheeft, aan</hi></p>
<p>&nbsp;</p>
<p><hi rend="sc">Paramaribo</hi>.</p>
<p>CHRISTINA VAN GOGH.</p>
</div></div>
<div type="chapter">
<pb n="9"/>
<head rend="h3">Inleiding.</head>
<p>Lieve jeugd! Gij hebt zeker wel eens een papegaai gezien of gehoord hoe aardig deze vogels kunnen praten? Herinneren zich eenigen uwer niet, dat er een bij tante Louize of bij oom Willem in de tuinkamer stond, of dat er een was bij grootvader op de buitenplaats, gezeten in eene groote koperen kooi, zich steeds wiegelende in een daarin hangenden ring van hetzelfde metaal? Zoo ja, dan weet gij ook, dat het een fraaije, groene vogel is, en dan hebt gij u ook zeker meer dan eens vermaakt met zijn aardig gesnap en gelagchen om zijn vreemden tongval? Zulk een schoone, groene vogel zal in dit werkje tot u spreken. Ik heb op eene zeer toevallige wijze kennis met hem gemaakt en alles wat hij mij vertelde naauwkeurig opgeteekend, ten einde het u later te kunnen mededeelen.</p>
<p>Suriname is het vaderland van deze vogels. Men ziet daar die gevederde luchtbewoners bij honderden in de bosschen, ja,
<pb n="10"/>er ligt in de rivier de Corantijn zelfs een eiland, dat den naam van Papegaaijen-Eiland draagt. Ook in de nabijheid der stad kan men hen dikwijls zien rondvliegen en hun schetterend geluid hooren. Doch zij zijn niet allen even mooi en even goed bespraakt; het laatste ten gevolge van eene zeer natuurlijke oorzaak, namelijk: dat niet allen de eer genieten, om in de huizen der ingezetenen te worden opgenomen en aangekweekt en eene opvoeding te krijgen volgens hun aard. Het gaat met deze vogels even als met u, lieve kinderen. Indien men u in het wild liet rondloopen, dan zoudt gij onwetend, dom en onbeschaafd blijven en van God noch Zijne geboden iets weten. Maar nu, dewijl liefderijke ouders, betrekkingen en vrienden uwe ontwikkeling ter harte nemen, wordt gij beschaafd en bekwaam in velerlei zaken. Beseft daarom, o lieve kinderen! uw voorregt, als u eene goede opvoeding ten deel valt! Dankt den goeden God voor Zijne liefde en goedheid! Hebt eerbied, ontzag en erkentelijkheid voor allen, die in de zorgen voor uwe opleiding deelen! En boven alles, besteedt den tijd uwer kindschheid nuttig, opdat het berouw nimmer aan uw hart knage!</p>
<p>Alvorens mijn groene vogel met vertellen zal aanvangen, zal ik u een vlugtigen blik doen slaan op Suriname, opdat gij u beter zult kunnen voorstellen, hoe het land dier groene vogels er uitziet.</p>
<p>Nederlandsch Guyana, of de kolonie Suriname, ligt op de Noordelijke kust van Zuid-Amerika, in de verzengde luchtstreek, en grenst ten Noorden aan den Atlantischen oceaan, ten Oosten aan de rivier de Marowijne, ten Westen aan de
<pb n="11"/>rivier de Corantijn, en ten Zuiden aan het keizerrijk Brazilië. De bevolking bedraagt tusschen de 52 en 53 duizend zielen.</p>
<p>Suriname is een schoon land, door 8 rivieren doorsneden, zeer vruchtbaar, groot en uitgestrekt, zoodat er wel miljoenen menschen zouden kunnen wonen en hun brood vinden, als zij de gelegenheid maar konden vinden, om er te komen, en den lust gevoelden, om den vruchtbaren grond te bearbeiden, die doorgaans honderdvoudigen oogst oplevert. Behalve het suikerriet, de koffij, de cacao en de katoen, brengt dit land nog tallooze andere produkten voort: Vele houtsoorten leveren de uitgestrekte bosschen op; de palm en kokosnoot groeijen hier welig; de zoo gezochte arrowroot en nuttige gomma worden hier dagelijks bereid; de bananen en vele andere aardvruchten laten zich gemakkelijk aankweeken, even als rijst en meer dergelijke eetwaren. Vruchtboomen vindt men er te veel om op te noemen, wier aankweeking zeer gemakkelijk is: een zaadje in den grond geworpen of bij toeval daarin gevallen, ontkiemt spoedig en wast tot een boom, die vruchten voortbrengt, zonder dat hij behoeft ingeënt te worden. Bloemen zijn er talloos, fraai en schitterend van kleur, doch meestal zonder geur. De bosschen wemelen van wild, als: buffels, zeekoeijen, pingos of pakieren, watervarkens, zoogenaamde hazen en konijnen, de luiaard, mierenvreter, enz. Ook treft men er verscheurende dieren in aan, als tijgers, wilde honden, buitelratten, slangen en een aantal apen.</p>
<p>Aan den oever der rivieren en in de zwampen vindt men veel visch, ook schildpadden, kreeften, krabben en garnalen.</p>
<p>Tallooze insekten gonzen door de lucht, als schoone vlinders,
<pb n="12"/>kapellen, bloemzuigers, mieren, kakkerlakken, duizendbeenen, muskieten, schorpioenen, spinnen, manpieren, enz., en schoone vogels ziet men bij honderden, als: de bontgekleurde raaf, den rooden flamingo, den zwarten zonvogel, den groenen papegaai, den zingenden kanarie, de kolibrietjes en zoo vele anderen.</p>
<p>De jagt en visscherij staan er voor ieder open, zoowel voor den slaaf als voor den vrije, voor den vreemdeling zoo goed als voor den inboorling. Wie lust gevoelt tot jagen en visschen, kan dit zoo veel en zoo lang doen als hij wil en waar en wanneer het hem goeddunkt, zonder verpligt te zijn, zich van eene akte te voorzien.</p>
<p>De warmte van het klimaat, hoewel niet zonder invloed op den Europeaan, is niet zoo drukkend en onaangenaam als men zich wel in Europa voorstelt. De avonden zijn er, als tot eene vergoeding voor de hitte des dags, doorgaans koel, frisch en zeer aangenaam. Het is waar, het regent er veel en zwaar, en deze vochtigheid verwekt veel verkoudheid; doch als men behoedzaam is en goede voorzorgen neemt, kan men zich gemakkelijk vrijwaren voor de lastige gevolgen dezer vochtigheid. Maar hoe 't ook zij, volmaakt vindt men het nergens; een paradijs op aarde bestaat niet meer. Ik herhaal mijn vroeger gezegde: Suriname is een schoon land, rijk door de natuur begiftigd, groot en vruchtbaar genoeg, om bij geringe inspanning aan honderdduizende menschen een ruim bestaan te verschaffen.</p>
<p>Paramaribo, aan den mond van de rivier de Suriname gelegen, is de eenige en bij gevolg de hoofdstad der kolonie, met 20,000 inwoners. Het is eene der schoonste Oostersche steden,
<pb n="13"/>met zes kerken, een schouwburg, een gouvernementshuis en andere openbare gebouwen.</p>
<p>De jaargetijden wisselen elkander af en zijn onderscheiden in een kleinen en een grooten regentijd en in een kleinen en een grooten droogen tijd. Na het einde van den grooten regentijd waaijen er veelal drukkende en ongezonde Zuid-Oostenwinden. Voortdurend heerscht echter de zomer, en de werking der natuur wordt door geen kouden winter afgebroken. De boomen zijn steeds versierd met eene rijke bladerenkroon; de gerijpte goudgele oranjeappel lokt aan den eenen tak den aanschouwer tot plukken uit, terwijl aan den anderen tak de welriekende bloesems een aangenamen geur verspreiden, en de nog groene vrucht half onder het jong gebladerte verscholen ligt.</p>
<p>Vóórdat de Surinaamsche vogel met verhalen zal aanvangen, moet ik u ook nog mededeelen waar en op welke wijze ik kennis met hem maakte.</p>
<p>Paramaribo was, sedert mijne aankomst in de kolonie, de stad mijner inwoning. Aan het huis, eertijds door mij bewoond, grensde een groote tuin, benevens eene fraaije, ruime plaats. In het midden van deze plaats stond een prachtige amandelboom, wiens breede takken zich wijd uitspreidden, zoodat de banken, rondom den boom staande, geheel overschaduwd werden en eene koele en frissche zitplaats aanboden, zelfs te midden van de hitte des dags, doch vooral tegen het vallen van den avond. Als de dag ten einde was gespoed, zocht en vond ik op deze lievelingsplaats dikwijls eenige verademing van den arbeid. Het gebeurde niet zelden, dat de eene of andere mijner buren of bekenden mij aldaar een
<pb n="14"/>kortstondig bezoek kwam brengen en met mij het genot deelde der koele en verkwikkende avondlucht. Zoo gebeurde het eens, dat zich eene onbekende bij mij nederzette en, na de gewone begroeting en bekendmaking, mij begon te beklagen over mijn verlaten toestand, zoo als zij het noemde, en mij voor zeer ongelukkig verklaarde, omdat ik zoo ver van mijn vaderland in den vreemde moest omzwerven. ‘En dat nog wel,’ voegde zij er bij, ‘in een land zoo ellendig als Suriname, waar zoo weinig geluk en vreugde wonen.’ Bemerkende dat ik haar niet antwoordde, en daaruit afleidende dat ik met aandacht naar haar luisterde, scheen zij dit als eene aanmoediging te beschouwen en vervolgde bedaard haar nietig gesnap. Het land harer geboorte werd meêdoogenloos door haar verguisd, de gewoonten veracht, de inwoners gelasterd en verworpen als geheel onwaardigen. In één woord, Suriname en zijne inwoners werden door haar geschetst in bewoordingen, die mij onwillekeurig eene huivering aanjoegen. Ik zag haar met bevreemding aan, terwijl tranen langs mijne wangen vloeiden, en luisterde naar hare rede als naar het geluid van eene eentoonig klinkende schel, die een akeligen indruk achterlaat. - Met welk doel sprak zij zóó tot mij, eene vreemdelinge, over het land harer geboorte en over hare landgenooten? Was het om mij haat in te boezemen of om mij te ontmoedigen? Hoe het ook zij, ik verheugde mij, toen zij afscheid van mij nam en heenging, en barstte in tranen uit, ten gevolge van de onaangename stemming, waarin zij mij gebragt had. Ik kon in de eerste oogenblikken niet geregeld denken en sloeg een somberen blik in de toekomst. - Op eens hoorde ik eenig geritsel in den
<pb n="15"/>boom, waaronder ik was gezeten; ik sloeg verschrikt de oogen op en zag bij het zachte licht der maan een schoonen, groenen papegaai op een der lage takken voor mij zitten. Hij wenschte mij vriendelijk ‘goeden avond’, en sprak mij met de volgende woorden aan: ‘Laat u niet ontmoedigen door het ijdele gesnap der onnadenkende, die u zoo even verliet; ruk den angel uit uwe borst, welke zij er zoo moedwillig in heeft gestoken, vóórdat het gif zich verspreidt en eene ongeneeslijke wonde te weeg brengt. Suriname is, even als alle gedeelten des aardbols, een land, waar het goede en het kwade tegenover elkander staan; waar voor- en tegenspoed elkander afwisselen. Het geluk of ongeluk van den mensch bepaalt zich niet tot den grond, dien hij bewoont, maar moet in hem zelven gezocht worden; de mensch heeft het dikwijls aan zich zelven te wijten, of het hem goed of kwaad gaat, al naar mate hij zich aan zonde of deugd overgeeft. En wat de inwoners van Suriname betreft, men vindt onder hen, even als overal, goeden en kwaden, slechten en deugdzamen, door en bij elkander. Geloof mij, als ik u verzeker, dat gij hier vele goede en brave inboorlingen zult aantreffen, edele menschen, vol van hulpvaardigheid en opofferende liefde. Veroordeel hen niet, zoo lang zij u nog onbekend zijn; valt hen ook niet hard over de slavernij! Het tegenwoordige geslacht heeft die niet ingesteld; dat deden zijne voorouders in ruwer tijden met ruwer zeden. Van kindsbeen af gewoon, slaven rondom zich te zien, komt de slavernij hen niet als een gruwel voor, te meer dewijl de slaven hier zeer goed worden behandeld en soms veel beter lot hebben dan duizenden handwerkslieden en armen in Europa.’</p>
<pb n="16"/>
<p>Ik was verbaasd over de rede van den vogel en kon in het eerst geen woord uitbrengen, om hem mijne bevreemding te betuigen. ‘Hoe kunt gij dat alles zoo weten?’ vroeg ik ten laatste; ‘gij, een eenvoudige vogel!’ - ‘Omdat ik de halve wereld heb doorgereisd, veel heb gehoord, gezien en ondervonden,’ antwoordde hij mij. ‘Zoo gij lust mogt gevoelen, zal ik u mijne levensgeschiedenis vertellen en u deelgenoot maken van al mijne opmerkingen,’ liet hij er verder op volgen. - ‘Ach ja, lieve vogel!’ riep ik verblijd, ‘doe dat; gij zult er mij veel vermaak door verschaffen. Ik zal met alle mogelijke aandacht naar u luisteren.’ - Mijne geestdrift scheen hem te bevallen; hij maakte afspraak met mij, om elken avond, als het mooi weer zou zijn, elkander tegen zeven ure onder den boom te ontmoeten. Wij voldeden getrouw aan de gemaakte afspraak, tot genoegen van beiden.</p>
<p>Elk volgend hoofdstuk bevat het verhaal van één avond. - Mijne taak is voor ditmaal afgedaan. Wat er nu verder volgen zal, zijn de vertellingen van</p>
</div>
<div type="chapter">
<pb n="17"/>
<head rend="h2">Den Surinaamschen vogel.</head>
<head rend="h3">Eerste Avond.</head>
<p>Ruim veertig jaar geleden werd ik geboren op het Papegaaijen-Eiland, en toen ik tien dagen oud was, nam een ruwe Indiaan mij meêdoogenloos uit het ouderlijke nest en voerde mij met mijn broeder naar een Indianen-kamp, waar hij ons in een naauw kooitje opsloot; wij werden op eene onaangename wijze gevoederd en treurden zeer over het gemis der ouderlijke teederheid. Vier dagen later stierf mijn broertje, en dien ten gevolge vermeerderde mijne droefenis zeer. Ik wilde geen voedsel gebruiken, werd ziek en zou zeker gestorven zijn, als de Indiaan, die mij had weggevoerd, mij niet zoo zorgvuldig had verpleegd. Ten laatste deed ik moeite, om mij in mijn droevig lot te schikken, en slaagde daarin, hoewel ik weinig behagen vond in de levenswijze der onbeschaafde menschen, bij welke ik was, en die zich kenmerkten door ruwheid en onwetendheid.
<pb n="18"/>Zulk een Indianen-kamp of dorp ziet er regt onoogelijk uit; een zeker aantal pina-hutten staat onregelmatig naast of bij elkander. In deze hutten heerscht steeds de grootste wanorde; het huisraad bestaat hoofdzakelijk uit een paar grove hangmatten, eenige aarden potten en waterkannen, uitgeholde kalebas-schillen, een boog met pijlen, een geweer en wat tuingereedschap, alles verward, door en op elkander. - Deze Indianen loopen altijd geheel zonder kleederen; zij leven hoofdzakelijk van de jagt en visscherij en drinken zich gaarne dronken, zelfs zoodanig, dat zij dikwijls aan heel jonge kinderen dram te drinken geven. - Zij maken hangmatten, aarden potten en kannen, van hout gevlochten waaijers, zeeften, enz. Als zij van deze voorwerpen een zekeren voorraad hebben, brengen zij ze naar de in de nabijheid gelegen plantages, naar militaire posten of naar de stad, en verruilen ze tegen dram of huiselijke benoodigdheden. Aan deze gewoonte had ik mijne verlossing uit dit akelige verblijf te danken. - De Indiaan, die mij had weggevoerd en opgekweekt, had mij ook leeren praten, en zoodra ik eenige merkelijke vorderingen had gemaakt, nam hij mij mede op reis. Wij kwamen weldra op eene schoone en groote suikerplantage, <hi rend="i">Onvoldaan</hi> geheeten. Ik werd, ten gevolge van ruilhandel, spoedig het eigendom van den heer van Marken, voor de helft eigenaar en tevens direkteur der plantage, die mij aan zijn tienjarig zoontje Arnold ten geschenke gaf. Ik was zoo innig verblijd over deze gelukkige lotsverwisseling, dat ik mijn uiterste best deed met fluiten en snappen, ten einde het hart van mijn nieuwen meester te winnen, waarin ik volkomen slaagde, zoodat hij mij weldra boven alles lief kreeg en eene
<pb n="19"/>veel mooijer kooi voor mij liet maken, dan waarin ik tot nu toe had gezeten, en die voorzien was van een ring, waarin ik mij naar hartelust kon heen en weêr wiegelen. Mijn jonge meester was een aardige knaap, bruin van kleur, met fijne wezenstrekken, zwart haar en vriendelijke oogen van dezelfde kleur. Hij was regt in zijn schik, toen de Neger, die de nieuwe kooi bragt, mij er in plaatste, en ik mijne blijdschap toonde door helder te fluiten en vrolijk te schateren. Hij oefende veel geduld met mij en hield zich uren lang achter elkander met mij bezig, zoodat ik bijzonder gaauw leerde praten en de verwondering van ieder opwekte. Weldra was ik ook zoo tam en mak geworden, dat de deur mijner kooi voor immer ontsloten werd, en ik naar willekeur kon uit- en invliegen. Overal, waar de kleine Arnold ging, volgde ik hem, naar buiten, in den tuin, in het kookhuis, rondom en in des direkteurs woning, in huis-, in eet- en slaapkamer; kortom, overal vloog en liep ik ongestoord heen. Zoo als ik reeds vroeger zeide, de plantage heette <hi rend="i">Onvoldaan</hi>, en zoo ooit eene plaats een naam droeg, die de geaardheid van haar bewoner deed kennen, dan was het deze plantage, want van Marken scheen nooit voldaan over zijne slaven, over de natuur, hare voortbrengselen, de werkzaamheden, noch over zich zelven; hij morde en klaagde altijd, was steeds norsch en ontevreden en vloekte en knorde immer, zelfs op den lieven, goedhartigen Arnold, zijn eenig kind. De arme knaap had in het huis van zijn rijken vader een waarlijk droevig lot; zijn vader gaf hem wel nu en dan eenige blijken van liefde, maar dat weinige goede werd door zeer veel kwaad overschaduwd. In den beginne kon
<pb n="20"/>ik maar niet begrijpen, waarom de heer van Marken altijd zoo ontevreden was en zoo somber voor zich zag. Hij had immers te bevelen over honderde slaven en slavinnen, die op het veld, in de werkplaatsen en in huis op zijne wenken vlogen en zonder eenige tegenkanting alles deden wat hij begeerde, al was het ook tegen alle regt en billijkheid; allen vreesden hem als een dwingeland, ontzagen en dienden hem als een vorst. Zijne tafel ging steeds gebukt onder het gewigt der heerlijkste spijzen; de fijnste wijnen tintelden in zijne glazen; hij rookte den geurigsten tabak en strekte zich op een donzen bed en peluw uit. Doch later, toen ik meer met zijn innerlijk leven bekend werd, toen ik hem altijd en overal kon gadeslaan, werd mij alles duidelijk. De zonde had het brandmerk in zijne ziel gedrukt, de wroeging knaagde aan zijn hart, zijn geweten klaagde hem aan voor den innerlijken regter, dat goddelijke bewustzijn van goed en kwaad. Al scheen de weldadige zon nog zoo helder en vrolijk, hij kon er zich niet over verheugen; al wierp de zilveren maan haar zacht schijnsel over het aardrijk, het stemde hem niet tot zachtheid; het gezang der vogelen wekte hem niet tot jubelen op; de overvloed, die hem omringde, gaf hem geene aanleiding tot genieten; zijne magt voldeed hem niet; de vrees en het ontzag der hem omringenden maakten hem klein in eigene oogen; gezelschap vermeed hij, en de eenzaamheid werd door hem gevreesd. - Waarom? - Hij had gegeten van de verboden vrucht, gezondigd tegen God, en zocht zich voor Zijn heilig aangezigt te verbergen, doch vermogt het niet; hij hoorde in zijn binnenste eene stem, die hem toeriep: ‘Waarom verbergt gij u
<pb n="21"/>voor Mijn aangezigt?’ Waarop hij niet kon antwoorden, dat een ander hem had aangezet, om van de verboden vrucht te eten; want hij had uit eigene beweging de hand er naar uitgestrekt en zijne neiging gevolgd, die hem tot velerlei kwaad voerde, zonder te strijden, zonder aan God en de toekomst te denken. Als jongeling was hij in dit land gekomen; weelde had hem steeds omringd; voorspoed had hem rijk gemaakt. God had hem op een standpunt geplaatst, van waar hij veel goeds had kunnen doen; hij had dien wenk niet willen begrijpen. Hij had als eene weldoende voorzienigheid kunnen zijn voor zijne onderhoorige slaven en slavinnen;... hij werd hun dwingeland, hun onregtvaardige regter, hun verdrukker. Hij had te beschikken over menschenlevens, en spaarde ze niet, maar verwoestte ze; hij had zielen kunnen redden van ondeugd en goddeloosheid; hij verdierf ze en vervulde ze met bitterheid en wanhoop. Hij had goed zaad kunnen strooijen, om later gezegende vruchten in te oogsten; doch hij liet den zaaitijd voorbijgaan en den akker onbebouwd liggen. Hij had zoo veel kunnen doen, om de vriend van God en de weldoener van menschen te worden; maar hij deed niets, volstrekt niets van dien aard; de zonde was zijn afgod, aan haar offerde hij de schoonste jaren zijns levens, en de toekomst, die 25 jaar vroeger hem zoo vriendelijk tegenlachte en een ruim veld ter bearbeiding bood, was nu aangebroken; - hij had niet gezaaid; wat kon hij oogsten? Wroeging, die hem te vergeefs folterde; berouw, dat te laat kwam! Hij, de magtige heer, de meester van tallooze slaven, was zelf slaaf! slaaf der zonde! aan haar had hij zijne ziel verkocht, hij lag geketend aan hare voeten. Wie zal hem vrij maken?
<pb n="22"/>Den eenige, die daartoe de magt bezit, den liefderijken God, durfde hij niet te voet vallen; hij had Hem te zeer beleedigd, om voor Zijn aangezigt te verschijnen. Hij dwaalde van dag tot dag verder af en zonk al dieper en dieper.</p>
<p>In zoodanigen toestand overviel hem eene ziekte, die hem weldra deed gevoelen, dat de onverbiddelijke dood de handen naar hem uitstrekte. Wat al folteringen grepen hem aan; hoe worstelde hij met zijn geweten; hoe angstig haakte hij naar geneesmiddelen, in de hoop het ellendige leven te kunnen rekken! Hoe onrustig wentelde hij zich op zijne legerstede om! Den kleinen Arnold, den eenigen zoon, dien God hem had geschonken, dien hij thans, gelijk een goede vader betaamt, had moeten zegenen en lessen van wijsheid en deugd toevoegen, joeg hij van zich weg; hij was hem tot eene ergernis. De arme knaap schreide bitter en was zóó droevig, dat hij mij zelfs was vergeten, zoodat ik ongestoord in de nabijheid des stervenden kon vertoeven tot aan zijne laatste stonde, die weldra aanbrak.</p>
<p>Daar lag nu de magtige eigenaar, de dwingeland, de dienaar der zonde! Koud als marmer en nog magteloozer dan de geringste zijner slaven. Geene teeder geliefde betrekkingen, geene getrooste weduwen of beweldadigde weezen, geene aan hem gehechte dienaren stortten tranen bij zijne lijkbaar; geene lofrede werd aan zijn spoedig gedolven graf uitgesproken. Alles was somber, stil en akelig, akelig als het graf zelf.</p>
<p>In zijn testament had hij een anderen mede-eigenaar tot executeur en tot voogd over zijn zoontje Arnold benoemd.</p>
<pb n="23"/>
<p>Eenige dagen na de begrafenis nam de heer Dorper, de executeur, zijn pupil mede naar zijne plantage, <hi rend="i">Onze Bestemming</hi> geheeten, en ik volgde beiden naar deze nieuwe woonplaats.</p>
</div>
<div type="chapter">
<head rend="h3">Tweede Avond.</head>
<p>Die nieuwe woonplaats was insgelijks een suiker-plantage, van groote uitgestrektheid, ruim 2000 akkers in omtrek. Het huis van den direkteur was goed en doelmatig gebouwd, met ruime vertrekken, veel vensters, groote deuren en eene overdekte galerij in het rond. In deze galerij stonden lange banken, en aan de regterzijde van den hoofdingang waren stoelen en eene tafel geplaatst; boven de laatste hing eene groote lamp, die des avonds bij goed weder werd ontstoken. De uitgestrektheid, of liever gezegd, het plein voor het huis, was met schelpen bestrooid; in het midden stond, op een hoogen paal, eene groen geverwde duiventil; regts en links lagen eenige smaakvol aanaangelegde bloemperken met bloeijende rozen, jasmins en camelias. Iets verder trof men eene omheinde plaats aan, ingerigt tot het aankweeken van allerlei soort van vogels, als: kalkoenen, eenden, ganzen, kippen enz., die een smaakvol
<pb n="24"/>vogelhuis tot nachtverblijf hadden. Achter het huis lag een groote, goed onderhouden moestuin, waarin, behalve de Surinaamsche, vele Europesche groenten met gunstig gevolg werden geplant, als: kool, salade, erwten en boonen, hoewel deze laatsten in Suriname niet zoo veel vrucht opleveren, als in het land waaruit zij oorspronkelijk zijn. Er stonden vele vruchtboomen, als: magnas, oranje-, chinas-, kaneel- en sterappelen; ook vond men er broodvruchten, kokosnoten, enz. Als men de lange laan doorwandelde, die naar den waterkant leidde, of wel naar de rivier-zijde, dan bewonderde men onwillekeurig regts en links de fraaije palmboomen, die hunne verhevene kruin trotsch in de lucht verhieven. Aan het einde dezer laan, aan de landingsplaats, stonden aan weêrszijden drie mahonieboomen, die door hunne breede en bladervolle takken een digt priëel vormden; onder dit priëel stonden banken, die den wandelaar tot rust en verademing uitnoodigden. Het molenhuis, het kookhuis, de timmerloots, de magazijnen en andere bijgebouwen stonden allen op eenigen afstand van des direkteurs woning, en weder iets verder zag men de hutten der negers, die in groot aantal naast en bij elkander stonden en vrij goed waren zamengesteld. Ieder gezin had eene afzonderlijke hut. De grond, achter deze hutten gelegen, was afgestaan aan de Negers, en daarop kweekten zij varkens en vogels en pootten en plantten er voor eigen gebruik bananen, rijst, pataten enz.</p>
<p>De akkers, waarop het suikerriet groeide, lagen op grooten afstand van de gebouwen; doch vóórdat men bij deze akkers kwam, bewonderde men de velden met honderde bananen-<pb n="25"/>boomen, en die daarom kostgrond werden genoemd. Het suikerriet wordt niet gezaaid; de toppen van het rijpe riet worden in den hiertoe bereiden grond geplant en het riet moet dan doorgaans negen maanden staan, vóórdat het rijp en tot bewerking geschikt is. Is het volkomen rijp, dan wordt het met houwers afgekapt, uit den grond gehaald en in ponten, groote platte vaartuigen, naar den molen gebragt, om daar gemalen te worden; daarna wordt het sap van het gemalen riet, in het kookhuis, gekookt en bereid; dan moet het eenigen tijd blijven staan, om uit te druipen, waarna het als suiker in vaten wordt gedaan, om verzonden te worden. Het uitgemalen riet, dras genoemd, wordt gebruikt als brandstof voor den molen. Van suikerriet stookt men ook voorloop, dram en rum.</p>
<p>De heer Dorper was een man van zestigjarigen leeftijd, lang van gestalte en eenigzins gezet; zijne houding en zijn gang toonden fierheid en zelfvertrouwen; op zijne gelaatstrekken kon men beurtelings vastheid van wil en goedhartigheid lezen; de uitdrukking zijner donkerbruine oogen deed nu eens den weêrspannige beven, terwijl zij een oogenblik later het vertrouwen van welwillenden opwekte. De toon zijner stem was in den huiselijken kring zacht en vriendelijk, tegen zijne onderhoorigen luid en vast, terwijl zij in beide gevallen welluidend en aangenaam in de ooren klonk. De zilveren kroon der grijsheid stond hem goed en boezemde eerbied in voor den man, die met zelfbewustzijn kon zeggen: Mijne haren zijn met eere grijs geworden en sieren mij als eene kroon na de afgelegde levensbaan!...</p>
<p>Reeds dadelijk bij onze aankomst op de plantage <hi rend="i">Onze</hi>
<pb n="26"/><hi rend="i">bestemming</hi> toonde de heer Dorper, dat hij een regtschapen en gevoelig man was; hij tilde den kleinen Arnold uit de boot, nam hem bij de hand en wandelde met hem de lange palmboomenlaan door. Op het voorplein kwam hem zijne vrouw te gemoet, die hem hartelijk welkom heette; hij leidde den schreijenden knaap tot haar en sprak: ‘Maria, ik breng u hier een wees, die behoefte heeft aan moederlijke zorg en teederheid; neem hem aan als uw vijfde kind; ik heb hem als zoodanig reeds eene plaats in mijn hart gegeven.’ Mevrouw Dorper, die haar, vijftigjarigen leeftijd in aanmerking genomen, een zeer goed en aangenaam uiterlijk had, beantwoordde de rede van haar echtgenoot, door den bedroefden wees in de armen te drukken en hartelijk te kussen, terwijl zij hem de tranen van de wangen droogde. ‘Lieve jongen!’ sprak zij troostend, ‘ween niet en wees welgemoed; wij zullen alles aanwenden wat wij kunnen, om u te doen vergeten, dat gij een wees zijt.’</p>
<p>Een uur later waren de heer Dorper en zijne vrouw in de galerij gezeten. ‘Vriendlief,’ zoo sprak laatstgenoemde, ‘vertel mij nu toch eens hoe het met van Marken is afgeloopen; ik was in mijne gedachten steeds om en bij hem; het moet een akelig sterfbed zijn geweest!’</p>
<p>‘Ja, zeer akelig!’ luidde het antwoord, ‘ik had nog nooit een dergelijk geval bijgewoond. Wat is de zonde toch een scherp vergif! Hoe meêdoogeloos verderft zij de ziel van hem, die haar aankweekt en in zijn binnenste omdraagt! Ja, die man is wèl ellendig gestorven; het scheen alsof allen, die hij bij zijn leven ongelukkig had gemaakt, hem voor den geest kwamen, om de gewetenswroeging, die hem folterde, te verzwaren, want hij stiet
<pb n="27"/>beurtelings hunne namen uit. Den kleinen Arnold verjoeg hij van zijne sponde, en toen ik bij hem aandrong, om het kind terug te roepen, riep hij angstig: “Neen, neen! Ik kan zijn aanblik niet verdragen, hij gelijkt te veel op zijne moeder, die ongelukkige Eliza, die ik mishandelde, verjoeg, verstiet, ja, zoo goed als vermoordde, want zij stierf immers van hartzeer en verdriet. Neen, neem dat kind weg! hij mag niet om mij weenen. Ik heb hem zijne moeder ontnomen en eene droevige kindschheid bezorgd. Zoodra hij wist wie en hoe zijn vader was, zou hij mij, zoo niet vloeken, dan toch haten.” - “Maar zijne moeder heeft u op haar sterfbed toch vergiffenis geschonken,” hernam ik. - “Ja, dat is waar,” sprak hij weder, “zij vergaf mij in de laatste uren al het doorgestane leed, omdat zij een engel van zachtmoedigheid en liefde was; maar daardoor is het kwaad niet goed gemaakt. En dan al die anderen, wien ik het leven verbitterde - hebben ook dezen mij vergiffenis geschonken? Neen, zij klagen mij aan bij God! Hun leed, hunne smarten, hunne tranen roepen om wraak bij den oppersten Regter. O God, laat mij nog wat leven!” riep hij wanhopend uit, “laat mij leven, om een beter mensch te worden; ik wil zóó niet sterven, ik kan zóó de eeuwigheid niet ingaan! Ik!...” Meer kon hij niet uitbrengen; hij viel uitgeput op zijne legerstede neder. Ik huiver nog, als ik er aan denk. Zijne wezenstrekken waren akelig verwrongen, zijne oogen rolden woest in zijn hoofd. Daarna heeft hij weinig of niets meer gesproken. Nu en dan gilde hij den naam van Arnolds moeder uit; maar Arnold zelven wilde hij niet meer zien, die, hoewel hij door zijn vader steeds hard behandeld was, hem toch scheen lief te heb-<pb n="28"/>ben, hetgeen ten gunstigste getuigt voor zijn goed en edel hart. Doch stil,’ zeide de heer Dorper eensklaps, den vinger op den mond leggende, ‘daar komt de arme
knaap aan; wij moeten hem nimmer aan de geschiedenis en het treurige uiteinde van zijn vader herinneren, maar den indruk van diens laatste oogenblikken bij hem trachten te verdrijven; hij heeft iets droefgeestigs over zich en bezit een teêrgevoelig hart. Wij moeten hem afleiding bezorgen en vergoeding voor het eentoonige en droevige leven, dat hij op <hi rend="i">Onvoldaan</hi> sleet.’</p>
<p>De heer Dorper had vier kinderen in leven; de oudste, Willem genaamd, werd tot planter opgeleid en was blank-officier bij zijn vader; de tweede, Karel, bevond zich aan de hoogeschool te Leiden en studeerde in de regten; de derde, een meisje van 14 jaren, heette Lotje, en de jongste, weder een zoon, droeg den naam van Frederik. De twee laatstgenoemden waren nog in het ouderlijke huis. De vader had beiden onderwezen in het lezen, schrijven en rekenen, en de moeder gaf harer dochter onderrigt in alle vrouwelijke handwerken. Dit huisgezin maakte een gelukkig geheel uit; allen droegen elkander hartelijke liefde toe. Zij leefden in de vreeze des Heeren, met God voor oogen en in het hart, hunne daden steeds wikkende en wegende en niets verrigtende, dat strijdig was met eer en deugd.</p>
<p>Lotje en Frederik, die innig medelijden met Arnold hadden, zochten hem te troosten en beloofden, hem als een broeder te zullen liefhebben. Zij namen hem mede naar het kleine kamertje, waar al hun speelgoed lag, toonden het hem en gaven er hem een gedeelte van ten geschenke, stelden hem
<pb n="29"/>daarna voor, hem de plaats rond te leiden en al de bijzonderheden te laten zien, zoo als onder anderen den ezel, waarmede zij dagelijks de plantage rondreden; den kleinen bruinen aap, die achter het huis in een op een paal staand hokje zat en zoo vele vrolijke grappen kon vertoonen; het tuig, waarmede zij 's morgens vroeg gingen visschen, en de knip, waarin zij kanarie- en andere vogels vingen.</p>
</div>
<div type="chapter">
<head rend="h3">Derde Avond.</head>
<p>Arnold had weinig, of beter gezegd, niets geleerd; daarom nam Willem, de blank-officier, de taak op zich, om hem met Frederik zoo lang te onderwijzen, totdat zij beiden naar Holland zouden gaan en op eene goede kostschool geplaatst worden. In dien tusschentijd zal ik u nog het een en ander van de plantage <hi rend="i">Onze bestemming</hi> vertellen en u de geschiedenis van de negerin Jaba en haar zoon Cesar mededeelen.</p>
<p>Zoo als ik reeds vroeger zeide, was de heer Dorper een gestreng, doch zeer regtvaardig en billijk meester; geen kwaad bleef er ongestraft, maar ook geen goed onbeloond. De werkzamen en vlijtigen ontvingen menige vriendelijke toespraak,
<pb n="30"/>dikwerf ook iets bijzonders te eten en te drinken, ja, soms zelfs een extra kleedingstuk. De Zondag behoorde den negers toe; dan behoefden zij niet voor den meester te werken; dien dag mogten zij doorbrengen zoo als zij begeerden, als het maar ordelijk was. Doch dàn alleen, als de molen aan het malen was, om het rijpe riet uit te persen, moesten allen ook des Zondags werken, dewijl men met het persen niet kan eindigen wanneer men wil. Voor elken Zondag, doorgebragt in de dienst huns meesters, kregen zij echter later in de week een vrijen dag, zoodat zij daarbij niets verloren. De negers kregen altijd taakwerk, merk genaamd; als zij die taak door luiheid niet hadden afgewerkt, moesten zij het verzuimde des Zondags of op andere vrije dagen inhalen. Negers en negerinnen van twintig jaar en ouder kregen heel merk; die van vijftien tot twintig jaar half merk, en herstelde zieken en vrouwen met kleine kinderen insgelijks half merk. Zij werkten gewoonlijk tien uur per dag, van des morgens 6 tot des voormiddags 11 en van des namiddags 1 tot des avonds 6 ure. Kinderen van zeven tot vijftien jaar kregen werk in de nabijheid van het huis. Zij droegen dras, hoedden koeijen, schapen en varkens, hielpen den moestuin in orde houden, maakten de plaats en de bloemperken schoon, verzorgden de vogels enz., al naar mate hunne jaren en krachten toelieten. Zij stonden onder toezigt van een bastiaan. De ouders dezer kinderen behoefden zich niet te bemoeijen met hunne voeding, kleeding of verpleging; zij werden verzorgd door daartoe aangestelde oude vrouwen, kindermoeders genoemd. Zij kregen twee maal per dag gekookt eten, ten 11 en ten 6 ure, en bovendien 's morgens
<pb n="31"/>vroeg warm water met lika, Surinaamsche stroop, en geroosterde bananen. Zij zagen er allen dik en vet uit en waren gezond en vrolijk. De negers, die door ligte ziekten waren aangetast, werden in het nabijzijnde hospitaal verpleegd door den negerdokter; doch als de ziekte van ernstigen aard was, zond men hen naar de stad, om daar in het hospitaal van den een of anderen partikulieren geneesheer behandeld te worden, altijd voor rekening van den eigenaar. Stierf een slaaf van de plantage, dan werd door den neger-timmerman behoorlijk eene kist voor hem gemaakt; het lijk kreeg ruime, wit katoenen kleederen aan, en men begroef het in eene daartoe afgezonderde plek gronds. De naaste bloedverwanten van den overledene behoefden binnen de acht dagen niet te werken en mogten gedurende dien tijd in de negerhuizen blijven, om den doode te beweenen. Eens in het jaar werd er uitdeeling van kleedingstukken en andere behoeften onder de negers gehouden, zoo als dekens, potten, spiegeltjes, scheermessen, pijpen, tabak, kammen, messen, scharen, naalden, garen enz.</p>
<p>De slaven stonden in afdeelingen onder bastiaans of hoofdmannen, zijnde negers, die zich door werkzaamheid en ordelijk gedrag hadden onderscheiden. De ouden van dagen en de ziekelijke negers bleven in alle voorregten deelen en werden even goed verzorgd als de gezonden en sterken.</p>
<p>Dronkaards, oproermakers, luiaards en allen, die niet wilden deugen, werden, op last van den direkteur, gestraft met opsluiting of slagen naar mate hun misdrijf groot was, gelijk overal op de schepen en in sommige gevangenissen.</p>
<p>Uit het groote aantal negers der plantage worden gewoonlijk
<pb n="32"/>de geschiktste gekozen, om als huisbedienden het werk te verrigten. Deze bedienden hebben natuurlijk een beter en gemakkelijker leven dan de overige slaven en slavinnen, zoodat zij, op wien de keus valt, dit als een groot voorregt beschouwen, te meer daar het getal huisbedienden soms zoo aanzienlijk is, dat de werkzaamheden van elk in het bijzonder zeer gering zijn. Gedragen zij zich echter niet goed, dan worden zij weggezonden en door anderen vervangen. Onder hen, die ik bij mijne aankomst op <hi rend="i">Onze bestemming</hi> aantrof, onderscheidden zich de slavin Jaba en haar zoon Cesar. De eerste was de persoonlijke bediende van mevrouw Dorper; de tweede de jongen van Willem, den blank-officier. Jaba was mevrouw in alle kleine huiselijke bezigheden behulpzaam. Zij hielp haar bij het aankleeden, hield hare kamer in orde, naaide, verstelde enz. Zij had zich niet alleen de toegenegenheid van hare meesteres weten te verwerven, maar bezat tevens haar volkomen vertrouwen en ook dat van al de leden der familie, zoodat de sleutels van kisten en kasten door hare handen gingen, en zij de zorg had over alles wat waarde had. Op haar zestiende jaar had mevrouw Dorper Jaba reeds tot zich genomen; zij had haar in alles onderwezen en bekwaam gemaakt, en tevens met bewijzen van toegenegenheid en welwillendheid overladen; toen Jaba later moeder was geworden, stond zij haar toe, om den kleinen Cesar bij zich te houden en aan hare zijde op te kweeken. Cesar groeide voorspoedig op, speelde met de kinderen van den direkteur en genoot voorregten boven vele anderen. Toen Cesar 12 jaar oud was, werd hij toegevoegd aan den oudsten zoon, Willem, om dezen kleine diensten
<pb n="33"/>te bewijzen, en allengs groeide hij op tot knecht van den jongeheer Dorper.</p>
<p>Zoodanig vond ik de zaken op de plantage <hi rend="i">Onze bestemming</hi>. Van de trouw en eerlijkheid van Jaba en Cesar was elk overtuigd. Gelukkig voorwaar, want in de laatste jaren was er dikwijls in des direkteurs huis gestolen geworden; men miste bij herhaling geld, goud, zilver, kleedingstukken enz., zoodat menige huismeid en jongen onder verdenking was weggezonden en door anderen vervangen geworden. Men was er echter tot nu toe niet in geslaagd, om een van hen tot bekentenis van den gepleegden roof te brengen; allen hielden vol, dat zij onschuldig waren en nooit iets hadden gestolen.</p>
<p>Jaba en Cesar trokken zich deze zaken buitengewoon aan en lieten niets onbeproefd, om den dader op te sporen en aan het licht te brengen, doch alles was steeds vruchteloos.</p>
<p>Vreemd was het echter, dat meestal een van deze beiden, moeder of zoon, de aanbrenger van het gepleegde kwaad was of het geroofde voorwerp miste. In de dagen, dat ik op de plantage <hi rend="i">Onze bestemming</hi> vertoefde, was men gewoon, aan elk kind van den direkteur een kleinen neger of eene kleine negerin toe te voegen, die dan met hen opgroeide en hen later diende. Voor den jongeheer Arnold zou dus ook een jongen worden gezocht; de heer Dorper liet zijne keuze vallen op Kornelis, den zoon van Abeni, de keukenmeid, een aardige, vlugge jongen van 12 jaar. Zijne moeder bad God in stilte, dat het met hem niet mogt gaan als met zoo vele anderen, die onder verdenking van diefstal uit het huis der blanken waren verwijderd geworden, en besloot
<pb n="34"/>tevens, om als een goede genius over hem te waken.</p>
<p>Eene geheele maand sinds Kornelis zijne nieuwe betrekking had aanvaard, ging ongestoord voorbij, totdat op zekeren morgen de jongeheer Willem de huiskamer binnentrad en vertelde, dat er drie gouden knoopjes van hem waren gestolen. ‘En,’ voegde hij er bij, ‘ik houd Kornelis voor den dief, want heden morgen lagen zij nog op mijne tafel, en hij heeft de kamer opgeruimd, nadat Arnold en Frederik bij mij hadden les genomen. Cesar zeide mij ook, dat de jongen veel langer dan gewoonlijk in de kamer was gebleven, zoodat hij hem nog had gevraagd, wat hij daar zoo lang uitvoerde.’ Mevrouw Dorper was van hetzelfde gevoelen, en Jaba zeide, dat zij al lang vermoeden op hem had en hem niet uit het oog verloor.</p>
<p>Kornelis was met de jongeheeren Arnold en Frederik in den tuin; hij werd geroepen, ondervraagd, beschuldigd, bedreigd en aan de ooren getrokken, doch was niet tot bekentenis te brengen. De kleine jongen verschrikte geweldig, toen hij zich zoo onverwacht van diefstal hoorde beschuldigen, doch herstelde zich spoedig en blikte allen door zijne tranen heen vrijmoedig aan; hij viel op zijne knieën en bad zijn meester snikkende, om hem toch voor onschuldig te houden. Jaba meende, dat het onbeschaamdheid was, om zoo halstarrig vol te houden, en Cesar raadde mijnheer Willem aan, om hem eens duchtig beet te nemen. De oude heer Dorper trad op dit oogenblik juist binnen, en vernemende wat er gaande was, hief hij de zweep, die hij in de hand had, in de hoogte en gebood Kornelis met eene dreigende stem, te bekennen en te zeggen waar hij de knoopjes had weggestopt. Abeni, die
<pb n="t.o. 34"/>
<figure>
    <p><xptr to="gogh007vert01ill02.gif"/></p><figDesc>Steendr v. P W M Trap</figDesc></figure>
<pb n="35"/>ook geroepen was, liet een kreet van angst hooren en viel naast haar kind voor haar meester op de knieën.</p>
<p>‘Goede, beste meester,’ zoo bad zij, ‘sla hem niet, ik sta voor zijne onschuld in; hij heeft nog nooit iets weggenomen, hij is te zorgeloos, te wild om te stelen.’</p>
<p>‘Maar wat heeft hij van morgen dan zoo lang in de kamer van mijnheer Willem gedaan?’ vroeg de heer Dorper gestreng.</p>
<p>‘Hij is niet lang in Willems kamer geweest; zoodra wij geleerd hadden, is hij met ons naar buiten gegaan, om de boeken te dragen, daar wij gingen visschen,’ sprak Frederik, die ook binnen was gekomen.</p>
<p>‘Ja, dat is waar,’ voegde Arnold er bij, ‘ik zelf heb hem geholpen, de boeken en leijen te dragen.’</p>
<p>‘Hoort gij het, meester!’ riep Abeni uit, ‘de jongen is geen dief! Laat eerst bij allen onderzoeken naar de gestolen knoopjes, misschien zullen zij dan wel gevonden worden, maar bij allen, bij allen, meester,’ liet zij er stoutmoedig op volgen.</p>
<p>‘Ja, bij ons allen,’ herhaalden de overige huisbedienden, behalve Jaba en Cesar, die elkander onderzoekend aanzagen en angstige blikken met elkander wisselden.</p>
<p>Deze ontsteltenis en dit gebarenspel maakten de aandacht van den heer Dorper gaande; hij maakte er Willem opmerkzaam op, en beiden begrepen, dat een ernstig onderzoek noodzakelijk was. Bij niemand werd echter iets gevonden, dat naar knoopjes of iets dergelijks geleek. Toen de beurt aan Jaba kwam, wendde zij voor, den sleutel van hare cederhouten kist verloren te hebben; een voorwendsel, dat den heer Dorper op nieuw in zijn vermoeden versterkte, dat Jaba niet zoo
<pb n="36"/>eerlijk was als hij tot nu toe gemeend had; hare kist werd openbroken, en onder haar ruimen voorraad van kleedingstukken kwamen wel geene gouden knoopjes, maar toch onderscheidene vroeger ontvreemde voorwerpen voor den dag, benevens een klein doosje met meer geld dan men bij haar kon verwachten; zij moest het grootste gedeelte gestolen of door den verkoop van gestolen goederen verkregen hebben.</p>
<p>De omstanders sloegen de handen van verbazing in elkander; mevrouw viel van ontroering op een stoel neder en zag er zoo bleek uit als eene doode. De altijd zoo eerlijk en getrouw gewaande Jaba, die zij steeds zoo goed had behandeld, was dus de lang gezochte dief; de huichelares was ontmaskerd, de geheime misdaden ontdekt, allen waren schandelijk bedrogen, onschuldigen gestraft en uit het huis verdreven geworden. De verontwaardiging en de toorn van den heer Dorper waren dezen keer buitengewoon; het liet zich aanzien dat er aan geene genade was te denken, en er geen haarbreed zou worden afgedongen van de straf, die over de misdadige zou worden uitgesproken. Hij liet een bastiaan roepen, beval hem Jaba de handen te binden en haar weg te brengen en op te sluiten, totdat hij nadere bevelen zou geven.</p>
<p>Toen Jaba was weggevoerd, heerschte er eene doodsche stilte in het vertrek; aller blikken rustten op Cesar, die trillende van angst, met nedergeslagen oogen in een hoek stond.</p>
<p>‘Nu is het uwe beurt,’ riep hem de heer Dorper met eene gebiedende stem toe, ‘zeg mij waar uwe kist staat; dan zal ik die naar beneden laten halen, en geef mij den sleutel!’</p>
<p>Cesar voldeed aan dit bevel; de kist werd gehaald en ge-<pb n="37"/>opend, en eindelijk kwamen de gestolen knoopjes voor den dag en tevens verscheidene andere gemiste voorwerpen, alsmede een zilveren horologie en eene gedeeltelijk versleten beurs met ruim zoo veel geld er in als bij Jaba was gevonden, benevens verscheidene kleedingstukken, gemerkt met vreemde letters, en die het eigendom waren van een vriend van den heer Dorper, die een jaar geleden op <hi rend="i">Onze bestemming</hi> had gelogeerd. Het horologie was drie maanden geleden op eene naburige plantage gestolen; een andere neger was van den diefstal beschuldigd geworden.</p>
<p>Cesar werd even zoo behandeld als Jaba. Later werden beiden naar verdienste gestraft, hun verboden, ooit weder een voet in des direkteurs huis te zetten, en zij naar den akker gezonden, om daar te werken, terwijl zij met gestrengheid aan het toezigt des bastiaans werden aanbevolen.</p>
<p>De ontroering, die deze gebeurtenis bij de familie te weeg bragt, was grooter dan men zich zou voorstellen. De heer Dorper beschuldigde zich van onregtvaardigheid en nam zich voor, om in 't vervolg in dergelijke gevallen niemand van het noodzakelijke onderzoek te verschoonen, daar de ware misdadiger zich dikwijls met het masker der huichelarij bedekt. Mevrouw betreurde zeer het gemis der hulpvaardige Jaba, die haar zoo in alles kon bijstaan, en gevoelde zich smartelijk getroffen, voor al hare goedheid zóó schandelijk te zijn bedrogen geworden.</p>
<p>Willem had wel de helft van hetgeen hij bezat willen geven, als de slavenjongen, met wien hij was opgegroeid, met wien hij als kind had gespeeld, en die hem zoo welwillend diende,
<pb n="38"/>onschuldig ware bevonden. Zoo wrang zijn de vruchten der zonde, dat zij zelfs het levensgeluk vergallen dergenen, in wier nabijheid zij gepleegd wordt, al houden zij zelven hun hart er rein van.</p>
</div>
<div type="chapter">
<head rend="h3">Vierde Avond.</head>
<p>De December-maand was ten einde gespoed, de Oudejaars-avond aangebroken, en met hem de opening van het groote feest der negers. De acht eerste dagen van het jaar behooren den negers toe, en als het soms gebeurt, dat de werkzaamheden niet kunnen gestaakt worden, dan krijgen zij toch na afloop daarvan de hun toekomende acht dagen. Gedurende deze acht feestdagen staan alle werkzaamheden stil, niets dan het hoogst noodzakelijke wordt verrigt. De negers vangen op Oudejaars-avond aan met dansen en houden dit den geheelen volgenden feesttijd vol, alle dagen, op elk uur dat zij er lust toe gevoelen, soms geheele nachten door; zij tooijen zich met nieuwe kleederen, bonte doeken, gekleurde sjerpen, met goud en zilver, paarlen en kralen. Vooral op den Oudejaars-avond komen zij allen behoorlijk en netjes gekleed voor het huis van den direkteur bijeen en voeren daar hunne eigenaardige volks-<pb n="39"/>dansen uit, Banja en Sussa genaamd, die, hoewel eentoonig, toch niet zonder bevalligheid zijn en tevens met een even eentoonig gezang en vele gebaren gepaard gaan. Oud en jong, mannen en vrouwen, kinderen en half herstelde zieken, allen nemen op hunne wijze deel aan de algemeene vreugde en vrolijkheid. Zij worden het zelden moede, en velen zijn er, die na den afloop nog wel acht dagen langer zouden willen dansen. Voor de vrouwen wordt, op last van den direkteur, eene groote hoeveelheid punsch gemaakt, en de mannen krijgen dram in overvloed.</p>
<p>Op <hi rend="i">Onze bestemming</hi> werd ditmaal het Nieuwejaars-feest met de meest mogelijke opgewektheid aangevangen. - De heer Dorper had, volgens jaarlijksche gewoonte, den negers eene zware koe en een vet varken gegeven, om te slagten en onder elkander te verdeelen. De negers staken vuurwerk af en schoten met geweren en pistolen, dat er de omtrek van weergalmde. Met klokslag van twaalf uur bestormden allen des direkteurs woning, waar, behalve de huisgenooten, een tal van gasten aanwezig was, en met luide hoeras wenschten zij hunne meesters, meesteressen en de overige blanken geluk met het aangevangen nieuwe jaar. Een groot aantal negers gingen het huis binnen, hieven de blanken op hunne stoelen in de hoogte en droegen hen juichende en jubelende de kamer en de galerij rond. Zij kregen wijn, bier, likeur en koek in overvloed, ook geld van al degenen, die zij hadden rondgedragen. In het kort, de vreugde op <hi rend="i">Onze bestemming</hi> was algemeen. - Er bevonden zich zeer weinig misnoegden op deze plantage, die bestuurd werd door een gestreng, doch allezins regtvaardig en
<pb n="40"/>billijk meester. Het weder was op dezen Oudejaars-avond overschoon, de maan wierp haar helder en zacht schijnsel over den omtrek, en duizenden sterren flikkerden aan den wolkeloozen hemel. De natuur had haar feestkleed aan en zette luister bij aan de vreugde der aardbewoners en verhoogde de vrolijkheid, die in den omtrek heerschte en in aller harte woonde. Doch neen, niet in den geheelen omtrek, niet in aller harte! Er werden op <hi rend="i">Onze bestemming</hi> nog wezens gevonden, wier ziel onvatbaar was voor vrolijkheid en vreugde. Waarom en waardoor? Om en door de zonde!... De zonde, die doodelijke vijandin van alle rust en geluk. Wezens, die het licht schuwden en de duisternis zochten, om zich voor te bereiden tot het plegen van grooter zonde, dan die waaraan zij zich reeds overgegeven hadden. Jaba en Cesar hadden niet dan werktuigelijk deelgenomen aan de vreugde van den avond. Zij hadden zich voor het huis vertoond, doch niet om te dansen en te zingen, maar omdat zij niet weg durfden blijven; zij bleven stille toeschouwers, en te twaalf ure, toen allen juichten en jubelden, slopen zij stil heên en keerden heimelijk naar de negerhutten terug. Toen zij daar waren gekomen, wierp Jaba zich morrende en klagende op hare legerstede neder, en Cesar bleef met de armen kruiselings over elkander geslagen aan den ingang harer hut staan en sloeg norsche blikken in het rond. Het duurde echter niet lang, of er voegde zich een ander neger bij hen, wiens verschijning onverwacht scheen en beiden schrik aanjoeg. Het was Cesars vader, een slaaf van eene naburige plantage; hij was overgekomen, om deel te nemen aan het feest op <hi rend="i">Onze</hi>
<pb n="41"/><hi rend="i">Bestemming</hi> en tevens zijn zoon en zijne vrouw te bezoeken. Op de plantage waar hij werkte zou eerst in het laatst der maand gedanst worden. Hij was laat aangekomen en wilde zich juist bij Cesar voegen, toen deze met zijne moeder heensloop en den weg naar de negerhutten insloeg; hij volgde hen onmiddellijk en kwam alzoo nagenoeg te gelijker tijd met hen aan. Hij droeg wel kennis van hetgeen met Jaba en Cesar in den laatsten tijd was voorgevallen, maar had hen sedert dien tijd niet gezien of gesproken en wilde hen niet met verwijtingen begroeten; daarom ving hij aan met te zeggen: ‘Zijt gij ziek, Cesar! dat gij heden niet meer wilt dansen en naar uwe hut terugkeert?’</p>
<p>‘Neen,’ antwoordde de jongen wrevelig, ‘ik ben niet ziek, maar ongelukkig, razend en verwoed. Verleden jaar waren Jaba en ik de eersten in het huis der blanken, en nu zijn wij daaruit verjaagd en worden veracht en door iedereen bespot. Ik wil daar niet, daar niet dansen; ik wil mij daar niet vertoonen als de minste onder hen, die ik vroeger smaadde en minachtte!’</p>
<p>‘Maar het is toch uwe eigene schuld,’ waagde zijn vader te zeggen, in weerwil dat hij ontstelde over de hevigheid, waarmede Cesar sprak. ‘Waarom hebt gij uw meester bestolen en bedrogen; hij was toch zoo goed voor u, en uwe moeder kon geene betere meesteres aantreffen, dan Mevrouw Dorper voor haar was.’</p>
<p>‘Waarom? vraagt gij,’ riep de jongen met verheffing van stem. ‘Waarom? Omdat Jaba mij heeft gedwongen om te stelen; omdat zij mij reeds tien jaar geleden gestolen goederen
<pb n="42"/>gegeven heeft, om die voor haar te bewaren, en mij aanzette om de schuld op een anderen jongen te werpen.’ - Hij sloot zijne vuisten krampachtig en hief ze dreigend tegen zijne moeder op.</p>
<p>‘Maar uwe moeder is immers even ongelukkig als gij,’ hernam de vader zacht.</p>
<p>‘Neen!’ sprak Jaba, ‘niet zoo ongelukkig als hij, nog veel ongelukkiger ben ik, want de jongen vervolgt mij dag en nacht met zijne verwijtingen. Ik zie hem van spijt en haat als verteren en moet zijne bittere klagten aanhooren.’ Zij verborg haar gelaat in beide handen en barstte in luid snikken uit.</p>
<p>‘Cesar!’ hervatte de vader op meêwarigen toon, ‘heb toch medelijden met uwe moeder; zij is al genoeg gestraft!’</p>
<p>‘Medelijden met haar!’ bulderde Cesar woest, ‘met mijne moeder! Heeft zij medelijden gehad met mij, toen zij mij aanzette tot diefstal en bedrog? Heeft zij mijn geluk niet geheel verwoest, mij niet gemaakt tot een verworpeling?.... Medelijden met haar, ha, ha!’ schaterde hij luid. ‘Wie heeft medelijden met Cesar, met den ongelukkigen Cesar?’ Hij sloeg zich met de vuist op de borst en viel uitgeput op den grond neder.</p>
<p>Het was zigtbaar, dat het buitengewoon gebruik van sterken drank Cesar als buiten zich zelven bragt, zoodat hij geheel scheen vergeten te hebben, dat hij van en tot zijne moeder sprak. Vroeger was hij nooit een dronkaard geweest; wrevel en wanhoop hadden hem er toe gebragt. Zoo wordt, helaas! de eene zonde uit de andere geboren, en verwekt het eene kwaad het andere. Woest sprong hij eenige minuten later overeind. - ‘Wreken wil ik mij,’ riep hij, ‘wraak zullen wij nemen op Abenie en haar kind! Jaba heeft mij beloofd,
<pb n="43"/>dat zij mij daarin zal helpen. Wij zullen het leven verbitteren van Abenie, die haar meester tot onderzoek heeft aangezet. Wij zullen Kornelis van uit de menigte sleuren en dooden, Kornelis, dien gehaten jongen, die later in dienst zal treden bij heer Willem, als kleine Arnold naar Holland zal zijn vertrokken. Dan zal Abenie van verdriet sterven! De jongen mag niet in mijne plaats komen; Abenie mag niet trotsch worden op haar zoon, zoo als Jaba dit was op Cesar!’</p>
<p>Jaba antwoordde niet op die herinnering aan beloofde hulp tot wraakoefening; zij wilde dit niet weten voor haar man, voor wien zij ontzag had, omdat hij een regtvaardige en goede neger was. Zij had niet gedacht, hem thans op <hi rend="i">Onze Bestemming</hi> te zullen zien, daar zij dezen dag had uitgekozen tot volvoering van hare wraakzuchtige plannen. Met dit doel had zij Cesar voortdurend aangezet om te drinken en zijn toorn aangehitst. Zij had zich met dit voornemen van de overige negers verwijderd en wenschte afspraak te maken tot volvoering van haar plan. De tegenwoordigheid van haar man wierp nu al die plannen in duigen. Zij was woedend en verwenschte in stilte zijne komst, omdat zij wel wist, dat hij al het mogelijke zou aanwenden, om Cesar tot bedaren te brengen en hem later het verkeerde van zijne wraakzuchtige voornemens onder het oog te brengen. De zonde had haar zoo verre van God verwijderd, dat zij niet kon denken, dat de onverwachte komst van Cesars vader een middel was in de hand der Voorzienigheid ter redding van de belaagde onschuld en tevens om haar kind voor dieper val te behoeden, dan waartoe hij reeds gezonken was. En wilde zij later trachten, geheel alleen haar plan ten uitvoer
<pb n="44"/>te brengen, dan had zij zich zeer bedrogen ten aanzien van Abenie. Deze vrouw was te zeer moeder, om haar kind een enkel oogenblik uit het oog te verliezen. Zij kende het karakter der negers te goed, om niet dagelijks op hare hoede te zijn, vooral gedurende de feestdagen. Zij nam geen deel aan den dans, maar bleef toeschouwster en verloor haar lieveling geen oogenblik uit het oog. Zij had beloofd, hem wat moois uit de stad te zullen medebrengen, zoo hij in het huis der blanken en in hare nabijheid wilde blijven; want de verwenschingen van Jaba waren haar niet ontgaan, en de woeste blikken, die Cesar op haar kind wierp, hadden haar schrik aangejaagd.</p>
<p>De feestdagen liepen verder ongestoord ten einde. De niets kwaads vermoedende Kornelis ontkwam het hem dreigende gevaar. De werkzaamheden werden hervat; de gasten vertrokken weder naar de stad; alles keerde tot zijne vorige rust en orde terug. Daarna werd alles in gereedheid gebragt en beschikt voor de afreis van Frederik en Arnold, die te zamen naar Holland zouden vertrekken en op eene geschikte kostschool geplaatst worden. Mevrouw Dorper besloot, een paar maanden met de kinderen naar de stad te gaan en alles aldaar voor de groote reis aan te schaffen, te bestellen en in orde te brengen. De heer Dorper zou later komen, om de kinderen naar het schip te brengen, dat hen naar Nederland zou voeren.</p>
<p>Op een schoonen Februarijmorgen heel vroeg lag de achtriems-boot aan de landingsplaats gereed. Mevrouw Dorper, Lotje, Frederik en Arnold namen in de tent plaats en vergaten niet mij mede te nemen en mij in mijne kooi achter in de tent te zetten. De bedienden namen plaats in het ruim,
<pb n="45"/>waar ook de bagage was gebragt. Acht negers, allen gekleed in wit linnen pakken met driekleurige randen en opslagen, en wollen mutsen, met banden van dezelfde kleuren, op het hoofd, zetten zich op even veel kleine bankjes neder, de riemen in de hand nemende; een kleine jongen, even als zij gekleed, plaatste zich aan het roer; de hoofdman ging voor aan de punt der boot zitten, en toen hij zag dat alles in orde was, gaf hij het teeken tot de afreis.</p>
<p>De laatste afscheidsgroeten van de beide heeren Dorper werden door mevrouw en de kinderen beantwoord door met de handen te wuiven en hun tallooze hoofdknikjes toe te werpen, totdat men elkander niet meer zien kon. De boot was onder een luid hoera van wal gestoken, en onder een eigenaardig eentoonig gezang roeiden de negers voort, zoodat zij pijlsnel de baren doorkliefde van de schoone rivier de Suriname.</p>
</div>
<div type="chapter">
<head rend="h3">Vijfde Avond.</head>
<p>De boot kwam zonder eenige stoornis voor de stad aan, en wel te gelijker tijd met de pont, die 's nachts te voren van de plantage afgereisd en bevracht was met het grootste gedeelte der bagage, met voorraad van groenten, vogels, vruchten, sui-<pb n="46"/>ker en koffij, alles voor huiselijk gebruik, een speenvarken, bananen, pataten, hout voor de keuken en meer andere zaken. Mevrouw Dorper, Lotje en de overigen begaven zich, na aan wal gestapt te zijn, dadelijk naar hunne woning, een net huis van middelmatige grootte, in de kom der stad gelegen en in eigendom toebehoorende aan den heer Dorper. Als de familie of een harer leden in de stad vertoefde, namen zij aldaar hun intrek, doch bij afwezigheid van allen was het toevertrouwd aan de zorgen en waakzaamheid eener oude slavin, Nella genaamd, wier trouw, eerlijkheid en gehechtheid op het ondubbelzinnigst gebleken waren. - De oude Ninne (voedster), zoo als de kinderen haar steeds noemden, heette de aangekomenen hartelijk welkom en toonde zich regt verblijd, toen zij vernam dat de familie zoo lang in de stad zou blijven. Zij liep af en aan en was onuitputtelijk in dienstbetooning. De boot- en pontnegers droegen weldra alles naar huis wat van de plantage was medegenomen, zoodat galerij, bottelarij en keuken spoedig geheel vol waren. Er was eene algemeene drukte in het huis, waar kort te voren nog zulk eene doodsche stilte heerschte, en dat niet dikwijls zoo veel bewoners te gelijk in zich verzameld zag, dewijl de familie meest altijd op de plantage vertoefde. Mevrouw en Lotje ontdeden zich van hoed en doek; de kinderen liepen vrolijk rond, praatten, lachten en schaterden, dat het een genoegen was hen aan te hooren. Eenige buren, die de familie hadden zien aankomen, kwamen onaangediend de openstaande deur binnen, even als eenige vrienden en bekenden, die hen toevallig hadden zien voorbijgaan of de negers aan hunne montering hadden herkend.
<pb n="47"/>Zij heetten mevrouw Dorper en Lotje vrolijk welkom en werden door de beide dames met gastvrijheid begroet, en hun met gulheid eene zitplaats aangeboden. In een oogenblik was het groote voorhuis vol bezoekers. Kasten en kelders werden ontsloten; wijn, bier, likeur, Seltserwater, banket enz. werden voor den dag gehaald, op de groote mahoniehouten tafel gezet en op zilveren bladen rondgediend, zóó overvloedig en rijkelijk, dat de gastvrijheid van mevrouw Dorper er ten volle door werd bewezen. Een der bezoekers vroeg, waarom Jaba niet was medegekomen, en of zij ziek was; waarop hare geschiedenis werd medegedeeld tot verbazing van alle aanwezigen. Er werd gesproken over den dood van van Marken; Arnold werd geroepen en voorgesteld, beklaagd en geprezen, geluk gewenscht dat hij in zulke goede handen was gevallen, enz. Ik zelf, op den schouder mijns meesters gezeten, werd niet vergeten; men vond mij mooi, lachte om mijn geschater, prees mijne makheid en bewonderde de vlugheid, waarmede ik sprak. Het was een dag vol drukte en afwisseling, die aanleiding gaf tot het maken van vele opmerkingen, doch weinig genoegen aanbood.</p>
<p>Maar eer ik voortga, zal ik u vertellen hoe het huis van den heer Dorper er uitzag. Het was geheel van hout opgetrokken, met een leijen dak en wit geverwd; voor aan de straat waren aan beide zijden der groote, dubbele, groene deur twee vensters met groene luiken, zonder ramen, doch voorzien van jalousiën, tot wering der zonnestralen. De tweede verdieping had vijf vensters zonder luiken, doch met glazen ramen en eveneens jalousiën. Daarboven bevond zich de zolder met een klein dakvenster. Als men door de voordeur binnentrad,
<pb n="48"/>kwam men in een groot, vierkant vertrek, voorhuis genoemd, dat gemeubeld was met twaalf Amerikaansche stoelen met rieten zittingen, eene dito canapé, eene groote kast van inlandsch hout, een cederhouten saidbord of buffet, waarop een aantal glazen pronkten van onderscheidene grootte, benevens karaffen, compots, kristallen bordjes en schoteltjes, bloemvazen, zilveren presenteerblaadjes, flesschenbakjes enz. Onder dit saidbord stond een mahoniehouten koelvat met koperen randen en hoepels, dat gebezigd werd tot koeling van wijn. Verder stonden er twee Amerikaansche hobbelstoelen en twee speeltafeltjes; op het eene tafeltje stonden 2 pleeten girandoles met glazen stolpen, eene pendule en andere kleinigheden; op het andere een porseleinen theeservies en een paar lampen. Aan de houten, grijs geverwde wanden hingen vier schilderijen, in vergulde lijsten gevat, voorstellende eenige bijzondere gebeurtenissen uit het leven van Napoleon, en boven het saidbord hing een groote spiegel in eene fraaije lijst. Ook zag men er een kastje met opgezette vogeltjes achter glas en twee dergelijke met opgezette kapellen en andere insekten. Boven de reeds genoemde vierkante tafel hing eene groote ballonlamp, die des avonds de eenige verlichting van het voorhuis uitmaakte. Genoemd vertrek leidde, door eene groote opening in het beschot zonder deuren, ter regterzijde naar eene galerij, waarin zich de trap bevond, die den toegang naar boven verleende. Achter deze galerij lag de bottelarij, doch vóórdat men hier aankwam, bood eene zijdeur toegang tot de groote plaats. Deze plaats was aan de straatzijde omgeven door eene houten schutting, in welker midden zich
<pb n="49"/>eene groote, dubbele deur bevond; deze ingang droeg den naam van negerpoort, en wel omdat het nimmer aan huisbedienden of andere negers geoorloofd was, door de voordeur in of uit te gaan. Aan weerszijden van de plaats lag eene lange rij gebouwen, van ééne verdieping, bestaande aan den linkerkant uit magazijn, waschhuis en keuken, aan den regterkant verdeeld in zes negerhuizen onder één gevel, waarvan het voorste de dubbele grootte had van de anderen; het was voorzien van twee vensters en eene deur en werd bewoond door de oude Nella, de getrouwe huisbewaarster. Achter deze plaats lag een vrij groote tuin, voorzien van vruchtboomen, groenten, een vogelhuis enz.</p>
<p>De oude Nella was druk in de weer; zij hielp hare meesteres zoo veel mogelijk, schikte alles in orde en toonde eene regt zorgzame dienares te zijn. Allen, die de oude Nella kenden, eerden haar, blanken zoowel als negers, vrijen zoo goed als slaven. De kinderen hadden haar lief en zaten uren lang bij haar in het negerhuis en luisterden aandachtig naar de volksverhalen of sprookjes, die zij hun vertelde. Frederik en Arnold beloofden haar, dat zij haar iets moois zouden toezenden uit Holland, waarnaar zij spoedig zouden vertrekken, maar als er van de reis gesproken werd, was de vrolijkheid der oude dadelijk geheel geweken, en kwamen er tranen in hare oogen, dewijl zij dan aan het naderende afscheid dacht van Frederik, dien zij zoo liefhad als haar eigen kind. Toen mevrouw Dorper nog in het huis harer ouders woonde, had zij Nella van haar vader ten geschenke gekregen, en toen zij in het huwelijk trad, volgde Nella haar
<pb n="50"/>naar de plantage. Zij had lief en leed van hare meesteres bijgewoond en zoo veel mogelijk gedeeld. Al de kinderen had zij zien geboren worden en helpen opkweeken. Bij ziekte zat zij aan hun krankbed en waakte bij hen met onvermoeide zorg nacht en dag. Drie kinderen bliezen in hare armen den laatsten adem uit en werden door haar beweend, alsof zij zelve hunne moeder ware geweest; zij had rouwkleederen om hen gedragen en met een bloedend hart rondgeloopen; doch nooit had zij in haar pligt gefaald; daarom maakten mijnheer en mevrouw Dorper haar het leven zoo ligt en zacht mogelijk, zoodat zij de kluisters der slavernij nimmer voelde knellen, en om dezelfde reden besloten beiden, haar op haar ouden dag een rustig en stil leven te bezorgen. Toen Frederik groot genoeg was en geene behoefte meer had aan hare persoonlijke hulp, boden zij haar aan, om in de stad te gaan wonen en het huis, dat de heer Dorper pas had aangekocht en doen meubeleren, te bewaken en het oog te houden over de negers en de negerin, die het huis schoon en den tuin en de plaats in orde moesten houden. Zij had er in het begin weinig zin in, omdat zij te zeer gehecht was aan hare meesteres en de kinderen, en hen moeijelijk kon verlaten; maar toen zij begon te begrijpen dat zij dubbel nuttig kon zijn, door de goederen van haar heer te bewaken, en op nieuw blijken van eerlijkheid en trouw kon geven, wankelde zij niet langer en vertrok naar de stad, wel onder het storten van tranen, maar toch met het vaste voornemen, om ook daar hare pligten stipt te vervullen. En zij beantwoordde volkomen aan dit voornemen; zij gaf nooit aanleiding tot klagten of aanmerkingen en
<pb n="51"/>bewees ten volle, dat ook bij slaven trouw en eerlijkheid in ruime mate worden aangetroffen.</p>
<p>Te midden der toebereidselen, die gemaakt werden voor het vertrek der twee knapen, wierp eene hevige ziekte de oude Nella op het krankbed. Zware koortsen folterden haar zoodanig, dat er dag en nacht aan hare sponde moest gewaakt worden. Mevrouw Dorper bragt zelve menig uur aan hare sponde door. Op haar last was er een bekwaam geneesheer ontboden, aan wien zij de zieke met hartelijkheid aanbeval; alles wat hij voorschreef of ordineerde, moest oogenblikkelijk aangeschaft worden, hoe duur het ook mogt zijn. Kosten, moeiten noch zorgen werden gespaard, om de oude slavin zoo mogelijk in het leven te behouden. Doch God had het anders besloten; haar laatste stond brak weldra aan. Mevrouw Dorper en Lotje stonden weenende aan haar sterfbed en boden haar als om strijd de laatste lafenis aan. Een leeraar van de Moravische broedergemeente was, op verzoek van mevrouw Dorper, aan het sterfbed der oude verschenen; hij bad en zong met haar en bereidde haar voor tot het doen der groote reis, en toen zij den laatsten adem uitblies, had zij de handen zamengevouwen en sprak fluisterende den naam uit van haar Heer en Zaligmaker.</p>
<p>Het was omtrent 3 ure in den namiddag, toen de oude Nella door den dood werd vrijgemaakt van de banden der slavernij, die haar echter nooit gekneld hadden, daar de last des kommers en van gebrek haar steeds was vreemd gebleven.</p>
<p>Mevrouw Dorper gaf oogenblikkelijk de noodige bevelen tot eene goede, behoorlijke begrafenis, niet zoo als gewoonlijk
<pb n="52"/>een slaaf begraven wordt, maar als eene vrije burgeres. Er werd eene behoorlijke, nette kapkist gemaakt van cederhout met koperen hengsels en schroeven, nieuw, wit katoen aangekocht, om er doodskleederen van te maken, die de doode moesten worden aangetrokken, nadat het ligchaam zou gereinigd zijn; men naaide ook een groot, wit Schotsch batist laken, waarin het lijk in de kist moest gelegd vorden, en waarmede men het overdekte.</p>
<p>De sterfkamer werd middelerwijl opgeruimd en schoon gemaakt; alles wat overbodig was, werd naar eene andere plaats gebragt. Van twee rustbanken, tegen elkander geplaatst, maakte men eene soort van slaapplaats, overdekt en ingespeld met wit linnen lakens, waarin men de doode op kussens neêrlegde, insgelijks met een laken overdekt. Deze slaapkoets stond in het midden van het vertrek; rondom dezelve werden zes zwarthouten standaards geplaatst, waarop evenveel pleeten girandoles stonden met waskaarsen, die ontstoken werden zoodra de avond inviel en den geheelen nacht moesten blijven branden. De aanwezige kast, het spiegeltje en twee schilderijtjes waren insgelijks met een laken en servetten behangen. Rondom het vertrek stonden tegen den muur stoelen, die allengs bezet werden door bloedverwanten, bekenden en buren der doode, allen negerinnen, geheel in het wit gekleed, met witte doeken om het hoofd. De nabestaanden zaten echter bij het lijk. Aan het hoofdeinde stond aan iedere zijde een stoel, de eene voor mevrouw Dorper, de andere voor Lotje, en waarop beiden van tijd tot tijd een half uur plaats namen. Het aangrenzende negerhuis was insgelijks haastig opgeruimd
<pb n="53"/>geworden, zoodat het eveneens tot ontvangst van bezoekers dienen kon. In het midden van dit tweede vertrek plaatste men eene tafel en daar rondom zeven stoelen. De tafel was overdekt met een wit laken, en daarop stonden twee girandoles met stolpen en brandende waskaarsen. Des avonds tegen 8 ure kwamen er zeven negers, allen in wit linnen gekleed; dezen zetten zich op de genoemde zeven stoelen en begonnen, na een kort gebed, met het zingen van geestelijke liederen in de Neger-Engelsche taal. Een dezer negers, de voorzanger, zeide den zes anderen telkenmale een regel voor, dien zij dan gezamenlijk nazongen.</p>
<p>Tot 9½ ure hield dit zingen aan, terwijl overigens eene plegtige stilte in het vertrek heerschte. Na het vertrek der zangers verliet het grootste gedeelte der bezoekers het sterfhuis; eenigen bleven achter, om des nachts het lijk te bewaken.</p>
<p>Des anderen daags, 's middags ten 5 ure, zou de begrafenis plaats vinden. Ten 12 ure was er reeds eene lijkbaar voor de schutting naast de negerpoort geplaatst, ten teeken dat er iemand ter aarde zou besteld worden. Ten 3 ure kwamen de bezoekers van den vorigen dag terug, weder allen in het wit gekleed, en schaarden zich andermaal rondom het lijk, thans behoorlijk gekleed in de kist gelegd, welke op stoelen stond, doch niet gesloten was.</p>
<p>Ten 4½ ure waren allen die aan de begrafenis zouden deelnemen, bijeen verzameld Mevrouw Dorper en Lotje hadden reeds ten 4 ure op hare stoelen in het sterfhuis der oude slavin plaats genomen, eveneens geheel in het wit gekleed, tot teeken van rouw en deelneming. Toen de kist ge-<pb n="54"/>sloten zou worden, stonden alle aanwezigen op, om nog een laatsten blik op het gelaat der doode te werpen. Mevrouw Dorper had tot dat einde den batisten doek opgeligt, die het hoofd bedekte. Zij legde hare hand op het kille voorhoofd en sprak met bewogen stem, terwijl tranen langs hare wangen vloeiden: ‘Rust zacht, goede en brave Nella; God vergelde u uwe trouw en eerlijkheid!’ Lotje sprak niet, maar drukte al weenende een kus op de koude wang van de oude voedster, die haar zoo zorgvuldig had opgekweekt. Frederik schreide overluid; hij was geheel in het zwart gekleed, daar hij, op zijne begeerte, het lijk van de oude slavin, die hij zoo liefhad, zou volgen naar hare laatste rustplaats. De dragers kwamen eindelijk binnen en droegen de nu gesloten kist weg. Mevrouw Dorper had als tot een laatste blijk van achting de baar voor den ingang van het blankenhuis laten zetten en bevolen, dat het lijk door het groote huis en de voordeur moest uitgedragen worden. Toen de kist op de baar stond, werd de jongeheer Frederik minzaam verzocht, haar onmiddellijk te volgen; achter hem schaarden zich een groot aantal negers en negerinnen, twee aan twee, en de stoet stelde zich in beweging. De kist was niet overdekt en werd, zoo als veelal plaats vindt, bloot gedragen.</p>
<p>Vóórdat de kist het huis was uitgedragen, hadden de zangers van den vorigen avond nog een geestelijk lied gezongen.</p>
<p>De leeraar, die de stervende in hare laatste oogenblikken had bemoedigd, wachtte den lijkstoet op het kerkhof af en deed daar een gebed, waarna de meeste aanwezigen, om het graf geschaard, nogmaals een gezang aanhieven.</p>
<pb n="55"/>
<p>Deze gebeurtenis had voor eenigen tijd eene zekere droefgeestigheid bij de familie Dorper te weeg gebragt en het maken der toebereidselen voor de reis van Arnold en Frederik vertraagd. Na afloop daarvan werden die toebereidselen echter met verdubbelden ijver voortgezet. Het schip, waarmede de kinderen zouden vertrekken, lag reeds in lading. De heer Dorper was een paar dagen overgekomen, om voor den overtogt te zorgen en de kinderen aan de bescherming van den kapitein aan te bevelen. De twee heeren waren alles spoedig eens, zoo als met eerlijke lieden gewoonlijk gaat. Een blik in elkanders oogen, een paar woorden en een veelbeteekenende handdruk overtuigden beide edele menschen, dat zij zich niet in elkander zouden bedriegen. De twee knapen deden niets dan rondloopen en afscheids-visites maken, in weêrwil dat de dag van hun vertrek nog in het geheel niet bepaald was. Zij werden overladen met kleine geschenken en lekkernijen, om de lange reis te veraangenamen en te bekorten. Mevrouw Dorper schreidde iederen keer, als er van vertrekken gesproken werd. Lotje zeide dikwijls, als Mama er niet bij was, dat zij blij zou zijn, als de twee jongens weg waren, dewijl zij nu zoo druk en woelig waren. De heer Dorper verveelde zich in de stad; het was hem daar te bedompt, te warm en te stijf; hij besloot dus vooreerst weder naar zijne plantage te gaan en later terug te komen.</p>
</div>
<div type="chapter">
<pb n="56"/>
<head rend="h3">Zesde Avond.</head>
<p>Acht dagen nadat het stoffelijk overschot van de oude Nella aan den schoot der aarde was toevertrouwd, had er in dezelfde straat andermaal eene begrafenis plaats, en werd het ontzielde ligchaam van een jong, schoon meisje van achttien jaar naar de stille rustplaats der dooden gebragt. Haar plotseling afsterven had al hare bekenden, ja, de geheele nabuurschap met ontzetting vervuld; want vijf dagen geleden had zij nog rondgedarteld, gezongen en gedanst op eene vrolijke verjaarpartij van eene harer vriendinnen, hoewel velen zich later herinnerden, dat zij er toen reeds veel bleeker uitzag dan gewoonlijk en donkere kringen om hare oogen had. Toen woelde de verderfelijke ziekte reeds door hare aderen en had de onverbiddelijke dood zijne zeis reeds naar haar uitgestrekt en haar tot zijn offer gekozen. Maar Clarisse had het niet opgemerkt; zij had zich wel nu en dan loom en mat gevoeld, zich verbeeld dat haar hart sneller klopte dan gewoonlijk; zij was gekweld geworden door zwaarte in het hoofd en duizelingen, maar aan ziekte en dood dacht zij niet. Hoe zou zij zich ook hebben kunnen voorstellen, dat haar laatste levensuur reeds zoo spoedig zou slaan; zij nog zoo jong, in den bloei des levens; zij, de wufte, die de wereld zoo liefhad met hart en ziel; die haar geheele aanzijn wijdde aan ijdele genietingen; die een afgod maakte van haar eigen schoon en welgevormd ligchaam, terwijl zij scheen vergeten te hebben,
<pb n="57"/>dat zij eene ziel in dat ligchaam omdroeg, oneindig kostbaarder dan alle uiterlijke schoonheden; eene onsterfelijke ziel, die haar met God verwantschapte en tot in eeuwigheid zou voortduren, als het brooze ligchaam reeds lang tot stof zou zijn verkeerd en vermengd met de aarde, waartoe het behoorde. - En toch had zij ruim anderhalf jaar geleden belijdenis van geloof afgelegd in de kerk der Hervormde gemeente en met de schare der geloovigen en boetvaardigen plaats genomen aan de heilige nachtmaalstafel, het brood des levens gegeten en aan den beker der verzoening de lippen gezet. En op dien plegtigen stond had zij tranen gestort van gevoel en was bevende van ontroering naar hare zitplaats teruggekeerd. Doch terwijl zij de tranen van hare wangen veegde, verdwenen ook de ernstige gewaarwordingen uit hare ziel, die zoo vatbaar was voor de indrukken van het oogenblik. Toen Clarisse den tempel verliet, terwijl nog de volle toonen van het orgel door de gewelfde wanden ruischten en daarbuiten gehoord werden, sloeg zij de blikken niet ootmoedig neder, zoo als het eene Christinne betaamde, die zich zoo even verbond aan Hem, die haar met God verzoende; maar zij wierp ze onderzoekend in het rond, terwijl zij het hoofd fier opwaarts hief, en er een zegevierend lachje om hare lippen speelde. Zij was bewust van hare schoonheid en zag het met innig welgevallen, dat tallooze blikken vol bewondering op haar gevestigd werden. Ook hare moeder, die aan hare zijde ging, genoot dien triomf, want de schoone, die aller aandacht trok, was immers hare dochter, haar eenig kind, hare Clarisse. De weduwe gevoelde zich in deze oogenblikken naamloos gelukkig, boven
<pb n="58"/>duizenden moeders benijdenswaardig. - De beklagenswaarde moeder! Verblind door de schoonheid van haar kind, had zij geene oogen voor hare gebreken; opgewekt door den dartelen geest van het meisje, beschouwde zij haar als een ideaal, voor wie geene eereplaats hoog genoeg was in de wereld.</p>
<p>Toen de weduwe, die Hunze heette, haar man door den dood verloor, had Clarisse haar achtste jaar bereikt.</p>
<p>Gelukkig voor moeder en kind beiden, dat de brave en werkzame man een vermogen had nagelaten, volkomen voldoende om haar te doen voortleven op denzelfden voet als zij tijdens zijn leven gewoon waren. Niets werd er dus gespaard, om aan de wenschen van het kind te voldoen en hare ijdele, soms zoo dwaze begeerten te bevredigen.</p>
<p>Van de kerk te huis komende, vond Clarisse daar eenige vriendinnen en bekenden bijeen, die haar vrolijk te gemoet snelden en hartelijk geluk wenschten met het heil van dezen heugelijken dag; daarna bewonderden allen als om strijd de fijnheid van haar kostbaar, wit geborduurd kleedje, de pracht harer gouden armbanden, van haar collier, medaljon en ringen, de fraaije bloemen van haar wit zijden hoed, haar wit kanten mantel en heerlijk beschilderden waaijer. In het kort, men scheen geene woorden genoeg te kunnen vinden, om haar smaakvol en schitterend toilet te roemen.</p>
<p>Aan den maaltijd, waaraan ook de aanwezige vrienden deel namen, ging het zoo vrolijk toe als op een bruiloftsmaal; men stelde toasten in, schaterde en juichte, zoodat het geheele huis er van weergalmde. Des middags ten 5 ure vertrokken de gasten, na beloofd te hebben, des avonds te zullen terugkomen,
<pb n="59"/>om de vrolijke danspartij bij te wonen, die de weduwe, op verzoek van Clarisse en ter eere van hare eerste <hi rend="i">Nachtmaalsviering</hi>, gaf.</p>
<p>Toen des avonds de jeugdige lidmaat zich tooide voor de naderende danspartij, en het wit Kamerdoeksche kleedje met vier volants en kanten bertha hare welgevormde gestalte omhulde, en het kapsel van roode rozen den glans harer weelderige zwarte haarlokken verhoogde, terwijl de gouden en bloedkoralen armbanden hare ronde armen omsloten en het kostbare parelsnoer de blankheid van hals en schouders nog meer deed uitkomen, was Clarisse waarlijk schoon, bevallig als eene nimf, bekoorlijk als een kind.</p>
<p>Een dertigtal jeugdige gasten verzamelde zich des avonds in het groote voorhuis, dat tegen 8 ure schitterend verlicht werd door twee groote kroonlampen en een aantal girandoles met waskaarsen. De muziek, bestaande in eene groote trom, eene schuiftrompet, een waldhoorn, twee klarinetten en een triangel, liet zich weldra hooren en verkondigde aan de geheele nabuurschap, dat de weduwe Hunze eene luisterrijke danspartij gaf ter eere van hare dochter. Op het vernemen daarvan spoedden zich een groot aantal negers, negerinnen, soldaten, missies enz. naar hare woning, om voor de wijd geopende deuren en vensters als toeschouwers deel te nemen aan het feest. Men danste, schaterde, juichte, at en dronk en was vrolijk tot laat in den nacht. Clarisse, de koningin van het feest, nam aan alles deel met ongewone geestdrift en opgewondenheid. Des morgens had zij hare intrede gedaan in de kerk van Christus, thans deed zij hare intrede in de wereld. De indruk der nacht-<pb n="60"/>maalsviering liet slechts flaauwe herinneringen na, - de gedachte aan dezen genotvollen avond zou haar lang bijblijven.</p>
<p>Ten 3 ure in den morgen ging het gezelschap uiteen. Clarisse was doodelijk vermoeid; zij had van half negen ure af geen enkelen dans overgeslagen. Zij ontkleedde zich zoo spoedig mogelijk, vleide zich op hare legerstede neder en viel in slaap, zonder hare avondbede op te zenden of te denken aan dien God, aan wien zij zich des morgens had verbonden.</p>
<p>Deze avond van den dag van Clarisses eerste nachtmaalsviering, in zulk eene dartele vrolijkheid doorgebragt, legde den grondslag tot haar naderenden val, was de eerste schrede naar haar vroeg gedolven graf, de scheidsmuur tusschen de Christelijke maagd en haar Verlosser. Clarisse! wij beklagen, doch veroordeelen u niet! Gij waart jong en onnadenkend, onbekend met de wereld en hare verleidingen. - Onvoorzigtige moeder! die uwe liefde in zwakheid liet ontaarden! wij beklagen ook u, maar wij houden u niet voor onschuldig aan de afdwalingen uwer dochter. Gij hadt uw kind het dwaze van hare neigingen onder het oog moeten brengen, haar moeten behoeden en bewaken als eene u toevertrouwde parel van onschatbare waarde, haar met krachtige hand moeten stuiten in hare onbezonnen vaart naar het verderf, haar des noods met geweld het ontkiemende zaad van ligtzinnigheid en ondeugd uit de jeugdige borst moeten rukken, vóórdat het tot giftige planten ontkiemde en wrange vruchten voortbragt. Gij bezat daartoe het regt niet alleen, maar het was uw pligt, uwe roeping! God had u daartoe dit kind toevertrouwd en zal er u eenmaal rekenschap over vragen. Er rustten
<pb n="61"/>heilige verpligtingen op u, even als op alle moeders. Uwe Clarisse was door de natuur bedeeld geworden met alle uiterlijke bekoorlijkheden. Hare ziel, gelijk wij reeds zeiden, zoo vatbaar voor alle indrukken, zou het goede even gretig hebben opgenomen als het kwade, zoo gij de indrukken van godsdienst en zedelijkheid hadt levendig gehouden en die van ligtzinnigheid en ondeugd hadt tegengegaan en in verachting gebragt. Dàn voorzeker zou uw kind een sieraad zijn geworden van de maatschappij en in de rijen der geheiligden met vreugde zijn ontvangen geworden. - Daar ligt zij nu, de geknakte lelie, afgerukt in den vollen bloei harer jeugd door de hand der ondeugd, ontslapen voor de eeuwigheid geheel onverzoend met haar God en Heer, dien zij zoo zwaar beleedigde door haar afval, van wien zij reeds zoo lang haar hart had vervreemd, tot wien zij nimmer bad en wiens aangezigt zij ontweek! - Ongelukkige moeder, beween uwe Clarisse. Zij is een dubbelen dood gestorven. Beween haar, maar spaar tevens geene tranen over uwe zwakheid en zorgeloosheid!....</p>
<p>&nbsp;</p>
<p>Den dag volgende op de beschreven danspartij ontwaakte Clarisse ten 11 ure; zij gevoelde zich nog wel eenigzins loom, mat en vermoeid van het dansen, maar was toch vrolijk en opgewekt van geest door de herinneringen aan den vorigen avond. Een paar vriendinnen bezochten haar in den namiddag. Zij lachten, schaterden en dartelden op nieuw. Zij maakten Clarisse opmerkzaam op den indruk, dien hare schoonheid op alle gasten had te weeg gebragt, en hoe zij als
<pb n="62"/>om strijd ten dans was geleid geworden. Zoo werd hare ijdelheid opgewekt, zoo voedsel gegeven aan haar hoogmoed! De weduwe glimlachte en voorspelde hare dochter in de toekomst een schitterend lot.</p>
<p>Clarisse wijdde zich van dien dag af met hart en ziel aan de wereld en was onvermoeid in het najagen van allerlei genoegens. Hare moeder berispte haar wel nu en dan daarover, doch Clarisse was te zeer gewoon, van kindsbeen af in alles haar zin te volgen, om zich aan deze berispingen te storen. Zij bezocht komedies, koncerten, bals en partijen, zoo dikwijls zich daartoe de gelegenheid aanbood. Zij legde bezoeken af, als zij er lust toe gevoelde, en kwam des avonds zoo laat te huis als zij goedvond. Clarisse ging om met wien zij wilde en knoopte verbindtenissen aan, die haar ten val bragten en voor de maatschappij even als voor zich zelve deden verloren gaan. Zij schaarde zich onder de vanen van den koning des kwaads en werd eene getrouwe dienares der zonde, die zij lief kreeg en aan wie zij onschuld, deugd, reinheid en zielsrust offerde. Te laat zag de weduwe het in, dat zij jegens hare dochter te zwak en te toegevend was geweest. Zij had alle moederlijk gezag verloren, haar zedelijke invloed was verzwakt. Zij weende dag en nacht tranen van smart en berouw, maar het was te laat, zij kon het gebeurde niet ongedaan maken. Zij geleek eene onttroonde vorstin, die vergeefs trachtte den verloren scepter weder in handen te krijgen. Zij was eene magtelooze moeder, die haar kind niet tot leidsvrouw was, maar door haar werd beheerscht. En Clarisse zelve was niet gelukkig; zij volgde, ja, al hare neigingen, maar een
<pb n="63"/>worm knaagde aan haar hart, berouw folterde haar, wroeging verontrustte hare ziel. Zoo overvielen haar ziekte en dood. Van de eerste stonde af dat zij aan het krankbed geboeid lag had zij geen enkel woord kunnen uitbrengen, geen gebed kunnen stamelen, geene begeerte kunnen uiten, geene vergiffenis kunnen afsmeeken. Zij lag bewusteloos en zonder beweging, totdat de dood een einde maakte aan haar treurigen toestand.</p>
<p>&nbsp;</p>
<p>Waakt en bidt, opdat gij niet in verzoeking komt, en bedenkt dat gij de ure uws doods niet weet!....</p>
</div>
<div type="chapter">
<head rend="h3">Zevende Avond.</head>
<p>De verjaardag van Lotje was middelerwijl aangebroken. Die dag zou door de familie feestelijk worden doorgebragt, en wel op dringend verzoek van Frederik, daar dit de laatste verjaardag was, dien hij in langen tijd in den huiselijken kring zou vieren. Des morgens ten 8 ure was het beminnelijke meisje reeds gekleed in een bevallig négligé van wit geruit neteldoek, dat de zeventienjarige maagd bijzonder goed stond en het liefelijke van haar voorkomen aanmerkelijk verhoogde. Te naauwernood had zij den dorpel van het voor-<pb n="64"/>vertrek overschreden, of eene negerin, de eerste bediende harer moeder, trad haar te gemoet met een zilveren presenteerblad in de handen, waarop eene groote boeket bloemen prijkte in eene porseleinen vaas met water; ter regterzijde van de vaas stond een klein, rond doosje, en ter linkerzijde lag een pakje, in graauw papier gewikkeld. De negerin maakte eene diepe buiging voor hare jeugdige meesteres, bragt haar de groeten en gelukwenschen van hare ouders en stelde haar de ouderlijke geschenken met den welriekenden bloemruiker ter hand. Lotje plaatste alles op de tafel, opende dadelijk het doosje en vond daarin tot hare verrassing een fraaijen gouden armband, een geschenk van haar vader. Het pakje, door hare moeder toegezonden, bevatte een elegant blaauw barège kleedje, niet minder aangenaam voor de jarige, dewijl zij er reeds lang naar verlangd had. Terwijl zij nog in de beschouwing er van verdiept was, trad mevrouw Dorper binnen. Lotje snelde haar vrolijk te gemoet en omhelsde haar hartelijk, dank zeggende voor hare gelukwenschen en geschenken. Daarna kwamen Frederik en Arnold juichende de kamer binnen, ieder met een welriekenden bloemruiker in de hand, dien zij Lotje met vele kluchtige strijkaadjes en gebaren overhandigden, benevens eenige kleine, aardige geschenken. Lotje bedankte beiden op even vrolijke wijze en noodigde hen met gemaakten ernst uit, om des avonds deel te nemen aan de danspartij, die zou gegeven
worden; welke uitnoodiging de beide jonge heeren met beleefdheid aannamen. Vervolgens traden de huisbedienden binnen, elk met een paar bloemen in de hand; zij maakten allen diepe buigingen en wenschten hare jonge meesteres geluk met haar geboortedag; eenigen bragten
<pb n="t.o. 65"/>
<figure>
    <p><xptr to="gogh007vert01ill03.gif"/></p><figDesc>Steendr v. P W M Trap</figDesc></figure>
<pb n="65"/>5 à 6 eijeren; een ander eene mooije waterkan; een derde eene vette kip, en een vierde een lekkeren koek, dien zij zelve had gebakken. Lotje nam deze geschenken met minzaamheid aan en dankte allen zoo hartelijk alsof zij haar groote kostbaarheden hadden aangeboden.</p>
<p>Op dezelfde wijze als de negerin van mijnheer en mevrouw Dorper, kwamen er achter elkander nog een aantal negerinnen, groot en klein, die door bloedverwanten, vrienden en bekenden gezonden waren, om aan Lotje bloemboeketten, geschenken en gelukwenschen over te brengen, zoodat er weldra ruim twintig ruikers op de tafel stonden, allen in porseleinen en glazen vazen met water, en die in de kamer een aangenamen geur verspreidden.</p>
<p>Aan allen, die Lotje lieten geluk wenschen, gaf zij dezelfde boodschap mede, namelijk: dat zij mijnheer, mevrouw of de dames des avonds bij haar hoopte te zien, om een kopje chocolaad te drinken. Eene dergelijke uitnoodiging was gewoonlijk het sein tot eene vrolijke verjaarpartij met muziek en dans. Eenige uren later was dan ook mevrouw Dorper met Lotje en meiden en knechts reeds druk in de weer, om alles voor de avondpartij in orde te brengen. Terwijl allen vol ijver bezig waren, werd er met drift herhaaldelijk op de voordeur geklopt; Lotje zelve deed zoo spoedig mogelijk de deur open, liet een kreet van blijdschap hooren en wierp zich vol vreugd in de armen haars vaders, die had voorgewend, niet in de stad te kunnen komen, en nu met Willem op het onverwachtst echtgenoot en dochter door zijne overkomst verraste.</p>
<p>Nu was het geluk van den dag volmaakt; nu waren al de
<pb n="66"/>leden van het huisgezin bijeen, behalve de zoon, die in Holland was. Willem trok zijne zuster even ter zijde en fluisterde haar in het oor, dat hij een fraaijen en gemakkelijken dameszadel, dien hij alle dagen verwachtte, tot een verjaarsgeschenk voor haar uit Demerary had ontboden, omdat hij wist hoeveel zij van paardrijden hield, en hoe moeijelijk het rijden op den ouden zadel viel. ‘Broertjelief!’ riep zij verrukt uit, terwijl zij hem hartelijk omhelsde en kuste, ‘wat maakt gij mij gelukkig; gij hadt waarlijk niets kunnen bedenken, dat mij meer genoegen kon geven. Nu zullen wij te zamen ferme rijtoertjes kunnen doen.’</p>
<p>De beide heeren Dorper zagen zich in één oogenblik door al de huisgenooten omringd, die hen als om strijd verwelkomden en hunne blijdschap te kennen gaven over hunne onverwachte komst.</p>
<p>De bloedverwanten en vrienden voldeden allen aan de gedane uitnoodiging, zoodat het huis tegen 8 ure des avonds vol gasten was. Er werd gedanst, gezongen en gelagchen op de onschuldigste wijze, met ongekunstelde vrolijkheid en het reinste genoegen. Moeder Dorper zelve was zoo opgeruimd, dat zij zelfs het naderende vertrek van Frederik scheen vergeten te hebben.</p>
<p>Drie dagen later kwam de kapitein van het schip, waarmede Frederik en Arnold zouden vertrekken, berigten, dat hij nagenoeg geheel klaar was met de lading en over een paar weken hoopte te vertrekken; op welk berigt mevrouw Dorper bitter begon te schreijen, maar niettemin haar best deed, om te zorgen, dat alles goed in orde kwam, en er niets aan
<pb n="67"/>de uitrusting ontbrak; ook dacht zij aan allerlei versnaperingen. Zij zond een vet schaap, een groot varken, kippen, eenden en vruchten naar het schip, tot een geschenk voor den kapitein, en iederen keer als zij hem zonder getuigen kon spreken, zeide zij tot hem: ‘Beste kapitein, beloof mij toch, dat gij goed voor mijne jongens zult zorgen! Zij zijn zoo jong en zoo wild. Ik ben zoo bang, dat zij onderweg het eene of andere ongeluk zullen krijgen!’ Waarop zij steeds een welwillend antwoord kreeg vol troost en bemoediging. De kapitein was een te verstandig man, om het eene moeder kwalijk te nemen, dat zij beangst was voor haar zoon en pleegkind, terwijl zij op reis gingen naar een vreemd land en toevertrouwd moesten worden aan de zorgen en leiding van vreemden, die wel veel verstand konden hebben en billijk mogten zijn, maar toch geen moederlijk hart en dat liefderijke gevoel konden bezitten, welke beiden nog zoo zeer behoefden, vooral in dagen van ziekte of ongeval, waarin moederlijke teederheid vaak meer vermag, dan de kunst des geneesheers en de beste medicijnen.</p>
<p>Eindelijk was de groote dag aangebroken, de dag van scheiding en droefheid. Mevrouw Dorper, die Arnold om zijn zachtzinnig en beminnelijk karakter ook innig lief had gekregen, drukte de beide weenende knapen in hare armen en omhelsde hen langen tijd; uit de beweging harer lippen en de ten hemel geslagen oogen kon men opmaken, dat zij hen aan Gods vaderhoede aanbeval en in een vurig gebed zegen over hen afsmeekte; toen liet zij hen los, legde de beide handen op hun hoofd en sprak onder snikken: ‘Vaartwel, mijne kinderen! hebt elkander als broeders lief en vergeet nimmer,
<pb n="68"/>dat er een God is, die over u waakt. Haat de zonde en hebt de deugd lief, dan zal het u welgaan, naar welk land het lot u ook moge leiden!’ Zij kuste de beide ontroerde knapen nogmaals en viel half bewusteloos in de armen van Lotje, die even innig geroerd was en bitter weende.</p>
<p>De heer Dorper begreep, dat het tijd was, om een einde te maken aan dit tooneel; hij vatte de beide knapen bij de hand en voerde hen met zich. De bedienden riepen hen duizende afscheidsgroeten achterna, en sommigen onder hen weenden smartelijk.</p>
<p>De boot, die aan den waterkant gereed lag, bragt hen zeer snel naar het schip, waar de heer Dorper hen nogmaals aan de hoede en zorgen van den kapitein aanbeval, de jongens waarschuwde om voorzigtig te zijn, en een hartelijk afscheid van hen nam met meer tranen dan hij geloofd had te zullen storten. Hij had zijne kinderen ook zoo lief!</p>
</div>
<div type="chapter">
<head rend="h3">Achtste Avond.</head>
<p>Ik, arme, groene vogel, moest ook, ongevraagd en ongeweigerd, mijn geliefd vaderland verlaten; daarom bevond ik mij insgelijks op het schip met mijn jongen meester, hoewel ik hem niet meer toebehoorde en, helaas! het eigendom van den
<pb n="69"/>ouden Kapitein was geworden, die mij oogenblikkelijk in de bovenkajuit had laten plaatsen. Dit was voor mij zeker de aangenaamste plaats, dewijl ik van daar alles kon overzien en de gevoerde gesprekken afluisteren; hetwelk eene kleine vergoeding was voor de verloren vrijheid, om overal te kunnen rondvliegen en ongestoord in te dringen tot in de geheimste schuilhoeken. Ik mogt mijn eersten meester niet naar de kostschool volgen, omdat dit hem te veel afleiding zou geven, te meer daar ik zoo onbescheiden was, hem immer en overal te vergezellen, en soms een oorverdoovend leven maakte door mijn gekakel en geschater. Dien ten gevolge was ik met kooi en al aan den kapitein ten geschenke gegeven, die zeer in zijn schik was met dit cadeau en steeds veel sympathie voor mij betoonde. Ik had er, om u de waarheid te zeggen, geen spijt over, dat ik ook eens een reisje zou gaan doen naar het land der blanken, waarvan ik steeds zoo veel goeds en schoons hoorde vertellen, en waarin het leven als zoo gelukkig werd afgeschilderd. Ik dacht zoo in mij zelven: In dat land moeten alleen gelukkige menschen wonen; dáár kent men geen verdriet, dáár heerscht geene zonde, dáár worden geene tranen gestort, geene zuchten geslaakt. Dat is een Eden, zonder lijden en strijden! Doch somwijlen vroeg ik mij dan weer af: Waarom, als het dáár zoo heerlijk, zoo schoon, zoo zalig is, verlaten dan zoo velen dat land, om zich in mijn vaderland te vestigen? en ook begreep ik niet, waarom zoo vele Surinamers, die het land der blanken bezochten, zoo spoedig naar hunne geboorteplaats terugkeerden. Maar toen ik in het land der blanken eenige jaren had doorgebragt en van plaats tot plaats had
<pb n="70"/>gereisd, ontwaarde ik, dat ook daar dezelfde strijd werd gevoerd als hier; dat even verderfelijke ziekten de ligchamen sloopten en de krachten ondermijnden; dat de dood in alle gedaanten rondwaarde en jeugd, schoonheid, onschuld noch deugd spaarde en allen wegmaaide zonder onderscheid. Ik zag dat de bewoners dezer landen door dezelfde hartstogten werden beheerscht en eveneens waren prijs gegeven aan den strijd tusschen goed en kwaad. Ik bemerkte, dat de dienaren der zonde overal de rampzaligste wezens der wereld zijn, en dat de beoefenaar der deugd, zelfs te midden van rampen en beproevingen, minder te beklagen is dan de zondaar, die zich in weelde en overvloed baadt. Toen zag ik het verkeerde van mijne veronderstellingen in, en ik had er berouw over, mij eenmaal te hebben overgegeven aan de vooroordeelen, waaraan mijn vaderland en zijne bewoners zijn prijs gegeven, en daarom kom ik nogmaals tot mijn vroeger gezegde terug: ‘De mensch heeft het dikwijls slechts aan zich zelven te wijten, of het hem goed of kwaad gaat; dit hangt er slechts van af, of hij zich aan deugd of ondeugd overgeeft. Zijn geluk is niet verbonden aan het land, dat hij bewoont; de rust zijner ziel is alleen te verkrijgen, door zich aan de deugd te wijden.’ Maar laat ik terugkeeren tot Frederik en Arnold. De beide knapen snikten overluid, toen zij afscheid namen van den heer Dorper, en wuifden hem met de handen het laatste vaarwel toe, zoo lang totdat de boot, welke den waardigen man van hen afvoerde, geheel uit hun gezigt was verdwenen. De kinderen wilden zich onmiddellijk naar de beneden-kajuit begeven, maar de kapitein raadde hun dit af en zeide, dat zij op het dek moesten blijven; naar
<pb n="t.o. 71"/>
<figure>
    <p><xptr to="gogh007vert01ill04.gif"/></p><figDesc>Steendr v. P W M Trap</figDesc></figure>
<pb n="71"/>welken raad zij gewillig luisterden. Zij zagen daar zoo veel vreemds en vonden zoo veel afleiding in de verschillende bezigheden der zeelieden, dat hunne tranen weldra ophielden te vloeijen, en zij zich begonnen te troosten met de gedachte aan al het nieuwe, dat hen te wachten stond. Zij gedroegen zich in het vervolg op het schip heel wel en eerbiedigden den kapitein als een vader; zij gehoorzaamden hem steeds en gaven niet de minste reden tot klagen; ja, zij verwierven zijne achting en toegenegenheid in zulk eene hooge mate, dat hij meer dan eens zeide, dat hij in langen tijd zulke aangename passagiers niet had gehad en ditmaal eene regt genoegelijke reis deed.</p>
<p>De Zondag werd door den kapitein op het schip evenzoo geeerbiedigd als aan wal. Bij stil weder werden alle dagelijksche bezigheden gestaakt. De kapitein kleedde zich dan steeds met meer dan gewone zorg, welk voorbeeld vaak door de passagiers werd gevolgd, alsmede door verscheidene zeelieden; hij dwong hen er nooit toe, maar hij, die aan dezen wensch van den kapitein voldeed, kon er zeker van zijn, steeds een vriendelijk woord of welwillend hoofdknikje van hem te ontvangen. Hij bragt des Zondags meestal een paar uren met lezen door of vertelde den knapen de eene of andere nuttige en aangename geschiedenis. Tegen 11 ure des morgens bragt de hofmeester chocolaad met eenige andere versnaperingen.</p>
<p>Tot het scheepvolk behoorde een jongeling van zestien jaar, van een fatsoenlijk uiterlijk, met blond haar en helderblaauwe oogen; hij had, in weêrwil zijner jeugd, iets ferms in houding, voorkomen en tred, alsmede een flinken oogopslag; ook was hij vrij en vlug, doch tevens bescheiden en welwillend. Hij betoonde
<pb n="72"/>den kapitein zeer veel ontzag en eerbied, en in spreken en manieren had hij iets, dat geheel in strijd was met zijne betrekking als schepeling. Een menschenkenner zou al dadelijk opgemerkt hebben, dat hij tot den fatsoenlijken stand behoorde. Hij was een van hen, die des Zondags steeds behoorlijk gekleed op het dek verschenen, altijd voorzien van een boek, waarin hij met de grootste aandacht studeerde.</p>
<p>Den eersten Zondag, dien zij aan boord doorbragten, terwijl de kapitein met Frederik en Arnold in de bovenkajuit hadden plaats genomen, vroeg Frederik, terwijl hij de blikken wendde in de rigting waar de jeugdige zeeman was gezeten: ‘Kapitein, hoe heet de jongeling, die daar zit te lezen en zoo netjes is gekleed; hij ziet er uit als een jongeheer!’</p>
<p>‘Dat is hij werkelijk ook,’ antwoordde de kapitein; ‘hij heet Antoon Beukelaar; hij is een edel jongeling met een hart als een juweel en eene ziel als eene parel. Ik zou mij trotsch en gelukkig gevoelen, als ik hem mijn zoon mogt noemen; zulk een kind is een geschenk van God.’</p>
<p>‘Maar hoe komt het dan, dat zulk een jongeheer matroos is geworden?’ vroeg Arnold verwonderd.</p>
<p>‘Omdat hij arm is en eene ongelukkige moeder heeft, en trachten wil, om door deugd goed te maken wat zijn broeder door zonde heeft bedorven,’ hernam de kapitein. ‘Als gij naar mij wilt luisteren, zal ik u zijne geschiedenis verhalen, die belangrijk genoeg is om er uwe aandacht aan te wijden; doch dan moet gij hem niet zoo gestadig aanzien, hij zou alligt bemerken dat wij over hem spreken, en dat zou hem voorzeker hinderen.’</p>
<pb n="73"/>
<p>‘Ja, doe dat, Kapitein!’ sprak Arnold haastig, ‘ik ben verlangend iets naders omtrent hem te vernemen.’</p>
<p>‘Nu, luistert dan, ik ben zeker dat gij hem ook zult leeren achten en liefhebben,’ antwoordde de kapitein, waarna hij aanving:</p>
<p>&nbsp;</p>
<p>‘Toen Antoon Beukelaar geboren werd, leefden zijne ouders in overvloed en weelde, totdat hij op zijn achtste jaar zijn braven vader door den dood verloor. Zijne moeder, de bedroefde weduwe, bleef met vijf kinderen achter: Antoon, nog twee andere zonen, een van twintig en een van vier jaar, en twee zusters, die den leeftijd van veertien en zes jaar bereikt hadden. Toen de weduwe na de begrafenis inzigt van zaken nam, bespeurde zij tot hare teleurstelling, dat de nalatenschap van haar echtgenoot, die koopman was geweest, zeer gering was; gelukkig, dat zij zelve een vrij aanzienlijk vermogen ten huwelijk had medegebragt, dat nog geheel onaangeroerd was gebleven en haar in staat stelde, haren kinderen eene goede opvoeding te doen geven en den oudste, Rudolf, zijne aangevangen studiën aan de akademie te laten voortzetten en, zoo mogelijk, volbrengen; doch dan moest zij hare levenswijze gaan verminderen en zich verscheidene opofferingen getroosten, hetgeen zij echter volgaarne deed, daar het tot het welzijn van hare kinderen zou strekken. Zij meende wijs en goed te handelen en voedde daarbij de stille hoop, dat Rudolf eenmaal de steun en staf der familie zou worden. De ongelukkige moeder! zij bedroog zich zeer in hare verwachting! De jongeling toonde zich al spoedig zeer ondankbaar voor de
<pb n="74"/>opofferingen zijner moeder en beschouwde die als noodzakelijkheid en pligt. Om kort te gaan, Rudolf Beukelaar werd een losbol, een speler, een slecht mensch, die zijn leven in ondeugd en zonde doorbragt, herhaaldelijk groote schulden maakte en zijne moeder, broeders en zusters als tot den bedelstaf bragt. De weduwe betaalde, om de schande van zijn hoofd en van hare familie te wenden, zijne schulden bij herhaling, hoewel met een bloedend hart, en bad hem vurig en dringend, zich te beteren en afstand te doen van de zonde, die hem ten verderve voerde. Doch zij bad te vergeefs, de jongeling holde met teugellooze woede op het ingeslagen pad voort en eindigde zijn zondig leven door een zelfmoord.</p>
<p>Toen ging er een tweesnijdend zwaard door het hart der moeder; zij had haar zoon voor tijd en eeuwigheid verloren; hare hoop voor de toekomst was vervlogen; zij en hare overgebleven vier kinderen waren tot armoede gebragt, en dat door hem, die hare kroon, hare eer, haar steun had moeten worden. Zij ontvlood met de haren de buurt waar zij woonachtig was en huurde twee kamers in hetzelfde huis, waarin ik woonde; dáár leerde ik haar kennen, beklagen, achten en eeren; dáár was ik getuige van hare tranen, van haar lijden en strijden; dáár zag ik haar leedgevoel, omdat zij hare kinderen aan ongewone ontberingen zag prijs gegeven.</p>
<p>Om zich zelve weende zij niet, de smart had haar gevoelloos gemaakt voor alle weelde en genot, maar om die vier onverzorgde kinderen bloedde haar moederhart en sloeg zij sombere blikken in de toekomst. Hare oudste dochter had zij van de kostschool moeten nemen lang vóórdat hare opvoe-<pb n="75"/>ding voltooid was. Antoon moest de school verlaten, omdat zij het schoolgeld niet meer betalen kon, en de jongsten kon zij om dezelfde reden geen onderwijs doen genieten; hunne oudere zuster nam de taak op zich, hen te leeren in de vrije uren, die van hare andere bezigheden overbleven. Zoo stonden de zaken, toen Antoon op zekeren morgen mijne kamer binnentrad en mij dringend bad, hem als kajuitsjongen op mijn schip te plaatsen. Ik zag hem verwonderd aan, vatte hem bij de hand en vroeg, of dit hem ernst was; ik schilderde hem al het vreemde en de ontberingen van het zeemansleven, het ruwe en de wisselvalligheden van de loopbaan, die hij koos. Toen hadt gij hem moeten zien; hij vouwde de handen te zamen, sloeg de groote blaauwe oogen, die in tranen zwommen, smeekende naar mij op en sprak: “Ja, kapitein, het is mij volkomen ernst; ik zal dat alles kunnen wederstaan voor mijne ongelukkige moeder, broeder en zusters! Verstoot mij niet, want ik wil niet slechts voor mij zelven gaan zorgen, maar trachten ook voor hen te werken. Ik weet wel, dat ik in den beginne niet veel zal kunnen verdienen, maar het zal de zorgen mijner moeder toch reeds verligten, als zij mij niet meer behoeft te voeden en te kleeden. En later, als God mij zegent, zal ik haar nog eenmaal tot steun kunnen worden en haar vergoeding kunnen schenken voor het leed, dat onze ongelukkige broeder haar heeft aangedaan.”</p>
<p>Hij snikte luid bij het uitspreken dezer laatste woorden. De stem scheen hem begeven te hebben, hij kon geen woord meer uitbrengen. Ik weende met hem, trok hem tot mij, sloot hem in mijne armen, droogde zijne tranen, troostte hem en
<pb n="76"/>beloofde aan zijn verzoek te zullen voldoen. Toen viel hij op de knieën en zond een vurig dankgebed op tot God en smeekte Hem dringend om Zijn hemelschen zegen. “O mijnheer,” riep hij opstaande in vervoering uit, “van dit oogenblik af beschouw ik u als mijn grootsten weldoener, als mijn tweeden vader; want gij stelt mij in staat, om te gaan werken en aan te vangen, om voor moeder, broeder en zusters te zorgen!”</p>
<p>Ik gevoelde voor den jongeling eene groote achting en zeldzame genegenheid en besloot, voor hem te doen al wat mogelijk zou zijn. Ik heb tot nu toe mijn woord gehouden en voegde hem zoo veel toe als zijne hooghartigheid hem veroorloofde aan te nemen. Ik bezorgde hem matrozen-kleederen en alles wat hij voor het zeemansleven noodig had. Tot heden heb ik geen enkel oogenblik berouw gevoeld over hetgeen ik voor den edelen jongeling heb gedaan; mijne achting en liefde voor hem nemen van dag tot dag toe.</p>
<p>Zoodra ik bespeurde, dat hij lust tot studie gevoelde, verschafte ik hem de noodige boeken; hij heeft een goed verstand en een vlug begrip, zoodat het hem niet moeijelijk viel, zijne studiën aan te vangen en voort te zetten, te meer daar hij den tijd, dien hij op school doorbragt, goed had besteed. Ik zelf help hem zoo veel mogelijk en sta dikwijls verbaasd over zijne snelle vorderingen, en aan wal zijnde, weet ik hem steeds in de gelegenheid te stellen, om het noodige onderrigt te ontvangen. Het mooiste en zonderlingste is, dat hij nooit tracht zich bij mij in te dringen, nooit misbruik maakt van de toegenegenheid, die ik hem steeds betoon, noch met gemeenzaamheid tot mij spreekt, in weêrwil dat ik, aan
<pb n="77"/>wal zijnde, hem dikwerf aan mijne tafel noodig en vaak groote wandelingen met hem doe. Hij was, vóórdat ik hem de begeerde plaats bezorgde, steeds zeer kinderlijk gemeenzaam met mij, maar van het oogenblik af dat hij het matrozenpak had aangetrokken, veranderde hij als door een tooverslag van toon en houding en bewees mij ongewonen eerbied en onderscheiding. Ik had opgehouden zijn buurman te zijn, en scheen veranderd te wezen in zijn heer en meester. Ik heb nooit edeler, braver en dankbaarder hart gezien, dan dat van dezen jongeling. Ook bezit hij een zonderling en zeldzaam karakter; hij maakt zich niet gemeenzaam met de andere matrozen en weet zich toch door allen bemind te maken; hij vloekt niet, noch spreekt ruwe woorden, doch berispt nooit anderen, die deze gewoonte hebben. Hij vraagt aan niemand eenig dienstbetoon, maar is steeds bereid, allen zonder onderscheid te helpen waar en wanneer het hem maar eenigzins mogelijk is. Hij bezoekt geene herbergen of drinkhuizen, doch gaat met alle matrozen vriendschappelijk om en toont niet den minsten hoogmoed tegenover hen. Hij bezoekt hen, als zij ziek zijn, doch ontvangt hen nooit bij zich aan huis. Hij kleedt zich nooit in burgerkleederen, maar draagt steeds het gewaad van den zeeman; hij zegt, dat men zich het ambt niet schamen moet, dat men bekleedt, omdat het ambt den mensch niet onteert, maar de mensch wel het ambt. Hij heeft zich wonderbaar door de eerste moeijelijkheden van het zeemansleven geholpen en zich met mannenmoed tegen alles gehard. Als hij van zijne moeder spreekt, wordt hij week als een kind, dan parelen er tranen in zijne oogen; hij vereert haar
<pb n="78"/>als een heilige en zal nooit van haar gewagen dan na vooraf het hoofd te hebben ontbloot en eene eerbiedige houding te hebben aangenomen. Aan boord zijnde, komt hij niet dan hoogstnoodzakelijk in de kajuit, of ik moet hem laten roepen. Maar toen ik op de vorige reis door eene doodelijke ziekte werd aangegrepen, vertoonde hij zich daar onmiddellijk, week geen uur van mijne sponde en waakte dag en nacht aan mijne zijde met regt kinderlijke zorg en teederheid; hij verpleegde mij met zoo veel geduld en liefde, dat ik naast God aan hem mijne beterschap en het behoud van mijn leven verschuldigd ben.</p>
<p>Zoodra ik geheel hersteld was, hervatte hij zijne gewone bezigheden, alsof er niets gebeurd was, hoewel hij er zoo mager en afgetobt uitzag, dat ik van zijn aanblik schrikte. Ik betuigde hem mijn warmen dank en drong er sterk bij hem op aan, om eenige dagen rust te nemen en zich door het gebruik van versterkende middelen te herstellen. “Kapitein,” antwoordde hij mij met diep bewogen stem, “ik ben niet ziek, de angst voor het leven van mijn weldoener heeft mij zoo doen vermageren en verbleeken. Nu God hem het leven heeft gespaard, zal ik weder spoedig dezelfde worden.” Ik stak hem beide handen toe, die hij met geestdrtft vatte, aan den mond bragt, kuste en met tranen besproeide, waarna hij zich haastig verwijderde, om in de eenzaamheid lucht aan zijn overkropt gemoed te geven. Ik was ook bewogen en uitte in stilte den wensch: “O, ware deze jongeling mijn zoon, hoe benijdenswaardig zou ik zijn!” Als ik aan het oogenblik denk, waarin ik hem bij zijne moeder bragt, nadat ik hem de begeerde
<pb n="79"/>plaats als scheepsjongen had toegezegd, dan schiet mijn gemoed nog vol. Er had toen tusschen moeder en zoon een tooneel plaats te hartroerend om mede te deelen. De geschokte weduwe wilde in het eerst geene toestemming geven, doch Antoon bad haar zóó dringend, zóó vastberaden, zóó overredend, dat zij eindelijk toestemde. Daarop snelde hij haar in de armen, en beiden vermengden hunne tranen met elkander. “Moeder!” sprak hij, het stilzwijgen afbrekende, “wees niet bang voor mij; ik keer uwer waardig of nimmer terug! Kapitein Verbrugge zal mijn raadsman en vriend zijn, hij heeft het mij toegezegd, en God zal mij beschermen en geleiden. Bid veel voor uw Antoon, en God zal uw gebed verhooren.”</p>
<p>Het afscheid nemen, dat eenige weken later voorviel, was nog hartroerender; ik moest den jongeling uit de armen der weenende moeder losscheuren. - Maar het blijde wederzien bij de terugkomst van de eerste reis bragt ook zalige verrukking te weeg. Ik zelf voerde hem blozende van gezondheid in de armen der weduwe en sprak: “Gelukkige moeder! hier hebt gij uw zoon terug geheel uwer waardig; hij heeft zijne intrede in de wereld eervol volbragt en zal, zoo voortgaande, zijn doel ten volle bereiken!” Met edele zelfvoldoening legde Antoon haar het ontvangen geld, de vruchten van zijne eerste pogingen, in den schoot, met een gelaat zóó vol glans en oogen zóó schitterende van ongewoon vuur, dat ik hem met diepe ontroering aanzag. De weduwe was als buiten zich zelve van ontroering; zij kon in het eerst geen woord uitbrengen, doch reikte mij weldra de hand en dankte mij hartelijk, dat ik haar zoon zoo edel terugbragt.</p>
<pb n="80"/>
<p>Thans heeft hij reeds verscheidene reizen gedaan, allen met denzelfden gunstigen uitslag; hij geeft nooit een enkelen gulden onbedacht uit, maar laat nagenoeg al zijn geld staan voor zijne moeder en geeft het haar steeds met dezelfde liefde en ingenomenheid als den eersten keer. Indien hij zoo voortgaat, zal hij zijne pogingen ruimschoots bekroond zien en vroeger kapitein zijn dan vele anderen. Als wij nu te huis gekomen zijn en weer op reis gaan, wordt hij reeds derde stuurman, en als men naar zijne bekwaamheid te werk ging, zou men hem reeds tot tweeden stuurman kunnen verheffen; doch hij moet alle rangen doorloopen, vóórdat hem de zorg over een schip mag worden toevertrouwd en hij tot kapitein verhoogd kan worden.’</p>
</div>
<div type="chapter">
<head rend="h3">Negende Avond.</head>
<p>Frederik en Arnold waren diep getroffen door de geschiedenis van Antoon Beukelaar en sloegen blikken vol gevoel en bewondering naar de plaats, waar hij was gezeten.</p>
<p>‘Kapitein!’ riep Frederik eensklaps, ‘gij hebt geld onder uwe berusting, dat vader u voor ons voor zakgeld heeft gegeven, als wij te Amsterdam zullen zijn aangekomen; kun-<pb n="81"/>nen wij dat niet aan Antoon geven voor zijne ongelukkige moeder? Als vader en moeder het wisten, zouden zij het zeker goedvinden!’</p>
<p>‘Ja,’ voegde Arnold er bij, ‘dat is goed van u bedacht; wij kunnen ons wel drie maanden zonder zakgeld behelpen.’</p>
<p>‘Neen, kinderen lief,’ antwoordde de kapitein, ‘Antoon zou dit geld niet aannemen en het als eene aalmoes beschouwen; hij is daartoe te hooghartig, hij wil wel voor zijne moeder werken en zich ten haren behoeve alle mogelijke opofferingen getroosten, doch zou geene gift voor haar willen aannemen. Maar dewijl gij door zulk eene edele geestdrift vervoerd zijt, zal ik u een anderen raad geven. Ik zal u met hem in kennis brengen; tracht dan zijne achting en vriendschap te verwerven, gaat vriendelijk met hem om en toont hem ongemerkt, dat gij, hoewel nog kinderen zijnde, de deugd eert en liefhebt, in welke gedaante zij zich ook voordoet. En als gij op het einde der reis elkander eert en liefhebt, geeft hem dan de helft van de ingelegde vruchten en van de andere lekkernijen, die gij zoo rijkelijk bij u hebt, voor zijne moeder en zusters mede. Ik zal u tevens de titels opgeven van eenige boeken, die voor hem te duur zijn om aan te schaffen, en die hij evenwel ter voltooijing zijner studie noodig heeft. Koopt deze boeken voor een gedeelte van uw geld en zendt ze hem op eene kiesche wijze toe; hij zal dit geschenk met gevoel en dankbaarheid van u aannemen. Meldt uwe ontmoeting in korte woorden aan mijnheer en mevrouw Dorper en beveelt hem bij hen aan, opdat hij vrienden moge hebben, als hij weer te Suriname komt. Ik weet, dat uwe ouders de
<pb n="82"/>deugd in elk mensch eeren en de deugdzamen bijstaan waar en wanneer zij kunnen. Ja, beveelt hem bij hen aan,’ liet hij er peinzend op volgen, na eenige oogenblikken gezwegen te hebben, ‘want ik ben oud en ziekelijk en weet niet, of ik de reis zoo spoedig zal kunnen ondernemen als altijd; dan zal hij op zich zelven staan en vriend noch raadsman hebben en in den vreemde niemand vinden, die zich zijner aantrekt. Het is voorzeker Gods leiding, die u met hem in aanraking brengt.’</p>
<p>De knapen, die gaarne al hun geld in de handen van Antoon hadden gestort, gevoelden zich in het eerst teleurgesteld, toen de kapitein hun dit zoo bepaald afried; doch nadat hij ten einde had gesproken, gevoelden zij zich ingenomen met zijn raad en beloofden dien geheel te zullen opvolgen. Zij dankten hem hartelijk voor zijne mededeeling, terwijl zij haakten naar het oogenblik, dat hen met den belangwekkenden jongeling in aanraking zou brengen,</p>
<p>O deugd! wat zijt gij schoon! hoe hoog verheft gij uwe dienaren! Gij vlecht lauwerkransen om hunne hoofden en versiert hen met eereteekenen!</p>
<p>Zonde! hoe afschuwelijk zijt gij! gij schandvlekt het menschdom en spreekt een banvloek uit over allen, die u najagen!</p>
<p>De kennismaking tusschen Antoon Beukelaar, Frederik en Arnold had nog dienzelfden dag plaats, tot genoegen van beide zijden. Er ontstond weldra eene vriendschap van zonderlingen aard tusschen dit drietal, maar eene vriendschap vol opregtheid, gegrond op achting en toegenegenheid. De twee knapen vereerden Antoon met ongewone achting, Antoon
<pb n="83"/>gevoelde zich bijzonder aangetrokken tot de twee vrolijke en gulhartige jongens. De pleegbroeders volgden in alle opzigten de raadgevingen van den kapitein, hetgeen hen des te gemakkelijker viel, dewijl Antoon hen met aandrang uitnoodigde, om, te Amsterdam gekomen zijnde, hem bij zijne moeder te huis te komen bezoeken zoo dikwijls zij daartoe de gelegenheid zouden hebben.</p>
<p>De reis leverde verder niets bijzonders op; men kwam gelukkig behouden in Holland aan. In de hoofdstad gekomen, bragt de kapitein de twee knapen dadelijk naar de kostschool, waar zij reeds verwacht werden. Als tot eene aanbeveling legde hij de beste getuigenis van hen af aangaande hun gehouden gedrag gedurende den overtogt, en verzocht den waardigen onderwijzer, hen te willen veroorloven, om nu en dan een bezoek te gaan afleggen bij de familie Beukelaar, dewijl hij er voor kon instaan, dat deze omgang de goedkeuring van mijnheer en mevrouw Dorper zou wegdragen.</p>
<p>De kinderen namen een hartelijk afscheid ven den kapitein, dankten hem met opregte erkentelijkheid voor de liefderijke zorgen, die hij hen gedurende de reis betoond had, en verzochten hem dringend, hem nu en dan eens te mogen bezoeken. Daarop begaf zich de kapitein naar zijne eigene woning, in gezelschap van Antoon en gevolgd door een scheepsjongen, die de kooi op zijn schouder droeg, waarin ik gezeten was. Hij wilde in persoon zijne vrouw verrassen met het zoo welkome geschenk van een Surinaamschen vogel. De goede oude vrouw toonde er zich dan ook regt verblijd over en sloeg de handen ineen van verbazing, toen zij mij zoo duidelijk
<pb n="84"/>hoorde spreken en zoo vrolijk fluiten en schateren. Antoon nam mij uit de kooi en bragt mij naar boven, bij zijne moeder, die, even als zijne zusters en zijn broertje, mijn voorkomen, mijne kleuren en hoedanigheden hemelhoog verhief. De vrijheid, die ik te Suriname genoot, moest ik echter hier geheel en al derven. De kapitein kocht, op verzoek zijner vrouw, eene fraaije koperen kooi met een ring er in; daarin werd ik geplaatst, met het stipte bevel aan alle huisgenooten en bedienden, om toch vooral nimmer de deur der kooi open te zetten, vooreerst opdat ik het huis niet zou vuil maken en ten tweede uit vrees dat ik zou ontsnappen en in zulk eene groote stad als Amsterdam alligt kon wegraken of gestolen worden. Ik was dus een gevangen man, die wel eene fraaije kooi had gekregen, maar de lieve vrijheid moest derven en veroordeeld was om zijn volgend leven door te brengen in een klein achterkamertje, geheel alleen of in gezelschap eener oude dame, die al heel spoedig verklaarde, dat ik wel heel lief en aardig was, maar toch een verschrikkelijk geraas maakte en haar soms hooren en zien deed vergaan. Zoo zag ik dan mij in mijne droomen van geluk vreeselijk bedrogen. In een vreemd land gekomen, werd mij het leven verbitterd door opsluiting en minachting; dat was voorwaar eene wreede teleurstelling! In plaats van de wijde wereld te kunnen doortrekken, was ik van alle gemeenschap met de menschen verstoken! Zoo treurde ik dag en nacht en zocht mij schadeloos te stellen, door van den vroegen morgen tot den laten avond te fluiten en te kakelen; en hoe meer de kapiteinsvrouw op mij aanging, des te meer verhief ik mijne stem, met dit gunstige gevolg, dat zij,
<pb n="85"/>in toorn ontstoken, mij op zekeren morgen met kooi en al verkocht aan een anderen kapitein, Klinge genaamd, die verklaarde gaarne juist zulk een schreeuwer en geweldmaker bij zich aan boord te willen hebben.</p>
<p>Nog in hetzelfde uur werd ik niet alleen verkocht, maar ook geleverd en gebragt aan boord van het schip van mijn nieuwen meester, dat in lading lag en bestemd was om eene reis naar de Middellandsche zee te doen.</p>
<p>Kapitein Klinge was een ruw en onbeschaafd mensch, dit bemerkte ik reeds den eersten dag nadat hij aan boord gekomen was. Al vloekende en tierende, beval hij de zorg voor mij aan de scheepsjongens aan. Op dezelfde wijze ging hij steeds met zijne onderhoorigen om, vooral als hij zich te buiten had gegaan aan het gebruik van sterken drank, hetgeen eene dagelijksche gewoonte van hem scheen te zijn.</p>
<p>Het schip zeilde weldra uit en had in den beginne eene voorspoedige reis. Welk een onaangenaam leven leidde die man met de zijnen op zijn schip! Hoe onordelijk ging daar alles toe! Hoe vreesden hem alle schepelingen! Hoe zeer was zijn veertienjarige zoon te beklagen, die zich ditmaal bij hem aan boord bevond en in hem geen liefderijk vader, maar een dwingeland vond, dien hij vreesde en zoo veel mogelijk ontweek; wien hij den verschuldigden eerbied niet kon bewijzen en dien hij toch niet durfde verafschuwen, omdat die woesteling zijn vader was. De knaap had zeker het karakter zijner zachtzinnige moeder geërfd en kon zich dus niet dan met moeite gewennen aan zulk een ruw bestaan en niet dan met afkeer het onzalige voorbeeld volgen, waartoe hij gedwongen was,
<pb n="86"/>als hij niet wilde mishandeld worden om zijne weekheid en lafhartigheid, zoo als Kapitein Klinge zijne betere inborst en zachtere neigingen noemde.</p>
<p>Welk een verschil tusschen deze reis en den overtogt met het schip van kapitein Verbrugge! Het leven van kapitein Klinge was een woest en zondig bestaan, zonder geloof, zonder deugd, zonder godsdienst. De naam van den Allerhoogste werd aan boord niet dan vloekende uitgesproken, zoowel door den Kapitein als door de schepelingen. De onderhoorigen rigten zich zoo vaak en zoo gereedelijk naar het voorbeeld van dengene, die hen regeert of het gebied over hen voert. De Zon- en werkdagen werden niet onderscheiden; de dag des Heeren werd niet gevierd, noch door rust, noch door kleeding, noch door gebed. Kapitein Klinge en zijne schepelingen ontvingen dagelijks veel van hun God en Schepper, doch offerden Hem niets, geen enkel uur des gebeds, geene overdenking, zelfs geene berouwvolle verzuchting.</p>
<p>Op zekeren Maandag middag, terwijl de kapitein zich weder ongemeen aan sterken drank had te buiten gegaan, en eenige matrozen even dronken op het dek lagen, stak er eensklaps een vreeselijke storm op, die het schip met woest geweld heen en weder slingerde, sterk bewoog en op de bergenhooge golven deed rijzen en dalen. De kapitein, door den eersten schok ontwakende, sprong verschrikt op en begaf zich naar het dek, waar hij, ten gevolge van den rampzaligen toestand waarin hij zich bevond, te naauwernood op de beenen kon blijven en genoodzaakt was, zich aan den mast vast te houden. Hij stiet zijne bevelen al vloekende en tierende uit,
<pb n="87"/>waaraan door den stuurman evenwel geen gevolg werd gegeven, daar zij geheel verkeerd waren en het schip zouden doen vergaan. Al stampvoetende wilde hij het volk dwingen, de eens gegeven bevelen te volbrengen, en toen hij zag, dat men hem bleef weerstreven, waggelde hij naar achteren, duwde den matroos, die zich aan het roer bevond, op zijde, greep het zelf en ging voort, zijne verkeerde bevelen uit te bulderen. De zeilen scheurden aan flarden, de masten braken stuk, het kombuis vloog over boord en sleepte in zijne vaart een gedeelte van de verschansing mede. Nog was hij echter niet tot bezinning te brengen; het scheen of de stormen zijn beschonken toestand verergerden en in razernij deden overgaan. De eerste stuurman en een paar matrozen zagen zich genoodzaakt, hun aanvoerder van het roer te ontzetten en het te besturen, in de hoop het schip nog te kunnen redden; doch het was te laat! Het onttakelde wrak stootte met woest geweld op eene klip. De kapitein en twee andere zeelieden werden over boord geslagen en oogenblikkelijk door de woedende golven verzwolgen. Een woeste vloek ontsnapte den mond der zeelieden; kreeten van wanhoop vermengden zich met het gebulder van den orkaan. Het roer was gebroken, zoodat het wrak, aan de genade der golven prijs gegeven, onstuimig werd voortgedreven, totdat het in een maalstroom geraakte, die het in zijne vaart medesleepte en ten laatste in den peilloozen afgrond wierp.</p>
<p>Dat was dus het uiteinde van den woesteling, den godverzaker, den dronkaard en de zijnen. Daar lagen zij nu op den bodem der zee, wier magt zij bespot hadden, met wier
<pb n="88"/>golven en woede zij speelden. Onverzoend met God, met bedwelmde zinnen en een vloek op de lippen, ontsliepen zij, om te verschijnen voor den regterstoel van Hem, die in de Eeuwigheid allen stervelingen rekenschap zal afvragen van hun doorgebragt leven.</p>
<p>De zoon van den kapitein alléén had, terwijl hij zich aan de verschansing vastklemde, zich tot God gewend en een gebed om genade uitgesproken; met den naam zijner moeder op de lippen, werd hij over boord geslingerd en vond den dood in de golven. Hij had voorzeker aan den schoot der geliefde moeder de handen leeren vouwen en tot God bidden; hij had daar voorzeker lessen van deugd en godsdienst ontvangen, wier indrukken hem tot in de laatste ure bijbleven. Dat onverwachte en droevige uiteinde van kapitein Klinge en de zijnen is een waarschuwend beeld voor elken leeftijd, eene les voor velen. Zij die zich van af hunne kindschheid aan godsdienst en deugd gewennen, zullen in haar twee getrouwe vriendinnen bezitten, die hen in alle omstandigheden des levens zullen bijstaan en hen in de ure des doods gerust de eeuwigheid te gemoet doen zien.</p>
</div>
<div type="chapter">
<pb n="89"/>
<head rend="h3">Tiende Avond.</head>
<p>Door het slingeren en stooten van het schip was, tot mijn geluk, mijne kooi neergevallen en stuk geslagen, zoodat ik onverwacht eensklaps de vrijheid herkreeg. Ik klampte mij zoo sterk mogelijk aan eene der planken vast, en op het oogenblik dat het wrak naar de diepte der zee verzonk, nam ik mijne vleugels te baat en vloog naar eene drijvende ton, die door den snellen stroom naar het strand gedreven werd. Zoodra ik land ontwaarde, verliet ik mijne gevaarlijke wijkplaats en vloog naar wal. De stormen bedaarden weldra, de zee verkreeg hare vorige kalmte, de maan verscheen aan den thans wolkeloozen hemel, wierp een zacht en verkwikkend licht over de uitgestrekte watervlakte en bood mij, armen schipbreuke ling, de gelegenheid aan, om een boom te zoeken, waar ik eene veilige schuilplaats voor den naderenden nacht vond. Des morgens van den volgenden dag, even na het opgaan der zon, ontdekte ik, dat het een overschoon land was, waar ik mij bevond, met bewoners, in kleeding, spraak en gewoonten zeer verschillende met mijne landgenooten en de Nederlanders. Ik ging voedsel zoeken en vond het gemakkelijk, dewijl het ook een vruchtbaar land scheen te zijn, onder eene aangename luchtstreek gelegen. Nu ben ik eindelijk vrij! zoo juichte ik in mij zelven. Ontslagen van banden en boeijen, verlost van mijn ruwen meester, die mij in eene enge kooi gevangen hield en mij niet eens het genot der vrije natuur gunde! Nu kon
<pb n="90"/>ik mijn aangevangen onderzoek voortzetten, zonder daarin belemmerd te worden, alle landen doorreizen, van plaats tot plaats de natuur leeren kennen en mij overtuigen, of mijn eenmaal geuit gevoelen waarheid in zich bevatte. - Ik vertoefde eenige weken in het land, waar ik het eerst aankwam, en was ook aldaar, even als op zoo vele andere plaatsen, getuige van de noodlottige gevolgen der zonde en van de heerlijke vruchten, die de deugd voortbrengt.</p>
<p>&nbsp;</p>
<p>Een hertog, een man van aanzien en eer, die op eene onregtvaardige wijze van zijne magt misbruik maakte, die zijne onderdanen onderdrukte en zich zocht te verrijken van het zweet en den arbeid van anderen, werd in een opstand der misnoegden vermoord; zijne trotsche en zelfzuchtige gade en haar zoon, het evenbeeld des vaders, werden uit het prachtige paleis verjaagd, beroofd van hunne schatten en gedoemd om als ballingen in den vreemde rond te zwerven.</p>
<p>Een ander magtig heer, wien vele schatten ten deel gevallen waren, en die schatten wel als een zegen, maar toch ook slechts als leengoederen aanzag, wier bezit wisselvallig was, zocht zijne grootheid niet in onderdrukking, overheersching of afpersing, maar beoogde het welzijn zijner medestervelingen, de ongelukkigen en lijdenden. - De deugdzame vond in zijn paleis een toevlugtsoord; de godsdienst zat er op den troon. De zonde werd er zoo veel mogelijk uit gebannen, al was zij in goud en fluweel getooid en al verborg zij zich achter hooge titels en ordelinten. De arme, die God liefhad, was zijn vriend, dien hij, met behulp van gade en kroost, troostte,
<pb n="91"/>steunde, laafde en bemoedigde. De zonde vond in hem een gestreng regter, de berouwhebbende een Christelijken broeder. Één dag zonder edele daden doorgebragt scheen voor hem en de zijnen een verloren dag te zijn, dien hij zoo haastig mogelijk trachtte te vergoeden. De edele graaf verspreidde zegen rondom zich tot ver in den omtrek en bereidde zich zelven een paradijs op aarde. - Wat waren hij en zijn gezin geliefd! Hoeveel ware vereering genoot hij! Wat al zegenwenschen werden er over zijn hoofd uitgesproken! Hoe vele hartelijke gebeden stegen er voor hem ten Hemel! Driewerf gelukkig de rijke, die zijne schatten slechts als leengoederen beschouwt en er op de edelste wijze mede woekert, door weldadigheid en menschenliefde uit te oefenen; hij zal er eenmaal honderdvoudige en gezegende renten van inzamelen!</p>
<p>&nbsp;</p>
<p>In een ander land, waar het zeer koud was, ontmoette ik een koopman, die zich door middel van een valsch testament de rijke erfenis van twee weezen, twee arme zusters, had weten te verwerven. De ongelukkigen, zoo wreed van het hunne beroofd, verkeerden in groote armoede; de jongste stierf zelfs van koude, kommer en gebrek. Hij, de onregtvaardige bezitter van haar vermogen, genoot zijne schatten met wroeging en angstige gejaagdheid. Als hij zich alleen bevond, meende hij overal het beeld van het gestorven meisje voor zich te zien, dat hem zijne misdaad kwam verwijten. Het gekraak van een voetstap deed hem verschrikt opspringen, het gesuis van den wind joeg hem angst en vrees aan. De rampzalige zondaar! hij had dag noch nacht rust, het leven
<pb n="92"/>stond hem tegen, en de dood was voor hem een bode der verschrikking.</p>
<p>&nbsp;</p>
<p>Evangelina, eene jeugdige maagd, blank als eene lelie, blond als de zachte maan en liefelijk als een lentemorgen, wijdde hare levensdagen aan een blinden vader en eene waanzinnige zuster, maar zij deed het met engelen-zachtheid, met onverflaauwde liefde, met heldenmoed en Christelijke onderwerping. En bij al hare beproevingen voegde zich nog armoede, en moest zij nu door arbeid, dan door bedelen in aller behoeften voorzien. En toch, als de waanzinnige in de schamele woning sliep, en zij met den blinde door het veld wandelde, wist zij zijn droevigen geest door vrolijke vertellingen op te beuren of deed zij de lucht van haar liefelijk gezang weergalmen. Soms las zij hem met eene welluidende stem een gedeelte uit het Evangelie voor of ging hem voor in gebeden en gezangen. De arme en zwaar beproefde Evangelina noemde zich zelve echter niet ongelukkig; zij was eene Christin in den volsten zin des woords. De zonde woonde niet in haar hart, hare ziel was een tempel der deugd. Gelukkige Evangelina! mogten er velen op aarde gevonden worden, die u gelijken!</p>
<p>&nbsp;</p>
<p>Aan de Pharaotafel zag ik een huisvader, wiens haren reeds begonnen te grijzen, zich zoodanig overgeven aan het spel, dat hij, door zijne hartstogt medegesleept, zich zelven, vrouw en kinderen vergetende, zich geheel aan de wisselvalligheden van het spel overgaf. Hij verloor zijne geheele fortuin, vloog in wanhoop van zijne zitplaats naar dengene, die hem alles
<pb n="93"/>had afgewonnen, en zou hem zeker in de borst gegrepen, ter aarde geworpen en naar het leven gestaan hebben, zoo hij daarin niet ware verhinderd geworden door zijn jongeren broeder, die hem in de speelzaal was gevolgd, met angstige bekommering had gadegeslagen en nu met geweld van zijne tegenpartij aftrok. Deze edele broeder slaagde er met vee moeite in, den ongelukkigen speler uit de zaal te leiden. Daar bood hij hem, onder tranen en gebeden, de helft van zijn vermogen aan en wist hem zoo ver te brengen, dat de speler niet alleen besloot, nog dienzelfden dag tot de zijnen weder te keeren, maar ook de heilige belofte aflegde, nimmer weder plaats te zullen nemen aan eene speeltafel.</p>
<p>&nbsp;</p>
<p>Doch, genoeg voorbeelden tot staving van mijne uitgedrukte gevoelens. In alle landen, bij alle volken, onder elke luchtstreek, bij verschillende gewoonten, zeden en wetten, overal oogstte de deugdzame de heilrijkste vruchten in van zijn levenswandel, en ondervond de zondaar steeds de smartelijke gevolgen zijner misdaden.</p>
<p>&nbsp;</p>
<p>Tien jaren lang zwierf ik rond, van land tot land, van plaats tot plaats, van volk tot volk. Mijne zwerftogten hadden mij veel wijzer, doch niet gelukkiger gemaakt; al het ondervondene en bijgewoonde deed mij haken naar het moederland, naar mijn geliefd Suriname. Ik besloot, naar Amsterdam te gaan, in de hoop daar gelegenheid te zullen vinden, om naar mijn vaderland te kunnen terugkeeren. Ik slaagde weldra in dit mijn pogen en kwam behouden in Neêrlands hoofdstad aan. Hoe nu mijne bekenden uit te vinden, was nog een raad-<pb n="94"/>sel voor mij. Op de plaats, waar zij eenmaal woonden, kon ik geen spoor van hen ontdekken. Ik hoorde hunne namen zelfs door niemand uitspreken. Zoo zat ik eens op een schoonen zomermorgen over het een en ander na te denken in den top van een hoogen boom, die op den stadswal stond, toen ik op eenmaal een welgekleed heer van nagenoeg acht-en-twintig jaar ontdekte, met een edel voorkomen en een zwaren baard. Hij werd staande gehouden door een ander heer, die ouder scheen en een even gunstig voorkomen had.</p>
<p>‘Goeden morgen, kapitein Beukelaar! hoe gaat het?’ zoo sprak de laatst aangekomene, terwijl hij den ander de hand toestak. ‘Wanneer denkt gij weer naar Suriname te vertrekken?’ vroeg hij verder.</p>
<p>‘O, uitmuntend,’ antwoordde Beukelaar, ‘en hoe gaat het u; heb ik niet het genoegen, luitenant van Zuilen voor mij te zien? Over drie weken hoop ik naar het Nieuwediep te vertrekken, om van daar met den eersten gunstigen wind onder zeil te gaan.’</p>
<p>‘Zoo, dat doet mij genoegen,’ hernam luitenant van Zuilen, ‘ik hoop, dat gij nog een plaatsje voor mij over hebt en mij als passagier wilt medenemen, want mijn verloftijd is om; ik moet zorg dragen, zoo spoedig mogelijk naar Suriname terug te keeren.’</p>
<p>‘Ik heb nog juist eene hut over,’ sprak Beukelaar met zigtbare ingenomenheid. ‘Ik ben blijde, dat ik u heb ontmoet; van avond zou het welligt te laat zijn geweest. Ga daarom dadelijk met mij mede naar het kantoor van de heeren reeders en neem zelf passage; dan zullen wij zeker een aange-<pb n="95"/>naam reisgezelschap uitmaken, want Frederik Dorper en Arnold van Marken zullen ditmaal ook met mijn schip naar hun vaderland terugkeeren.’</p>
<p>‘Wel, dat verheugt mij innig!’ riep van Zuilen vrolijk uit. ‘Zij zijn, zoo als ik hoor, een paar edele jongelingen, die zonder dweepzucht of huichelarij God liefhebben en een deugdzaam leven leiden.’</p>
<p>‘Ja, wel zijn het edele jongelingen,’ sprak Beukelaar ernstig, ‘aan hen beiden en aan hun braven vader ben ik een groot gedeelte van mijn tegenwoordig welzijn verschuldigd, en het zal mijn geluk niet weinig verhoogen, als Frederik de toestemming zijner ouders kan verwerven, en ik hem mijne zuster, die hij zoo innig bemint, als bruid in de armen mag voeren; aan niemand liever, dan aan hem, vertrouw ik haar toekomstig geluk en welzijn toe.’</p>
<p>Ik was buiten mij zelven van vreugde over hetgeen ik hoorde, en toen de heeren zich gereed maakten, om hun weg te vervolgen, riep ik den jeugdigen kapitein bij zijn voornaam en vloog hem op den schouder. Hij verschrikte eerst en riep verbaasd uit: ‘Ben jij het, Karel! Drommels, waar kom je zoo onverwacht van daan? Wel, 't doet mij genoegen, u weer te zien. Wie is thans uw meester?’</p>
<p>‘Ik heb thans geen meester,’ antwoordde ik, ‘en bid den kapitein dringend, mij meê te nemen naar Suriname.’</p>
<p>‘Met genoegen!’ hernam hij, ‘volg mij maar, dan zult gij spoedig nog een paar oude kennissen ontmoeten.’</p>
<p>Zoo gezegd, zoo gedaan, ik volgde de twee heeren van verre, en toen zij van het kantoor naar huis keerden, ontmoette ik
<pb n="96"/>weldra Frederik en Arnold, die mij even spoedig herkenden, hartelijk welkom heetten en zich verheugden, dat ik de reis met hen zou mede maken naar het geliefde Suriname, waarnaar ook zij verlangend waren.</p>
</div>
<div type="chapter">
<head rend="h3">Elfde Avond.</head>
<p>Veertien dagen later zeilde het schip <hi rend="i">De zwarte adelaar</hi>, waarop kapitein Beukelaar gezagvoerder was, uit de haven. Behalve van Zuilen, Frederik en Arnold, bevonden er zich geene passagiers aan boord. Doordien de vier vrienden elkander onderweg hunne levensgeschiedenis mededeelden, kwam ik veel aangaande hen te weten, dat mij tot nog toe onbekend was gebleven, onder anderen dat Beukelaar veel aan de vriendschap en welwillendheid had te danken van de familie Dorper te Suriname, en tevens dat hij deze familie hoogschatte en vereerde; dat de oudste zuster van Beukelaar een zeer goed huwelijk had gedaan, en de jongste, zoo als ik reeds eenmaal hoorde, met Frederik verloofd was, en de verloofden nog slechts de toestemming der ouders afwachtten. Antoons moeder woonde nu in een net gemeubeleerd huis, met een fraaijen tuin er achter, en de jongste broeder had reeds twee reizen met hem medegemaakt en was nu op reis naar Oost-Indië. Kapitein Verbrugge was vier jaar geleden gestorven, veertien maanden na zijne vrouw. Hij had bij testament Beu-<pb n="97"/>kelaar, dien hij als een zoon liefhad, tot eenigen erfgenaam benoemd van zijn middelmatig vermogen, de vruchten van een werkzaam, zuinig en eerlijk leven. De oudste broeder van Frederik was reeds vóór langen tijd in Suriname teruggekeerd en had zich daar als geneesheer gevestigd. Lotje Dorper was vier jaar geleden met een gegoed en braaf koopman getrouwd en had twee kinderen, een zoontje en een dochtertje.</p>
<p>Met gunstigen wind en schoon weder kwam het schip <hi rend="i">De zwarte adelaar</hi>, na eene reis van twee-en-dertig dagen, te Suriname aan en wierp zijne ankers vlak voor de stad Paramaribo. De oude heer Dorper en zijn oudste zoon kwamen met eene boot, om de twee jongelingen af te halen. Welk eene vreugdevolle ontmoeting! welk een heerlijk wederzien! Die twee jongelingen, in de kracht der jeugd en blozende van gezondheid, vlogen in de armen van den braven grijsaard en weenden vol heilige vreugde aan zijne getrouwe borst. Zij keerden weder met onbedorven harten, na eene afwezigheid van vele jaren; zij hadden zich den studietijd volkomen ten nutte gemaakt, hem niet in lediggang of losbandigheid doorgebragt. Zij konden den braven grijsaard vrij en gerust in de eerlijke oogen zien; zij hadden zich geene misstappen, geene zonden te verwijten en behoefden niet te schroomen, om op elk tijdstip van hun doorgebragt leven terug te zien en er over te spreken. Beukelaar werd ook even hartelijk door de beide heeren begroet en verwelkomd; zij hadden ook hem lief en vereerden hem zeer en wisten het sedert langen tijd, dat zijn omgang een gunstigen invloed had uitgeoefend op het karakter der beide jongelingen. Zij waren ook de weduwe Beukelaar erken-<pb n="98"/>telijk voor de liefde en bezorgdheid, welke zij voor Frederik en Arnold betoond had in dagen van ziekte en ongeval.</p>
<p>De ontmoeting met moeder Dorper was niet minder treffend; zij weende van vreugde en dankbaarheid.</p>
<p>Mijn oude meester Arnold had mijne kooi opengezet en mij veroorloofd, hem na te vliegen, waarover ik zeer blijde was. Allen die mij herkenden, verwonderden zich er over, mij na zoo veel jaren afwezigheid terug te zien. Ik trippelde rond van den een tot den ander, riep allen die ik kende bij hun naam en floot en schaterde van blijdschap en genoegen.</p>
<p>De familie Dorper woonde thans voor goed in de stad, behalve Willem; deze was, in plaats van zijn vader, direkteur op <hi rend="i">Onze Bestemming</hi> geworden en moest dien ten gevolge op de plantage blijven. Hij hoopte weldra in het huwelijk te treden met eene jonge dame, die ik bij onze aankomst bij de familie had aangetroffen. Zij heette Ernestine Lafleur en was eene inboorlinge van Suriname, eene kleurlinge, ligtbruin van tint, bevallig en schoon, met regelmatige en welgevormde gelaatstrekken, statig van houding en vlug van tred, eenvoudig en zacht van manieren, met gitzwart haar, donkerbruine oogen en parelwitte tanden. Zij scheen hartelijk bemind te worden door al de leden der familie en als een kind des huizes geeerd te zijn. Ernestine had geene moeder meer; daarom zou de bruiloft gevierd worden ten huize van den heer Dorper. Welk een leven, welk eene drukte heerschten er thans in dit huis! Welkomstbezoeken volgden elkander, en toebereidselen voor de huwelijksfeesten gaven aan alle handen ruim werk.</p>
<p>De trouwdag was aangebroken; den vorigen avond hadden
<pb n="99"/>de vriendinnen der bruid en de vrienden des bruidegoms het voorhuis en de aangrenzende vertrekken, die door het uitligten der breede deuren tot één vertrek gemaakt waren, fraai en smaakvol versierd met guirlandes en festoenen, waarin zij des morgens vroegtijdig versche bloemen hadden gestoken. Voor den grooten spiegel, die aan het einde der ruime zaal hing, stond eene canapé, bestemd voor het bruidspaar, en in een ander bijgetrokken vertrek was eene groote tafel geplaatst, ingerigt tot een buffet, dat overvloedig voorzien was van allerlei soort van ververschingen, wijnen, likeuren, orgeade, taarten, gebakken confituren, geleijen enz. enz.; alles in kristallen compôtes, op kristallen en porseleinen schotels en borden, zilveren schenkbladen en kannen, schitterende van den glans der zindelijkheid.</p>
<p>De bruid, de lieftallige Ernestine, was al zeer vroegtijdig door drie harer vriendinnen gekleed geworden en verscheen tegen 8 ure des morgens in de feestzaal; zij zag er waarlijk schoon uit en schitterde nog meer door den glans van geluk, die in hare oogen straalde, en den blos van onschuld en deugd, die hare wangen kleurde, dan door het prachtige van haar smaakvollen bruidstooi. Zij droeg een onderkleed van wit satijn met een overkleed van witte, geborduurde blonde. De bovenste rok van het blondenkleed was van voren op twee plaatsen opgenomen met boeketten van oranjebloesems, mirthen en witte rozen; het lijf van het kleed was overdekt met eene bertha van breede blondes, waarop insgelijks eene boeket prijkte, vastgehecht met eene diamanten broche. Op hare weelderige, krullende haarlokken was een fraaije blonden sluijer
<pb n="100"/>gehecht, die zich aan het achterhoofd in tweeën scheidde en in breede plooijen naar beneden hing tot op den zoom van haar kleed. Op dezen sluijer rustte een schoone bruidskrans, ingelijks van oranjebloesems, mirthen en witte rozen. In hare ooren droeg zij diamanten knoppen, en aan haar regterarm eene dito bracelet, een huwelijksgeschenk van moeder Dorper; aan den anderen arm had zij eene bracelet van paarlen, even schoon als het snoer om haar hals; beide sieraden had zij den dag te voren uit de hand van haar vader ontvangen; hare moeder had ze op haar trouwdag gedragen. Wit glacé handschoenen en wit zijden kousen in satijnen schoentjes voltooiden het toilet, benevens een waaijer van witte vederen.</p>
<p>Tegen 8½ ure kwam het rijtuig voor, hun voor de plegtigheid welwillend afgestaan door een vriend van den heer Dorper. De gelukkige Willem trad er in met zijne schoone en bevallige bruid.</p>
<p>Een kwartier later kwam het bruidspaar reeds terug van de Weeskamer, waar zij in ondertrouw waren opgenomen geworden. Er bevonden zich reeds eenige gasten in de feestzaal, die hen met de huisgenooten hartelijk geluk wenschten, en van dit oogenblik af groeide het getal der gasten van minuut tot minuut aan, zoodat weldra de geheele ruimte bijna te klein was, om allen te bevatten. Negers en negerinnen, de eersten in wit linnen gekleed, de laatsten getooid met bonte kleederen, met goud en kralen versierd, liepen af en aan met groote zilveren bladen, waarop zij eerst chocolade en later allerlei ververschingen aan de talrijke gasten ronddeelden, terwijl ook vele negers en negerinnen, even als op Lotjes verjaardag,
<pb n="101"/>boeketten, bloemen en geschenken kwamen brengen, die zoo menigvuldig waren, dat eene daartoe ingeruimde tafel niet groot genoeg was, om ze allen te plaatsen.</p>
<p>Tegen twaalf ure, vóórdat het kanonschot het middaguur had aangekondigd, waren nagenoeg al de bezoekers reeds weder vertrokken, behalve de leden der familie en eenige huisvrienden, die aan het familiediner zouden deelnemen. Bruid en bruidegom hadden bij het afscheid nemen nagenoeg al de gasten dringend uitgenoodigd, om deel te komen nemen aan de danspartij, welke nog dienzelfden avond zou gehouden worden. Deze uitnoodiging werd met algemeen genoegen aangenomen, te meer dewijl meest allen er op hadden gerekend en in de voorbaat hunne balkleederen hadden gereed gemaakt. Des avonds was dan ook het huis weder vol gasten. De bruiloft was schitterend, het souper rijk en keurig, het huis goed verlicht, de dames elegant en fraai gekleed, vrolijk en, even als de heeren, onvermoeid in 't dansen.</p>
<p>Eerst tegen vier ure in den morgenstond gingen de gasten uiteen.</p>
</div>
<div type="chapter">
<head rend="h3">Twaalfde Avond.</head>
<p>Wat maakte de familie Dorper zoo gelukkig bij het genieten van de vele voorregten en zegeningen, die haar ten deel vielen? - De deugd!...</p>
<pb n="102"/>
<p>Alles wat zij bezaten, was de vrucht van arbeid, vlijt en spaarzaamheid, verkregen op eene regtvaardige wijze, niet langs kronkelwegen of door bedrog of afpersingen. Zij waren, dat is waar, stervelingen met gebreken en dwalingen, zoo als alle menschen; maar de vele hoofdzonden, die zulke noodlottige gevolgen na zich slepen, hadden zij zoo veel mogelijk bestreden, het hoofd geboden en uit hun midden verbannen.</p>
<p>Al waren zij de volmaking nog niet nabij, zij streefden er toch naar en trachtten in heiligheid en deugd toe te nemen. Sedert mijne terugkomst in de kolonie heb ik deze familie niet meer verlaten. Ik vertoef steeds in haar midden in het volle genot mijner vrijheid. Ik kan naar willekeur in- en uitvliegen, en aan dit voorregt heb ik het te danken, dat ik u hier onder dezen boom mogt aantreffen, want het huis van den heer Dorper ligt aan het einde dezer straat. Als het toeval mogt willen, dat gij eenmaal met deze familie of met een harer leden in aanraking komt, schroom dan niet, u bij hen aan te sluiten; zij zullen u niet met schijnvriendschap ontvangen, daartoe zijn zij te opregt, de huichelarij wordt door hen verfoeid als een verderfelijk kwaad. Zij zullen u, eene vreemdelinge, raad geven en helpen waar en wanneer zij kunnen; zij zullen u met liefde en gastvrijheid in hun huiselijken kring een plaatsje inruimen. Ik bid u nogmaals, leen nimmer weder het oor aan dezulken, die, even als de jufvrouw, die ik bij u aantrof, het land en het volk lasteren, waar gij u als burgeres hebt laten inschrijven, en waar gij u voorgenomen hebt, nuttig werkzaam te zijn. Laat u niet ontmoedigen, betracht het goede, bestrijd de zonde, streef naar volmaking!
<pb n="103"/>Ik ben wel is waar maar een eenvoudige vogel, doch ik heb zoo veel gezien, gehoord en bijgewoond, dat ik het regt meen te hebben, u lessen en raadgevingen toe te voegen, in de hoop dat gij u zult kunnen wapenen voor de toekomst. Gij oefent een vak uit, dat hoogst nuttig, maar ook zeer moeijelijk is en aan vooroordeel en verschillende oordeelvellingen is blootgesteld. Gij zult niet altijd oogsten waar gij gezaaid hebt; gij zult de vruchten niet inzamelen, die gij met regt van uw arbeid kunt en moogt verwachten. De geest, door u beschaafd, zal anderen eere geven. - Rijkdom noch aanzien zijn u ten deel gevallen; gij arbeidt dus niet alleen met het doel om nut te stichten, maar ook tevens om in de behoeften van uw leven te voorzien; uw welzijn, uw voorspoed, uw geluk hangen dus af van de geheele maatschappij in het algemeen en van vele harer leden in het bijzonder. Zoek evenwel het welslagen uwer pogingen en uw voorspoed niet te verkrijgen langs kronkelwegen noch door bedrog of huichelarij; - wees voorzigtig als de slangen en opregt gelijk de duiven! Tracht de achting van het algemeen te verwerven en volvoer uwe pligten met naauwgezetheid! Doch als, in weerwil van uw dagelijkschen strijd, van uwe innerlijke deugd, van voortdurende pligtsbetrachting, de nijd u evenwel zoekt te benadeelen, de laster u de kroon van het hoofd wil ligten en uw goeden naam bezwalken; als onbeleedigde vijanden u met hun haat vervolgen; als tegenspoed u treft, en de leugenaar u gewetenloos beliegt; - dat dàn uwe ziel niet vervuld worde met bitterheid, geef dan geene plaats in uw hart aan haat en wrok, maar verhef u boven dit alles met Christelijke onderwerping en onwankelbaren heldemoed! -
<pb n="104"/>Strijd den strijd der deugd en schenk vergiffenis aan allen, die u ondank en miskenning ten deel doen vallen. Laat het uw eergevoel niet krenken en zoek uw troost in de heilige overtuiging, uw pligt vervuld te hebben. Vertraag niet in het goede en vertrouw er volkomen op, dat de leugen zich snel kan verspreiden, maar dat de waarheid niet altijd verborgen zal blijven. Draag er zorg voor, dat niemand u van misdaden of misstappen kan beschuldigen. Zoek troost in een kalm geweten en geef gehoor aan de stem van uw eigen hart! Strooi de zaden van godsdienst en deugd uit in de jeugdige harten der kinderen, die thans aan uwe leiding zijn en in 't vervolg nog zullen worden toevertrouwd. Boezem hun liefde in voor godsdienst en deugd en leer hen de zonde, die vijandin van alle menschelijk geluk, haten en verachten. Bid vol geloof, en gij zult moed behouden, om aan alle moeijelijkheden het hoofd te bieden, en kracht verkrijgen, om den goeden strijd te strijden, die tot zaligheid leidt. En aan het einde uwer loopbaan, hetzij vroeg of laat, zult gij nog aan mij, den groenen vogel, denken en in volle overtuiging uitroepen: ‘Wee hen, die zich aan de zonde overgeven en op hare altaren offeren!... Gezegend allen, die de deugd liefhebben, beoefenen en betrachten!... Zalig zijn de reinen van harte, want zij zullen God zien!’</p>
    <pb n="achterplat"/>
    <figure><p><xptr to="gogh007vert01ill05.gif"/></p></figure>
</div>
</body>
</text>
</TEI.2>
