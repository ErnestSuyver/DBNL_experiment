<?xml version="1.0" encoding="UTF-8"?><!DOCTYPE TEI.2 PUBLIC "-//DBNL//DTD TEI.2 XML//NL" "https://www.dbnl.org/xml/dtd/teixlite.dtd">
<TEI.2> 
  <teiHeader> 
	 <fileDesc><titleStmt> 
		  <title type="main">Vlissinger Michiel</title> 
		  <author>Pieter Louwerse</author> 
		</titleStmt><editionStmt> 
		  <p>GEBRUIKT EXEMPLAAR</p> 
		  <p>exemplaar Koninklijke Bibliotheek Den Haag, signatuur: Ki 1210</p> 
		  <p> </p> 
		  <p>ALGEMENE OPMERKINGEN</p> 
		  <p>Dit bestand biedt, behoudens enkele hierna te noemen ingrepen, een diplomatische weergave van <hi rend="i">Vlissinger Michiel</hi> van Pieter Louwerse uit 1880.</p> 
		  <p> </p> 
		  <p>REDACTIONELE INGREPEN</p>
<p>De illustratie op pagina II is geplaatst op pagina 239, waar zij blijkens het onderschrift bij hoort.</p>		  
<p>p. 139: zijns chip → zijn schip; ‘den kaper-kapitein te bewegen hem en zijn schip vrij te laten’.</p>		  
<p> </p>		   
		  <p>Bij de omzetting van de gebruikte bron naar deze publicatie in de dbnl is een aantal delen van de tekst niet overgenomen. Hieronder volgen de tekstgedeelten die wel in het origineel voorkomen maar hier uit de lopende tekst zijn weggelaten. </p> 
<p> </p>
<p><figure><p><xptr to="louw005vlis01ill00.gif"/></p></figure></p>
<p><hi rend="b">[pagina ongenummerd (p. I)]</hi></p>		  
<p><hi rend="spat">Vlissinger Michiel</hi> of Nêerlands glorie ter zee</p>
<p> </p>
<p><hi rend="b">[pagina ongenummerd (p. III)]</hi></p>	
<p><hi rend="spat">Vlissinger Michiel</hi></p>
<p><hi rend="sc">of</hi></p>
<p><hi rend="spat">Neerlands glorie ter zee</hi></p>
<p> </p>
<p>Geschiedkundig verhaal</p>
<p><hi rend="sc">voor</hi></p>
<p><hi rend="spat">oud en jong Nederland</hi></p>
<p><hi rend="sc">door</hi></p>
<p><hi rend="spat">P. Louwerse</hi></p>
<p> </p>
<p><hi rend="spat"><hi rend="sc">Schiedam</hi></hi></p>
<p><hi rend="spat">H.A.M. Roelants</hi></p>
<p> </p> 
		</editionStmt><publicationStmt> 
		  <availability> 
			 <p>2004 dbnl</p> 
			 <p> </p> 
		  </availability> 
		  <idno>louw005vlis01_01</idno>
		   
		</publicationStmt><notesStmt><note>ebook</note></notesStmt><sourceDesc> 
		  <p>Pieter Louwerse, <hi rend="i">Vlissinger Michiel</hi>. H.A.M. Roelants, Schiedam z.j. [1880]</p> 
		  <p> </p> 
		</sourceDesc></fileDesc> 
	 <encodingDesc> 
		<p>DBNL-TEI 1</p> 
	 </encodingDesc> 
	        <ebook>
           <bibl>
               <title type="main">Vlissinger Michiel</title>
               <author>Pieter Louwerse</author>
               <idno type="isbn"></idno>
               <idno type="nur"></idno>
               <imprint>
                   <date></date>
                   <publisher></publisher>
                   <pubPlace></pubPlace>
               </imprint>
           </bibl>
           <idno type="isbn"></idno>
           <idno type="nur"></idno>
           <availability>
               <p></p>
           </availability>
           <order>
               <price curr="euro"></price>
               <link></link>
           </order>
           <blurb><p></p></blurb>
           <titlepage><p></p></titlepage>
           <colofon><p></p></colofon>
       </ebook>
       <pod>
           <bibl>
               <title type="main">Vlissinger Michiel</title>
               <author>Pieter Louwerse</author>
               <idno type="isbn"></idno>
               <idno type="nur"></idno>
               <imprint>
                   <date></date>
                   <publisher></publisher>
                   <pubPlace></pubPlace>
               </imprint>
           </bibl>
           <idno type="isbn"></idno>
           <idno type="nur"></idno>
           <availability>
               <p></p>
           </availability>
           <order>
               <price curr="euro"></price>
               <link></link>
           </order>
           <blurb><p></p></blurb>
           <titlepage><p></p></titlepage>
           <colofon><p></p></colofon>
       </pod>

<revisionDesc> 
		<change> 
		  <date>2004-02-06</date> 
		  <respStmt> 
			 <name type="person">LvtL</name> 
		  </respStmt> 
		  <item>colofon toegevoegd</item> 
		</change> 
		<change> 
		  <date>2005-06-24</date> 
		  <respStmt> 
			 <name type="person">MG</name> 
		  </respStmt> 
		  <item>colofon toegevoegd</item> 
		</change> 
	 </revisionDesc> 
  </teiHeader> 
  <text><interpGrp>
  <interp type="primair" value="louw005vlis01"/>
  <interp type="primair" value="vliss002"/></interpGrp> 
	 <body>
<div type="chapter"><div type="section">
<pb n="IV"/>
<lg type="poem">
<l>‘Kloek en onverschrokken krijgsman,</l>
<l rend="; 1tab">vlootvoogd, wijs in woord en daad,</l>
<l>Wakker en rechtschapen burger,</l>
<l rend="; 1tab">trouwe dienaar van den Staat,</l>
<l>Ingetogen, vroom van wandel,</l>
<l rend="; 1tab">moedig Christen bovenal,</l>
<l>Was De Ruyter, wiens gelijke</l>
<l rend="; 1tab">de aarde moeilijk noemen zal.’</l>
<l> </l>
<l rend="; 1tab">Mr. <hi rend="sc">J. van Lennep</hi>.</l>
</lg>
</div>
<pb n="V"/>
<div type="section">
<head rend="h3">Voorbericht.</head>
<p>‘Meneer, meneer, 'k heb het standbeeld van De Ruyter gezien!’ met deze woorden begroette mij, eenigen tijd geleden, een knaap, die zijn oom en tante, die te <name type="topo">Vlissingen</name> woonden, bezocht had.</p>
<p>‘Zoo, jongen!’ zeî ik, ‘en wat dacht je wel toen je dat beeld zag?’</p>
<p>‘Wel, meneer, ik dacht: meneer moest eens een boekje schrijven van De Ruyter. Hij heeft het wel gedaan van Marten Harpertsz. Tromp en van Piet Hein! En Michiel De Ruyter was toch grooter zeeheld!’</p>
<p>Ofschoon de knaap op mijne vraag een ander antwoord gaf dan ik verwacht had, kon ik toch aan zijne oogen zien, dat hier volstrekt geene vleiërij of zoo iets in het spel was, en dat hij inderdaad wenschte, dat ik een verhaal over De Ruyter schrijven zou.</p>
<p><name type="person">Michiel Adriaensz. De Ruyter</name> is voor elken jongen de eerste van alle vlootvoogden, de grootste van alle zeehelden. Nelson is in zijn oog niets bij hem.</p>
<p>En als die jongens groot geworden zijn, is dan De Ruyter dezelfde gebleven, als die hij was in hunne jeugd? We willen hopen van ja, opdat mijn titel voor dit boek geene onwaarheid spreke, waar het heet geschreven te zijn: ‘voor oud en jong Nederland.’</p>
<p>Met dit verhaal in de wereld te zenden voldoe ik dus aan den wensch van den knaap, die er mij om vroeg, en zoo ik
<pb n="VI"/>
vertrouw, aan den wensch van honderden, die er niet om vroegen, maar het toch wel wilden.</p>
<p>Het is met <name type="person">Michiel Adriaensz. De Ruyter</name> gegaan als met <name type="person">Piet Hein</name>; men weet bijzonder weinig van zijne kinderjaren, daar niemand vermoeden kon, dat uit den ondeugenden zoon van een armen bierbrouwersknecht eenmaal zulk een groot man zou worden. Ondeugend moet hij echter geweest zijn en erg ondeugend ook, dat schijnt eene uitgemaakte zaak te zijn; want alle verhalen, die er van hem in omloop zijn, spreken er over. Wij zullen hem dus ook maar als deugniet laten optreden, doch waarschuwen onze lezers vooraf, dat zij hierin niet te veel geschiedkundige waarheid zoeken. Zijn dienst als busschieter te <name type="topo">Bergen op Zoom</name> en zijne bedelreis door Frankrijk, nadat hij door Spanjaarden gevangen genomen was geworden, schijnen wel waar te zijn, zoowel als zijne roekelooze toren-klimmerij. De makkers met welke ik hem laat omgaan, zijn, zooals ge wel al dadelijk ontdekken zult, ook geschiedkundige personen.</p>
<p>Van harte hoop ik geschreven te hebben, zooals mijn jonge vriend dat zoo gaarne wilde; ik heb er althans mijn best toe gedaan.</p>
<p>Vinde het veel lezers en lezeressen, zoowel onder de jonkheid als onder de volwassenen, en zij het een middel om de liefde voor onze schoone Nederlandsche geschiedenis op te wekken en eene uitlegging van de woorden op het praalgraf van onzen held: ‘<hi rend="sc">Hij blinkt in onbezoedelde eere</hi>!’</p>
<p> </p>
<p><name type="topo">'s-<hi rend="sc">Gravenhage</hi></name>.</p>
<p>P. Louwerse.</p>
</div>
</div>
<div type="chapter">
<interpGrp>
<interp type="secundair" value="16180000"/>
</interpGrp>
<pb n="1"/>
<head rend="h3">I. Een daagje uit een straatjongens-leven.</head>
<p>‘Michiel!’</p>
<p>‘Ja, baas!’</p>
<p>‘Waar ben je heel den tijd geweest?’</p>
<p>‘Wel, baas, ik heb-ik heb....’</p>
<p>‘Nou, gauw wat, wat heb-je?’</p>
<p>‘Och, een beetje gespeeld, baas, een beetje maar!’</p>
<p>‘Een beetje gespeeld! Je bent me een lief brokje!’</p>
<p>‘Ja, baas!’</p>
<p>‘Wat? Zeg je nog: ja baas? Houdt ge mij voor den gek?’</p>
<p>‘Neen, baas!’</p>
<p>‘Niet? Nu, ik geloof dat het toch niet veel scheelt! Maar pas op, hoor, of het “end” gaat er over.’</p>
<p>Michiel keek naar het ‘end’, dat de baas in de hand hield en dat bestond uit een stuk geteerd touw, maar hij deed dat met zoo'n raar gezicht, dat de baas zijn lachen niet bedwingen kon, en nauwelijks had Michiel dat gezien, of hij begon vroolijk mede te lachen.</p>
<p>‘En met wien heb je zoo al gespeeld, als ik vragen mag?’</p>
<pb n="2"/>
<p>‘Wel, baas, met dat sausnegertje, Jan Kompanjie en met Geleyn Evertsen en Pieter Evertsen en met....’</p>
<p>‘Houd op! Het is me het zootje wel! Allemaal lieve jongens!’</p>
<p>‘Ja, baas!’</p>
<p>‘Wat? Alweer ja baas? Pas op, hoor, want het “end” zal er zoo lustig op dansen als je ooit gevoeld en gezien hebt! Je bent toch niet van ijzer, wel?’</p>
<p>‘Neen, baas, van vleesch en been en nog wat!’</p>
<p>‘Nog wat? Van wat dan?’</p>
<p>‘Van eelt, baas!’</p>
<p>‘Van eelt?’</p>
<p>‘Ja, baas! Op mijn rug en van binnen op mijne handen is het allemaal eelt!’</p>
<p>‘Van binnen op de handen, dat begrijp ik, hoewel dat bij jou niet van het werken is! Maar op je rug eelt? Nooit van gehoord, nooit!’</p>
<p>‘Toch waar, baas! Dat hebben de “Kneu,” de “Komkommer” en de “Bierton” gemaakt dat het zoo is!’</p>
<p>‘De Kneu, de Komkommer en de Bierton? Wie zijn dat?’</p>
<p>‘Ken je ze niet? Hé, wij jongens kennen amper hunne namen. De “Kneu” is de schoolmeester in de Lange Zerke. Die sloeg me zóóveel en zóólang tot hij niet meer kon!’</p>
<p>‘En toen?’</p>
<p>‘Toen poetste hij me weg! Hi-hi!’</p>
<p>‘En wie is de Komkommer?’</p>
<p>‘Wel, dat is die lange, dunne, magere, schrale bezemsteel van een schoolmeester uit de Vrouwenstraat! Die houdt er geen plak op na, maar geeft stompen met zijn kneukels! Ik had liever plakken; want die kneukels geleken net hamertjes! Hij heeft me zoolang kneukelvet ge-<pb n="3"/>geven tot hij het vel er afsloeg en toen schopte hij me het vierkante gat uit!’</p>
<p>‘Bierton is dan zeker ook een schoolmeester?’</p>
<p>‘Ja, baas, dat raadt ge net! Bierton is de schoolmeester, die op het hoekje van de Kerkstraat en Noordstraat woont! o, Dat is zoo'n valschaard!’</p>
<p>‘Jawel, maar je zult het er ook wel naar gemaakt hebben! Kreeg je er daar ook zoo van langs?’</p>
<p>‘In het eerst niet; maar later wel!’</p>
<p>‘Zoo, dus je paste in het eerst beter op dan op het laatst?’</p>
<p>‘Neen, baas!’</p>
<p>‘Niet? En hoe kwam het dan, dat je in het eerst er niet van langs kreeg?’</p>
<p>‘Dat zal 'k je vertellen, baas. Toen ik door den Kneu en den Komkommer van school gejaagd was, zei vader tegen moeder: ‘Alida, wat nou?’</p>
<p>‘Ja, wat nou?’ vroeg moeder.</p>
<p>‘Ja, net, wat nou?’ vroeg vader alweer.</p>
<p>‘Ja, juist man, wat nou?’ vroeg moeder.</p>
<p>‘Toen vader en moeder zoo mooi “nouden” begon ik hard te lachen; maar vader, die behalve over mij nog over vier van mijne broers en zes van mijne zusters te regeeren heeft....’</p>
<p>‘Ben je wel mal, jongen? Hebt ge nog vier broers en zes zusters?’</p>
<p>‘Ja, baas! 'T is er net één meer dan eene mudzak vol, zegt vader! Maar ik wilde zeggen, dat vader onder zoo'n bende goed orde heeft leeren houden. Zoodra ik begon te lachen, kwam hij op me af, legde me over de knie en gaf me met zijne groote handen een pak voor het broekje, baas, niet zuinig, hoor! Jongens, het ging er zoo
<pb n="4"/>
van langs. De tamboer van het halve vendel, dat hier ligt, kan zoo vlug niet roffelen als hij!’</p>
<p>‘Dat is daar dan zeker ook wel eelt?’</p>
<p>‘Ja, baas! Maar toen vader eindelijk zoo geroffeld had, dat er aan ieder van zijne haren een druppel zweet hing, zette hij mij neer en vroeg aan moeder weer: ‘Ja, wat nou, Alida?’</p>
<p>Ik stak mijn duim in mijn mond en beet er haast een stuk van om niet in een lach te schieten toen moeder ook al weer vroeg: ‘Ja, net, wat nou, Adriaen?’</p>
<p>Vader keek eens even naar me, doch ik hield me goed en lachte niet.</p>
<p>‘De kwajongen is toch nog te jong om hem al van school af te nemen. Hij kan amper zijn naam schrijven! Wat denk je er van als we het nog eens probeerden bij meester Van Gelder?’</p>
<p>‘Ja, Adriaen, dat zal wel het beste zijn,’ sprak moeder.</p>
<p>‘Nu, dan ga ik er dadelijk op uit! Mee, Michiel!’</p>
<p>Vader stapte de deur uit en ik ging hem achterna, en toen we eindelijk bij ‘Bierton’ in school kwamen, zeî vader: ‘Meester, hier is een jongen, die al van twee scholen gejaagd is! Ik zou hem nu nog eens bij u op de proef willen geven! Maar, u weet dat ik maar een bierdrager ben en elf kinderen heb, dus schappelijk maken met het schoolgeld, hoor!’</p>
<p>Bierbuik leî zijn handen op zijn hoofd en liet ze glijden langs zijne wangen, zijn borst, zijn buik tot op zijne knieën, en toen hij zoo ver gekomen was, ging hij weer recht-op staan en zeî: ‘Als ik hem eens voor niemendal nam?’</p>
<p>‘Wel, dat zou me lijken,’ zei vader.</p>
<p>‘Jawel, jawel,’ zeî Bierbuik, ‘maar dan moet hij tusschen schooltijd boodschappen voor mij doen of krijtzagen,
<pb n="5"/>
borden schoon maken, tafels recht zetten, messen slijpen voor mijne vrouw, turf halen, hout hakken, vloer aanvegen en afdweilen, kaarsenblokken schoonmaken, ragen, ruiten wasschen, het plaatsje schuren en 's Zondags driemaal eene stoof voor mijne vrouw in de kerk brengen!’</p>
<p>‘Nu,’ zeî vader, ‘de jongen moet leeren werken, u kan hem krijgen, meester!’</p>
<p>Zoo kwam ik bij Bierbuik en in het eerst had ik er nog al pret in, maar op het laatst werd ik het mooi zad, dat begrijpt ge! Ik begon daarom alles heel slecht te doen. De boodschappen liet ik met opzet in den modder vallen; de messen sleep ik blank, maar zoo bot, dat men er geen brij mee snijden kon, en het turfkooltje in de vuurtest hield ik, als ik de stoof naar de kerk bracht, en als het regende, even onder een gootje en liet het kooltje uitdooven. Het laatste was, dat ik het kleine kind, dat ik altijd inslaap wiegen moest, zoo hard wiegde, dat de arme hals over den grond rolde als een bal, en een keel opzette, alsof ze vermoord werd. Toen kreeg ik een pak slaag, mocht niemendal meer doen en vader moest beginnen met schoolgeld te betalen, en ik met slaag krijgen!’</p>
<p>‘En ben je daar ook weg gejaagd?’</p>
<p>‘Ja, baas!’</p>
<p>‘Wat had je dan uitgevoerd?’</p>
<p>‘Wel, ik had op het bord een tonnetje geteekend, en op dat tonnetje een menschenhoofd en onder dat tonnetje twee korte beentjes. Daaronder schreef ik: ‘Dat is de meester!’</p>
<p>‘En wie verklikte je?’</p>
<p>‘Mijn schrift verklikte me. Geen mensch schreef zoo slecht als ik, en aan dat schrift zag meester Bierton dadelijk, dat ik dat moois gemaakt had.’</p>
<pb n="6"/>
<p>‘En toen?’</p>
<p>‘Toen werd ik van school gejaagd!’</p>
<p>‘Ei, ei, en verder?’</p>
<p>‘Kwam ik hier in de lijnbaan van de Heeren Lampsens en bij mijn baas!’</p>
<p>‘Zoo, die baas ben ik zeker?’</p>
<p>‘Ja, baas!’</p>
<p>‘Nou, ik wil je wel vertellen, Michieltje, als je het hier niet beter maken gaat, en het iederen dag zoo van eieren blijft maken, dat je hier ook weggestuurd wordt! En dat zou je toch zeker wel niet willen, hé?’</p>
<p>‘Ja, baas, heel graag!’</p>
<p>‘Wat, heel graag, jongen? Ben je dan hier niet goed, en verdien je niet een schelling in de week?’</p>
<p>‘Ja, baas!’</p>
<p>‘Neen, baas, moest je eigenlijk zeggen, want je verdient geen schelling! De heeren geven je een schelling, want ik en weet niet hoe dikwijls wel, dat het wiel stil staat!’</p>
<p>‘Het draait ook zoo stroef, baas!’</p>
<p>‘Wat stroef! Dat komt omdat je er geen zin in hebt, en liever heele dagen langs de straat loopt slenteren! Je zal me een vent worden, ja! Een luie baliekluiver, een bedelaar word-je!’</p>
<p>‘Neen, baas, dat en word ik niet!’</p>
<p>‘Zoo, word-je dat niet? Ei, ei! En wat denkt de brave jongen dan, dat hij worden zal?’</p>
<p>‘Als ik maar overal aan den wal weggejaagd word, dan zullen ze me wel gaan laten varen, baas! En, dàt weet ik zeker, op zee word ik wat!’</p>
<p>‘Ja, pluimgraaf, wat anders?’</p>
<p>‘Er zijn veel baantjes aanboord, baas!’</p>
<pb n="7"/>
<p>‘o Ja, er is zelfs een Admiraal! Misschien denk je wel dat je dàt nog wordt.’</p>
<p>‘Ik heb het gedroomd, baas!’</p>
<p>‘Droomen zijn bedrog, Michiel! Als gij Admiraal wordt dan word ik nog wel Stadhouder! Zoo'n kwajongen, zoo'n luie deugniet, die driemaal van school en 'k weet niet hoe dikwijls van zijn baas gejaagd is, zou Admiraal worden! Ha, ha! Jongen, laat naar je kijken eer het erger wordt!’</p>
<p>‘Hoor eens, baas, droomen...’</p>
<p>‘Zwijg, jongen! daar slaat de klok! Het schoftuur is om, en het wiel wacht je! En wat ik zeggen wil, niet zoo horten en stooten en zoo ongelijk draaien als gisteren, hoor!’</p>
<p>‘Neen, baas! Maar luister eens! Die droomen!’</p>
<p>‘Ga je aan je werk, luiwammes,’ riep de baas en hield nu werkelijk in ernst het ‘end’ gereed om hem op eene gevoelige manier naar het werk te drijven.</p>
<p>Michiel ging, doch bromde: ‘ook al zoo'n beul, ja! En hij wil niemendal van mijn droomen weten; maar waar is het toch dat ik gedroomd heb, dat ik Admiraal was geworden.’</p>
<p>Dit gesprek had plaats te Vlissingen in de lijnbaan van de heeren Lampsens, en wel tusschen den meesterknecht in die baan, door het werkvolk gewoonlijk baas genoemd, en een elfjarigen knaap.</p>
<p>Men schreef 1618.</p>
<p>De knaap zag er voordeelig uit, althans wat zijn lichaam aangaat. Hij was niet lang, maar ook niet kort, doch breed geschouderd. De gezondheid lag op zijn dikke, blozende wangen en de vroolijkheid en levenslust keken uit zijne guitige, bruine oogen. Dat hij ook wel kracht moest hebben, bleek uit zijne gespierde vuisten, die nu juist voor
<pb n="8"/>
kindervuisten niet zoo heel sierlijk stonden. Zijne plunje was anders. Zoo voordeelig zijn lichaam er uitzag, zoo ellendig zag de kleeding er uit. Men kon zoo zien, dat hij vast niet de oudste was van de broeders, en dat de afleggertjes van den oudsten op èèn na, wat voor hem verknipt waren geworden. En voor dien oudsten op èèn na alweer, waren ze verknipt geworden van afleggertjes van den oudsten. Niet pleizierig voor Michiel. Zijn jonger broertje was er beter aan toe. Van Michiels lijf gingen ze regelrecht naar de lorrenmand.</p>
<p>De naam van den knaap, die zoo'n baasje was en die alles zoo stuk maakte was, Michiel Adriaensz. Nu was zijn moeders vader evenwel ruiter in Staatschen dienst geweest, en Alida Jans was daar niet weinig trotsch op, zoodat ze haren man oorlof vroeg den derden jongen nog den bijnaam van De Ruyter te geven. Vader Adriaen had er niemendal op tegen en de koster, die bij den doop van Michiel den naam van het kind in het doopboek schreef, had er ook niets tegen om achter Michiel Adriaensz. nog De Ruyter te zetten. En als de koster er niets tegen had wie zou het dan beletten? De Magistraat bemoeide zich met zulke dingen niet. Wie trouwen wilde liet dat in de kerk doen, en de koster schreef in het trouw-register de namen der gehuwden en van de getuigen op. Was er iemand gestorven, dan moest men alweer bij den koster terecht komen; want deze moest voor een graf in de kerk of op het kerkhof, dat buiten de kerk lag, zorgen. In het begrafenis-register kon men dus de namen der overledenen vinden. Geboorten, huwelijken en begrafenissen gingen alle door de handen van den koster, zoodat deze betrekking eene zeer gewichtige was, en gewoonlijk bekleed werd door iemand, die onder de voornaamste burgers der
<pb n="9"/>
stad gerekend werd. Laurens Jansz., die de boekdrukkunst uitvond, of zoo hij dat niet gedaan heeft, dan toch de eerste boekdrukker in ons land was, kreeg den bijnaam van Koster, omdat hij koster van de Sint-Bavo-kerk te Haarlem was. En van hem vinden we opgeteekend, dat hij lid van de regeering zijner vaderstad was, men noemde dat toen, lid van de Vroedschap, en de Vroede of wijze mannen waren dus degenen aan wie het bestuur eener plaats opgedragen was.</p>
<p>Zoo heette dus onze kleine schelm Michiel Adriaensz. De Ruyter.</p>
<p>Dat zijne ouders nu niet zoo heel veel pleizier van hem hadden, is ons reeds gebleken, en het zou ons niet verwonderen, als de zachtzinnige Alida Jans menigen traan gelaten heeft over dat kind, dat naar heur vader heette. Wel dikwijls zal zij de toekomst voor hem donker ingezien hebben. Het was toen toch ook al even als nu, dat er van een straatjongen zelden iets anders groeit dan een man, die, als hij sterft den eersten dienst aan de maatschappij doet, en van wien men dan, misschien onbarmhartig genoeg, zegt: ‘Dat zal eene opruiming geven!’</p>
<p>Toch hield Michiel zielsveel van zijne moeder, en nooit zou hij ook haar iets voorgelogen hebben. Tegenover zijne moeder loog hij nooit. Ja, men zegt dat hij zelfs nooit loog en altijd rond voor de waarheid uitkwam, al wist hij dan ook vooraf, dat er voor hem een pak slaag opzat.</p>
<p>Op den morgen van dien dag was hij naar de lijnbaan gegaan, doch ontmoette onderweg Geleyn en Pieter Evertsen, zoons van een visscher, die zoo nu en dan ook wel eens ten oorlog voer en er dan wakker opsloeg. Dat hadden de Spanjaarden in 1607 bij Gibraltar en in andere jaren en op andere plaatsen duchtig ondervonden. En dat klap-<pb n="10"/>pen deelen en vechten zat er bij zijne twee zoons ook al vroeg in. Pieter was een jaar ouder dan Michiel en Geleyn was even oud, dun juist jongens voor onzen bierdragerszoon om er samen op uit te gaan.</p>
<p>‘Waar ga je heen, Michiel?’ vroeg Pieter.</p>
<p>‘Ik? Wel waar anders heen dan naar de lijnbaan!’</p>
<p>‘Kom, ga met ons mee!’</p>
<p>‘Neen, ik en durf niet!’</p>
<p>‘Ben je bang dat de lijnbaan wegloopen zal als jij er niet bent?’</p>
<p>‘Neen, dat niet!’</p>
<p>‘Nu, waarom ga je dan niet mee?’</p>
<p>‘Wel, vader is tegenwoordig zoo hardhandig en hij slaat er zoo gauw op! Als hij mij eens op straat zag, dan zou er van middag weer zoo even wat op zitten!’</p>
<p>‘Zien! Als hij je ziet dan zeg je dat je eene boodschap voor baas Lorkens moet gaan doen!’ zeide Geleyn, die nog geen woord gesproken had.</p>
<p>‘Denk je dan dat ik om een pak slaag mis te loopen een leugen verzinnen zal?’ vroeg Michiel.</p>
<p>‘Dat moet jij weten! Ik verzin er wel tien voor!’ zeide Geleyn.</p>
<p>‘En ik wel twintig!’ riep Pieter.</p>
<p>Daar sloeg de Sint Jacob negen uur.</p>
<p>‘Hoor je 't? Daar slaat het al negen uur! Al loop je nog zoo hard, je komt toch te laat op je werk! Kom ga met ons mee!’ zeide Pieter vleiend.</p>
<p>‘En waar ga je dan heen?’ vroeg Michiel.</p>
<p>‘Naar de rijsbermen buiten den Westdijk om krabbetjes te vangen!’ antwoordde Pieter.</p>
<p>‘Hè hè, daar alle drie staan! Michiel een, Geleyn twee, Pieter drie! Dat drie brave jongens zijn!’ klonk op een-<pb n="11"/>maal de stem van eenen anderen jongen, die juist het hoekje van de straat omsloeg.</p>
<p>Het was een negerknaap, die hier in het begin van April met een schip aangekomen was. Nog eenige dagen dan ging hij weer heen; maar, eer hij Vlissingen verliet, moest hij eerst gedoopt worden. De heeren Lampsens, van wie het schip was waarmede de negerknaap vertrekken zou, stonden er op, dat hij geen heiden zou blijven en daarom hadden zij hem bij een domine op de catechisatie gedaan, waar hij tot groot vermaak van al de jongens, die er ook op gingen, in zijn Neger-Hollandsch zijne wijsheid uit kraamde. Michiel, Geleyn en Pieter hadden bij zijne aankomst zich dadelijk van hem meester gemaakt en onder hunne leiding leerde hij nu niet zoo heel veel moois.</p>
<p>‘Waar ga je naar toe, sausneger?’ vroeg Pieter.</p>
<p>‘Jij nog eens zeggen moet sausneger, ik er op inslaan zal, ja,’ riep de negerknaap, die algemeen Jan Kompanjie genoemd werd, en na zijn doop ook onder dien naam in het doopboek ingeschreven werd.</p>
<p>‘Nou, word maar niet boos! Waar ga je naar toe?’ vroeg Pieter andermaal.</p>
<p>‘Ikke ga naar de schippe! Ikke daar moet schuren de dek met bezem en dweil! Zjjjt, zjjjt!’ zeide Jan het geluid van den bezem nabootsende.</p>
<p>‘Jij bent een wonder van een braven jongen!’ spotte Michiel.</p>
<p>‘Dat de dominie ook zegt!’</p>
<p>‘Loop, dat zal de dominie zeggen en je bent verleden week nog uit de catechisatie gejaagd!’ riep Geleyn.</p>
<p>‘En toch een wonder ben. Dominie zegt: jij aangedreven bent op het plank toen je op het zee, het groote zee, omgeven door die water, ging op en neer! Jij kwam bons
<pb n="12"/>
met het plank, en niet bons met de hoofd tegen de schippe van de heeren Lampsens. De Kapitein van die schippe braaf was, hij jou opneemt en brengt hier. Jij hier kom als een leelijke, vuile Heiden en jij zal gaan weg als een mooie gedoopte Christenknaap. Jij een wonder bent, Jan! Ja, heelemaal een mooi wonder. Dat dominie gezegd heeft en dat waar is. Ikke Zondag gedoopt worden.’</p>
<p>‘Dan komen we kijken,’ riep Michiel.</p>
<p>‘Ja, als jij mij dan maar niet maak aan de lachen, of ik zal steek het tong uit. Doet doopen zeer?’</p>
<p>De drie jongens schoten op die onnoozele vraag in een helderen lach en daar de negerjongen nog nooit goed gezien had hoe het doopen geschiedde, begon Michiel er even van op te snijden.</p>
<p>‘Wonderkind, ik zal je zeggen hoe het gaat. Ze spelden je in een lang pak en ferm in de luiers. Dan rollen ze je in een deken en zetten je een muts met kantjes op!’ Geleyn en Pieter keken gauw eenen anderen kant uit om eens even te lachen.</p>
<p>‘Hé, hoe aardig dat is!’ zei Jan.</p>
<p>‘Jawel,’ hernam Michiel met het leukste gezicht van de wereld, ‘maar je bent er nog niet. Hebben ze je zoo aangekleed, dan komt er een baker! Dat moet voor jou eene vrouw als een boom zijn; want je bent nog al zwaar! Die baker dan draagt je op hare armen naar de doopvont en dan komt de dominie en die gooit je een emmer ijskoud water over je lichaam!’</p>
<p>‘Foei, hoe koud dat zijn zal. Hij nemen moest warm water!’</p>
<p>‘Dat zeg je maar als je in de kerk komt aan den koster. Je geeft dan drie penningen, en dan haalt de koster bij
<pb n="13"/>
de water- en vuurvrouw drie emmers kokend water en die giet de dominie dan over je lichaam!’</p>
<p>‘Maar dan ik gaar word!’ riep Jan en liet van angst van zijne oogen niets dan het wit zien.</p>
<p>Geleyn en Pieter barstten in lachen uit en Jan dat hoorende hief tegen Michiel dreigend den vinger op en zeî: ‘Jij mij weer wijs maak stukjes!’</p>
<p>Nu kon Michiel zelf zijn lachen niet meer bedwingen en opeens riep hij uit: ‘Komt, jongens, krabbetjes vangen. Jan Kompanjie gaat ook mee!’</p>
<p>‘Neen, ik naar de schippe moet!’</p>
<p>‘Wat naar het schip, gekheid!’ riep Michiel.</p>
<p>‘Ja zeker, ik anders weer krijg voor het broekje met die touw. Dat pijn doet!’</p>
<p>‘Allemaal gekheid! Komt Pieter en Geleyn ieder wat, we nemen hem mee. Ik waag het er ook wel op, en waarom dan het wonderkind niet?’</p>
<p>Hoewel de negerjongen nu niet zoo 'n min ventje was, kon hij toch niet tegen die drie kwajongens op, en liet zich een heel eind meesleuren.</p>
<p>‘Houd oppe met dat uk en dat trek! Ik loop zal wel!’ riep Jan eindelijk uit, daar hij het rukken en trekken en heen- en weergooien, dat de jongens hem deden spoedig zad werd.</p>
<p>‘Maar pas op, als je drossen gaat, hoor!’ zei Michiel, ‘want dan zullen we mekaer eens even spreken door het oor van eene mande!’</p>
<p>‘Ik niet zal drossen. Ik meegaan zal, ik, als een braaf jongen!’ antwoordde Jan.</p>
<p>En zoo gingen de vier knapen naar de rijsberm bij den Westdijk en zagen niemand, dien ze kenden en die hen verklikken kon.</p>
<pb n="14"/>
<p>Neen, zij zagen niemand. Maar vader Adriaen zag hen wel, en nam 's middags uit de brouwerij al vast een endje pannenlat mee om zijn ondeugend zoontje eens even op te frisschen.</p>
<p>De jongens bleven daar spelen tot het twaalf uur sloeg en gingen toen naar huis.</p>
<p>‘Zoo, Michiel,’ zei vader, ‘je bent er vroeg bij. Een vroegertje van den baas gehad?’</p>
<p>‘Neen, vader!’</p>
<p>‘Zeker de klok niet gehoord en zoo maar op den gis naar huis gegaan, nietwaar?’</p>
<p>‘Neen, vader!’</p>
<p>‘Weggestuurd dan soms?’</p>
<p>‘Neen, vader!’</p>
<p>‘o Zoo, dan een beetje aan het spelen geweest met Geleyn en Pieter Evertsen en dien kleinen neger van het schip van de heeren Lampsens?’</p>
<p>‘Ja, vader!’</p>
<p>‘En veel pret gehad, mijn jongen?’</p>
<p>‘Nou, vader! Heel wat!’</p>
<p>‘Zoo! Wat heb-je, uitgevoerd!’</p>
<p>‘We hebben krabbetjes gevangen, vader! En Jan, die geene krabben kende, pakte ze zoo maar beet en dan sloegen die dieren hunne scharen in zijne vingers! Je hadt dat leelijke gezicht moeten zien, vader!’</p>
<p>‘Zoo, jongen! En hoeveel krabbetjes denk je wel, dat je gevangen hebt?’</p>
<p>‘Maar tien, vader! Maar één was er bij zoo groot als mijne muts! Nog nooit zoo een gezien!’</p>
<p>‘Jawel, daar zijn groote krabben ook, net zoo wel als groote pakken slaag! Kom maar eens hier, ventje, en breng dat pannenlatje mee, dat daar in den hoek staat!’</p>
<pb n="15"/>
<p>Michiel keek heel leelijk naar dat latje en zeî: ‘Zal ik het maar eens even in het vuur onder de bruine boonen stoppen, vader?’</p>
<p>‘Neen, jongen, 't is te groot, ik zal het in kleine stukjes breken!’</p>
<p>‘o, Dat kan ik ook wel, vader!’ antwoordde Michiel en brak het latje al vast door.</p>
<p>‘Je bent sterk,’ zei vader, ‘breng mij die twee eindjes nu maar!’</p>
<p>‘Ze kunnen er anders nu wel al onder, vader!’</p>
<p>‘Kom je nu hier, jongen!’ riep vader terwijl hij erg donker keek.</p>
<p>Nu durfde Michiel niet langer wachten. Hij bracht de eindjes lat bij zijn vader en....</p>
<p>Michiel schreeuwde huizen hoog! Zoo had hij nog nooit voor de broek gehad.</p>
<p>‘Vader, vader, houd toch op,’ zei moeder Alida en wilde de hand van haren man tegenhouden.</p>
<p>‘Laat los, Alida! Deze eindjes zullen op zijne broek aan stukken of mijn en naam is geen Adriaen. Zoo'n schandaal van een jongen. Het kwaad moer er uit....’</p>
<p>‘Maar vader, houd dan toch op,’ herhaalde moeder Alida.</p>
<p>‘Klets-klets! Het kwaad zal er uit!’</p>
<p>‘Houd nu op, Adriaen! De jongen en kan niet meer schreeuwen!’</p>
<p>‘Klets-klets! Eerst de latjes kapot, dan is de zaak gezond, vrouw! Ik houd er van om maar ineens een goed pak te geven! Klets-klets!’</p>
<p>‘Hei, hei, Adriaen, dat gaat hier op den dood af,’ klonk eensklaps eene stem.</p>
<p>De vertoornde vader zag op, hield op met slaan, zette
<pb n="16"/>
Michiel neer, stond op en zeide beleefd: ‘Uw dienaar, Sinjeur Seylmaecker.’</p>
<p>‘Moeder Alida, laat den jongen een sloksken koud water drinken, hij zal anders van zijn stokje rollen. Het heet bij jou ook, Adriaen, “wie zijn zoon liefheeft spaart de roede niet.” Gij hebt ze ditmaal evenwel te weinig gespaard.’</p>
<p>‘Sinjeur, die jongen is een nagel aan mijne doodkist! Ik bega nog een ongeluk aan hem!’ sprak de vader en smeet de twee stukken pannenlat op het vuur.</p>
<p>‘En wat kwaads heeft hij dan nu alweer uitgevoerd?’</p>
<p>‘Hij is driemaal van school gejaagd, Sinjeur! Nu is hij in de lijnbaan van de heeren Lampsens en doet zijn best daar ook vandaan gejaagd te worden. Ieder oogenblik gaat hij inplaats van aan zijn werk met zijne kornuiten spelen. Hij heeft me dat vanmorgen alweer gelapt! Maar het kwaad zal er uit en het kwaad moet er uit!’</p>
<p>‘Jongen, jongen, wat moet er van je terecht komen?’ vroeg Pieter Jansz. Seylmaecker nu zich tot Michiel wendende.</p>
<p>‘Ik wil varen, Sinjeur, en dan zal ik wel goed oppassen,’ antwoordde Michiel, die den heer wel kende daar deze een voornaam handelaar en Schepen in de Vroedschap was. Hij was een streng heer en Michiel zag hem op straat altijd liever gaan dan komen, doch nu was hij den Vroeden man in zijn hart recht dankbaar, dat hij gekomen was; want zijne komst toch had een einde gemaakt aan de vaderlijke kastijding. Wie weet of anders die houtjes, die nu zoo lustig brandden en de boonen bijna uit den pot deden springen nog niet op zijne broek dansen zouden.</p>
<p>‘Zoo, zou je zoo graag willen varen? Zoo, zoo! Is er wat tegen, Adriaen?’</p>
<pb n="17"/>
<p>‘Och neen, Sinjeur bij mij niet!’</p>
<p>‘Bij mij wel, Sinjeur,’ sprak nu moeder Alida. ‘Als hij ruiter in Staatschen dienst wilde worden, zooals mijn vader zaliger is geweest, dan zou ik zeggen: ga je gang, jongen! Een mensch z'n zin, een mensch z'n leven! Maar als matroos het zeegat uit, praat er mij niet van, Sinjeur, praat er mij niet van! Ik zou het besterven.’</p>
<p>‘Maar hoor nu eens even, moeder Alida! Je zegt daar een mensch z'n zin, een mensch z'n leven. Als je dat meent dan moet je er ook niet tegen zijn, dat die schavuit daar het zeegat uitgaat! Dat schijnt nu eenmaal zijn zin te zijn.’</p>
<p>‘Jawel, Sinjeur, maar ik zei dat zoo maar bij manier van spreken! Wat zou er van hem aanboord terecht komen? Er is onder het matrozen-volkje raar goedje, Sinjeur!’</p>
<p>‘Dat is zoo, moeder Alida! Maar als hij nou ereis een goeden zeevader had?’</p>
<p>‘Wat is een zeevader, Sinjeur?’</p>
<p>‘Dat is een man aanboord, die over een paar jongens gesteld is om die voor zeeman op te leiden!’</p>
<p>‘Ja, Sinjeur, dan zou het wat anders zijn! Maar waar vindt men een goeden zeevader?’</p>
<p>‘Wel, aanboord van de “Lijnbaan” is...’</p>
<p>‘Is dat het schip van de heeren Lampsens, Sinjeur?’</p>
<p>‘Juist, moedertje. En daar aanboord is de “Barre Bruinvisch” bootsman!’</p>
<p>‘De “Barre Bruinvisch”? Is dat Corstiaen Lievensz?’</p>
<p>‘Neen, het is zijn broer Cornelis. En ik sta je er voor in, als onze maat dien “Barren Bruinvisch” tot zeevader heeft, dat hij aanboord wel alle leelijke grapjes uit het hoofd zal laten!’</p>
<p>‘Ik heb u immers gezegd, Sinjeur, dat ik aanboord wel oppassen zou en geene grapjes uithalen!’ zeide Michiel, die al hoopte, dat moeder overwonnen was.</p>
<pb n="18"/>
<p>‘Wil ik er eens met een van de heeren Lampsens over spreken?’ vroeg het heerschap.</p>
<p>‘Och, neen, neen, Sinjeur! Doe het maar niet, asjeblieft! Na het pak, dat hij zoo even gehad heeft, zal hij nu wel oppassen! Nietwaar, Michiel, mijn jongen?’</p>
<p>Michiel zweeg en liet zijn lip op het derde knoopsgat hangen.</p>
<p>‘Hij en zegt er niet gauw ja op, moeder Alida! Maar, ik en wil je niet dwingen! Ik kwam ook niet om over dien bengel te spreken. Ik kwam een vaatje bier bestellen!’</p>
<p>‘Asjeblieft, Sinjeur!’ zeide Adriaen.</p>
<p>‘Neen, geen asjeblief,’ hernam Seylmaecker. ‘Ik zou eigenlijk asjeblief moeten zeggen. Ik kom maar hier, omdat het kantoor van den heer Allertsz. wel wat ver uit mijn koers was, en ik hier toch voorbij moest.’</p>
<p>‘Jawel, Sinjeur, maar mijn meester geeft me voor ieder vaatje bier, dat bij mij besteld wordt, eene kleinigheid. En alle beetjes helpen! Er is wat noodig, Sinjeur! Daar zitten ze alle elf, en drie ervan zijn nog maar aan de verdiensten!’</p>
<p>Dit zeggende wees vader Adriaen op zijne elf kinderen, die bij zichzelven dachten: ‘Ik wou dat die Sinjeur maar heenging; de boonen zijn al lang gaar!’</p>
<p>‘Ja, man, er is veel brij noodig om al dien schelmen den mond te stoppen. Dus, als de lieden iets bij jou bestellen, dan heb je er een voordeeltje van?’</p>
<p>‘Ja, Sinjeur!’</p>
<p>‘Goed, dat ik het weet. Ik zal het mijnen kennissen ook zeggen. En nou ga ik heen, anders hebt jelui vanmiddag de boonen koud! Eet smakelijk samen!’</p>
<p>‘Dank-je wel, Sinjeur,’ zeiden vader en moeder.</p>
<p>Bij de deur gekomen riep de goedhartige man met de
<pb n="19"/>
klink in de hand: ‘En over je bengel van een Michiel zal je nog wel eens denken, hè? Goeden dag!’</p>
<p>Hij schoof voorbij het raam en vader Adriaen zeî: ‘Hij ziet er zoo bar uit, en toch is hij een doodgoed man. Als alle menschen zoo waren dan zou het leven voor een armen drommel nog wat zijn!’</p>
<p>‘Wat hij anders van de zee vertelde, vond ik niet zoo goed,’ zeide de moeder.</p>
<p>‘Ja, vrouw, het schijnt dat je aan de zee den dood gezien hebt!’</p>
<p>‘Praat me niet van de zee! Ik begin al te beven als ik er aan denk.’</p>
<p>‘Beef dan maar niet zoo hard, dat de jongens en meiden in dien tusschentijd al de boonen je voor den neus weghalen. Die Michiel heeft er tenminste al een heel gat in geslagen. Wil je wel eens ophouden, kwâjongen! Je eet als een dijker!’</p>
<p>‘Michiel denkt zeker: Vader heeft alles naar onder geslagen, er moet boven op ook wat zitten, anders ligt de schuit niet vast,’ zeide Jan, de oudste broeder van Michiel.</p>
<p>‘Laat den jongen maar eten, als hij honger heeft,’ sprak moeder Alida. ‘Ik had al genoeg eer Sinjeur Seylmaecker kwam.’</p>
<p>‘Dat zijn lekkere, moeder,’ zeide Michiel en schoof in den schotel voor moeders plaats de grootste boonen, die hij vinden kon. Zij aten samen uit denzelfden schotel weetge! Aan een bord voor ieder werd niet gedacht, en dat had niet alleen plaats bij arme menschen, zooals bij den bierdrager Adriaen Michielsz., o neen, dat deed men ook bij de meergegoeden, en op het platte land kan men velen onzer boertjes nog met het geheele gezin uit denzelfden schotel zien eten.</p>
<pb n="20"/>
<p>Nadat het middagmaal afgeloopen was ging onze Michiel naar de lijnbaan. Hoe hij daar door baas Lorkens, den meesterknecht ontvangen werd en welk gesprek hij met hem voerde hebben we reeds gelezen.</p>
<p>Michiel draaide een uurtje lang vrij geregeld door en baas Lorkens dacht: ‘Zoo'n “end” schijnt te helpen! Het gaat er nu goed door!’ maar pas had hij dat gedacht of het wiel begon onregelmatig te draaien en hield eindelijk heelemaal stil.</p>
<p>‘Zeg ereis even, nou al moe?’ vroeg Lorkens, die Michiel met de handen op den rug en naar de wolken kijkend voor de deur van het huisje vond staan.</p>
<p>‘Daar komt een stevig koeltje opzetten, baas!’</p>
<p>‘Wat geef ik om een koeltje, draai maar!’</p>
<p>‘Ik wed dat het, eer we een uur verder zijn, eene gereefde marszeilskoelte waait!’</p>
<p>‘Wil je nu wel eens draaien, kwajongen?’</p>
<p>‘Ja, baas!’</p>
<p>Michiel ging in zijn hok en draaide dat een mensch er koude van krijgen zou.</p>
<p>‘Draai toch harder, schavuit!’</p>
<p>‘Het wiel gaat zoo stroef, baas! Het moet gesmeerd worden!’</p>
<p>‘Je rug moet gesmeerd worden! Draai!’</p>
<p>‘Ja, baas!’</p>
<p>En weer ging Michiel aan den gang.</p>
<p>‘Wacht,’ dacht hij, ‘als ik den draaier een klein beetje links duw onderwijl ik draai, dan gaat het toch zoo ellendig piepen, dat een mensch er akelig van wordt.’</p>
<p>Rrrrt, daar ging de draaier een beetje links.</p>
<p>Piep-piep! klonk het zacht.</p>
<p>‘Net zoo, eerst zacht en dan wat harder,’ mompelde Michiel.</p>
<pb n="21"/>
<p>Rrrrt, alweer wat links.</p>
<p>Piehiep! Piehiep! -</p>
<p>‘Mooi, net zoo als het moet,’ zeide Michiel en lachte toen de baas opkeek om te kijken waar dat afschuwelijke geluid vandaan kwam.</p>
<p>‘Het is het wiel, baas!’ riep Michiel.</p>
<p>Rrrrt, daar ging de draaier zoo ver links als maar mogelijk was.</p>
<p>Pie-hie-iep! Pie-hie-hie-iep!</p>
<p>Baloorig smeet baas Lorkens zijn werk neer.</p>
<p>‘Houd op, jongen! 'T is om een mensch krankzinnig te maken!’ zei hij toen hij naderbij kwam! Ongelukkig genoeg wist de man niemendal van Michiels uitvinding af.</p>
<p>‘Ja, baas!’ sprak Michiel en hield terstond op met draaien.</p>
<p>‘Haal den smeerpot, Michiel!’</p>
<p>‘Ja, baas! Staat hij in het kabelhok?’</p>
<p>‘Neen, achter die hennep-balen! Gauw wat!’</p>
<p>‘Ja, baas!’</p>
<p>‘Ik geloof heilig dat de jongen me voor den gek houdt,’ mompelde Lorkens en begon ook eens te draaien, doch daar alles gebleven was, zooals Michiel het gemaakt had, maakte het ding nog een afschuwelijk geweld.</p>
<p>‘Het is toch waar,’ bromde de man.</p>
<p>‘Hi-hi! Hij probeert eens!’ zeide Michiel terwijl hij naar den smeerpot greep. ‘Hoe gelukkig dat ik er nog niemendal aan veranderd had! Wacht maar, eer het avond is, moet hij weer gesmeerd worden!’</p>
<p>‘Zeg, moet je den pot uit de Oost-Indiën halen?’ riep de baas.</p>
<p>‘Neen, baas! Hier ben ik al!’</p>
<p>‘Zoo! En waar ergens piept dat ding nu toch zoo?’</p>
<pb n="22"/>
<p>‘Ik geloof van hier, baas!’ zeî Michiel en wees een plekje aan waar niet te veel smeer was.</p>
<p>‘Er is haast een karrevracht smeer op!’ zeide Lorkens. ‘Draai nog eens!’</p>
<p>Michiel haalde den draaier nu een weinig naar rechts, maar zoo dat geen mensch het zien kon en ....Piep-pie-hiep!</p>
<p>‘Wacht, ik zal er hier nog wat aan doen. Draai nu nog ereis!’</p>
<p>‘Ja, baas!’</p>
<p>Daar ging de draaier weer links en: Pie-hie-hie-hiep! Pie...</p>
<p>‘Houd op, jongen! Hooren en zien vergaat hier een mensch!’</p>
<p>Michiel stak de handen in de zakken, ging buiten staan en riep: ‘Ze hebben 'm al te pakken, baas! Jongen, jongen, datwordt nog wat meer dan een gereefd marszeilskoeltje!’</p>
<p>‘Ik wou dat jij met je gereefd marszeilskoeltje op Spitsbergen zat!’</p>
<p>‘Hi-hi, baas, wat jaag je me ver weg! Dat en meen je niet! Wie zou dan het wiel draaien?’</p>
<p>‘Een ander dan jij! En nou doe ik er niemendal meer aan, hoor! Je kunt weer gaan draaien!’</p>
<p>De smeerpot werd neergezet; baas Lorkens ging zijn werk weer opnemen en Michiel begon, na den draaier heelemaal naar rechts gebracht te hebben, te draaien dat het een lieve lust was.</p>
<p>‘Het heeft dan toch wat geholpen, baas!’ riep Michiel.</p>
<p>‘Ik wil het wel gelooven! Er zit een scheepslading olie op!’ was het antwoord.</p>
<p>Een uurtje daarna echter liet de kwâjongen het wiel weer eens even piepen.</p>
<p>‘Het begint alweer, baas!’ riep hij.</p>
<pb n="23"/>
<p>‘Ja, ja, dat hoor ik wel!’ klonk het.</p>
<p>Weer ging het een oogenblik goed, doch niet langer dan Michiel verkoos, en eindelijk maakte het ding zulk een hevig geweld, dat Lorkens zijn werk voorgoed neersmeet naar het huisje kwam en zei: ‘Daar moet de smid naar komen kijken! Ga hem halen!’</p>
<p>Weg was Michiel.</p>
<p>Maar wie nu denkt, dat hij den naasten weg ging, heeft het heelemaal mis. Eerst moest hij eens op het hoofd gaan kijken. Toen hij daar kwam, hielp hij een bootje vastleggen, maakte een praatje met de twee matrozen, die er in zaten en ging eindelijk op zijn doode gemak naar den smid. Deze was evenwel niet thuis; maar de gezel zou het zeggen en de meester zou dan dadelijk komen.</p>
<p>‘Meester Heisteck zal zoo dadelijk komen, baas! Hij was niet thuis,’ zeide Michiel.</p>
<p>Het liep wel een uur aan eer de man kwam, doch nauwelijks had hij het wiel bekeken of hij zeî: ‘Wel, er mankeert niemendal aan! Kan het ook aan den draaier haperen?’</p>
<p>Michiel hoopte dat die ‘akelige vent’ het niet vinden zou; maar dat viel hem bitter tegen.</p>
<p>‘Welja, het ligt aan den draaier,’ zeide hij. ‘Die is te veel naar links! Een klein gebrek, gauw verholpen!’</p>
<p>Met behulp van hamer, nijptang, vijl en een kram stond de draaier nu vast en kon niet meer naar links of rechts. Meester Heisteck draaide eens en....</p>
<p>‘Ga je gang maar, hoor! Als het ding nu nog piept dan geef ik een potteken bier.’</p>
<p>Michiel draaide, deed zijn best om het toestel te laten piepen, maar jawel, hoor! Er was niets te vernemen.</p>
<p>‘Ziezoo, alles in orde,’ sprak meester Heisteck en ging heen.</p>
<pb n="24"/>
<p>Onder al die bedrijven door was het evenwel avond geworden en, Michiel kon naar huis.</p>
<p>Of hij dien dag zijn kostje verdiend had?</p>
<p>Wel, als ge dat aan Michiel gevraagd had, zou hij u gezegd hebben: ‘Welneen, maar laat me naar zee gaan, dan verdien ik den kost dubbel! Hier aan den wal is daar nu ofte nimmer denken aan. Ik wil naar zee!’</p>
</div>
<div type="chapter">
<interpGrp>
<interp type="secundair" value="16180000"/>
</interpGrp>
<head rend="h3">II. De ‘Barre Bruinvisch’ brengt uitkomst.</head>
<p>‘Michiel, hei, Michiel!’</p>
<p>Zoo riep den volgenden morgen Jan Kompanjie toen Michiel naar de lijnbaan slenterde.</p>
<p>‘Wat moet je?’ vroeg Michiel vrij korzelig.</p>
<p>‘Jij gisteren middag gehad hebt voor de broekie, klets-klats! Klits-klets?’</p>
<p>‘Wil je er wel eens van zwijgen, sausneger!’</p>
<p>‘Jij schreeuwde brand en moord!’</p>
<p>‘Hoe weet je dat?’</p>
<p>‘Ikke gehoord heb. Ikke buiten stond. Ikke alles hoorde!’</p>
<p>‘En aan wien heb je het verteld?’</p>
<p>‘Ikke verteld? Ikke verteld aan Jan!’</p>
<p>‘Aan welken Jan?</p>
<p>‘Aan ikke Jan! Aan Jan Kompanjie!’</p>
<p>‘Gek van een jongen, vertel je dat aan je zelven?’</p>
<p>‘Ja. Ikke dacht: die dominé toch wel gelijk heeft. Jan Kompanjie de wonderkind is. Ikke speel, jij speelt. Ikke niemendal krijg, jij krijgt voor vier. Ikke dankbaar ben. Een wonderkind altijd dankbaar is.’</p>
<pb n="25"/>
<p>‘Jij, wonderkind! Ik had je graag de helft willen overdoen!’</p>
<p>‘Dank je. Ikke dan zijn zou een wonderkind half. Maar zeg, Michiel, wie was Mozes?’</p>
<p>‘Een ander dan Movijf en een ander dan Mozeven. Hij stond er net tusschen.’</p>
<p>‘Ikke dat zeggen kan als mij vraagt die dominé: ‘Jan, wie Mozes was?’</p>
<p>‘Zeker kan je dat zeggen, gerust hoor! Maar kijk eens; die daar boven zullen het er vandaag ook niet warm hebben,’ zeide Michiel en wees naar den toren.</p>
<p>Jan keek in de richting van Michiels vinger en zag boven op den toren, dicht bij het kruis en op een steiger van ladders, twee werklieden staan.</p>
<p>‘Die ver zien. Hoog, heel hoog, ver zien kan. Mijn land zien. In mijn land geen torens zijn. In mijn land bergen. Jij daar bovenop wordt een manneke, groot zoo als mijn duim. Jij dan zien kan het zee waarop ik gedreven heb op het plank tot ik bons, het hoofd stoot tegen die schippe.’</p>
<p>‘Ik zou daar ook wel eens willen werken,’ zeide Michiel. ‘Vooral nu, daar ik mijn wiel niet meer kan laten piepen zooals gisteren.’</p>
<p>‘Jij gisteren piepte, jij kreeg voor de broekie toen.’</p>
<p>Pats, zei Michiel, en gaf den negerknaap een draai om de ooren dat hij op den grond tuimelde.</p>
<p>‘Jij mij slaat leelijk zeer! Waarom?’ vroeg Jan toen hij opgestaan was.</p>
<p>‘Omdat je alweer over dat pak slaag begint. Ik en wil niet hebben, dat je daar zoo mee te koop loopt.’</p>
<p>‘Ik niet te koop loop, ik, met die pak slaag. Toch geen mensch koopen zou. Maar jij leeren slaan hebt van je vader, geloof ik! Mijn oor nog zeer doet!’</p>
<pb n="26"/>
<p>‘Dat is wel goed, anders en helpt het niet!’</p>
<p>‘Dat jouw vader ook denkt,’ antwoordde Jan, doch maakte zich schielijk uit de voeten en liep zoo hard hij kon naar de catechisatie om daar als dominé het hem vroeg te vertellen, dat Mozes een ander was dan Movijf en ook een ander dan Mozeven. De knaap was er onnoozel genoeg voor.</p>
<p>‘En nu eens flink gedraaid en het verzuim van gisteren ingehaald, jongen!’ zeide baas Lorkens toen Michiel zoo traag mogelijk de lijnbaan instapte.</p>
<p>‘Ja, baas,’ zei hij droomerig en begon te draaien.</p>
<p>Het ging erg langzaam maar toch gestadig voort en het was elf uur eer Michiel het wist.</p>
<p>‘Genoeg, Michiel! Houd maar op,’ riep baas Lorkens.</p>
<p>‘Ja, baas!’</p>
<p>‘Weet je Sinjeur Pieter Jansz. Seylmaecker, het lid van de Vroedschap, te wonen?’</p>
<p>‘Ja, baas! Hij is gisteren nog bij ons geweest.’</p>
<p>‘Bij jelui geweest? Wat moest hij daar doen?’</p>
<p>‘Hij kwam bier bestellen en deed meteen bij moeder een goed woordje om me maar naar zee te laten gaan.’</p>
<p>‘Zoo! Zou je dat inderdaad nu zoo graag willen, Michiel?’</p>
<p>‘Ja, baas!’</p>
<p>‘Maar denk je dan, jongen, dat je het aanboord beter zult hebben dan hier, en dat je daar ook zulke streken zult kunnen uithalen als gisteren hier in de baan?’</p>
<p>‘Ik in de baan streken uitgehaald, baas?’</p>
<p>‘Ja jij! En houd-je maar zoo onnoozel niet!’</p>
<p>‘Maar baas dan!’</p>
<p>‘Maar Michiel dan? Weet je waarover ik gisteren avond toen ik thuis was, gedacht heb?’</p>
<p>‘Neen, baas.’</p>
<pb n="27"/>
<p>‘Nu, ik dacht zoo bij me zelven: ik wed om wat je wilt, dat die kwâjongen er een kunstje op geweten heeft om dat wiel zoo'n helsch leven te laten maken.’</p>
<p>‘Maar, baas!’</p>
<p>‘Ja, leuke guit! En weet je wat ik vanmorgen gedaan heb?’</p>
<p>‘Neen, baas!’</p>
<p>‘Nu, toen ik hier kwam dacht ik: kom ik moet dat boeltje eens even los maken, dat de smid vastgezet heeft.</p>
<p>Ik deed het en zocht toen net zoo lang tot ik je kunstje vond. Al maar een beetje meer links tot het op het laatst ging net als gisteren: Pie-hie-hie-hie-iep! Heb ik het niet goed geraden?’</p>
<p>‘Ja, baas, je hebt het kunstje ook gevonden!’</p>
<p>‘Zoo! Tegenspreken zou toch niet helpen ook. Maar zou je nu denken, dat je aanboord ook zulke streken kunt uithalen zonder dat je gestraft wordt. De kapiteins van de schepen zijn niet zulke goedzakken, als ik ben, hoor! Aanboord is Keesje Knuttel heel gauw tot je dienst!’</p>
<p>‘Wie is Keesje Knuttel, baas?’</p>
<p>‘Dat weet jij ook wel, deugniet! Ik en behoef je niet te zeggen, dat Keesje Knuttel een dingetje van gedraaid touw is om iemand, die straf verdiend heeft een warm broekje te geven!’</p>
<p>‘Keesje Knuttel zeggen de zeelui nooit; ze kennen alleen maar een “endje dag.” Maar als je nu denkt, dat ik het aanboord ook zoo zou maken als hier, dan ben je mis, baas!’</p>
<p>‘Och, jongen, het kwaaddoen zit er bij jou zoo muurvast in, dat je het niet meer laten en kunt. Kwaaddoen is je opstaan en je naar bed gaan.’</p>
<p>‘Hier aan den wal, baas, hier aan den wal!’</p>
<pb n="28"/>
<p>‘En waarom zal dat op zee niet zoo wezen, jongen?’</p>
<p>‘Omdat ik me daar niet zoo vervelen zal als hier!’</p>
<p>‘Nu, het kan zijn. Maar bij wien wou Sinjeur Seylmaecker je aanboord hebben?’</p>
<p>‘Op een van de schepen van onze heeren, en dan zou hij maken, dat de “Barre Bruinvisch” mijn zeevader werd.’</p>
<p>‘Als hij dat kon gedaan krijgen, dan geloof ik ook dat je op zee nog wat worden kunt, ja. Wat heb je ook gedroomd dat je geworden was?’</p>
<p>‘Admiraal, baas!’</p>
<p>‘Ja, ja, admiraal! Maar komaan, hier zijn acht strengen paktouw en twintig knuttels bindgaren. Breng die bij Sinjeur Seylmaecker!’</p>
<p>‘En zal ik dan nog voor den middag terug komen, baas?’</p>
<p>‘Och, dat zou toch maar voor een minuut of vijf zijn. Neen, blijf maar weg! Maar vanmiddag op je tijd, hoor!’</p>
<p>‘Ja, baas!’</p>
<p>Michiel nam de strengen paktouw en de knuttels bindgaren aan en liep zoo hard hij kon heen. Baas Lorkens keek hem na en dacht: ‘Hij heeft zeker weer wat in den zin, dat hij zoo hard loopt. 'K zal vanmiddag eens vragen wat hij uitgevoerd heeft.’</p>
<p>Sinjeur Seylmaecker woonde in de buurt van Michiels ouders, doch het was er verre af dat Michiel naar huis ging toen hij zijne boodschap gedaan had. Hij had een heel ander plan. Al zoo dikwijls had hij het voornemen gehad eens den Sint-Jacobstoren te beklimmen, doch het was er nog niet van gekomen.</p>
<p>En welk eene schoone gelegenheid nu!</p>
<p>Het moest dan nu maar eens gebeuren en daarom, haast je, rep-je!</p>
<pb n="29"/>
<p>Het was juist groente- en botermarkt en vandaag nog al tamelijk vol.</p>
<p>Maar voor Michiel was dat geen hinderpaal. Hij wipte over de manden met groenten; hij sprong over de boterkorven; hij kroop tusschen koopers en verkoopers door, zoo handig als men het ooit gezien had.</p>
<p>Wel liep hij hier een stomp, daar een stoot en wat verder een draai om de ooren op, maar daar gaf Michiel niet om.</p>
<p>Hij zag dat de wijzer al over half twaalf wees. Te twaalf uren ging het werkvolk eten en dan zou de toren wel gesloten worden, dus, geen tijd te verzuimen!</p>
<p>De torendeur was evenwel toe, doch toen hij er eens ferm tegen duwde, ontdekte hij, dat ze toch niet op slot, maar alleen aangezet was.</p>
<p>En hij de wenteltrap op naar boven tot bij den eersten omgang.</p>
<p>Maar het werkvolk dan?</p>
<p>Wel, dat stond ook op den eersten omgang, maar juist aan den anderen kant. Die mannen hadden hooren zeggen, dat het toch zoo'n vreeselijk leven is, als je bij het klokkenspel en de groote klok staat, als dat speelt en die slaat. Dat wilden ze toch wel eens hooren.</p>
<p>Michiel zag die twee mannen daar staan en, wip, hij den steiger op en naar boven tot de peer. Daar stonden de ladders.</p>
<p>‘Nog hooger, nog hooger,’ zeide hij en hijgde van genot.</p>
<p>Daar was hij boven op de peer!</p>
<p>Wat een vergezicht!</p>
<p>Hoe mooi! Hoe schoon!</p>
<p>Wat bruiste die zee! Wat rolden die golven met hare
<pb n="30"/>
witte pluimen! Wat wiegelden die schepen daar in de Wielingen en in de Duerloo!</p>
<p>En daar ginder nog verder, nog veel verder, een paar driemasters, die naar de Oost gingen.</p>
<p>Kijk, daar was het land van Cadzand! Wat lag dat nu dichter, veel dichter bij, dan als men op het hoofd stond!</p>
<p>En hoe gek, het scheen wel dat Middelburg zoo dicht bij lag, dat je er op neerspringen kon. Heel het eiland Walcheren lag daar voor hem uitgespreid. Westersouburg, het kasteel van Aldegonde, het slot Ter Hoghe, Popkensburg, Ter Veere, Westkapelle, Domburg, Oostkapelle, - Och, och, hoe mooi! Hoe mooi!</p>
<p>Daar beneden hem sloeg het twaalf uur.</p>
<p>De twee mannen stopten hnnne vingers in de ooren en vonden het een helsch leven.</p>
<p>Hij daar boven evenwel, hij hoorde geen klokkenspel en geene klok.</p>
<p>Hij zag maar.</p>
<p>Zijne bruine oogen glommen als stralend vuur, dat van het gloeiend ijzer spat, als de smid het op zijn aanbeeld neerlegt.</p>
<p>Hij genoot met volle teugen bij al die heerlijkheid!</p>
<p>Maar vooral trok die groote, groote zee met hare rollende golven, dansende schepen en wiegelende tonnen of boeien hem aan.</p>
<p>Hij kon evenwel nog hooger.</p>
<p>Hij kon tegen het ijzeren kruis opklimmen.</p>
<p>Zou hij het doen?</p>
<p>Zou hij dien grooten, leelijken haan, die beneden zoo mooi blonk en zoo pieperig klein was, eens met de hand aanraken om te kunnen zeggen: ‘Wat, wie spreekt er
<pb n="31"/>
van klimmen? Ik heb den haan van den toren aangeraakt, ja, dat heb ik gedaan!’</p>
<p>Zou hij het doen?</p>
<p>Maar was er ook gevaar bij? Als hij eens viel!</p>
<p>Wat vallen! Hij had zijne handen toch om vast te houden! En als hij wat vast had, een knappe jongen, die het er uit kon krijgen! Het was er nog geen gelukt.</p>
<p>Ja, ja, naar boven! Naar boven naar dien leelijken haan, zoo grof en zoo slecht verguld! Moedig naar boven! Voorwaarts! Houd je maar vast! De beenen om de ijzeren stang! Ha, daar heeft hij het kruis al beet! Nog hooger! Nog hooger! Het is toch nog een heele klim om bij dien haan te komen! Dat zou een mensch, die daar beneden staat niet zeggen. Wel neen, met de hand er aan komen als je op het kruis zit! o, Gemakkelijk! Jawel gemakkelijk, morgen brengen! Het is me een sjouw hoor. Maar - de aanhouder wint. Hij raakt den haan, den leelijken, groven, slecht vergulden haan aan. Hij probeert hem te draaien. Jawel, alsof er een mug met een bout wilde wegvliegen! Die wind moet je me toch wat mans zijn om zoo'n haan maar ineens een draai te geven, dat hij met den kop net andersom staat. Asjeblief!</p>
<p>Maar nu al mooi genoeg! Nog een poosje op het kruis staan en eens beneden naar de markt gekeken.</p>
<p>Hij staat er, maar...</p>
<p>‘Wat drommel, waar is de markt nu?’ mompelt hij.</p>
<p>Eindelijk valt ze hem in het oog; maar hoe gek! Ze ligt onder zijne voeten! Als hij naar beneden sprong kwam hij op de Roode brug terecht.</p>
<p>En wat deden die boeren en boerinnen gek!</p>
<p>Kijk eens, wat een hoop volk stond daar te kijken!</p>
<pb n="32"/>
<p>Ha, ha, dat wiemelt als een emmer vol muizen! Maar stil, ze schreeuwen wat!</p>
<p>Michiel luisterde; hij kon het niet verstaan wat ze riepen.</p>
<p>Hij stoorde er zich niet aan ook. Zij zouden zeker roepen: ‘Och, hemeltje, val toch niet, lieve jongen! Hoe kom je toch beneden?’</p>
<p>Beneden komen? Wel, langs de ladders!</p>
<p>Daar laat hij zich glijden tot op de peer!</p>
<p>‘He, hoe leelijk! Die werkmenschen hebben de ladders weggedaan,’ bromt hij.</p>
<p>‘Zeker bang, dat er wind zou komen en dat ze naar beneden zouden rollen. Nu, zoo'n ladder op je knikkerbol en je bent er geweest, hoor!’</p>
<p>Michiel zit een poosje stil en denkt na.</p>
<p>Hij ziet niet eens wat er in dien emmer met muizen gebeurt, anders zou hij vast lachen.</p>
<p>Maar dat lachen zou hem niet mooi staan.</p>
<p>Zie, ze komen met dekens en lappen zeil om hem op te vangen. Ze houden hun hart vast. Ze sidderen en beven.</p>
<p>Michiel houdt niet zijn hart, maar de ijzeren stang vast en van sidderen en van beven weet hij niemendal.</p>
<p>Maar hij moet toch naar beneden!</p>
<p>Wacht, hij heeft spijkers in de hakken van zijn schoenen. Hij zal de leien waarmee de peer gedekt is, stuk slaan en aan de spijkers, waaraan ze hangen, zal hij zich met vingers en nagels vastklemmen.</p>
<p>‘Hoezee! Een goed matroos is nooit verlegen,’ roept hij en begint den roekeloozen tocht naar beneden.</p>
<p>Hij wordt gelukkig volbracht en hij verdwijnt in den toren.</p>
<p>En daar beneden uit dien emmer met muizen stijgt één geluid, één klank naar boven: ‘Goddank!’</p>
<p>Ze weten niet wie het is.</p>
<pb n="33"/>
<p>Ze loopen naar de torendeur met heele hoopen. Ze willen hem zien. Ze willen en zullen het weten wie die waaghals geweest is!</p>
<p>‘Op zij! Op zij!’</p>
<p>Daar komt de Burgemeester aan. Hij heeft er van gehoord, en is het werkvolk gaan roepen om den knaap te redden. Het is wel een straatjongen, maar...</p>
<p>‘Wie is het, Burgemeester, wie is het?’</p>
<p>‘Och menschen zwijgt, ik en weet het niet. En hij is al in den toren en van de peer af, zeg je?’</p>
<p>‘Ja, burgemeester! Hij zal zoo wel komen. Daar is hij!’</p>
<p>‘Waar is die Michiel? Ikke hebben moet dien Michiel! Ik gezegd heb dat Mozes een ander was dan Movijf en ook een ander dan Mozeven. Ikke weggejaagd ben! Daar is hij!’ schreeuwde Jan Kompanjie, die kwam aandraven.</p>
<p>Het volk, dat zich een oogenblik om den negerknaap verdringt, vergeet naar de torendeur te kijken, en alleen op het geroep van den negerjongen: ‘Daar is hij!’ zien ze op, en, ja waarlijk, het is Michiel, die ondeugende Michiel van Adriaen den bierdrager en van Alida Jans.</p>
<p>En - verdwenen is hij.</p>
<p>Maar is hij nergens te vinden, het volk weet hem te wonen en loopt naar zijn huis, waar het zich in eene dichte menigte op elkander hoopt.</p>
<p>De straatjeugd speelt er natuurlijk de eerste viool bij.</p>
<p>‘Wat zou er toch te doen zijn, moeder?’ vraagt Alida de oudste zuster van Michiel.</p>
<p>‘Och, ik en weet het niet, kind! Eet maar!’ zegt moeder.</p>
<p>Men had zich maar aan tafel gezet en was op den gewonen tijd begonnen met eten. Op Michiel werd nooit gewacht, die kwam zoo dikwijls te laat.</p>
<pb n="34"/>
<p>Het maal was weldra verdwenen, ditmaal echter in de magen der kinderen.</p>
<p>Moeder had zoo goed als niets gegeten en vader ook niet.</p>
<p>Dat vader Adriaen den pot geene eere aandeed, gebeurde maar zelden en dan moest er wel wat bijzonders gebeurd zijn.</p>
<p>Dat was evenwel toch nu het geval niet; want dat Michiel, die aartsdeugniet er niet was, zie, dat was geen reden. Als hij daarom het eten moest laten staan dan ging hij van de zeven dagen, die er in de week zijn, zeker drie zonder gegeten te hebben van tafel.</p>
<p>En toch schoof vader Adriaen onrustig op zijn stoel heen en weer, en keek telkens, zoo tersluiks zijne vrouw aan, die maar strak voor zich zat te kijken.</p>
<p>Maar wat haperde er dan toch aan vader Adriaen?</p>
<p>Stil, ik geloof dat ik het weet.</p>
<p>Hij is boos, erg boos, en voor Michiel is een spiksplinternieuw pak in den maak. Ditmaal zal het geen afleggertje zijn, evenmin als gisteren, en evenmin als al de andere pakken en pakjes, die zijn vader voor hem gemaakt heeft. De goede man wist het wel, dat afleggertjes bij jongens niet gewild zijn! Die kreeg hij dan ook maar alleen van zijne moeder, die er soms tot diep in den nacht aan bezig was.</p>
<p>En dat nieuwe pak van gisteren nu al versleten!</p>
<p>Hoe kon dat in de wereld mogelijk zijn?</p>
<p>Had vader Adriaen niet gezegd: Het kwaad moet er uit en het kwaad zal er uit? Had hij den kwajongen niet geranseld, niet zóó geranseld, dat de schelm een sloksken koud water moest hebben om niet van zijn stokje te rollen? En nu al vergeten!</p>
<p>Weer schoof vader Adriaan naar den anderen kant van zijn stoel, en keek het kleine vertrek rond.</p>
<pb n="35"/>
<p>Moeder Alida, die maar voor zich keek, voelde dat haar man iets zocht en angstig keek ze even naar de groote vuurtang, die in het hoekje van den haard stond.</p>
<p>Op hetzelfde oogenblik dat moeder dat deed, deed vader het ook en hij dacht: ‘Helpen pannelatten niet, dan de tang maar. Ik zeg: het kwaad moet er uit en het kwaad zal er uit.’</p>
<p>‘Maar wat zou er toch te doen zijn?’ zeide Jan, de oudste broeder van Michiel.</p>
<p>‘Hoor dat volk eens joelen en schreeuwen!’ merkte een ander aan.</p>
<p>‘Zie, daar kijkt die leelijke negerjongen door het raam,’ riep Alida.</p>
<p>‘En daar zijn Pieter en Geleyn Evertsen ook,’ zeide Dirk.</p>
<p>‘Och, we zijn toch klaar met eten! Zouden we maar niet danken, Adriaen?’ sprak moeder.</p>
<p>Vader gaf geen antwoord; hij scheen het niet te verstaan.</p>
<p>‘Zouden we maar niet danken, Adriaen?’ vroeg moeder andermaal.</p>
<p>Nu hoorde vader wat; maar het rechte toch niet en daarom zeî hij: ‘Wat vraag-je, Alida?’</p>
<p>‘Of we maar niet danken zouden?’</p>
<p>‘Ik dacht dat we het al gedaan hadden! Jan, dank jij vanmiddag maar, jongen!’</p>
<p>Vader en jongens hielden de mutsen voor de oogen; moeder en de meisjes vouwden de handen samen en bogen zich voorover, en Jan dankte.</p>
<p>Nauwelijks evenwel had hij ‘Amen’ gezegd of de kinderen stoven van hunne zitplaatsen op.</p>
<p>‘Hei, hei, waar dat heen? Moet jelui niet eten?’ vroeg vader.</p>
<p>‘Maar, Adriaen!’ zeî moeder Alida, ‘hoe heb ik het nu met je? Wij hebben zóó gedankt!’</p>
<p>‘o, Ja, dat is waar ook. Nu, vooruit dan maar!’</p>
<pb n="36"/>
<p>De kinderen liepen de deur uit, doch het leed geene minuut of Alida vloog weer naar binnen en riep: ‘Moeder, vader, Michiel heeft boven op den toren gezeten!’</p>
<p>‘o God, en er af gevallen!’ riepen vader en moeder tegelijk.</p>
<p>‘Neen, vader,’ zei nu weer een ander der kinderen, ‘hij is heelhuids beneden gekomen. Maar waar hij nu is weten ze niet.’</p>
<p>‘Hij geklommen is op den toren, ja! Hij geweest is bij het haan, heelemaal bij het haan. Ik het gezien heb.</p>
<p>En weg waren de ladders. Hij trapt stuk die lei en nog die lei en trapt weer stuk die lei en nog die lei, en klautert zoo naar beneden langs dat peer. Al die volk wit zag. Ik ook, wit, heelemaal wit en ik kou kreeg. Die burgemeester gekomen is met dat twee man om te haal Michiel. Ik Michiel spreek moest. Hij mij vanmorgen zei, als ik hem vroeg: Wie Mozes is? Wel Jan, als het dominé dat vraagt, jij zeg dan: Mozes is een ander dan Movijf en weer een ander dan Mozeven!’ Ik dat gezegd heb tegen het dominé en het dominé mij gejaagd heeft uit het kattegezaat. Maar Michiel gauw weg was. Wij dachten hij naar huis is. Wij liep een, twee, drie, vier, vijf, allemaal naar hier. Wij zien wilden hoe Michiel weer krijgen zou en dan wij vraag wilden: ‘Niet slaan Michiel! Michiel een jongen is, die heeft moed!’</p>
<p>Met alle aandacht hadden vader en moeder en de kinderen naar de wartaal van Jan geluisterd, en juist wilde vader nog een en ander vragen toen daar buiten een oorverdoovend geschreeuw opsteeg: ‘Daar is de belhamel! Daar is Michiel!’</p>
<p>Gedragen door zes jongens, waarbij nu ook Pieter en Geleyn Evertsen waren, die hem niet te huis vindende, hem
<pb n="37"/>
elders gezocht en gevonden hadden, en gevolgd door alles wat <name type="topo">Vlissingen</name> aan straatjeugd had, naderde de dolle troep al meer het huis van Michiel.</p>
<p>De ouders en kinderen vlogen naar buiten en moeder Alida, zich geen tijd gunnende hare muilen aan te trekken, liep op haar kousen haren zoon, dien grooten waaghals, te gemoet.</p>
<p>‘Fij, rauwe gasten, wat stelt gij uzelven gemeen aan! Kom hier, Michiel,’ riep ze.</p>
<p>‘Jongens, dat is moeder Alida, de moeder van onzen Koning!’ riep Geleyn Evertsen.</p>
<p>‘Gauw, jongens, een hoezee voor Moeder Alida!’ schreeuwde Pieter.</p>
<p>En daverend klonk het uit honderden monden, van grooten zelfs zoowel als van kleinen: ‘Hoezee! Leve Moeder Alida!’</p>
<p>‘Hoezee! Leve mijne lieve, goede Moeder!’ riep Michiel.</p>
<p>‘Roep dat nog eens, Michiel,’ zeiden de jongens en hieven hunnen Koning in de hoogte.</p>
<p>Wip, daar stond de vorst der straatjongens op de schouders zijner makkers. Hij gooide zijne muts in de hoogte en terwijl de zoele westenwind langs zijne vuurroode wangen streek en zijne bruine haren deed golven, riep hij weer met stralende oogen: ‘Leve mijne goede, lieve Moeder! Hoezee! Hoezee!’</p>
<p>‘Hoezee!’ brulde men hem na, en als op een gegeven teeken sloot het volk zich om de Moeder en de jongens heen, en begon al dansende te zingen:</p>
<lg type="poem">
<l>‘Lang zal zij leven!</l>
<l>Honderd jaar na dezen!</l>
<l>Lang zal zij leven</l>
<l>Moeder Alida!’</l>
</lg>
<pb n="38"/>
<p>Wip, daar was Michiel van de schouders der jongens en zijne moeder om den hals vallende, zeî hij: ‘En wees niet boos, goed, lief, best Moedertje! Het was daar boven zoo mooi! Ga mee naar binnen dan zal ik vertellen wat ik daar in de hoogte gezien heb!’</p>
<p>‘o God, lieve, lieve jongen, je vader! Wat zal er van je groeien? Kind, kind, je doet ons zooveel verdriet!’ sprak ze en gaf hem een kus op zijne gloeiende wangen.</p>
<p>En het volk om hen heen scheen maar niet moê te kunnen worden en juichte maar altijd door:</p>
<lg type="poem">
<l>‘Lang zal zij leven</l>
<l>Moeder Alida!’</l>
</lg>
<p>‘En ik wilde wel eens weten of ik niet eens even aan het woord mag komen,’ zeide vader Adriaen en kwam met de groote tang nader.</p>
<p>Michiel zag het en liep hem te gemoet. Hij scheen na zooveel genot gesmaakt, en na zooveel eer genoten te hebben, nu wel eens eene vaderlijke kastijding te willen oploopen om wat tot zichzelven te komen.</p>
<p>‘Vervoerde schavuit, kom hier! Ik zal je Koningen!’ riep de vader sissend door de tanden heen van lang verkropte boosheid.</p>
<p>Daar ging de tang de hoogte in.</p>
<p>Michiel klemde de lippen op elkander en kromde den rug.</p>
<p>Daar daalde de tang en...</p>
<p>‘Hei, niet slaan!’ riep Geleyn Evertsen en hield geholpen door Pieter den arm van vader Adriaen tegen.</p>
<p>‘Neen, Adriaen, niet slaan!’ riepen enkelen uit den hoop.</p>
<p>Vader Adriaen keek verwoed, gaf met de vrije hand eerst Geleyn en toen Pieter Evertsen een draai om de ooren, brommende:</p>
<pb n="39"/>
<p>‘Uit den weg, Jan Hagel!’ en hief de tang weer in de hoogte.</p>
<p>‘Niet slaan! Niet slaan!’ riep het volk.</p>
<p>‘Wat, wilt gijlieden mij de wet komen stellen?’ riep de vader bleek van kwaadheid. ‘Ik zal toch dien kwâjongen....’</p>
<p>‘Niet slaan! Niet slaan!’ klonk het nu van al het volk als uit één mond.</p>
<p>Vader Adriaen had moeite zijn toorn in bedwang te houden en mischien zou het tusschen hem en het volk, dat voor den kwâjongen partij trok, tot ruzie en vechten gekomen zijn, als niet eensklaps de menigte uit elkander ging om ruimte te maken voor twee mannen.</p>
<p>Het waren de Burgemeester en een der heeren Lampsens.</p>
<p>‘Wel, vader, houdt gij afrekening met den bengel? Dat is goed!’ zeide de Burgemeester.</p>
<p>‘Neen, Burgemeester, die hoop volks hier met al die schavuiten beletten mij het. Maar nu zal ik....’</p>
<p>‘Niet slaan! Niet slaan!’ riep het volk in koor.</p>
<p>De Burgemeester keek niet heel vriendelijk toen men dat, ondanks zijne nabijheid, zoo brutaal riep.</p>
<p>‘En als ik wil dat deze straatbengel, die de heele stad in opschudding brengt, die dag aan dag de goê gemeente tot last is, die zijn grootste vermaak vindt in straatschenderij, gestraft zal worden, wie zou dat dan beletten?’</p>
<p>‘Wij, Heer Burgemeester,’ riepen enkelen.</p>
<p>‘Wie roept dat daar?’</p>
<p>‘Wij, Heer Burgemeester!’ riepen ze nu allemaal. Het scheen dat men nu door den regel van drieën heen was.</p>
<p>De Burgemeester fronste het voorhoofd en krachtig klonk zijn bevel: ‘Sla zeg ik!’</p>
<p>‘Niet slaan!’ Niet slaan!’ schreeuwde het volk en drong nu zoo dicht om Adriaen, Michiel, den Burgemeester en
<pb n="40"/>
den heer Lampsens heen, dat de vader geene ruimte had de tang op te heffen,</p>
<p>‘Wat? Zal dat rebellie tegen het gezag geven?’ riep de Burgemeester.</p>
<p>Daar drong zich een man voorop en na zich met moeite door de menigte heen gewrongen te hebben, stond hij vlak voor den Burgemeester.</p>
<p>Het was een zeeman, een kort, maar ontzettend breed geschouderd man. Een groote knevelbaard bedekte bijna zijn geheele gelaat, waar langs het blonde hoofdhaar zich krullend heenslingerde. De man geleek wel een leeuw.</p>
<p>Een gemompel doorliep de menigte, doch op het: ‘Ssst, de “Barre Bruinvisch” heeft het woord,’ werd het doodstil.</p>
<p>‘Wie ben je, kerel?’ vroeg de Burgemeester wat terugtredende. Hij scheen voor dien zeeleeuw wel wat bang te zijn.</p>
<p>De heer Lampsens knikte hem vriendelijk toe.</p>
<p>‘Ik ben de ‘Barre Bruinvisch!’ sprak de man.</p>
<p>‘Leve de ‘Barre Bruinvisch!’ schreeuwde de menigte.</p>
<p>‘Houd den mond daar, en spreek als je wat gevraagd wordt!’ sprak de zeeman bevelend tot het volk.</p>
<p>Weer was het doodstil.</p>
<p>‘Barre Bruinvisch! Zoo heet je toch niet? Hoe is je ware naam?’ vroeg de Burgemeester.</p>
<p>‘Cornelis Lievensz, om u te dienen, Burgemeester!’</p>
<p>‘Van beroep?’ vroeg de Burgervader, zeker in de meening, dat hij op zijn doode gemak op het stadhuis den een of ander onder het verhoor had.</p>
<p>‘Bootsman op de “Lijnbaan” van de Heeren Lampsens, Burgemeester!’</p>
<p>‘Dat is zoo,’ zeide Lampsens tot den Burgervader.</p>
<pb n="41"/>
<p>‘Een ferm, open en rond zeeman. Hij zal een verstandig woord spreken, daar kunt ge op aan!’</p>
<p>‘En wat wil je, goede vriend?’ klonk het nu eensklaps uit den mond van den eersten man van Vlissingen op vriendelijken toon.</p>
<p>‘Ik wil dat die jongen niet geslagen wordt!’</p>
<p>Moeder Alida, die naderbij gekomen was, had den ruwen zeeman wel om den hals willen vliegen, zoo innig dankbaar was zij hem.</p>
<p>‘Die “Barre Bruinvisch” mijn baas is,’ zeide Jan Kompanjie.</p>
<p>‘Maar, mijn goede vriend, jij als een bootsman, zult aanboord toch ook wel eens gebruik maker van het “endje dag,” nietwaar?’ vroeg de Burgemeester.</p>
<p>‘Daar staat een van de Patroons,’ zeide Lievensz. ‘Laat hij zeggen of de “Barre Bruinvisch” niet al zeevader geweest is over misschien wel twintig zulke deugnieten als deze er één is!’</p>
<p>‘Lievensz. is zeevader geweest over negentien bengels,’ zeide Lampsens.</p>
<p>‘En laat de Patroon nu zeggen of er door mij aanboord van de “Lijnbaan” veel van het “endje dag” gebruik gemaakt is.’</p>
<p>‘Dat kan ik op mijn eerewoord verklaren van bijna nooit,’ antwoordde Lampsens.</p>
<p>‘En als het van den Patroon niet te veel gevergd en is, dan zou ik ook wel willen dat hij zei wat er uit die borsten gegroeid is.’</p>
<p>‘Er is wakker, ferm zeevolk uit gegroeid, Burgemeester. Alle reeders hebben graag jongens, die aanboord van de “Lijnbaan” van Lievensz. het varen geleerd hebben. Daar voor dien negerknaap, die nog maar een week of tien
<pb n="42"/>
onder zijne leiding is, hebben de Heeren Hendriksz. te Middelburg mij eene mooie som gelds geboden.’</p>
<p>‘Hi, hi, ik waard ben een mooie geld,’ riep Jan en gaf van pure blijdschap zichzelven een slag op de wang, die klonk als eene klok. ‘Hi hi, Michieltje, jij nog niet waard mooie geld!’</p>
<p>‘Sausneger,’ bromde Michiel, die eindelijk door zijn vader los gelaten was.</p>
<p>‘Alzoo,’ dus vervolgde de ‘Barre Bruinvisch’ toen de heer Lampsens zweeg, ‘alzoo, heer Burgemeester, getuigt de Patroon, dat ik wel bengels weet te regeeren zonder het “endje dag.” Ik zeg maar ....’</p>
<p>‘Het kwaad moet er toch uit en zal er toch uit,’ zeide vader Adriaen.</p>
<p>‘Zeker, vader, dat zeg ik ook. Het kwaad moet er uit en het kwaad zal er uit, maar niet met slaan,’ sprak Lievensz.</p>
<p>‘Ik zou wel eens willen weten, hoe dan,’ sprak de Burgemeester.</p>
<p>‘Ja net, hoe dan?’ bromde vader Adriaen.</p>
<p>‘Dat is mijne kunst, en als ik je moest zeggen, hoe ik dat aanleg, dan zou ik het niet kunnen. Maar het kwaad gaat er uit. Is het vandaag niet, dan morgen. Is het morgen niet, dan overmorgen of een jaar later; maar er uit gaat het. En - alle jongens houden veel van me.’</p>
<p>‘Ik veel houd van mijn zeevader, ja, ikke,’ zeide Jan, en liet vroolijk lachend al zijne blanke tanden en het heele wit van zijne oogen zien.</p>
<p>‘Maar welk plan heb je nu met dien bengel Lievensz.?’ vroeg de Burgemeester.</p>
<p>‘Welk plan, Burgemeester?’</p>
<p>‘Ja zeker, welk plan? Al ben je ook tienduizend maal
<pb n="43"/>
een goede zeevader, daar en heeft die rauwe gast niemendal aan. Die gaat voort met rebellie te veroorzaken.’</p>
<p>‘Burgemeester, ik was vanmorgen op de Markt toen die kwâjongen daar naar het haantje klauterde. Ik zag alles, en ik dacht....’</p>
<p>Eensklaps hield hij op en Michiel aanziende met een paar oogen waarvoor zelfs tijgers op den loop zouden gaan, zei hij: ‘Als de wind naar binnen, maat! En kom me niet voor den boeg aleer ik je roep!’</p>
<p>En Michiel?</p>
<p>Wel, het was, alsof hij met eene dommekracht naar binnen geduwd werd. Hij kòn niet blijven staan en was in een oogenblik tot verbazing van iedereen, verdwenen.</p>
<p>‘Ziezoo, nu heb ik blanke zee voor me. Het is niet goed, als een bengel hoort, dat er toch nog wat goeds in hem steekt. Ik dacht bij mezelven toen ik dien jongen dat dolle waagstuk zag ondernemen: “Daar zit wat in dien deugniet!” Ja, ik had wel in mijne handen willen klappen en “Mooi, mooi!” willen roepen. Ik weet niet of ge het gezien hebt, Burgemeester, maar net zoo bedaard, alsof ik den valreep afstapte, zoo bedaard klom hij naar beneden! Heel leuk sloeg hij met de hakken van zijne schoenen, - 't is goed dat er spijkers in waren, vader Adriaen, anders en had hij het hem niet gelapt, - de leien stuk. Ik zag het duidelijk! Kerel, het was zoo'n kranig stuk! Dicht bij me kreeg een vrouwtje het op de zenuwen, maar eer het zoover kwam riep ze nog: “Lieve menschen, daar komt hij! Helpt hem dan toch!”</p>
<p>Verbeeld-je, helpen? Ik zou eene kat willen zien, die zonder ladder naar boven kon klauteren en daarom zeî ik: “Nou mensch, en doet zoo raar niet! Hij zal wel voor anker komen!” - Maar pas had ik dat gezegd, of ze kreeg
<pb n="44"/>
eene kleur als een schoone zwabber, zette het bestek naar de afgevaren breedte, en daar ging ze, hoor, ze lag er zoo mooi als een Ammiraals-vlag in het kluisgat!’</p>
<p>‘Ze viel dus van d'r zelven, die goede ziel,’ zeide eene der vrouwen.</p>
<p>‘Nu ja, dat zal wel waar zijn, ik weet het niet hoe jelui dat noemt. Ik keek er dan ook niet meer naar en 'k had alleen oogen voor dien jongen, die zoo netjes langs de peer naar beneden kwam. Ik keek hem na, tot hij in den toren verdween en wilde juist weggaan toen Sinjeur Seylmaeckers mij praaide en dwong even bij te leggen.’</p>
<p>‘Wat zeg je ervan?’ vroeg hij.</p>
<p>‘Het is een mooi stuk,’ zei ik, ‘een mooi stuk, Sinjeur!’</p>
<p>‘En weet je ook wie het is?’ vroeg hij.</p>
<p>‘Neen,’ zei ik, ‘maar laten we even wachten. Als hij uit de torendeur komt dan kunnen wij hem zien.’</p>
<p>Maar van bij de torendeur komen om den knaap te zien, was wel te zeggen, niet te doen. Ik had even gemakkelijk een knoopstopper met mijne hielen kunnen leggen, als bij de torendeur komen. Daar stond ik nu als eene garnalenschuit tusschen Spaansche galeien. Ik en kon niemendal zien. Gelukkig had Sinjeur Seylmaeckers de lengte van een sloepmast en stak hij als wijlen Koning Saul een hoofd boven het volk uit, zoodat hij een poosje later zeî: ‘Daar is hij! Ik ken hem al! Het is Michiel Adriaensz, den zoon van den bierdrager. Gisteren was ik er bij toen zijn vader hem met twee pannenlatten voor het broekje gaf. Ik heb den lui aangeraden hem naar zee te zenden, dan kan er misschien nog wat van hem groeien!’</p>
<p>‘Zoo,’ zei ik, ‘en ...’</p>
<p>‘En ik heb gezegd dat ik dan probeeren zou te maken,
<pb n="45"/>
dat jij zijn zeevader werd. Maar moeder de vrouw had er geene ooren naar, ze zou het besterven, zeide ze.’</p>
<p>Dat zeî Sinjeur Seylmaeckers en ik draaide het schip met den kop naar den wind en nam mijn koers naar hier, om er eens ampel met zijne ouders over te spreken. En daar ik alle hoop heb, dat ik toch zijn zeevader worden zal, zoo riep ik met het volk mee: ‘Niet slaan,’ heer Burgemeester.’</p>
<p>De ‘Barre Bruinvisch’ zweeg, nam zijne muts af, wischte zich het zweet van het voorhoofd en zeî: ‘He, zoo 'n redevoering bekomt een mensch al even goed als een kabeljauw, die met betingsbouten zijn middagmaal doet.’</p>
<p>‘Nu, Lievensz., zie wat je gedaan kunt krijgen. Je zult Vlissingen van eene plaag verlossen, als je dat lieverdje onder je opzicht neemt,’ zeide de Burgemeester en vroeg aan den heer Lampsens of deze zoo ver medeging.</p>
<p>‘Neen, Burgemeester, ik zal met Lievensz. bij deze menschen binnengaan en mijn best helpen doen, dat ze den jongen het zeegat uit sturen. Goeden middag!’</p>
<p>De Burgemeester beantwoordde den groet en vertrok.</p>
<p>De menigte ging ook uit elkander en weldra was er van den heelen oploop niemendal meer te zien. De zoons van Adriaen, die op een ambacht waren, gingen naar hun winkel, vier gingen er naar school en een meisje, Alida, verliet ook het huis om naar een middagdienst te gaan.</p>
<p>Er bleven dus nog vier kinderen over en onder deze was Michiel, die in een hoekje met Jan Kompanjie zat, waar hij dezen vertelde wat hij daar boven bij het torenhaantje zoo al gezien had.</p>
<p>Vader en moeder zaten met den heer Lampsens en Lievensz. bij de tafel en redeneerden druk.</p>
<p>In het eerst schudde moeder Alida maar steeds het
<pb n="46"/>
hoofd, doch langzamerhand, naarmate de ‘Barre Bruinvisch’ meer aan het woord was, hield dat hoofdschudden op en eindelijk zeide ze: ‘Nu, Lievensz., neem hem dan voor ééne reis mede, en probeer wat je van hem kunt maken!’</p>
<p>Michiel scheen het vermogen te hebben twee dingen te doen, n.l. luisteren wat anderen zeiden, en zelf wat te vertellen. Dit bleek; want pas had moeder gezegd: ‘Nu, Lievensz., neem hem dan voor ééne reis mede en probeer wat je van hem kunt maken,’ of hij sprong op, liep naar zijne moeder en kuste haar.</p>
<p>Hierop ging hij naar zijn vader en zeî: ‘Vader, het kwaad is er uit!’</p>
<p>‘Ja, dat kan ik zoo gelooven! Neen, jongen, kom me dat eens over een jaar drie-vier vertellen!’</p>
<p>‘Het is toch vast waar, vader! Het kwaad is er uit!’</p>
<p>‘Het zou goed voor je zijn, jongen,’ sprak Lievensz.</p>
<p>‘Gij en zult geen last van me hebben, bootsman!’ sprak Michiel en liep met Jan Kompanjie heen om baas Lorkens te vertellen, dat hij van de eene lijnbaan afging om op de andere te komen.</p>
<p>‘Dat is uitkomst, he? Wie heeft die gebracht?’</p>
<p>‘De “Barre Bruinvisch,” baas! Maar nu moet ik naar Geleyn en Pieter om hun het nieuws te vertellen. Dag, baas!’</p>
<p>‘Nu, je zult toch nog wel afscheid komen nemen eer je weggaat!’ zeide baas Lorkens.</p>
<p>‘o, Vooreerst ga ik nog niet weg. Jan Kompanjie moet nog vooraf gedoopt worden. En dan gaan we samen, sausnegertje, samen het ruime sop op, Hoezee!’ riep Michiel en begon met Jan van loutere pret langs de straatkeien te rollen.</p>
<pb n="t.o. 46"/>
<p><figure><p><xptr to="louw005vlis01ill02.gif"/></p>
<figDesc>Bladz. 46</figDesc>
</figure></p>
</div>
<div type="chapter">
<interpGrp>
<interp type="secundair" value="16180802"/>
</interpGrp>
<pb n="47"/>
<head rend="h3">III. Een kwajongenshart gebroken.</head>
<p>Het was de avond voor Sint-Stevensdag,<note n="1)" place="foot">St. Stevensdag of St. Stephanus valt op den 3den Augustus.</note> den tweeden van Oogstmaand des jaren 1618.</p>
<p>In het kleine woonvertrek van Adriaen Michielsz. was het doodstil.</p>
<p>De kleine kinderen lagen reeds in bed en de anderen waren nog op straat bezig met spelen of wel aan hun werk.</p>
<p>Moeder Alida was dus alleen.</p>
<p>Zij zat op een stoel bij de tafel en aan hare voeten stond eene geopende kist halfvol jongensgoed.</p>
<p>Het was Michiels armoedige uitrusting.</p>
<p>Voor het eerst van zijn leven zou hij dan eens wat nieuws aan kunnen trekken. Wel was alles op een koopje gekocht, maar het was dan toch nieuw.</p>
<p>‘Vier hemden, twee wollen hemden, twee baaien broeken, een paar laarzen, twee dassen, eene muts, drie paar kousen, vier zakdoeken, ja, het is er alles. Weinig genoeg, jongen,’ zei Moeder Alida tot zichzelve.</p>
<p>De torenklok sloeg zeven uren.</p>
<p>‘Ik zou Michiel nog zoo graag eens alleen spreken,’ zei ze weer. ‘Hij blijft lang weg. Hij zal nu toch geene streken meer uithalen? Stil, daar zal hij komen!’</p>
<p>Er klonken driftige voetstappen,</p>
<p>De bovendeur werd geopend en eene zware stem riep: ‘Hola!’</p>
<p>‘Komt er maar in!’ antwoordde Moeder Alida en dacht onderwijl: ‘wie zou dat wezen?’</p>
<p>Pas had ze evenwel geroepen: ‘Komt er maar in,’ of de man met de zware stem trad binnen.</p>
<p>‘Daar, vrouw Michielsz., dat is van jouw lieve zoontje.
<pb n="48"/>
Dat gooit de smeerkanis door mijn open raam net in een schotel met pap!’</p>
<p>Het was meester Van Gelder, of zooals de jongens hem noemden: ‘Bierton’ en het voorwerp, dat hij zorgvuldig in een papier gewikkeld op tafel smeet, was eene doode kat.</p>
<p>‘Eene kat,’ zuchtte Moeder Alida.</p>
<p>‘Ja, eene kat, eene doode kat! De hemel weet waar ergens opgeraapt! Verbeeld-je de heele schotel, de heele schotel vol zoete pap met kippen-grutjes, die ik zoo graag eet, weg, heelemaal weg. Mijne vrouw was één pap, al pap. Hare muts vol pap. Hare haren vol pap. Haar gezicht vol pap. Haar jak vol pap....’</p>
<p>Zonder dat meester het in zijne woede merkte was Michiel binnen gekomen, en stond met groote oogen in het vertrek te kijken.</p>
<p>-- ‘haar voorschoot vol pap, ja, toen ik goed keek, was er zelfs pap op haar rug!’</p>
<p>Dat ging Michiel te mooi, hij barstte in een luid ge lach uit.</p>
<p>Woedend keerde meester zich om. Hij wilde zien wie daar zoo lachte.</p>
<p>‘Wat, Heiden, Hottentot, Laplander, Samojeed, Baviaan, Schoorsteenveger, Bijtebauw, Zwijnjak, In mekaer gezakt roggebrood...’</p>
<p>‘Maar, man,’ riep Moeder Alida, die dacht dat meester Van Gelder opeens krankzinnig geworden was, ‘maar, man, wat 'n heidensche namen! Zwijg toch!’</p>
<p>‘Zwijgen!? Heidensche namen!? Ik en zal niet zwijgen! Ik en kan niet zwijgen! Ik en wil niet zwijgen. Hij is een Beëlzebub, een Nebukadnezar, een Nero, een Tiberius, een Heliogabalus, een Alva, een De Vargas, een Kaffer, een Satanskind! Maar ik, vrouw Michielsz., ik zal hem in je
<pb n="49"/>
eigen huis mores leeren. Kom hier Dolle Stier, kom hier, zeg ik je! Ik zal je leeren doode katten in mijne zoetemelksche gruttenpap te gooien!’</p>
<p>Maar Michiel kwam niet.</p>
<p>‘Kom je niet? Wil je me niet gehoorzamen? Dan zal ik komen!’ schreeuwde meester en kwam met gebalde vuisten op Michiel af.</p>
<p>Michiel week geen voetstap terug en zeî: ‘Ja, sla me eens, als je durft!’</p>
<p>‘Als je durft? Ik niet durven? Daar dan!’</p>
<p>Bons, daar kwam de vuist neer, maar daar Michiel tijdig uitweek sloeg meester in de lucht.</p>
<p>Dat maakte hem echter nog veel woedender.</p>
<p>Michiel liep naar de tafel, greep, bij gebrek van wat beters, de bepapte kat en, flap, daar kreeg de man me zoo even een draai met de kat dat hij er van suizebolde.</p>
<p>‘Help, Jan! Help, Geleyn! Licht hem een beentje! De Bierton is dronken of krankzinnig,’ riep Michiel tot zijne twee makkers, die moeder Alida goedendag kwamen zeggen, daar ze ook met de ‘Lijnbaan’ meegingen.</p>
<p>Ze kwamen juist vanpas.</p>
<p>‘Hi-hi! Ikke de beenen, jij den kop, Geleyn!’ riep Jan Kompanjie en eer meester Van Gelder wist wat hem overkwam, lag hij plat-uit op de roode plavuizen van Moeder Alida's vloer.</p>
<p>‘En nou zal ik je eens doode-katten, valsche Bierton,’ riep Michiel en gaf den meester alweer een draai met de kat, die aardig aankwam. Maar eer de tweede draai kwam werd Michiels hand beetgepakt.</p>
<p>Dat deed de ‘Barre Bruinvisch.’</p>
<p>‘Een aardig afscheids-partijtje! Houd je afrekening Michiel?’ vroeg Lievensz.</p>
<pb n="50"/>
<p>‘Wel, die vent is gek! Die komt me vertellen dat ik door het open raam eene doode kat in zijn zoetemelksche gruttenpap gesmeten heb! En het is niet waar! Moet ik me nu maar door dien dollen kerel, die me zoo uitscheldt, dat Moeder er akelig van wordt, laten slaan?’</p>
<p>‘Ik heb je weg zien loopen, Moor! Boschjesman! Haai! Zeehond! Zeekoe! IJsbeer! Padde! Kroko....’</p>
<p>‘Maar, man, het mankeert jou in de bovenkamer, geloof ik!’ zeide Lievensz. ‘Komaan, ga jij daar eens gauw zitten!’</p>
<p>Hetzelfde wat er een paar dagen geleden met Michiel gebeurd was, gebeurde nu met meester Van Gelder. Voor de oogen van den ‘Barren Bruinvisch’ week hij eerbiedig achteruit, en de man deed wat hem bevolen was.</p>
<p>‘Vertel op, wat is er gebeurd?’ sprak Lievensz.</p>
<p>Meester begon: ‘Mijne vrouw zou mij van avond trakteeren op zoetemelksche gruttenpap, maar, omdat ik die zoo graag eet, had ik gezegd: “Sara, och, eet nu niet te laat, anders krijg ik de nachtmerrie van het vele eten. Je weet, ik lust ze zoo graag!” Best, Sara zette ze vroeg op en toen de klok zes sloeg gingen we aan het maal....’</p>
<p>‘He, en om...’ riep Michiel.</p>
<p>‘Zwijg!’ beval Lievensz. ‘Die man daar is aan het woord.’</p>
<p>-- ‘gingen we aan het maal en daar het zoo warm was, schoof ik het raam op. Maar juist wilde ik gaan eten, toen door het open raam die doode kat daar midden in de schaal gesmeten werd. De pap weg, heelemaal weg! Ik liep de spatten mis; maar mijne goede Sara kreeg alles. Van onder tot boven was ze met zoetemelksche gruttenpap bepapt. Ik kijk als de wind door het raam, en ik mag wel zoo mager worden als een bezemsteel, die
<pb n="51"/>
kermis houdt, als ik den jongen, die hard wegliep, niet dadelijk herkende voor dezen IJzegrim, Bulhond, IJslandsch spoelingvarken....’</p>
<p>‘Maar wat een....’ riep Michiel weer.</p>
<p>‘Zwijg, jongen, tot je wat gevraagd wordt. Meester Van Gelder is een geleerd man en een fatsoenlijk man; hij noemt je titels op! Laat hem zijn gang gaan!’</p>
<p>‘Ik heb gezegd. Dixi, zeggen de Latijnen. Maar ik houd vol, al beweerden ook duizend oude wijven, dat het niet waar en is, dat het wel waar is. Die Galgebrok, die Baliekluiver, die Spekjager...’</p>
<p>‘Nu ja, meester, al titels genoeg! Maak maar een slot!’ zeide Lievensz. en keek meester alweer met zoo'n paar vreemde oogen aan.</p>
<p>‘Nu dan, ik bezweer, en ik ben een kabeljauw als het niet waar en is, dat Michiel Adriaensz. De Ruyter, deze straatbengel, de doode kat door het open raam in mijne kostelijke zoetemelksche gruttenpap gesmeten heeft. En wat zeg jij nou?’</p>
<p>‘Ik niemendal, meester! Nu moet Michiel spreken,’ zeide Lievensz.</p>
<p>‘Nu dan, ik en ben het niet geweest!’ sprak Michiel bedaard.</p>
<p>‘Je bent het wel geweest, leugenaar!’ riep meester Van Gelder.</p>
<p>‘Zwijgen!’ sprak Lievensz. weer.</p>
<p>‘Maar mag ik dan...’</p>
<p>‘Je hebt immers je beurt gehad?’</p>
<p>‘Ja!’</p>
<p>‘Nu, dan zwijgen! Ga verder, Michiel!’</p>
<p>‘Ik en ben het niet geweest, want...’</p>
<p>‘Je bent....’</p>
<pb n="52"/>
<p>‘Maar meester, houd dan toch den mond dicht! Straks is het uwe beurt weer,’ zeide Lievensz. ‘En jij Michieltje, houd nu maar op met te zeggen, dat je het niet geweest bent. Bewijs het!’</p>
<p>‘Wel, bootsman, om half zes stapte ik bij onzen ouden buurman Engels binnen om afscheid te nemen. Ik bleef daar aan de praat tot de klok zeven uren sloeg en toen liep ik naar huis en vond meester Bierton hier!’</p>
<p>‘Wat zeg je daar?’ riep meester Van Gelder opstuivend. ‘Wat zeg-je daar? Meester Bierton?’</p>
<p>‘Och, meester, de jongen noemt op zijne beurt ook maar een van uwe titels op! Gij hebt er hem wel een paar dozijn gegeven! Hij is een goed leerling van u geweest, dat blijkt!’</p>
<p>‘Maar ik ben geen Bierton! Ik ben....’</p>
<p>‘Stil, meester, stil! En die jongen daar is bijvoorbeeld ook geen IJslandsch spoelingvarken! Stil, daar komt, als ik het wel heb, de man zelf!’</p>
<p>Engels en zijn dochtertje Cornelia traden binnen.</p>
<p>‘Voor alle dingen, Engels! Wanneer is Michiel bij je gekomen en wanneer is hij weggegaan?’ vroeg Lievensz.</p>
<p>‘Wel,’ antwoordde Engels, die al heel vreemd opkeek, ‘de jongen is lang geweest! Van half zes tot bij zeven uur!’</p>
<p>‘Neen, vader,’ zeide Cornelia, ‘het was al zeven geslagen!’</p>
<p>‘Eilaci, dan heb ik hier spektakel voor niemendal gemaakt,’ sprak meester Van Gelder en wilde gauw heengaan.</p>
<p>‘Hei, meester, je vergeet wat!’ riep Lievensz.</p>
<p>‘Ik vergeten? Wat dan?’ vroeg de meester.</p>
<p>‘Hier, je poesje! Zoek er een ander adres voor op!’ zeide Lievensz. lachend.</p>
<p>Meester Van Gelder pakte de bepapte kat op, liep zoo
<pb n="53"/>
gauw de deur uit als hij kon, gooide daar de kat zoover ze vliegen wilde, en draafde naar huis.</p>
<p>‘Wat deed die kerel, hier?’ vroeg Engels.</p>
<p>‘Wel, hij kwam hier voor Michiel de waarheid van het spreekwoord bevestigen: wee den wolf, die in een kwaad geruchte staat,’ antwoordde Lievensz., en vertelde de heele katten- en pap-geschiedenis waarover Engels niet weinig lachen moest.</p>
<p>‘En ik kom hier nog even aan, uit vriendschap, en als oud buurman, Moeder Alida!’</p>
<p>‘Wel, dat is goed, buurman!’ antwoordde Alida Jans. ‘Ga zitten!’</p>
<p>‘Zitten, ja, maar ik zal het zoo heel lang niet maken! En Michiel gaat dan zoo naar zee?’</p>
<p>‘Eilaci, ja, buurman!’ sprak de vrouw met eene diepe zucht.</p>
<p>‘Nu, nu, daarover behoef en je niet zoo te zuchten. Ik heb er ook twee op zee! De zee is goed tegenwoordig, en er wordt aardig wat geld verdiend!’</p>
<p>‘Dat is zoo, buurman!’</p>
<p>‘En je behoeft me er niemendal van te vertellen, buurtje, dat Schraalhans hier wel keukenmeester moet zijn. En nu zou het je zeker niet ongevallig wezen, als Michiel na eenige maanden terugkwam en zeggen kon: ‘Kijk, moeder, je hebt me zoo lang het beste uit je mond gegeven toen ik, als een luie slampamper, rondliep, hier is geld, zuiver overgewonnen geld. Koop er nu eens wat goeds van voor je!’</p>
<p>‘Ja, zeker, dat zal ik doen! Aanboord heb 'k eten voor niemendal, kleeren heb ik genoeg, wat zou ik dus met geld doen? Als ik terugkom en de Heeren Lampsens betalen uit, dan is alles voor u, moeder! Dan zullen we er
<pb n="54"/>
nog eens een avond van nemen, wie weet of vader dan ons niet eens vertelt waarom hij toch uit Bergen op Zoom naar Vlissingen gekomen is. Dat heeft hij nog nooit willen doen!’ riep Michiel vroolijk.</p>
<p>‘Ja, jongen, ik weet het wel, je hart is goed, kind! Als je maar kon dan zou je me in goud beslaan....’</p>
<p>‘Dat zou ik zeker, moeder!’</p>
<p>-- ‘maar willen en is niet altijd kunnen, ventje!’</p>
<p>‘Jawel, moeder, willen is kunnen, dat zal ik toonen, als de Heere mij bij het leven en de gezondheid spaart!’</p>
<p>‘Juist zoo, Michiel, juist zoo!’ zeide Engels, ‘ik zeg ook: willen is kunnen, maar... het is gemakkelijk gezegd, moeilijk te doen.’</p>
<p>‘Dat zeg ik ook, vriend Engels!’ zoo nam nu Lievensz. het woord. ‘Ik zelf ben er een voorbeeld van. Als een straat-arme jongen, die niet lezen of schrijven kon, ik en kan het nog niet, ging ik naar zee, om een potje te maken voor mijne arme moeder, die achterbleef toen vader stierf met mij en twee blinde meisjes, waarvan er eene nog lam is, te helpen. En - ga naar Westersouburg, daar leven ze alle drie in mijn eigen huisje met een mooi lapje grond erbij, waarin ze wat knutselen kunnen. Iedere week brengt een van de schrijvers van de Heeren Lampsens, die ook te Westersouburg woont, er een ruim weekgeld uit mijn spaarpot, die al aardig vet is en met den dag nog vetter wordt, want ik verdien meer dan moeder en zusters noodig hebben. En dat heb ik ook met 's Heeren hulp zoo ver gekregen door te <hi rend="spat">willen</hi>. Als de wil maar goed is, kan men veel doen, ik zou haast zeggen, dan kan men bergen verzetten. Heb je ook zoo'n wil, Michiel?’</p>
<p>‘Ja, bootsman, ja zeker! Ik wil het ver brengen, zoo ver als in mijn droom!’</p>
<pb n="55"/>
<p>‘En tot hoever was dat?’</p>
<p>‘Tot Ammiraal, bootsman!’</p>
<p>‘Hei, hei, jongen wat 'n hoogmoedig harte!’ zeî moeder. ‘Zoo'n begeerte is zondig!’</p>
<p>‘En dien droom zou ik ook maar uit mijn hoofd zetten, kereltje! Om Ammiraal te worden moet je wat meer in den bol hebben dan er nu in is! Je hebt op school te weinig geleerd, man!’ zeide Lievensz.</p>
<p>‘Wat ik nog niet en ken dat kan ik leeren, bootsman!’ antwoordde Michiel.</p>
<p>Jan Kompanjie en Geleyn Evertsen hadden gedurende dit gesprek door de ruiten gekeken en riepen nu: ‘Michiel, daar komt je vader met den domine.’</p>
<p>‘Nu, dan ga ik weg, anders wordt het hier te vol. Maar eer ik ga, hier, Michiel, daar heb je een legpenning van mij in je spaarpot. Je hebt mijn dochtertje eens uit het water gered, en daarvoor heb ik je nog niets anders dan een bedankje gegeven. Het is een Geldersche rijder, dien ik indertijd van grootvader gekregen heb. Bewaar hem wel. Er is een gaatje in om hem aan een koordje om je hals te hangen. Geef hem niet uit voor dat het water tot over de lippen komt. Zoo'n legpenning is een wonderding. Hij schijnt te groeien, te bloeien en vruchten te dragen en toch altijd even jong en even mooi te blijven. Hier is hij en nou jij, Cornelia!’</p>
<p>Cornelia, een meisje van Michiels leeftijd, kwam nu naar Michiel en zeide: ‘Hier, Michiel, drie paar wollen kousen, die ik zelf gebreid heb. Toen vader hoorde dat je naar zee zou gaan, zeî hij: ‘Cornelia, nu moest jij eens voor Michiel kousen breien. Ik had nu wel geene maatkous, en moeder, dat weet je, kon me niet helpen, omdat ze altijd nog ziek is. Ik heb ze nu op mijn eigen houtje maar op
<pb n="56"/>
den gis gebreid. Verslijt ze in gezondheid! Te klein zijn ze vast niet, als ze maar niet te groot en zijn!’</p>
<p>‘Als ze te groot zijn, dan draag ik ze jou ter gedachtenisse op mijn bruiloft, Cornelia! Ik dank je wel, hoor!’ sprak Michiel. Juist toen vader Adriaen met den domine binnentrad, gingen Engels, Cornelia, Geleyn en Jan weg. Deze twee laatsten hadden niet zoo heel veel op met den domine, wien ze het leven ook dikwijls zeer onpleizierig gemaakt hadden. Zoo Michiel maar gedurfd had, was hij ook weggegaan, doch dat waagde hij niet en bleef.</p>
<p>‘Ik zal Cornelia's kousen onderwijl maar eens passen, moeder,’ zeide Michiel.</p>
<p>‘Dat is goed, kind, ga je gang!’ antwoordde moeder Alida, die er niemendal in zag dit te doen terwijl er iemand bij was. Men lette in dien tijd niet op zulke dingen, en vooral niet onder den minderen stand.</p>
<p>Michiel ging zitten, trok de kousen aan en - begon hard te lachen.</p>
<p>De voeten veel te lang en te wijd, de beenen veel te groot, - het waren volslagen manskousen.</p>
<p>‘Hier, moeder, bewaar ze maar tot over een jaar of vier; maar er niemendal van tegen Cornelia zeggen, hoor! Die zou het erg onpleizierig vinden!’</p>
<p>Moeder rolde ze op en borg ze in het kabinet.</p>
<p>‘Michiel,’ begon domine opeens, nadat hij een tijdlang met vader over koetjes en kalfjes gepraat had, ‘Michiel, kom eens hier!’</p>
<p>Michiel naderde langzaam en verlegen.</p>
<p>‘De muts af, jongen, ik heb wat ernstigs te zeggen.’</p>
<p>Michiel nam de muts af en Lievensz. en vader volgden het voorbeeld.</p>
<p>‘Geef mij uw' hand knaap!’ sprak domine bedaard.</p>
<pb n="57"/>
<p>Ook dit deed Michiel.</p>
<p>‘Jongen,’ dus hervatte domine, ‘jongen, met deze hand is al heel wat verricht, heel wat! Maar hoeveel goeds? Zoudt ge dat niet gemakkelijk kunnen opnoemen? Maar hoeveel kwaads? Kunt ge dat ook alles zoo opnoemen? Neen, jongen, dat ware te vergeefs beproefd. De Heer Burgemeester heeft onlangs van u gezegd, dat ge dag aan dag de goê gemeente tot last waart, en dat viel niet tegen te spreken. Hij heeft gezegd, dat gij uw grootste vermaak vindt in straatschenderij, en dat was ook waar, volkomen waar, heelemaal, heelemaal waar. Hij heeft gezegd, dat gij de stad in opschudding brengt, en dat kan niemand ontkennen! Michiel, Michiel, wat moet er uit u groeien? Moeten de haren van uwe goede ouders vóór den tijd vergrijzen uit verdriet over u? Zouden ze moeten wenschen: ‘Och, hadden we dat kind maar nooit gehad, of ware het gestorven eer het den naam van Vader en Moeder stamelen kon!’ Er zijn ouders, die dat wenschen! Maar wee, wee, het kind, dat den Vader tot verdriet en der Moeder tot smarte is! Zijn levensweg zal langs doornen en distelen loopen. Hij zal eindigen als Judas Iscarioth! Zoudt gij dat willen, Michiel? Neen, immers? En zoudt ge niet liever willen, dat Vader en Moeder eenmaal met oogen, die van blijdschap tintelen, zeggen kunnen: ‘Dat is ónze jongen! Dat is ónze Michiel! Goede God, wij danken U, wij danken U voor dat kind!’</p>
<p>Moeder Alida verborg haar gelaat achter haar voorschoot; Vader liet de tranen vrij langs de wangen loopen en Lievensz. boende met de vuist de nattigheid uit zijne oogen, mompelend: ‘Sakkerloot, dat is anders preêken dan ik het kan! Dat wordt me te kras!’</p>
<p>Michiel alleen weende niet; maar hij stond daar met
<pb n="58"/>
bleeke wangen voor den man, die zulk een ernstig woord sprak. Wel trilden zijne lippen, wel kneep hij de oogen heel vreemd, maar weenen, neen, dat niet.</p>
<p>‘Laat mij in uwe oogen zien, Michiel,’ sprak domine, en terstond keek de knaap hem open aan.</p>
<p>Ja, toch, die oogen waren wel zoo wat aan het natte kantje.</p>
<p>‘Jongen,’ vervolgde de predikant, ‘morgen en zult ge de stad niet meer in opschudding brengen, uw grootste vermaak niet meer in straatschenderij kunnen vinden, en de goê gemeente niet meer tot last kunnen zijn. Morgen gaat gij het ouderlijke huis uit, de wereld in en op zee. Dat hebt gij zelf zoo gewild. Maar ge hebt ook gezegd, dat ge van dat oogenblik af, een heel ander mensch zult worden. Straatjongen, dat geloof ik ook! Ik heb goede hoop op u; want ik heb je nog nooit op eene leugen betrapt. En als het je wèl gaat, Michiel, dan zal er hier vreugde in huis zijn, maar in mijn harte zal ik den Heere danken, dat er iets goeds uit je gegroeid is, want Michiel, jongen, jongen,’ - hier begon domine's stem ook te haperen en trilden zijne lippen, - ‘jongen, al waart ge nog tienmaal grooter deugniet geweest, ik zou toch veel van u gehouden hebben! Ik zou....’</p>
<p>Daar brak de bom bij Michiel los.</p>
<p>Hij vloog op zijne Ouders toe, sloeg zijne armen om hunnen hals en barstte in zulk een zenuwachtig snikken los, dat men dacht, dat hij er in blijven zou.</p>
<p>Maar langzaam kwam hij tot bedaren, en zich uit de armen zijner Ouders losmakende, ging hij naar den domine, gaf hem de hand en zeî: ‘Domine, ik zal - ik zal - ik zal goed - goed oppassen! U zal - zal - den Heere - den Heere - dan - danken kunnen.’ Hierop
<pb n="59"/>
ging hij naar Lievensz. en sprak: ‘Bootsman, wil je me helpen om - om - wat goeds uit me - uit me - te doen - te doen groei - groeien?’</p>
<p>‘Wel, wis en drie, kwâjongen! Maar dat zeg ik je, je moet me de zeilen niet zoo nat maken, want dan bederf je me de vracht, heelemaal!’ antwoordde Lievensz., en boende met de vuisten zoo langs de natte zeilen, dat het wel scheen, alsof hij een blinde leeuw wilde worden.</p>
<p>‘En nu, menschen, de Heere zegene u,’ zeide de domine, gaf Vader, Moeder en Lievensz. de hand, en stopte Michiel een klein kerkboekje toe, terwijl hij zeî:</p>
<p>‘De Heere is uw bewaerder, de Heere is aen uwe rechterhant!</p>
<lg type="poem">
<l>Godt behoed' u voortaen voor 't quaet,</l>
<l>Hy sal uw' ziel voorwaer</l>
<l>Behoeden voor gevaer:</l>
<l>En als gy uyt of oock ingaet,</l>
<l>Sal Hy u steets bevrijden,</l>
<l>En met gaven verblijden.’</l>
</lg>
<p>De domine ging weg en de spelende broeder en twee zusjes van Michiel traden binnen. Weldra kwamen ook Alida en Dirk en Jan.</p>
<p>Men bleef laat op, en toen men eindelijk slapen ging, was het om te droomen van het kind en den broeder, die morgen op dezen tijd reeds op zee zou zijn.</p>
<p>Alleen Moeder Alida droomde niet; zij waakte.</p>
<p>Daar sloeg de torenklok vier uren.</p>
<p>Om vijf uren moest Michiel weg.</p>
<p>Zij stond op om hem te roepen, stil, heel stil, want allen sliepen.</p>
<p>Ook Michiel sliep.</p>
<p>Moeder Alida boog zich over hem heen, fluisterde: ‘God de Heere zegene U, lief, lief kind!’ en kuste hem wakker</p>
<pb n="60"/>
<p>‘Goede, beste Moeder,’ zeî Michiel zacht, en sloeg zijne armen om haren hals en weende nogmaals.</p>
<p>‘Nu, sta op, kind! Kleed-je maar gauw aan. Ik zal je boterhammen snijden!’</p>
<p>Moeder ging naar beneden en vond Vader, Jan, Dirk en Alida ook al op.</p>
<p>‘Wij eten samen, Moeder!’ sprak vader Adriaen. ‘Het zal in een heelen tijd niet meer gebeuren!’</p>
<p>Jan, die anders het gebed deed, liet het nu Michiel doen.</p>
<p>Men at de droge boterhammetjes en dronk er een kop melk bij.</p>
<p>De klok sloeg half vijf.</p>
<p>‘Het is je tijd, Michiel,’ sprak Vader.</p>
<p>Michiel stond op, drukte Moeder en Alida een vurigen kus op den mond, liep naar boven om de kleintjes goeden dag te zeggen, gaf Jan en Dirk de hand en ging met Vader, die het kistje droeg naar de haven waar aanboord van de ‘Lijnbaan’ reeds alles in beweging was.</p>
<p>Michiel werd door Jan Kompanjie en Geleyn Evertsen met heel veel drukte ontvangen.</p>
<p>‘Hier heb je onzen jongen, bootsman! Zorg voor hem asjeblief!’ sprak Vader.</p>
<p>‘Zonder mankeeren, Adriaen!’ was het antwoord.</p>
<p>Vader en Michiel namen afscheid van elkander, de loopplank werd ingehaald, de kabels en kettingen losgemaakt, de paarden stonden aan de lijn en begonnen te trekken. Weldra was het schip de haven uit en op de Schelde.</p>
<p>‘De schoten, konstabel!’ beval de kapitein.</p>
<p>Tien kanonschoten rolden langs het water, als een laatste groet aan allen, die men achterliet.</p>
<p>Michiel boog zich over de verschansing, keek naar den
<pb n="61"/>
hoogen Westdijk, groette met den zakdoek, die daar stonden en - gebruikte hem daarna om zijne tranen af te drogen.</p>
<p>Het kwâjongenshart was gebroken.</p>
<p>Maar uit de overblijfselen groeide een nieuw hart, een zeemanshart, zoo schoon, zoo edel, zoo moedig als er ooit een hart onder het wollen zeemans-baadje geklopt heeft!</p>
<p>‘Goede reis! Goede reis!’ stamelde eene vrouw op den Westdijk, toen ze het schip in de Wielingen verdwijnen zag.</p>
<p>Het was Moeder Alida.</p>
<p>Of hare wensch verhoord zou worden?</p>
</div>
<div type="chapter">

<head rend="h3">IV. Het muist wat van katten komt.</head>
<p>Met rijke lading was de ‘Lijnbaan’ ruim anderhalf jaar later uit de Oost-Indiën te Vlissingen binnen gekomen en Michiel dus weer thuis.</p>
<p>Dat gaf wat eene blijdschap, vooral daar Lievensz. dadelijk tegen Vader Adriaen gezegd had, toen deze aanboord kwam om zijn zoon te verwelkomen, dat Michiel van den dag af, dat hij aanboord was gekomen, zoo in zijn voordeel veranderd was, dat hij een voorbeeld voor iedereen kon genoemd worden.</p>
<p>Den eersten avond den besten mocht hij voor een nacht naar huis.</p>
<p>‘Jongen, laat je kist hier aanboord, als we gelost zijn en het schip is weer wat opgeknapt, dan gaan we dadelijk
<pb n="62"/>
weg,’ zeide de kapitein. ‘Het is de moeite niet waard ze aanwal te brengen.’</p>
<p>‘Het en is mijne kleerkist niet, kapitein! Er zitten aardigheidjes in voor thuis,’ gaf Michiel ten antwoord.</p>
<p>‘Heb je dan de heele Oost leeg gekocht?’ vroeg de kapitein lachend. ‘Nu, ga maar door, maar overdraag je niet!’</p>
<p>Met groote moeite nam Michiel de kist op, droeg ze van het schip en bracht ze bij een pothuis waar de oude Hein schoenen zat te lappen, en als het noodig was, en hij kon er wat mee verdienen, op vrachtjes, die per kruiwagen konden verdiend worden, zat te wachten.</p>
<p>Hein en Michiel kenden elkander goed; maar die kennismaking was voor geen van de twee van de aangenaamste geweest, daar ontbrak heel wat aan.</p>
<p>Het zou nu zoo wat twee jaren geleden zijn, dat Michiel op zekeren avond langs straat slenterende, en niet wetende wat hij doen moest, daar Geleyn en Pieter Evertsen niet te vinden waren en Jan Kompanjie nog ver te zoeken was, zich op de eene of andere streek bedacht.</p>
<p>Daar viel hem het pothuis van den ‘Ouden Hein’ in het oog.</p>
<p>De man zat met zijn rug naar het deurtje en had de gewoonte, als iemand aan de klink rammelde, maar even met de hand een windhaak los te maken, en dan met den rug de deur open te duwen.</p>
<p>‘Wacht,’ dacht Michiel, ‘die deur hangt in kleine hangetjes. Als ik daar de pennen uithaal en hij doet dan de deur met zijn rug open, dan valt de deur op straat en hij er bij. Dat zal wat geven!’</p>
<p>Voorzichtig was hij er heen geslopen, maar zóó stil kon hij de pennen er niet uithalen of ‘Oude Hein’ hoorde
<pb n="63"/>
wat, en juist toen Michiel aan de klink wou gaan rammelen, duwde de man al met den rug tegen de deur.</p>
<p>Dat had de kwâjongen niet verwacht.</p>
<p>Hij wilde nog tijdig wegloopen, maar, bom, daar viel de deur, door het gewicht van ‘Ouden Hein’ nog verzwaard, boven op Michiel, die op den grond viel.</p>
<p>Dat deed zeer! Au! Au!</p>
<p>Jawel, dat wil ik gelooven, maar de oude man bezeerde zich ook en schreeuwde luid: ‘Help!’</p>
<p>Spoedig krabbelde hij op en toen hij zag wie daar onder de deur lag te spartelen, greep hij zijn spanriem en gaf Michiel zoo even van het beste laken een pak.</p>
<p>‘Ik zal je leeren straatschenderij te doen,’ had de man geroepen onderwijl hij er op insloeg.</p>
<p>Eindelijk was Michiel van onder de deur gekomen en den man ontloopen, doch na dien tijd wist Michiel het altijd zóó aan te leggen, dat hij dat pothuis niet voorbij moest. Hij was bang voor hetgene hij nog te goed had; want toen hij wegliep riep ‘Oude Hein’ hem na: ‘Pas op, dat je hier niet meer in de buurt en komt. Je hebt je achtste part nog maar beet!’</p>
<p>En nu stond hij daar bij het pothuis ruim twee jaren later en rammelde aan de klink.</p>
<p>‘Oude Hein’ deed open.</p>
<p>‘Wat?’ riep hij, ‘wat, jij terug? Toch terug gekomen?’</p>
<p>‘Dat zie-je, man!’</p>
<p>‘Niet overboord gesmeten?’</p>
<p>‘Neen, Hein!’</p>
<p>‘En niet voor de haaien gegaan?’</p>
<p>‘Ook al niet!’</p>
<p>‘Ja, onkruid vergaat niet! Ik wilde dat je maar heengingt!’</p>
<pb n="64"/>
<p>‘Ik kom het restje afkoopen, Oude Hein!’</p>
<p>‘Welk restje, kwâjongen?’</p>
<p>‘Wel het achtste part van de klappen heb ik nog maar gehad! Daar blijven nog zeven achtste partjes over! Als ik je dezen zilveren duit geef, zijn we dan afgerekend?’</p>
<p>‘Wat? Heb jij geld?’</p>
<p>‘Ja, Hein!’</p>
<p>‘o, Dat is zeker gestolen!’</p>
<p>‘Neen vriend, eerlijk verdiend! Maar kom, ik sta hier mijn tijd te verbabbelen, ik wil eens gauw naar huis. Vader is al aanboord geweest. Wil je voor dien zilveren duit die kist naar huis kruien?’</p>
<p>‘Top, dat doe ik, Michiel! En wel naar tien huizen, als je wilt!’</p>
<p>‘Dankje, naar één huis is genoeg! Hier, steek maar bij je!’</p>
<p>‘Oude Hein’ stak den zilveren duit in den zak, zette met behulp van Michiel de zware kist op den kruiwagen en reed er mee heen.</p>
<p>‘Wel, wel,’ zeî de man al kruiende, ‘wie had ooit gedacht dat ik voor jou nog een vrachtje wegbrengen zou? Ik niet! Ik dacht dat je je leven lang wel nijdig op me zou geweest zijn!’</p>
<p>‘Ben je wel mal?’ antwoordde Michiel, die als een eerste bram naast den kruiwagen voortstapte. ‘Ik had wel wat verdiend geloof ik!’</p>
<p>‘Dat had-je, maat!’</p>
<p>Weer reed ‘Oude Hein’ een eind voort zonder te spreken toen hij eensklaps den wagen neerzette. ‘Blijf eens staan,’ zeî hij.</p>
<p>Michiel deed het.</p>
<p>‘Nu, gegroeid ben je niet veel, maar dikker geworden
<pb n="65"/>
niet zuinig. Net Vlissingens welvaren. De kost is dáár zeker goed,’ sprak de kruier met het hoofd naar de ‘Lijnbaan’ wijzend.</p>
<p>‘Ja, die is er bovenst!’</p>
<p>‘Nou, dan mocht je Moeder wel eens een maand of drie daar kostgangster kunnen zijn. 'K heb ze gisteren nog gezien, en toen dacht ik: mensch, mensch, wat ben je mager! Als een boonstaak. Jij bent ook wat veranderd, Alida, sedert ik je te Middelburg heb leeren kennen! Wat was je toen eene wolk van eene meid!’</p>
<p>‘Ja, ja, Hein; maar zou je nou niet verder gaan? Ik verlang zoo naar huis!’</p>
<p>‘Best gelooven, jongen, best gelooven! Maar loop vooruit! Ik zal met die kist niet aan den haal gaan. Eer ik aan een andermans kist denk, mag ik eerst wel aan de mijne denken! 'K zal zooveel vrachtjes niet meer bezorgen, als ik er in mijn leven al bezorgd heb!’</p>
<p>‘Hoe oud ben je dan al, Hein?’</p>
<p>‘Met Sint Maarten word ik een en tachtig. En hoe oud ben jij?’</p>
<p>‘Ik ben met Sinte Krijn dertien jaar geworden.’<note n="1)" place="foot">Sinte Krijn of St. Quirinus is een Heiligdag, die den 24sten Maart gevierd wordt,</note></p>
<p>‘Nou, dan mag je er toch wel zijn voor je ouderdom! Kijk, daar komt er een aanloopen! Is dat je zuster?’</p>
<p>‘Dat is Alida!’ riep Michiel en snelde haar te gemoet.</p>
<p>‘Jonge beenen, jonge beenen!’ bromde de oude, terwijl hij met zijn kruiwagen voortsukkelde. ‘Maar, ik ben ook zoo geweest. Ik heb mijn tijd gehad!’</p>
<p>Toen Michiel zijne zuster verwelkomd had liep hij haar weer hard vooruit; want aan de deur van het oude huis zag hij zijne moeder staan.</p>
<pb n="66"/>
<p>‘Dag, Moeder! Dag, lieve, beste, brave Moeder!’ riep Michiel en viel haar om den hals.</p>
<p>‘Kind, wat ben je lang weg geweest,’ zeide Moeder Alida, met tranen van blijdschap in de oogen. ‘Ik dacht dat we je nooit meer zien zouden. De domine en Engels zijn, ik weet niet hoe dikwijls wezen vragen, of we nog niemendal van je gehoord hadden! Maar wat zie je er goed uit, kind!’</p>
<p>‘Ja, Moeder!’</p>
<p>Daar vielen zijne oogen opeens op Moeder Alida's gelaat, armen en handen. Hij verschrok ervan zoo mager als de goede ziel was.</p>
<p>‘Ben je ziek geweest, Moeder?’</p>
<p>‘Neen, jongen, gelukkig niet! Waarom vraag je dat zoo?’</p>
<p>‘Wel, Moeder, ik vind dat je zoo afgevallen bent!’</p>
<p>‘Ja, kind, dat zeggen alle menschen! Ik denk, dat het van verlangen komt!’</p>
<p>‘Nou, Moeder, als dat waar is, dan zal je weer wel opknappen. Maar we blijven niet lang aan den wal, hoor!’</p>
<p>‘Dat heb ik daar straks van je Vader gehoord. Hoe komt dat zoo?’</p>
<p>‘Wel, Moeder, er zijn zulke goede zaken te doen! We hebben zoo even een voordeelig reisje gehad! Maar, dat is waar, waarom ben je niet even aanboord wezen kijken?’</p>
<p>‘Ja, ik en wist niet dat de “Lijnbaan” aan was. Ik had wel hooren schieten; maar er komen en gaan tegenwoordig zooveel schepen, en ik ben in den laatsten tijd zoo dikwijls voor niemendal naar het hoofd geweest, dat ik er nu niet op gelet en heb. Je Vader wist het ook niet, en als die niet aan de haven had moeten zijn, dan had hij het ook niet geweten! Toen hij vanmiddag kwam eten
<pb n="67"/>
vertelde hij het ons, en nu stonden Alida en ik juist gereed eens te gaan kijken, toen we je zagen aankomen. Maar wat moet “Oude Hein” hier komen doen? Hij komt met zijn kruiwagen naar ons toe!’</p>
<p>‘Dat is eene kist van mij, Moeder!’</p>
<p>De goede vrouw zag aanstonds dat het niet dezelfde kist was, die Michiel had medegenomen.</p>
<p>‘Is je kist dan weg, jongen? Je hebt eene andere gehad!’</p>
<p>‘o, Die is nog aanboord, Moeder!’</p>
<p>Oude Hein zette juist den wagen neer en zuchtte er van.</p>
<p>‘Ik zal ze wel binnen dragen, Hein!’ zeide Michiel.</p>
<p>‘Maar, jongen, dat kan jij niet alleen doen!’</p>
<p>‘Ik heb ze toch vanboord af bij je gebracht ook! Kom, een-twee-drie!’ - daar was de kist op Michiels schouder.</p>
<p>‘Je bent me wat mans, hoor!’ zeide ‘Oude Hein’.</p>
<p>‘Ben ik?’ vroeg Michiel leuk. ‘Dag, Hein! Als ik weer een vrachtje heb, hoor, dan neem ik je weer!’</p>
<p>Na dit gezegd te hebben ging Michiel naar binnen, op den voet door Moeder en Alida gevolgd.</p>
<p>‘Hebben we gezelschap, Moeder?’ vroeg Michiel, terwijl hij op een gezond boeren-meisje van zijn leeftijd wees.</p>
<p>‘Ja, en ken je haar niet meer?’</p>
<p>‘Neen, Moeder, ik en kan ze niet thuisbrengen!’</p>
<p>‘Kom, denk maar eens! Je hebt haar wel eens bij buurman Engels gezien!’</p>
<p>‘o, Ja, - ja, - nu weet ik het. Het is, - het is Maria, Maria Velders van Grijpskerke!’</p>
<p>‘Dat heb je geraden, Michiel!’ antwoordde het meisje, terwijl zij lachend hem eene hand gaf. ‘Maar wat ben je groot en dik geworden!’</p>
<p>‘Zeg, de pot verwijt den ketel dat hij zwart is, hoor! Ik zou je stellig niet meer gekend hebben, als Moeder
<pb n="68"/>
mij niet op dreef geholpen had. En hoe maken het je Ouders?’</p>
<p>‘Eilaci, Michiel, die zijn in het najaar van '18 aan de kinderpokken gestorven! Die heerschten toen weer heel erg. Vooral bij ons!’</p>
<p>‘Ze waren er al toen ik wegging. En waar ben je tegenwoordig nu?’</p>
<p>‘Ik ben dadelijk bij oom Engels gekomen, en zoo nu en dan kom ik je Moeder eens gezelschap houden. Vindje dat niet goed van me?’</p>
<p>‘Zeker, zeker! Maar nu de kist uitpakken! Geef me eens een hamer, beitel en nijptang, Moeder!’</p>
<p>Zijne zuster staat op en brengt ze hem.</p>
<p>Daar gaat Michiel aan het kloppen en breken van belang.</p>
<p>‘Wie heeft die kist toch zoo dicht gespijkerd, Michiel?’ vraagt Alida.</p>
<p>‘Wel, hij zelf, meid!’ zegt Marie Velders. ‘Hij was zeker bang, dat ze het rommeltje stelen zouden!’</p>
<p>‘Rommeltje?’ zegt Michiel, terwijl hij even van zijn werk opkijkt.</p>
<p>‘Ja, zeker, rommeltje!’</p>
<p>‘Als dat rommeltje is, dan weet ik het niet meer,’ antwoordt Michiel, terwijl hij onverdroten voortwerkt en het eindelijk zoo ver krijgt dat hij het deksel met den beitel er aflichten kan.</p>
<p>‘Nu zullen we dan toch eens zien, wat moois Michiel meegebracht heeft,’ roept Alida, en bukt zich uit nieuwsgierigheid zoo ver over de kist dat Michiel zeggen moet: ‘Uit den weg, Alida! Anders krijg je nog een stomp tegen je neus, die raak is!’</p>
<p>‘Ik wed dat er een aap uit komt,’ roept Maria plagend.</p>
<p>‘Gij kunt wedden wat gij wilt!’ zeî Michiel het deksel
<pb n="69"/>
er afnemende, en begon de pakjes er uit te halen en aan Alida over te geven.</p>
<p>Weldra stond de tafel heelemaal vol met allerlei aardigheden. Voor ieder was er wat. Voor Moeder het mooiste, dat spreekt. Verder was er wat voor Vader, voor al de broeders en zusters, voor buurman Engels, voor Cornelia Engels en zelfs voor den domine en baas Lorkens was er wat.</p>
<p>‘Ik zie het al, voor mij is er niemendal,’ zeide Maria.</p>
<p>‘Ik en wist ook niet dat ik je hier zou vinden, Maria!’ zeide Michiel eenigszins verlegen.</p>
<p>‘Dat-wist-je-niet! Ei-ei! Maar het is niemendal, hoor! Ik zeide dat zoo maar voor de aardigheid!’ sprak Maria. ‘Je dacht toch niet, dat ik het meende, Michiel?’</p>
<p>‘Zeker dacht ik dat! Maar wacht, ik heb toch wat voor je!’</p>
<p>‘Het zal wat moois zijn als het voor de heeren komt,’ spotte Maria.</p>
<p>‘Mooi? Nooit zoo mooi gezien! Ik zal je leeren, hoe de Chineezen elkander groeten,’ zei Michiel, en met de handen Maria's hoofd bij de wangen vasthoudende, wreef hij zijn neus tegen haren neus.</p>
<p>‘Zoo groeten nu de Chineezen elkander!’ zeî Michiel.</p>
<p>‘Het is heel lief, dat moet ik zeggen!’ antwoordde Maria.</p>
<p>‘Ja, en zóó groeten de Vlissingsche jongens de Zeeuwsche meiskens!’ riep Michiel en gaf, eer Maria den driesten zeeman afweren kon, her plaagzieke meisje op elke wang een zoen.</p>
<p>Moeder Alida klapte van pret in de handen en riep, onderwijl Maria hare verfrommelde muts goed zette. ‘Ja, meisken, dat heb je verdiend!’</p>
<p>‘En ik wil dien rauwen zeeman wel eens leeren, hoe
<pb n="70"/>
de Zeeuwsche meiskens de brutale Vlissingsche jongens groeten,’ zeî Maria.</p>
<p>‘Top, de eene dienst is de andere waard, dat wil ik leeren,’ riep Michiel.</p>
<p>Pas had hij dat gezegd of het vinnige ding gaf hem met de volle hand een klap om de ooren, die zoo even raak was.</p>
<p>‘Hoe vind-je nu onze manier van groeten?’ vroeg Maria.</p>
<p>‘Wel, om je de waarheid te zeggen, vind ik de manier van ons, Vlissingsche jongens, niet zoo hardhandig,’ antwoordde Michiel terwijl hij zijn oor wreef.</p>
<p>‘Wat moet dat geven?’ vroeg Vader, die met eenige kruiken beladen, binnen kwam. ‘Is het hier boelhuis?’</p>
<p>‘Hé, hé, kijk eens wat een hoop goed op tafel,’ riep een zusje dat van school kwam.</p>
<p>‘Kijk, kijk, Ant, daar is Michiel!’</p>
<p>‘Dag, Michiel,’ riep een jonger broer. ‘Ben je thuis? Heb je wat voor me mee gebracht?’</p>
<p>‘Kijk, kijk, een wiegel-poppeken! Is dat voor mij, Michiel?’ vroeg Anna op een leelijk popje van Chineesch porselein wijzend.</p>
<p>‘Ja, meid, dat raad je nu eens net! Dat is voor jou!’</p>
<p>‘En wat zit hierin, Michiel?’ vroeg Vader.</p>
<p>‘Doe maar eens open, Vader! Dat is voor u!’</p>
<p>Vader deed het pakje zoo voorzichtig open, alsof het breken zou, en vond een zakmes met mooi gesneden hecht.</p>
<p>‘Dat is goed staal, jongen!’</p>
<p>‘Ja, vader, dat is het; maar geef me nu gauw een duit, anders snijdt dat mes de vriendschap af!’</p>
<p>Vader tastte in den zak en gaf terstond een duit en wel een met een gat.</p>
<p>‘Dat tref-je,’ zeî hij. ‘Een duit met een gat is altijd wat!’</p>
<pb n="71"/>
<p>‘Ik zal hem als bagijnenkoek bewaren, Vader!’ was het antwoord van Michiel, die evenals alle menschen van dien tijd, enkelen misschien uitgezonderd, geloofden dat men niemand een snijdend voorwerp ten geschenke mocht geven, of men moest een klein geldstuk terug hebben. Het had dan den schijn, alsof het gekocht was, en zou dan de vriendschap niet meer afsnijden. Zoo ook geloofde men vrij algemeen, dat hij, die een geldstuk met een gaatje erin ontving, zegen met dat geldstuk hebben zou.</p>
<p>Voor Moeder, Alida, Cornelia en den dominé had hij Indische kamermuilen mede gebracht, en voor buurman Engels en baas Lorkens ieder een mes als Vader had. Maar Vaders mes was mooier dan al de andere, evenals Moeders kamermuilen mooier waren dan de overige. Verder kwamen er uit de kist nog allerlei vreemde dingen, zooals groote kinkhorens, die de kinderen al voor de ooren hielden om de zee erin te hooren ruischen, - groote zeeschelpen, besneden doosjes van schildpad, waarvan Maria er een kreeg, kokosnoten, groote boombladeren, eenige mooie vogelvederen, een paar Chineesche scheepsbeschuiten waarvan ze allemaal proeven moesten, doch die ze geen van allen lekker vonden, daar ze zoo muf smaakten, - een paar uitgeblazen struisvogel-eieren, die hij aan Kaap de Goede Hoop van eenige wilden voor een knoop van zijn buis geruild had, toen ze water innamen, en eindelijk een kris, dat is eene Javaansche dolk, die hij te Batavia, dat nog wel klein was, maar waar toch veel omging, gekocht had. Het beste evenwel kwam achteraan. Het was een lederen beursje met geld, zuiver overgespaard geld, dat hij zelf verdiend had. Hij gaf het Moeder Alida en zeî: ‘Hier, Moeder, om vanavond eens spek-pannekoeken te eten!’</p>
<pb n="72"/>
<p>‘Alles opmaken vanavond, jongen?’</p>
<p>‘Er is zoo heel veel niet in, Moeder. Maar wat er overschiet is een appeltje voor den dorst.’</p>
<p>Moeder Alida nam het geld dankbaar aan en - dien avond was er feest.</p>
<p>Vader Adriaen had al den tijd dat Michiel weg was, iedere week eene kleinigheid van zijne buitenkansjes weggelegd om, als Michiel thuis kwam op bier te trakteeren.</p>
<p>Michiel, van zijn kant voor Vader niet willende onderdoen, onthaalde op spek-pannekoeken.</p>
<p>Het kleine huiskamertje was propvol; men zat tot op de ijzeren vuurplaat, ja, tot op de bedstee-sponde; want daar waren er van Vader Adriaens huisgezin dertien zoo klein als groot. Verder had men er den ‘Barren Bruinvisch’, dominé, buurman Engels met zijne dochter Cornelia en zijn nichtje Maria, Geleyn Evertsen en Jan Kompanjie, welke twee laatsten bij Michiel op de bedstee-sponde zaten. Deze werd op den duur wel wat al te hard en dan gingen ze een poosje staan om wat te bekomen.</p>
<p>Eindelijk, nadat het spek-pannekoekenmaal binnen was en men het bier een paar keeren geproefd had, zeî Vader Adriaen: ‘En nu zal ik eens zeggen, hoe ik van Bergen-op Zoom hier in Vlissingen beland ben. Ik heb dat mijnen kinderen nooit verteld, en Moeder Alida is het misschien al vergeten. Luistert nu maar goed, kinderen, want ik vertel het na dezen keer niet meer.’</p>
<p>Alles werd stil; Michiel, Geleyn en Jan Kompanjie wipten weer op de sponde, Jan in het midden, en Vader Adriaen begon.</p>
<p>‘Mijn vader Michiel Adriaensz. was een Brabander van geboorte en reeds in het begin van den oorlog tegen Spanje, die nu weer op het punt staat opnieuw te be-<pb n="73"/>ginnen, ging hij bij de Staatsche ruiters. Maar bij die ruiters was weinig te verdienen en daarom trok hij zich eindelijk van den dienst terug, en kocht van zijn spaargeld en zijn vaders versterf een klein boeren-bedrijfje onder Bergen-op-Zoom. Daar kregen vader en moeder dikwijls bezoek van vaders oude kameraads, die te Bergen lagen of in den omtrek rondzwierven. Dat was zeer tegen den zin van moeder; want de verdiensten waren heel min. Nu, de tijden waren er ook naar. Nu eens waren ze overgeleverd aan den Spanjool, dan aan de Staatschen, en moeder heeft me dikwijls gezegd, dat beide partijen zoo al één pot nat en met hetzelfde sop overgoten waren. Als de wijnkan of de bierkroes rondging, dan was alles in de rozen! Dan speelden ze: o, aap wat heb-je mooie jongen, dan dronken ze op het lang leven en het welzijn van den jong geborene, dat was ik, en waren vader en moeder de beste menschen van de wereld. Maar hing de broodzak hoog, bleef de spinde gesloten en kwam er geen wijn of bier, dan scholden ze vader en moeder uit voor al wat leelijk was, dan hoopten ze dat de pasgeborene in zijn leven slecht weg zou komen, en dan waren er geen akeliger menschen op heel de wereld dan de boer en de boerin van ‘de Goot’. Zoo heette vaders hofstede moet ge weten. Weer eens na zulk eene weigering om het volk bier of wijn te schenken, waren de ruiters vertrokken, doch namen uit wraak voor vaders zoogenaamde karigheid, zijne twee paarden uit de weide mede. Den volgenden morgen miste vader ze terstond, en terwijl hij naar Bergen ging om zich bij zijnen ouden Overste te beklagen, zag hij zijne paarden bij die van de ruiters in eene weide grazen. De Overste, een bar man, hoorde vader nauwelijks aan en zeide, toen hij uitgesproken had: ‘Met zulke dingen bemoei ik mij niet!’</p>
<pb n="74"/>
<p>Vader ging heen, doch toen het donker was, haalde hij zijne paarden uit de ruiterweide weg en bracht ze bij een goed vriend in den omtrek om ze voor hem een tijdlang te bewaren.</p>
<p>Eens op een avond, dat vader en moeder juist met elkander zaten te bespreken, hoe ze doen moesten om niet al te veel te kort te komen, begon de werfhond te bassen en hoorden ze een troep ruiters de werf opkomen.</p>
<p>‘Hola! Is vader Michiel thuis?’ klonk eene ruwe stem, en zonder verlof te vragen trad een der ruiters binnen. Hij had aardig den prins gesproken, dat wil zeggen, hij was leelijk dronken. Na hem kwamen er nog een stuk of zes anderen en allemaal in denzelfden toestand. Van je vrienden moet je het hebben. Het waren allen oude kameraden van vader.</p>
<p>‘Zeg, ouwe potter, zet jij ereis een paar flesschen wijn op tafel. We komen je gezondheid drinken!’ zeide de baas van het troepje, die nog het minst dronken was, ‘en dan meteen vragen, waarom je die twee knollen weer teruggehaald en waar je ze gebracht hebt.’</p>
<p>‘Wijn, Van der Muellen,’ zeî vader, ‘wijn heb ik geen droppel in huis. De tijden en zijn er niet naar dat een klein boertje er een wijnkelder op nahoudt! En mijne paarden en zijn niet meer hier!’</p>
<p>‘Papperlepap, hoor me dien ouden duitendief daar eens rare noten kraken. Hij en heeft geen wijn, jongens!’</p>
<p>‘Wijn, wijn!’ riepen de anderen, en stampten met hunne sabels zoo hard op den vloer, dat de plavuizen er van midden door braken. ‘Wijn, wijn! Wie zijne paarden terughaalt moet ons wijn geven! Halloh, wijn, man!’</p>
<p>‘Maar, jongens, geloof me dan toch, ik en heb geen wijn!’ sprak vader.</p>
<pb n="75"/>
<p>‘We zullen ze halen!’ schreeuwden ze en ze gingen nu in de spinde, in den kelder, op zolder, ja, overal kijken of ze geen wijn vonden; maar daar vader waarheid gesproken had, konden ze geen droppel ontdekken.</p>
<p>Dat kwam vloekende en tierende weer terug. Vader werd uitgescholden voor al wat leelijk was, en moeder had bijna nog klappen kunnen oploopen. Zoo ver kwam het evenwel niet; want daar ze zagen dat er toch niets te halen viel, gingen ze spoedig weg om ergens anders hun fortuin te zoeken.</p>
<p>Maar buiten bleven ze nog een poosje met elkander kibbelen.</p>
<p>‘Ik vertrouw dat dronken volk niet; ik ga kijken wat ze uitvoeren,’ zeide vader.</p>
<p>‘Och, neen, en doe dat niet, Michiel,’ sprak moeder. ‘Wie weet wat ze je doen, als je buiten komt. Het waait hard; ze zullen wel gauw weggaan; want het is te koud om daar lang buiten te staan.’</p>
<p>Vader liet zich bepraten en bleef in huis. Hij grendelde de deur en kwam weer zitten.</p>
<p>Had hij zijn hoofd maar eens even, even buiten de deur gestoken, dan zou hij dadelijk gezien hebben, dat het baldadige, dronken volk niet weg gegaan was zonder dat ze eerst den rooden haan hadden laten kraaien. Ze hadden een stapel takkenbossen, die vlak tegen de schuur lagen, in brand gestoken en de wind joeg de vlammen weldra tot het rieten dak op. Toch werden vader, moeder en de meid niets gewaar en ze gingen naar bed.</p>
<p>‘Er is weer hevig noorderlicht,’ zeî vader, toen hij de kaars uitblies. ‘Heel de lucht is vlammend rood.’</p>
<p>‘Dat geeft onheil, Michiel, dat geeft onheil voor ons land,’ sprak moeder. ‘Dat is nu al de vijfde avond, he, dat het zoo erg met dat noorderlicht is?’</p>
<pb n="76"/>
<p>‘Het is de zevende avond al, vrouw!’ zeî vader. ‘We willen hopen, dat het alleen eene waarschuwing voor ons zijn zal om op den boozen weg niet voort te gaan. Wel te rusten, moeder!’</p>
<p>‘Wel te rusten, vader!’ klonk het.</p>
<p>Spoedig was alles in diepe rust.</p>
<p>Maar midden in den eersten slaap komt de meid van de meidenkamer vliegen en roept: ‘Brand! Brand!’</p>
<p>Het was hoog tijd. De voordeur stond al te rooken.</p>
<p>Vader en moeder schoten hun goed aan en vlogen naar buiten.</p>
<p>‘o God, Michiel! Adriaen ligt boven nog in zijn bedje en de trap brandt al. Houd met Mina’, zoo heette de meid, ‘een deken op, dan zal ik hem uit het raam naar beneden gooien!’</p>
<p>Hierop vloog moeder de brandende trap op en kwam op zolder waar ik te keer ging als een varken dat geslacht werd.</p>
<p>Moeder nam me op, keek naar de trap, maar -</p>
<p>Krak - krik - krek, zeide de trap en stortte in.</p>
<p>Moeder voelde dat de zolder onder hare voeten wiegelde.</p>
<p>Er was geen tijd van nadenken.</p>
<p>Ze snelde naar het venster, smeet het open en riep: ‘Ben je daar? Houd je de deken op?’</p>
<p>‘Ja!’ riep vader.</p>
<p>‘Heb je ze stevig vast?’</p>
<p>‘Ja, stevig, gauw maar wat!’ riep vader weer.</p>
<p>Rrrrt, daar ging ik.</p>
<p>De menschen hebben later verteld, dat ze niet wisten dat een kind zulke leelijke geluiden kon voortbrengen, als ik er toen liet hooren! Het moet akelig geweest zijn.</p>
<p>‘De zolder stort achter me in! Ik kan niet meer naar
<pb n="77"/>
beneden komen!’ schreeuwde moeder voor het raam, toen ze gezien had, dat ik zonder letsel te krijgen op de deken terecht was gekomen.</p>
<p>‘Spring dan ook maar door het raam op de deken, we zullen je ook opvangen!’ riep vader.</p>
<p>Wat zou moeder doen?</p>
<p>Ze keek naar beneden en ijsde van de hoogte.</p>
<p>Maar weer stortte er een stuk zolder achter haar in.</p>
<p>‘o God, help me!’ bad ze en onder het geroep van: ‘Houdt goed vast!’ sprong ze door het venster en - zonder zich zelfs bezeerd te hebben was ze bij vader op den grond en buiten gevaar.</p>
<p>Het heele huis en de geheele schuur met alles wat er in was brandde tot den grond af, en beroofd van alles, stonden mijne ouders daar midden in den nacht, half gekleed met een schreiend kind, dat niets aan had dan zijn nachtgoed.</p>
<p>‘Komt voor vannacht bij ons, buurtjes,’ zeide een herder, die dicht bij ons woonde.</p>
<p>Wij gingen daar binnen en toen vader zeî: ‘Ik zou wel eens willen weten of het noorderlicht nu brand veroorzaakt heeft,’ sprak de herder: ‘Wel neen, Michiel, dat kan het noorderlicht niet doen. Maar dat hebben zeker Staatsche ruiters gedaan; want een groot uur geleden kwamen ze hier voorbij en ik hoorde duidelijk een zeggen: “Heb je den rooden haan laten kraaien, Joost?” waarop een ander antwoordde: “Zeker, niets vaster!”</p>
<p>Toen ze voorbij waren ging ik eens buiten kijken, doch ik kon niets anders zien dan het noorderlicht, dat een uurtje geleden heel prachtig was. Ik ging naar bed, doch ik had geene rust, ik stond op, keek weer eens naar buiten en, jawel, daar zag ik “de Goot” in brand staan.
<pb n="78"/>
Ik kleedde mij gauw aan om te kunnen helpen, maar, ik kwam te laat! Er viel niets meer te redden. Jelui bent er ongelukkig aan toe, beste menschen. En wat ik je raden zou is, dat je wat gaat slapen. Met het daglicht komt misschien raad.’</p>
<p>Vader en moeder legden zich op eenige bossen stroo neder, dekten zich met hunne kleederen en een ouden mantel van den herder, namen mij in hun midden en - wachtten den dag af.</p>
<p>Of ze dien nacht geslapen hebben, zie, dat hebben ze me nooit verteld.</p>
<p>Den anderen dag gingen ze naar Bergen, en omdat veel menschen ons daar kenden, werd er gauw eenig geld bij mekaer gebracht om wat meubels, kleeren en dek te koopen.</p>
<p>Vader en moeder bleven te <name type="topo">Bergen</name> wonen en ik ging op mijn tiende jaar naar zee....’</p>
<p>‘Hé, Vader, heb je dan ook gevaren?’ riep Michiel uit.</p>
<p>‘Ja, jongen, ik heb gevaren! Ik heb schipbreuk geleden, ik ben met den Spanjool aan den slag geweest; ik heb op zee ons schip zien verbranden en toen drie weken lang met den kapitein en de andere maats in eene kleine boot op zee rond gezwalkt! Ik ben toen thuis gekomen en weer gaan varen. Ik kwam in <name type="topo">Vlissingen</name>, leerde daar mijne eerste vrouw, die ook Alida Jans heette, kennen, en trouwde met haar. Drie jaren later was ik weduwnaar. Ik voer toen van <name type="topo">Middelburg</name> voor rekening van de “Maatschappij van Verre landen” en leed weer schipbreuk. Toch zou ik weer zijn gaan varen; maar hier je moeder, kinderen, ook eene Alida Jans, wilde niet met me trouwen, als ik niet aan den wal bleef. Ik deed haar zin en werd bierdrager. Maar, als ik de zee zie....’</p>
<pb n="79"/>
<p>‘Ben je dan ook in de Oost geweest, Vader?’ liet Michiel zich weer hooren.</p>
<p>‘Ja, jongen, wel tweemaal zelfs, en, kijk, als 'k de zee zie, dan gaat mijn hart in de hoogte als een kan schuimend bier. Ik ben aanwal met mijn lichaam, maar mijn hart is op zee. Ik heb je Moeder beloofd mijne geschiedenis jelui maar één keer te vertellen, omdat ze bang was, dat een van jelui ook zou gaan varen. Ik heb ze ook niet verteld, en zonder dat te doen is er toch één het zeegat uitgegaan. Ik heb daarom aan je Moeder gevraagd of ik het vanavond doen mocht en toen heeft ze gezegd: ‘Och, Adriaen, doe het maar! Het zwijgen heeft toch niet geholpen!’ Dat is nu je vaders geschiedenis, kinderen! Ik ben nu aanwal en ik zal aanwal blijven zoolang ik leef, maar - de glazen vol, vrienden, boordevol, - al ben ik de grootste landrot, die er leeft, toch stel ik van ganscher harte den dronk in: ‘Kielen, wielen, rand om 't land!’<note n="1)" place="foot">‘Kielen, wielen, rand om 't land’ is een oud vaderlandsche dronk. <hi rend="spat">Kielen</hi>, beteekent <hi rend="i">zeevaart</hi>, <hi rend="spat">wielen</hi>, beteekent <hi rend="i">landbouw</hi> en <hi rend="spat">rand om 't land</hi> beteekent <hi rend="i">dijken</hi>. Het welzijn van die drie, voor ons land van zooveel beteekenis, werd dus op die manier gedronken.</note></p>
<p>‘Kielen, wielen, rand om 't land!’ riepen ze allemaal en dronken hunne glazen ledig.</p>
<p>‘Hoor eens, vriend Adriaen, nu ga ik aanboord, hoor,’ zeide de ‘Barre Bruinvisch’, ‘het wordt mijn tijd! Maar eer 'k dat doe wil 'k je toch wel zeggen, dat ik nu begrijp waarom Michiel zoo'n ferm zeeman is!’</p>
<p>‘Waarom dan, Lievensz.?’</p>
<p>‘Waarom? Het muist wat van katten komt! Hei, Jantje, mee jongen! Ik wensch je allemaal den vrede!’</p>
<p>‘Ikke meega, bootsman! Hé, niet loopen kan van dat
<pb n="80"/>
plank! Dat zeer doet!’ zei Jan en volgde zijn zeevader.</p>
<p>Het overige gezelschap ging ook uiteen en toen domine zijne huisdeur opende, bromde hij in zichzelven: ‘Ja, ja, die Lievensz. heeft gelijk: Het muist wat van katten komt!’</p>
</div>
<div type="chapter">
<head rend="h3">V. Michiel en de ‘Bierton’ worden vrienden.</head>
<p>Het was zooals de schipper of de kapitein van de ‘Lijnbaan’ voorspeld had, men bleef maar kort aan den wal. Reeds vier weken later was Michiel weer in zee.</p>
<p>Ook ditmaal had de ‘Lijnbaan’ eene zeer voordeelige reis en getuigde de ‘Barre Bruinvisch’ van Michiel, dat hij de uitmuntendste jongen was, dien hij nog ooit gehad had. Zelfs Geleyn Evertsen moest voor hem onderdoen, en dat zeide zoo iets.</p>
<p>Michiel echter dacht nog altijd aan zijn droom en aan zijne beloften, aanboord nog te zullen leeren. Hij begreep zeer goed dat hij, met het weinigje kennis dat hij bezat, het niet ver zou brengen. Dat zag hij dagelijks aan den ‘Barren Bruinvisch.’</p>
<p>Andere reeders, vooral uit <name type="topo">Middelburg</name>, hadden Lievensz. wat dikwijls gevraagd of hij niet bij hen aanboord als bootsman wilde dienen, hij zou dan zoo en zooveel meer krijgen.</p>
<p>Dat nu doet een reeder zoo gauw niet en de ‘Barre Bruinvisch’ moest dan ook meer waard zijn dan anderen.</p>
<p>De Heeren Lampsens, die Lievensz. dolgraag wilden
<pb n="81"/>
houden, verhoogden telkens zijn loon, en de man had dan ook, ik weet niet hoe dikwijls gezegd: ‘Zoolang de Heeren Lampsens schepen hebben en ik varen kan, zoolang blijf ik bij hen aanboord, en zal ik me op geen ander schip laten aanmonsteren.’</p>
<p>Maar wat was Lievensz. aanboord van de Heeren Lampsens?</p>
<p>Bootsman!</p>
<p>Wat zou hij er zijn leven lang blijven?</p>
<p>Bootsman!</p>
<p>Wat kon hij op schepen van andere reeders worden?</p>
<p>Bootsman!</p>
<p>Wat zou hij daar, misschien voor veel geld, blijven?</p>
<p>Bootsman!</p>
<p>En hoe kwam dat?</p>
<p>Lievensz. heeft het zelf al gezegd: hij kon niet lezen of niet schrijven.</p>
<p>Dat wist Michiel, en Michiel wist ook zeer goed dat hij denzelfden weg zou opgaan, als hij niet maakte, dat hij wat meer wist, dan wat hij bij ‘de Kneu’, bij ‘de Komkommer’ en bij ‘de Bierton’ geleerd had.</p>
<p>In zijne ledige oogenblikken, als zelfs Jan Kompanjie en Geleyn Evertsen met de matrozen grappen maakten, of met de dobbelsteenen speelden, zat Michiel met een boek of eene lei voor zich.</p>
<p>Het kostte hem wat moeite om de vermenigvuldiging en deeling met tiendeelige breuken, nog zoo heel lang niet geleden door Simon Stevin in gebruik gebracht, in het hoofd te krijgen, en de stuurman, die hem leerde lezen en zijne sommen nazag, haalde dikwijls onder het lezen de schouders op en zeide dan: ‘Domoor, dat en staat er niet! Je vordert geen zier!’ of wel gaf hij eene streep
<pb n="82"/>
door al de sommen, brommende: ‘Er deugt er niet één van. Allemaal fout!’</p>
<p>En als Michiel dan die doorgestreepte sommen zag en hij dacht aan de moeite, die hij gehad had, ze te maken, zie, dan smeet hij lei, boek, pen en griffel wel eens baloorig weg en begon dan, met de handen onder het hoofd een deuntje te huilen.</p>
<p>Maar dan sprong hij dikwijls weer opeens op, droogde zijne tranen af, nam lei, boek, pen en griffel weer in de hand en zeî tot zichzelven: ‘Michiel, Michiel, zóó kom-je er niet! Zóó kom-je er niet! Denk er aan, jongen, wat je op den avond vóór je eerste reis tegen je goede Moeder, in het bijzijn van den “Barren Bruinvisch” en van buurman Engels gezegd hebt. Weet je 't niet meer?’</p>
<p>- Jawel, willen is kunnen! -</p>
<p>Juist, willen is kunnen! Pak op, lei, boek, pen en griffel! Maak je sommen dertig ja veertigmaal fout, ééns zullen ze goed zijn en zal de stuurman zeggen: ‘Zoo, dat is er in! Nu wat anders! Eens zal je zelf begrijpen wat je leest en het zal zóó goed gaan, dat alweer de stuurman zegt: “Zoo, jongen, dat is goed! Dat gaat vooruit!” Toe dan, Michiel, den verspeelden tijd inhalen, en gaat het moeielijk, ja, lijkt het je onmogelijk, op, op, bootsmansjongen! Willen is kunnen!’</p>
<p>En als Michiel zoo met zichzelven aan het redeneeren geweest was, dan ging hij aan het werken, aan het spellen, lezen en rekenen, dat hem de ooren gloeiden, de wangen tintelden en hem het zweet met groote druppels van het hoofd vloeide.</p>
<p>Dat wel besteden van zijn tijd, en die ijzeren wil van Michiel waren dan ook oorzaak, dat de stuurman geduld had met den dommen jongen en het niet opgaf.</p>
<pb n="83"/>
<p>Zoo leerde Michiel langzaam wat.</p>
<p>Het ging voetje voor voetje, en zooals hij zelf meende vorderde hij niemendal.</p>
<p>Daar kwam hij van zijne tweede reis thuis en toen hij in het kantoor van de Heeren Lampsens stond om zijn geld te ontvangen, sprong hij ineens op en riep: ‘Goddank!’</p>
<p>‘Wat is er, jongen?’ vroeg Adriaen, de oudste der broeders.</p>
<p>‘o, Sinjeur, Sinjeur, het heeft toch geholpen! Ik ga vooruit!’ riep Michiel.</p>
<p>‘Wat mankeert die jongen, Cornelis?’ vroeg nu Adriaen aan zijn broeder.</p>
<p>‘Ik en weet het niet! Ik geloof, dat het hem in de bovenkamer hapert!’</p>
<p>‘Neen, neen, Sinjeurs, alles behalve dat! Ik ga vooruit, ja, en nog al hard vooruit ook! En ik dacht, dat ik niet vorderde!’</p>
<p>‘Maar waarin ga je dan vooruit?’ vroeg Cornelis.</p>
<p>‘In de konste van lezen, Sinjeur!’</p>
<p>‘Zoo, ben je daarom zoo blij? Nu, dat is een goed teeken. Maar hoe weet je, dat je in de leeskonst vooruit gegaan bent?’</p>
<p>‘Wel, Sinjeurs, toen ik den laatsten keer hier was, kon ik het schrift van die koopmans-brieven, die daar hangen, niet lezen, en nu wel!’</p>
<p>‘Ferm zoo, Michiel, ferm zoo!’ sprak Adriaen, en zijne hand op het hoofd van den knaap leggende, zeide hij nog: ‘Zoo komt men vooruit in de wereld!’</p>
<p>‘En van wien leer je dat, Michiel?’ vroeg Cornelis.</p>
<p>‘Van den tweeden stuurman, Sinjeur! o, Die heeft zooveel geduld met me. Hij leert me rekenen ook!’</p>
<p>‘Nu, dat is goed, jongen! Vertel het hem maar, hoor!
<pb n="84"/>
Het is een leermeester altijd aangenaam zoo hij te weten komt, dat zijn discipel vorderingen maakt! Dag, Michiel!’</p>
<p>‘Goeden middag, Sinjeurs!’ antwoordde Michiel en liep, in de blijdschap zijns harten, naar de ‘Lijnbaan’, om daar den goeden stuurman terstond te vertellen, dat hij, Michiel, in het lezen toch zulke vorderingen gemaakt had.</p>
<p>De stuurman hoorde hem lachend aan en zeî: ‘Mooi, mooi, jongen! Op de volgende reis zullen we het er nog eens van hebben!’</p>
<p>‘Asjeblief, stuurman, asjeblief!’ riep Michiel, en snelde nu naar huis toe, waar hij zijne lieve Moeder de tranen van blijdschap in de oogen deed komen op zijn bericht, dat hij in de leeskonst zoo vooruitging. En ieder moest dat weten, ja, ook hij, hij!</p>
<p>Wie was die hij?</p>
<p>‘Moeder, ik heb alweer een paar Oostersche muilen meegebracht, ik ga ze eens wegbrengen!’</p>
<p>‘Dat is goed, jongen! Aan wien?’</p>
<p>‘Aan meester Van Gelder, moeder! De andere twee meesters zijn dood, anders bracht ik die er ook ieder een paar.’</p>
<p>Moeder Alida sloeg van verbazing de handen in elkander en riep: ‘Een paar muilen voor meester Van Gelder?’</p>
<p>‘Ja, Moeder!’</p>
<p>‘Voor-meester-Van-Gel-der?’ riep Moeder Alida, niet tot zichzelve kunnende komen, en op iedere lettergreep drukkende.</p>
<p>‘Ja, Moeder, voor meester Van Gelder, of anders gezegd: voor de “Bierton”!’</p>
<p>‘Maar, jongen, ben je dan die katten-geschiedenis vergeten?’</p>
<p>‘Neen, Moeder! Maar dat de Meester dacht dat ik
<pb n="85"/>
het gedaan had, was niet zoo heel gemeen van hem!’</p>
<p>‘Had-je het dan toch gedaan?’</p>
<p>‘Neen, Moeder, maar zou het zoo'n wonder geweest zijn, áls ik het gedaan had?’</p>
<p>‘Neen, Michiel, want je was bar en bar ondeugend!’</p>
<p>‘Welnu, Moeder, omdat ik zoo ondeugend ben geweest, èn omdat ik weet dat ik meester Van Gelder dikwijls reden gegeven heb mij te straffen, èn ook omdat ik weet, dat hij mij wel leeren wou, maar dat ik niet <hi rend="spat">wilde</hi>, daarom ga ik hem een paar muilen brengen en vragen of we goede vrienden kunnen worden!’</p>
<p>Moeder Alida veegde met heur voorschoot haar mond af, doch kwam toch wat hooger ook.</p>
<p>‘Kom eens hier, Michiel!’ zeî ze.</p>
<p>Michiel deed het.</p>
<p>Moeder boog zich tot aan zijn oor en fluisterde hem toe: ‘Zeeman, kleine zeeman, je bent Moeder Alida's liefste jongen! Ben je nu niet boos meer op me, dat ik het altijd tegen gehouden heb, dat je naar zee ging?’</p>
<p>‘Moeder, ik boos?’ zeî Michiel zachtjes. ‘Nooit boos geweest op je. Ik en kon nooit boos op je zijn!’</p>
<p>De zachtzinnige en teedere Moeder gaf haren lieveling een kus en zeî: ‘Ga kind, ga naar je ouden meester! Het is net zoo goed, alsof je je kerkgang doet!’</p>
<p>Michiel ging de deur uit, knikte door de ruiten zijne Moeder nog eens vriendelijk toe, en liet een vijf minuten later den klopper op meester Van Gelders deur vallen.</p>
<p>‘Ga eens kijken wie daar is, Anna!’ zeî meester Van Gelder, die juist bezig was met pennen te vermaken, tot zijn dochtertje.</p>
<p>Anna ging naar de deur, opende die en liet Michiel in den gang.</p>
<pb n="86"/>
<p>‘Ik wilde uw vader wel eens spreken, Anna,’ zeide Michiel.</p>
<p>Anna kende den dikken, jongen en net gekleeden zeeman niet meer, en vroeg: ‘Als vader vraagt wie er is, wat zal ik dan zeggen?’</p>
<p>‘Als er iemand is om me te spreken, moet hij maar hier komen,’ riep meester Van Gelder uit de school.</p>
<p>Michiel herkende terstond zijne stem en ging de school binnen.</p>
<p>Daar zat de Bierton, nog altijd de oude Bierton, pennen te vermaken.</p>
<p>De school zelf was niemendal veranderd.</p>
<p>Dáár had Michiel gezeten, daar in dat hoekje bij den schoorsteen. Dáár was het bord waarop hij het zoogenaamde portret van meester geteekend had.</p>
<p>‘Wat had-je, vrind?’ vroeg meester Van Gelder de punten van eene pen op zijne duim leggende om ze met zijn mes af te punten.</p>
<p>‘Dag, meester!’ sprak Michiel.</p>
<p>‘Wat Zaterdag, die stem, dat gezicht,’ zeî Meester, terwijl hij opkeek.</p>
<p>‘Dag, meester,’ herhaalde Michiel lachend.</p>
<p>‘Drommelsche jongen, je bent toch niet....?’</p>
<p>‘Jawel, meester, ik zie, dat u het weet wie ik ben! Zeg het maar!’</p>
<p>‘Michiel!?’</p>
<p>‘Juist, meester, Michiel Adriaensz. De Ruyter, de grootste straatbengel, dien ge ooit op school gehad hebt!’</p>
<p>‘Michiel!? Jij, Michiel? En jij hier?’</p>
<p>‘Ja, meester, ik hier! Vind u dat zoo vreemd?’</p>
<p>‘Maar, jongen, kan ik mijne oogen wel vertrouwen? En fop-je me niet?’</p>
<pb n="87"/>
<p>‘Ben ik dan zóó veranderd, meester?’</p>
<p>‘Neen, jongen, nu ik je goed bekijk, ben je wel grooter, steviger en dikker geworden, maar je gezicht is heelemaal hetzelfde gebleven! Maar het verwondert me zoo, dat je bij mij komt. Je was vroeger....’</p>
<p>‘Een IJslandsch spoelingvarken, meester! Wil dat niet hetzelfde zeggen, als de grootste schelm, die er ooit geleefd heeft?’</p>
<p>‘Ja, jongen, daar hield ik je voor. Later is het uitgekomen, dat er nog grooter schelmen waren dan jij!’</p>
<p>‘Ei, meester! Dat moeten nu dan toch zoo even deugnieten geweest zijn!’</p>
<p>‘Dat waren ze ook, Michiel! Denk je nog wel eens om die katten-geschiedenis?’</p>
<p>‘Ja, meester, en dan moet ik er telkens om lachen!’</p>
<p>‘Ik denk er ook wel eens aan, jongen, en wel dikwijls ook. Want op dien avond ben ik bekeerd!’</p>
<p>Michiel keek vreemd op; hij had nog van niemand gehoord dat meester Van Gelder vroom was geworden.</p>
<p>‘Ja, jongen, en kijk zoo gek niet. Ik ben bekeerd door dien “Barren Bruinvisch”. Die man heeft me in een oogenblik van eene leelijke ondeugd genezen. Sinds dien avond scheld ik mijne jongens en meiskens niet meer uit, en houd ik mij bedaard. Het gevolg daarvan is, dat ik tegenwoordig zooveel pleizier van mijne discipelen heb, als vroeger verdriet. En weet je wat eene maand later uitkwam?’</p>
<p>‘Neen, meester!’</p>
<p>‘Dat Lammen Lammensz. de kat door het open raam in mijne pap gesmeten heeft!’</p>
<p>‘Wat, die brave Lammen, die door u altijd als een toonbeeld van braafheid, deugd en leerzaamheid aan de heele school werd voorgesteld?!’</p>
<pb n="88"/>
<p>‘Dezelfde, Michiel, dezelfde!’</p>
<p>‘Wel zoo'n huichelaar! En hoe kwam het uit?’</p>
<p>‘Zijn broertje heeft het verklikt toen hij boos op hem was. En weet je ook, wien ik nog grooter ondeugd noem dan jij ooit geweest bent?’</p>
<p>‘Zeker dien Lammen, meester?’</p>
<p>‘Juist, Michiel! Jij deedt kwaad en je stak het onder geene stoelen of banken en - je loogt nooit! Die Lammen was een boosdoener, en speelde den brave met honderden keeren te liegen. Michiel, jongen, geef me eene hand. Ik en heb je niet altijd goed behandeld!’</p>
<p>Michiel vatte die hand en zeî: ‘Meester, ik was juist van plan u te komen vragen, of ge asjeblief al mijne kwâjongensstreken vergeven en vergeten wilt, en of ik je als eene aardigheid, deze Oostersche muilen mag geven?’</p>
<p>‘Michiel! Jongen! Het is waarachtig precies zooals dominé zegt: “In Michiel Adriaensz. De Ruyter steekt wat goeds, en hij zou het ver kunnen brengen, als hij maar wat meer geleerd had!” Dat zeî dominé en ik zeg het hem na, Michiel! Het is o, zoo jammer dat je niet wat meer weet! Kan je nog wel lezen wat daar op het bord staat?’</p>
<p>Michiel begon te lachen, toen hij zag dat het speloefeningen voor de eerstbeginnenden waren.</p>
<p>‘Wel ja, meester,’ zeî hij, ‘en dat op dit bord hier achter ons ook wel!’</p>
<p>‘Maar, jongen, dat en is toch niet waar? Dat zijn schrijf-voorbeelden voor de hoogsten!’</p>
<p>‘Toch waar,’ was het antwoord, en om er het bewijs van te leveren begon Michiel alles te lezen.</p>
<p>‘Daar begrijp ik niemendal van,’ sprak meester. ‘Heb
<pb n="89"/>
je dan, nadat je hier van school gejaagd bent, nog ergens anders school gegaan?’</p>
<p>‘Neen, meester! Maar ik heb aanboord nog al veel vrijen tijd, en de tweede stuurman, die veel geduld heeft en veel van me houdt, heeft me leeren lezen. Ik reken ook. Ik kan al op zijn Simons Stevens, optellen, aftrekken, vermenigvuldigen en deelen! Het kan me naderhand te pas komen!’</p>
<p>Meester Van Gelder sloeg van pure verwondering de handen in elkander en zeide eindelijk: ‘Jongen, Michiel, ik weet wat! Je hebt het zeker nu niet druk?’</p>
<p>‘Ja, meester, heel druk! Want over eene week of drie zeilen we alweer uit!’</p>
<p>‘Dat en zal wel niet waar zijn, Michiel!’</p>
<p>‘Toch heusch en stellig waar, meester!’</p>
<p>‘Ik weet er meer af dan gij, Michiel! Er loopen sedert vanmiddag rare praatjes door de stad.’</p>
<p>‘Ja, meester? En welke als ik vragen mag?’</p>
<p>‘Dat de Spanjaarden weer groote vorderingen maken, te land, en terzee weer te duchten zijn. De schepen, die binnen zijn, zullen vooreerst wel binnen blijven ook! Het is of we na het Bestand minder geworden zijn!’</p>
<p>‘Ze zeggen, dat Zijne Excellentie Prins Maurits ziekelijk is!’</p>
<p>‘Dat is hij ook! Maar die binnenlandsche verdeeldheden hebben ons veel kwaad gedaan!’</p>
<p>‘Zou u het denken, meester, dat die verdeeldheden van - van - ja, de namen ben ik vergeten....’</p>
<p>‘Van Remonstranten en Contra-Remonstranten, Michiel!’</p>
<p>‘Ja juist. En zou u denken, dat die de oorzaak zijn van het slappe oorlogvoeren na het Bestand?’</p>
<p>‘Ongetwijfeld, Michiel, stellig en zeker!’</p>
<pb n="90"/>
<p>‘Weet ge wat onze schipper zegt?’</p>
<p>‘Neen, Michiel!’</p>
<p>‘Hij zegt, dat onze mannen nu alleen oog en hart hebben voor de Oost en de West. Ze hebben het land gekregen om te land te dienen. Op zee is het veel voordeeliger!’</p>
<p>Meester Van Gelder streek de hand langs het voorhoofd en zeî: ‘Je hebt een verstandigen kop van een schipper, hoor! De man kan waarlijk wel gelijk hebben. Maar om tot mijne vraag terug te keeren: heb je lust om na schooltijd bij me te komen, dan zal ik je les geven?’</p>
<p>Michiel zeî niet dadelijk ja; hij dacht om de kosten.</p>
<p>‘En als je soms denkt, dat ik er een duit voor rekenen zal, dan heb je het mis! Nu ik gezien heb, dat je wilt leeren, wil ik van mijn kant graag wat doen om veel goed te maken. Doen, gauw, zeg maar ja, dan beginnen we dadelijk!’</p>
<p>Nu wilde Michiel niet neen zeggen, en het gevolg hiervan was, dat hij pas bij meester Van Gelder vandaan ging, toen het te donker was geworden om nog iets te doen.</p>
<p>Dat hield Michiel vier weken lang zoo vol; want meester Van Gelder had gelijk gehad: de ‘Lijnbaan’ zeilde niet uit.</p>
<p>De Heeren Lampsens waren voorname kooplieden, maar zeer bedachtzaam. Waar veel te winnen, maar als het tegenliep, ook veel te verliezen viel, daar waren zij niet bij, en het gevolg hiervan was, dat ze bijna nooit verliezen leden. Men vindt van hen aangeteekend, dat zij voor eigen rekening twaalf schepen, die te zamen wel honderd tachtig stukken geschut voerden, uitgerust hadden voor den handel. In 1632 zonden ze voor eigen rekening de ‘Samson’ en de ‘Vlissingen’, twee oorlogsschepen uit om de Duinkerker-kapers te tuchtigen, en ze deden dat zoo goed, dat de verzekering van schepen, die op de Bocht
<pb n="91"/>
van Frankrijk voeren en reeds tot acht, ja tot tien ten honderd gestegen was, daalde tot drie ten honderd. De Duinkerkers durfden zich niet roeren of bewegen, en bleven in de haven. In het jaar 1654 deden ze het onbewoonde eiland Tabago, in Amerika, weder bevolken, een werk dat hun in elf jaar tijds gelukte. Zij brachten de kolonisten met al wat deze noodig hadden in hun eigen schepen over. Adriaen Lampsens was zelfs van 1650-52 Burgemeester van <name type="topo">Vlissingen</name>, en werd later door Lodewijk XIV, Koning van Frankrijk, versierd met de ridderorde van Sint Michael, en tot den Franschen adelstand verheven onder den titel van Baron van Tabago.</p>
<p>Toen ik hierboven sprak van twaalf schepen, die samen wel honderd tachtig stukken geschut voerden, hebt ge mogelijk wel gedacht: waren dat dan oorlogsschepen?</p>
<p>Neen, het waren koopvaardijschepen, doch die, in tijden van oorlog, ook wel eens dienst deden als oorlogsschepen. Men was toen wel genoodzaakt de koopvaardij-schepen sterk te bemannen en van geschut te voorzien. Vooreerst, omdat we toen nog altijd in oorlog waren met Spanje en op zee menigmaal Spaansche oorlogsschepen ontmoetten. Ten tweede om de Duinkerker kapers, die aan het Nauw van Calais soms heel netjes de binnenvarende schepen der Hollanders wisten te bemachtigen. Ten derde om den naijver der Engelschen, die in Europa zoogenaamd onze vrienden waren, doch in de Oost-Indiën ons meest altijd als vijanden behandelden. En ten vierde, omdat die deelen van de Oost-Indië, waarop wij handel dreven, nog niet zoo onder ons gezag waren, of ze konden onze schepen, die kwamen om te koopen, wel aanvallen en plunderen. Om al deze redenen was in dien tijd een koopvaardij-schip een oorlogsvaartuig in het klein.</p>
<pb n="92"/>
<p>Maar keeren we tot onzen Michiel terug.</p>
<p>Vier weken lang haalde hij, onafgebroken, iederen avond les, en of meester Van Gelder er nu meer slag van had dan de tweede stuurman van de ‘Lijnbaan’, dan wel of Michiel nu nog meer zijn best deed dan vroeger en gaandeweg gemakkelijker leerde, naarmate hij verder kwam, het is onzeker; maar waar is het, dat hij al een heel eind in de koopmans-berekeningen en de stuurmanskunst was gevorderd, toen hij op zekeren avond alweer bij meester Van Gelder kwam en zeide: ‘Dat zal nu wel voor het laatst zijn, meester!’</p>
<p>‘Voor het laatst, jongen? Hoe dat zoo?’</p>
<p>‘Wel, er is rondgeroepen, dat alle zeelui, die door de omstandigheden gedwongen zijn aanwal te blijven, dienst kunnen nemen bij de busschieters in het Staatsche leger!’</p>
<p>‘En waarom zoudt gij dat doen?’</p>
<p>‘Och, ik zelf heb er niet zooveel lust in. Maar Vader zou graag zien, dat ik het deed!’</p>
<p>‘Ja, jongen, zoo'n jong zeeman, die niemendal thuisbrengt in den kost te hebben, is niet zoo heel voordeelig!’</p>
<p>‘Neen, meester, het en is dat niet! Maar de Spanjaarden zijn in Brabant gevallen, en hebben onder Spinola de stad Steenbergen al ingenomen. Nu trekken ze op Bergen-op-Zoom, of, ze zullen er nu wel wezen!’</p>
<p>‘Bergen-op-Zoom zullen ze zoo gauw niet hebben, Michiel! Het is sterker dan Steenbergen!’</p>
<p>‘Jawel, meester! Maar nu is Vader uit de buurt van <name type="topo">Bergen-op-Zoom</name>, en hij trekt er altijd nog partij voor. Als hij geen huisgezin had, zeî hij, ging hij er heen. En toen hij dat gezegd had, voegde hij er lachend bij: “Dat was net wat voor jou, Michiel! Ze hebben het omgetrommeld,
<pb n="93"/>
dat alle zeelui aan den wal dienst kunnen nemen als busschieter! En heb je er geen zin in?”</p>
<p>Ik zag aan Vaders gezicht, dat het hem geen pleizier zou doen als ik neen zeide, en daarom zeî ik: “Wel ja, Vader, ik wil te land ook wel eens dienen!”</p>
<p>“Dat doet me pleizier, Michiel! Ik ga je dadelijk aangeven!” sprak Vader.</p>
<p>Dat gebeurde op straat onderwijl ik naar u kwam; maar als ik straks thuis kom zal het er spannen. Naar Vaders zin mag het zijn, naar Moeders zeker niet! Morgen ga ik er al heen.’</p>
<p>Zoo sprak Michiel en den volgenden dag was hij 's avonds al te Bergen-op-Zoom, waar de wakkere zeelui met open armen ontvangen werden; want het scheen bij Spinola meenens te zijn met deze belegering. Had men er van Spaansche zijde in 1605 tot driemalen toe het hoofd voor gestooten, Spinola zou dat eens verbeteren en zien of deze vesting werkelijk zoo sterk was, als ze vertelden.</p>
<p>Maar iets ontbrak den dapperen, moedigen en beleidvollen Spinola. Hij had geen enkel schip en moest dus aan eene zijde de stad onbelegerd laten. En aan die eene zijde kwam alles binnen wat de belegerden noodig hadden. Kruit, lood, geweren, levensmiddelen, en soldaten. Er was geen gebrek aan iets. Het gevolg daarvan was, dat alle aanvallen dapper werden afgeslagen, en dat Michiel hier op zijn paardje was, zal iedereen wel begrijpen. Men vertelt zelfs dat hij een paard kocht, en als ruiter uitvallen hielp medemaken, waarbij dikwijls zeer veel buit behaald werd. Acht en zeventig dagen lang werd de stad belegerd en gedurig aangevallen. Toen gaf Spinola het op. Ook hij, en dat zeide wat, had er het hoofd gestooten en niet minder dan tienduizend man verloren.</p>
<pb n="94"/>
<p>Zoodra Michiel thuis kwam zeide zijne Moeder: De ‘Barre Bruinvisch’ is geweest, en heeft gevraagd of we je zoodra je terug kwam, eens aanboord wilden sturen. Ik denk voor het naast, dat je binnen een paar dagen weer vertrekken zult!’</p>
<p>Michiel ging terstond heen en kwam weldra terug met de boodschap, dat Moeder gelijk had gehad. Ze zouden nu anders eens niet naar de Oost gaan, maar wel naar Bordeaux.</p>
<p>Veel gereed te maken viel er niet, zoodat Michiel op zijn gemak overal afscheid kon gaan nemen.</p>
<p>Van meester Van Gelder kreeg hij een paar reken- lees- en schrijfboeken en de belofte mee, dat ze het nog eens zouden hervatten, als hij weer aanwal was.</p>
</div>
<div type="chapter">
<head rend="h3">VI. Eene bedelreis vol tegenspoeden.</head>
<p>Als hij weer weer aanwal was, had meester Van Gelder gezegd. Het was de vraag of ze er weer zouden komen, en, als ze er weer aan kwamen, zou het hier met recht heeten: door het oog van eene naald gekropen.</p>
<p>De reis was vrij voorspoedig, en reeds hadden ze Bordeaux met eene lading wijn verlaten toen Lievensz. naar Michiel kwam en zeî: ‘Zie je daar ginder dat schip?’</p>
<p>‘Ja, bootsman! Is dat een bijzonder soort soms?’</p>
<p>‘Zoo bijzonder dat we, eer het avond is, best in handen van den Spanjool kunnen zijn!’</p>
<p>‘Ei, bootsman! Maakt hij dan jacht op ons?’</p>
<p>‘Geen weinigje ook!’</p>
<pb n="95"/>
<p>‘Bootsman, wat denk je daar van dien Biscayer?’ vroeg de schipper.</p>
<p>‘Dat we er mee aan het borstelen zullen kunnen, schipper! En dan zal het er warm van langs gaan. De Biscayers zijn de beste Spaansche zeelui!’</p>
<p>‘We zullen zien hem te ontzeilen, bootsman, en ondertusschen alles in orde brengen om hem wel te ontvangen, als hij ons inhaalt! Hij is een sterk zeiler!’ sprak de schipper.</p>
<p>Nu was alles in de weer.</p>
<p>In de masten, aan de zeilen, aan het roer, op het voorschip, tusschendeks, overal waren handen te kort.</p>
<p>‘Wij vechten gaan, Michieltje!’ zeî Jan en wreef zich van pret in de handen.</p>
<p>‘Wat zal je doen, Jan? Met droge beschuiten gooien of met vuil water?’ vroeg Geleyn Evertsen.</p>
<p>‘Ik zal neem de geweer, en pief-paf, ik schiet zal een Spanjool in een-twee!’</p>
<p>‘Nu, Jan, zal de kaas niet van zijne boterham laten halen!’ meende Michiel.</p>
<p>‘Ik geen boterham heb, ik geen kaas heb!’ zeide Jan, die Michiel natuurlijk niet begreep.</p>
<p>‘Nog een, Michiel en Geleyn! Nu zijn er twee! Dat zal er spannen! Daar is niet tegen op te werken,’ sprak Lievensz.</p>
<p>‘Dus niet vechten?’ vroeg Michiel.</p>
<p>‘Ik zou zeggen van ja,’ antwoordde Geleyn. ‘Als ik ooit schipper word, zullen ze mijn schip nooit krijgen! Ik vecht me liever dood!’<note n="1)" place="foot">Geleyn Evertsen hield woord. Hij sneuvelde reeds den derden Mei 1627 op de hoogte van Lissabon in een gevecht tegen eene Portugeesche galei. Hij diende toen aanboord van zijn broeder Johan, die als Luitenant-Admiraal den vierden Augustus 1666 sneuvelde.</note></p>
<pb n="96"/>
<p>‘Dood is dood!’ zeide Lievensz. ‘Als we een tegen drie zijn, dan waag ik het er ook op! Maar nu zijn we stellig niet eens een tegen tien. De Biscayers hebben altijd veel volk aanboord en, hebben moed als een Watergeus!’</p>
<p>‘Daar zijn er drie, schipper,’ zeide nu de stuurman. ‘Kijk, daar net achter die voorste!’</p>
<p>De schipper keek in de aangewezen richting, en nu ook den derden roover ziende, zeî hij: ‘Hoor eens, mannen, we zullen het zien te ontzeilen, dat is al wat er op zit. Van tegenweer bieden komt niemendal in!’</p>
<p>‘Kunnen we niet een list verzinnen, schipper?’ vroeg Michiel.</p>
<p>‘Noem er maar een op!’ was het antwoord.</p>
<p>‘Wel, hij wil die lui allemaal dronken voeren en ze dan aan het dek binden, niet waar Michiel?’ vroeg de scheepsdokter.</p>
<p>Michiel ging nijdig weg en bromde: ‘Als ik kapitein word van een schip, ik zal mijn vijand ontkomen door geweld of door list, halen waar halen!’</p>
<p>Intusschen kwamen de Biscayers steeds nader, en aan ontzeilen viel niet te denken.</p>
<p>‘Vechten willen niet hij?’ vroeg Jan op den schipper wijzend.</p>
<p>‘Neen,’ antwoordde Michiel botweg.</p>
<p>‘Wij eens willen afsteken die kanon, hé? Bom, hij zal zeg, ach, zoo mooi, zoo mooi dat gaat!’</p>
<p>Daar viel een schot van een der roovers.</p>
<p>De kogel vloog juist voor den boeg over het water en maakte een vreeselijk geweld.</p>
<p>‘Nu, als je dan toch wilt, dat we een kogeltje zullen wisselen, komaan dan!’ zeî de schipper en gaf bevel een kanon te richten.</p>
<pb n="97"/>
<p>Bom! daar viel weer een schot van den vijand.</p>
<p>Nu vloog de kogel door het tuig van de ‘Lijnbaan’ zonder erg veel te beschadigen.</p>
<p>‘Dat toch vecht,’ riep Jan en kwam met zulk een groot zinkroer op het dek, dat hij nauwelijks voort kon. ‘Zeg, Michiel, jij ook deze ding?’</p>
<p>‘Ik zou een kanon genomen hebben,’ zeide Michiel. ‘Neen, mannetje, dat heb-je te Bergen-op-’</p>
<p>‘Vuur,’ beval de schipper.</p>
<p>Het kanon ging af en, plof, daar lag onze Jan met zijn zinkroer op het dek.</p>
<p>Van één kogeltje wisselen kwamen er twee, drie, vier, ja, wel honderd kogels, en als de ‘Lijnbaan’ het niet met drie aan den stok had gekregen, dan zou het nog de vraag geweest zijn of de Biscayers ‘Victorie’ zouden geroepen hebben.</p>
<p>Eén Biscayer was in ontredderden toestand terug geweken, doch nu naderden de twee anderen.</p>
<p>‘o God,’ riep eensklaps de ‘Barre Bruinvisch’ uit, en hoewel hij aanvankelijk staan bleef, zag men toch dat hij door een musketschot in de borst getroffen was.</p>
<p>Michiel, Jan en Geleyn schoten toe om hem te ondersteunen, daar hij reeds begon te vallen.</p>
<p>‘Dat is eene harde pil, die ze me daar te slikken hebben gegeven, jongens,’ zeide Lievensz., moeite doende nog even eene aardigheid met lachend gezicht te zeggen.</p>
<p>De drie jongens pakten hem voorzichtig op en droegen hem naar den grooten mast, waar ze hem met het hoofd op een rol kabeltouw nederlegden.</p>
<p>Geen zacht hoofdkussen voor een gekwetste!</p>
<p>Ja, wat zal men iemand, die in den oorlog, hetzij men dien te land of op het water voert, al anders geven?</p>
<pb n="98"/>
<p>‘Gaat je plicht doen, jongens, en laat mij maar liggen! Als ik sterven moet, kan ik dat wel alleen doen!’ sprak Lievensz. kalm.</p>
<p>Jan en Geleyn gingen terstond, doch Michiel aarzelde.</p>
<p>‘Nu, jij ook, dappere jongen!’ zeî hij.</p>
<p>‘Laat mij bij je blijven om je te helpen, als de roovers je kwaad willen doen,’ sprak Michiel.</p>
<p>Lievensz. lachte verwonderlijk raar en zeide: ‘Mij kwaad doen, zeg je? Loop, jongen, aan den “Barren Bruinvisch” en is geen kwaad meer te doen! Nog een paar hapjes, dan is zijn beschuit op, en gaat hij voor altijd naar de kooi. Maar zeg, luister eens!’</p>
<p>Michiel boog zich over hem.</p>
<p>‘Je weet dat ik nog eene moeder en twee zusters te Westersouburg heb, nietwaar?’</p>
<p>‘Ja, bootsman!’</p>
<p>‘Goed! Mocht je nou op de eene of andere manier daar nog eens komen, zeg haar dan, dat ik haar g'ndag gezegd heb. En laat me nou alleen, ik wou nog wel even wat zeggen tegen den Grooten Baas!’</p>
<p>‘Tegen wien?’ vroeg Michiel verwonderd.</p>
<p>‘Stil, jongen, stil, ik bedoel den Lieven Heer! Dag, Michiel!’ sprak Lievensz. zacht. Hij vouwde de handen, sloot de oogen en Levien hoorde het begin van zijn gebed: ‘Onze Vader!’</p>
<p>In dien tusschentijd hadden de Biscayers de ‘Lijnbaan’ geënterd, en er was al heel wat vijandelijk volk op het dek. Jan Kompanjie had al een klap om de ooren gekregen, dat hij het noorden van het kompas in het westen zocht, en juist toen Michiel zich met een eind hout wilde verweren, kreeg hij een lichte sabelhouw in den arm en werd gevangen genomen.</p>
<pb n="99"/>
<p>‘Jij blijf af van Michiel!’ riep Jan, die ineens opsprong en het noorden gevonden had.</p>
<p>Pats, daar kreeg hij er weer een, die raak was.</p>
<p>Jan trok een afschuwelijk leelijk gezicht, alsof hij beproeven wilde, den vijand hiermede op den loop te jagen. Maar deze scheen zich om geene leelijke gezichten te bekommeren, en gaf Jan opnieuw een dril om de ooren, zoodat zijn mond weer in zijn fatsoen schoot.</p>
<p>Het was er anders verre van af, dat de bemanning van de ‘Lijnbaan’ lafhartig was. Men vocht zoo lang men kon en waarmede men kon. Alles werd wapen genoemd. Geleyn zelfs had de puts, waarmede men aan boord water uit zee ophaalt, aan een kleinen ketting, en sloeg er hiermede op in.</p>
<p>‘Geef je over!’ riepen de roovers in het Spaansch.</p>
<p>‘Neen,’ antwoordde de bemanning van den ‘Lijnbaan’, in het Hollandsch.</p>
<p>‘En hier heb je mijn antwoord,’ riep de schipper, den kaperkapitein een slag met de volle hand in het aangezicht gevende, waarna hij onder het roepen van: ‘Liever verdrinken dan slaaf worden,’ over boord sprong. De stuurman volgde zijn voorbeeld.</p>
<p>Thans viel er aan verder verzat niet meer te denken. Het overschot der bemanning gaf zich over.</p>
<p>De Biscayers hadden dus overwonnen en de ‘Lijnbaan’ zou niet weer te <name type="topo">Vlissingen</name> aankomen.</p>
<p>Maar ook de schipper en de stuurman, die Michiel geleerd had, zouden hunne vaderstad niet meer weder zien.</p>
<p>En zes man van de matrozen zouden thuis ook vergeefs gewacht worden!</p>
<p>En te Westersouburg zouden eene brave, oude vrouw en hare twee ongelukkige dochters, nimmer meer de
<pb n="100"/>
stem hooren van den man, die zoo goed voor haar gezorgd had! Zij zouden reeds lang gestorven zijn, als hij... stil, dat later!</p>
<p>Negen mannen waren in den ongelijken strijd gevallen!</p>
<p>Michiel, Geleyn en Jan werden met de overige manschappen spoedig aan boord van een der roofschepen gebracht. De jongens kregen hun logies in een klein hok, dat aan den voorkant van het schip lag. Een heel klein raampje, dat stuk geslagen was, gaf hun licht en door de barsten, die groot genoeg waren, ontvingen ze wat versche lucht.</p>
<p>Tegen den avond bracht men hun droog brood en water.</p>
<p>Ze hoorden de deur stevig dichtgrendelen.</p>
<p>‘Hïer wij leelijk zit! En ik nog de wonderkind!’ bromde Jan en deed een hap in het harde brood.</p>
<p>Michiel stond voor het raampje.</p>
<p>‘Zeg, Michiel, je moet daar niet zoo voor dat ruitje staan, anders stikken wij beiden hier nog,’ zeide Geleyn.</p>
<p>‘Ik neem de maat,’ sprak Michiel.</p>
<p>‘Wat? Maatnemen? Waarvan dan toch?’</p>
<p>‘Van mezelven en van dat raampje!’</p>
<p>‘Hi-hi,’ lachte Jan, ‘ik liever eet, ik honger heb!’</p>
<p>‘Ben ik niet de dikste van de drie?’ vroeg Michiel.</p>
<p>‘Dat zal wel waar zijn,’ antwoordde Geleyn, die een echte Evertsen en dus mager was. ‘Waarom vraag je dat?’</p>
<p>‘Zoo maar! Kan je zwemmen?’</p>
<p>‘Dat weet je wel! Ik heb het eenigen tijd geleden nog van je gewonnen!’</p>
<p>‘Kan jij zwemmen, Jan?’</p>
<p>‘Ikke zwom op die groote zee, dat is vol water, op die planke!’ antwoordde Jan.</p>
<pb n="101"/>
<p>‘Jawel, maar kan je zonder plank zwemmen?’</p>
<p>‘Ikke? Ja, ikke zwemmen kan! Ikke doe niet graag. De water hier koud en nat is!’</p>
<p>‘Zoo,’ sprak Michiel, ‘dan heb ik een plan!’</p>
<p>‘Wat dan?’ vroeg Geleyn.</p>
<p>‘Eerst zal ik een stukje eten! Hei, schrok van een neger, 't is voor ons drieën, hoor! Ik ook wat!’ zeî Michiel en nam Jan, die aan een ander stuk brood begonnen was, met de tanden de korst af te zagen, handig een homp af en werkte het, na het in water geweekt te hebben, naar binnen. Zoodra hem dat gelukt was, zeî hij: ‘Als het donker is zullen we ontvluchten!’</p>
<p>‘Dat goed is!’ sprak Jan. ‘Ik hier zad ben al lang!’</p>
<p>‘Ontvluchten?’ vroeg Geleyn. ‘Hoe wil je dat aanleggen?’</p>
<p>‘Door dat raampje heen!’</p>
<p>‘Ben je wel dwaas? Daar kunnen wij met door!’</p>
<p>‘Met me een beetje te wringen kan ik er net door. Jij en Jan dus zeker!’</p>
<p>‘Ga jij dan maar voor-op, hoor!’</p>
<p>‘Dat zal ik! Maar luister nu. Zie je dat touw daar telkens tegen het raampje slaan?’</p>
<p>‘Jawel! Dat heeft me al lang verveeld!’</p>
<p>‘Mij niet! Het moet ons redden. Eerst breken we dat ruitje er uit!’</p>
<p>‘En dan?’</p>
<p>‘Dan klim ik door het gat, grijp het touw en laat me in het water zakken!’</p>
<p>‘Mooi, dan ben je in het water! Maar je bent toch geen meerman?’</p>
<p>‘Neen! Maar hoor je daar niet telkens aan bakboord wat kloppen?’</p>
<pb n="102"/>
<p>‘Ja! En dat verveelt me ook lang!’</p>
<p>‘Mij niet! Dat is een bootje. En dat het zoo klopt komt door de eb, die het telkens tegen de schuit duwt!’</p>
<p>‘'T is alsof je er bijstaat, zoo weet je alles!’</p>
<p>‘Wie niet sterk is, moet slim zijn! Ik heb de gelegenheid goed opgenomen!’</p>
<p>‘Ik klaar ben,’ zeî Jan, en spoelde de laatste bete broods door. ‘Nou ik ontvlucht!’</p>
<p>‘Houd den mond, Jan! Praat niet zoo hard! Als er een is, die per ongeluk Hollandsch verstaat, dan mislukt het heele plan.’</p>
<p>‘Maar dat heele plan weet ik nog niet,’ sprak Geleyn.</p>
<p>‘Het is toch duidelijk. We kruipen de een na den ander door dat raampje, laten ons aan dat touw in het water zakken en zwemmen naar dat bootje. Zijn we er alle drie in, dan snijden we het touw los waarmee het vast ligt, duwen voorzichtig het bootje langs den boeg naar stuur boordzij, en laten ons dan met de eb in zee drijven!’</p>
<p>‘En waar dan heen?’</p>
<p>‘Dat en weet ik nog niet. Eerst moeten we een heel eind van het schip af zijn, dan kunnen we altijd zien!’</p>
<p>‘En als we dan in den Oceaan terecht komen?’</p>
<p>‘Dat zou kunnen!’</p>
<p>‘Maar dan begrijp je toch, dat we met dat bootje verdrinken moeten! Eéne stortzee, en we zijn er geweest!’</p>
<p>‘Eén schopje tegen onze voeten en we hangen door een strop te kijken!’ sprak Michiel.</p>
<p>‘Wat wil dat zeggen?’</p>
<p>‘Dat we morgen of overmorgen eenvoudig aan de ra opgehangen worden!’</p>
<p>‘Hoe weet je dat?’</p>
<p>‘Dat is zeeroovers-manier! Maar als je er nou geen zin
<pb n="103"/>
in hebt jelui beidjes, en dat zou me erg spijten, dan ga ik alleen. Wie niet waagt en wint niet!’</p>
<p>Geleyn dacht een oogenblik na en zeî: ‘Ik ga mee, Michiel! Maar ik geloof nooit, dat we door dat kleine raampje kunnen kruipen! En dan dat touw, hangt dat wel vast genoeg?’</p>
<p>‘Zal ik eerst probeeren, Geleyn!’</p>
<p>‘We moesten dan nu maar beginnen!’</p>
<p>‘Ja, ik stuk slaan zal!’ riep Jan, trok zijn schoen uit en wilde met de hak, waarin stevige spijkers geslagen waren, het ruitje stuk slaan.</p>
<p>‘Ben je krankzinnig, Jan?’ riep Michiel op halfluiden toon. ‘Jij zoudt het heele plan doen mislukken. Ga maar weg, dat zal ik wel doen. Maar luistert, Geleyn en Jan! We moeten onze schoenen en bovenkleeren uitdoen en in een pakje binden. Als ik er door ben, laat je die drie pakjes maar zakken, dan zal ik ze in de boot brengen.’</p>
<p>Geleyn en Jan begrepen dat dit geschieden moest, en trokken schoenen, kousen en bovenkleeren uit en maakten er drie pakjes van, die eerst gemeten werden of ze niet te dik gerold waren om door het raampje gestoken te kunnen worden.</p>
<p>Inmiddels was het aardedonker geworden; ze konden nauwelijks het raampje meer zien.</p>
<p>Michiel begon nu heel voorzichtig met den baard van den sleutel van zijne matrozenkist, het glas bij kleine stukjes af te breken, en na hiermede een groot kwartier bezig geweest te zijn, was hij klaar.</p>
<p>‘Nu Geleyn en Jan, goed kijken hoor, hoe ik doe!’ zeî Michiel.</p>
<p>Hij wipte zich wat op en, daar ging hij al verder en verder, tot hij er met de beenen ook door was. Half vrij!</p>
<pb n="104"/>
<p>Hij hing buiten het schip aan het touw en zeî fluisterend door het gat: ‘De pakjes!’</p>
<p>Geleyn stak ze door het gat en Michiel, die gezorgd had, dat er stevige knoopen op gelegd waren, pakte de punten van die knoopen in den mond en liet zich zakken.</p>
<p>Nu volgde Jan het voorbeeld van Michiel en was ook weldra buiten het schip.</p>
<p>Geleyn aarzelde nog.</p>
<p>Waren ze niet in de diepte verdwenen?</p>
<p>Zouden ze werkelijk wel opgehangen worden?</p>
<p>Daar hoorde hij het bootje aan de andere zijde van het schip sterker tegen de schuit bonzen.</p>
<p>‘Zou Jan er nu instappen? Zou het daardoor meer leven maken?’ dacht Geleyn.</p>
<p>Nog aarzelde hij.</p>
<p>Maar op eenmaal greep hij het gat, wipte er in, wrong er zich half door, pakte het touw, trok zich heelemaal door de nauwe opening, liet zich zakken, zwom om het schip en - ja, daar waren Michiel en Jan in het bootje. Het scheelde weinig of Geleyn had een schreeuw van blijdschap gegeven.</p>
<p>Daar klom Geleyn in de boot.</p>
<p>‘We dachten dat je verdronken waart,’ fluisterde Michiel. ‘Kom gauw maar, er gaat eene sterke eb!’</p>
<p>‘Dat ben ik gewaar geworden! Ik en kon bijna niet aan deze zijde van het schip komen,’ gaf Geleyn ook fluisterend ten antwoord.</p>
<p>Nu ging Michiels mes door het touw.</p>
<p>Het bootje was vrij.</p>
<p>Met de handen duwden ze het om het schip heen en - nauwelijks waren ze bij den boeg, of de eb gaf er eensklaps zulk een vaart aan, dat Michiel over-<pb n="105"/>boord zou geslagen zijn, als Geleyn hem niet gauw gegrepen had.</p>
<p>In minder dan vijf minuten was er niets meer van den wal te zien.</p>
<p>Ze waren gered! Maar, waar zouden ze te land komen?</p>
<p>Natuurlijk grepen ze, zoodra ze dat gerust konden doen, de riemen, en roeiden met de eb mee. Ver in zee, dat spreekt, maar ze moesten ook ver van de Biscayers trachten te komen.</p>
<p>Eerst toen de dag begon aan te breken, waren zij meer gerust. Ze waren in volle zee. Waar nu heen?</p>
<p>Michiel keek naar de opkomende zon en zeî: ‘Als we nu maar in die richting roeien, krijgen we de Fransche kust!’</p>
<p>Hongerig, dorstig, koud en moede, als ze waren, ging het roeien van Jan en Michiel, - Geleyn zat aan het roer, - niet heel vlug.</p>
<p>‘Wij en komen er vandaag nog niet!’ zeî Geleyn met eene zucht.</p>
<p>‘Jawel,’ riep Michiel, ‘ik voel dat de vloed op komt zetten. Die zal ons helpen. En de wind ook. Hij is pal zuidwest. Waar ergens aan de kust van Frankrijk we zullen komen, weet ik niet, maar onder de Biscayers vast niet!’</p>
<p>Zoo ging het wel twee uren voort. De man aan het roer werd telkens afgewisseld.</p>
<p>Nu zat Michiel er aan, en dat mocht ook wel, want hij had drie uur aan een stuk stevig doorgetrokken.</p>
<p>‘Land,’ riep hij eensklaps. ‘Ik zie land, en ik wed dat we het eiland Ré of Oléron krijgen. We zullen te La Rochelle aankomen!’</p>
<p>Het kwam op Michiels zeggen uit, meende men. Dwars tusschen de eilanden Ré en Oléron kwamen ze tegen den avond zoogenaamd te La Rochelle aan. Ze hadden in
<pb n="106"/>
een etmaal een ontzettenden afstand afgelegd; maar waren ook met reuzenkrachten geholpen door eb en vloed.</p>
<p>‘Wat is La Rochelle klein!’ zeî Geleyn. ‘Ik dacht, dat het veel grooter was.’</p>
<p>‘Ik ook,’ sprak Michiel. ‘Mis hebben kan ik toch niet!’</p>
<p>‘Daar bakkers wonen? Ik brood koop!’ riep Jan. ‘Ik honger, veel honger heb!’</p>
<p>‘Eerst maar geld hebben,’ merkte Michiel aan. ‘Ik en heb niemendal!’</p>
<p>‘Ik heb nog een zilveren duit,’ zeî Geleyn. ‘Het en is niet veel, maar toch altijd wat!’</p>
<p>Ze kwamen in eene modderige haven aan, waar een man stond te visschen.</p>
<p>‘La Rochelle lá?’ vroeg Michiel zijn beste Fransch uitpakkende.</p>
<p>‘La Rochelle?’ vroeg de man, en antwoordde: ‘Non! Arcochon, mes enfants!’</p>
<p>Michiel had zich dus bedrogen.</p>
<p>De kust, die hier vol kreken was, had hem twee landtongen, die boven den lagen oever uitstaken, voor twee eilanden doen aanzien, en in de meening doen verkeeren, dat hij La Rochelle voor zich had. En nu was hij in eene stad, veel verder ten zuiden aangekomen.</p>
<p>Onderwijl ze moeite deden, op een geschikt punt te landen, vroeg hun de Franschman aan den oever wat.</p>
<p>Geen der drie jongens verstond hem en Michiel antwoordde op goed geluk: ‘Nous sommes of Flushing!’ Hij smeet zoo wat Engelsch en Fransch door elkander, dat ziet ge, doch gij begrijpt, dat hij wilde zeggen: ‘Wij zijn van Vlissingen!’</p>
<p>De visscher wist misschien evenveel van de bergen op de maan, als van <name type="topo">Vlissingen</name>, en dacht, dat ze van hun
<pb n="107"/>
schip gekomen waren om een en ander te Arcochon te koopen. Hij zeide daarom: ‘Qui, mes enfants! Tout abonde en notre ville!’ dat is: ‘Ja, mijne kinderen, alles is in overvloed in onze stad.’</p>
<p>‘Och, die man spreekt geen Fransch,’ zeî Michiel, doch toen ze aangekomen waren, vroeg hij hem toch: ‘Voulez vous vendre notre-notre-boot-boot- Geleyn wat is boot, schuit of sloep in het Fransch?’</p>
<p>Geleyn haalde de schouders op en zeî: ‘Weet ik het? Ik en kan geen Fransch spreken.’</p>
<p>De visscher had Michiel eerst aangehoord, doch toen deze het woord tot Geleyn richtte, keerde hij zich om en wierp zijn net uit.</p>
<p>‘Wacht, nu weet ik het,’ riep Michiel en den Franschen visscher aanstootende, zeî hij nogmaals: ‘Voulezvous vendre notre bateau?’</p>
<p>Dat verstond de visscher wel, en begrijpende, dat zij hem toch niet zouden verstaan, haalde hij vijf kleine zilveren geldstukjes uit den zak en liet die Michiel zien.</p>
<p>‘Beter wat dan niemendal,’ dacht Michiel en zeî: ‘Oui, voilà le bateau! Santé avec-avec le hebbeding! Je verstaat me toch niet! Ik en weet niet welke landsman je bent!’</p>
<p>De jongens gingen nu, na hunne roeiboot voor een appel en een ei verkocht te hebben, naar het stadje, dat voor hen lag, en zagen niet hoe de visscher van blijdschap in de handen wreef, nu hij voor zoo'n beetje geld, eene bijna spiksplinternieuwe roeiboot gekocht had.</p>
<p>‘Dat is me hier toch even een modderland!’ zeî Geleyn, die weldra tot over de voeten in het slijk liep.</p>
<p>‘o, Dat wat is?’ riep eensklaps Jan hevig verschrikkende door een leelijk, hard en zonderling geluid.</p>
<p>Michiel en Geleyn verschrokken niet minder en stonden
<pb n="108"/>
in twijfel of ze niet zouden terugkeeren en den visscher vragen, hoe ze toch loopen moesten om te Arcachon te komen.</p>
<p>‘Hoe!’ schreeuwde Jan nu, en lag pardoes lang uit in den modder.</p>
<p>De leelijke schreeuwer van zoo even, schreeuwde nu bijna vlak voor zijne voeten en vloog vreeselijk leelijke geluiden makende, op.</p>
<p>‘Het is een roerdomp,’ zeî Geleyn. ‘Die dieren leven hier veel, naar het schijnt! Kijk maar, als je maar goed tusschen het riet loert, zie je er heel veel!’</p>
<p>‘Neen maar, zeg, kijk eens,’ riep Michiel op eens.</p>
<p>‘Waar?’ vroegen Geleyn en Jan te gelijk.</p>
<p>‘Wel daar,’ antwoordde Michiel, en wees niet verre van zich af naar eene kleine hoogte, die met brem en bruin mos was bedekt, en waarop ook eenige lage dennenboomen zich verhieven.</p>
<p>Nu zagen Geleyn en Jan ook twee mannen, eene vrouw en drie jongens aan den kant der hoogte zitten. Zij hielden hunnen maaltijd, die uit grof, zwart brood bestond, en nu en dan namen ze een teug uit eene groote kruik. Maar dit alles was nu zoo zeldzaam niet. Dat wat Michiel deed uitroepen: ‘Neen maar, zeg, kijk eens!’ was dat ze allen hooge stelten onder de voeten hadden.</p>
<p>‘Menschen en vogels doen hier al even raar,’ zeide Geleyn.</p>
<p>‘Zeker een gezelschap reizende kunstenmakers! Maar dan zijn ze hier al in eene vreemde streek om wat te verdienen,’ meende Michiel.</p>
<p>Pas had hij dat evenwel gezegd, of ze zagen den visscher aan wien ze hunne roeiboot verkocht hadden, ook op stelten aankomen.</p>
<pb n="t.o. 108"/>
<p><figure><p><xptr to="louw005vlis01ill03.gif"/></p>
<figDesc>Bladz. 108</figDesc>
</figure></p>
<pb n="109"/>
<p>Het was een vreemd gezicht, zoo hoog in de lucht een man te zien, die zijn kruisnet over de schouders droeg en een vischzak op zijde had hangen.</p>
<p>Jan Kompanjie was van verbazing bijna, alsof het hem in het hoofd haperde, en riep maar: ‘Hij ooievaar, hij ooievaar, allemaal ooievaar! Hi-hi!’</p>
<p>‘Nu begrijp ik het al,’ zeî Geleyn. ‘Dat en zijn geene kunstenmakers; maar om niet zoo door den modder te moeten ploeteren in dit slijkland, loopen de menschen hier allemaal op stelten. Kijk maar, ginder ver loopen er nog!’</p>
<p>Dit begreep Michiel ook, en nu zijne grootste verwondering over was, dacht hij er aan hun te vragen of ze niet wat te eten hadden.</p>
<p>Zoo goed en kwaad dit kon, ging hij er heen, en de beweging van eten makende, wees hij op een brood, en liet hun tegelijkertijd een der geldstukjes zien, die hij voor de roeiboot ontvangen had.</p>
<p>De oudste van de mannen beproefde een gesprek met hen te beginnen, doch merkte weldra dat hiervan niemendal komen kon, en reikte hem het bruine brood over, doch stak tegelijkertijd het geldstukje in den zak.</p>
<p>Thans keerde Michiel tot zijne twee vrienden terug, deelde het brood in drie gelijke deelen, en onderwijl ze hunnen weg naar Arcachon vervolgden, aten ze het met smaak op.</p>
<p>Eindelijk kwamen ze in de stad aan, doch vonden hier ook al niet veel troost.</p>
<p>Zij kochten wat bier en kregen wat zuren landwijn te drinken. De menschen verstonden hen niet. Alleen een slager kon hun leverworst geven, daar Michiel die aanwees. Ook wees deze hen, op Geleyns vraag: ‘Paris?’ naar het noordoosten, en daarheen zou het nu gaan.</p>
<pb n="110"/>
<p>Het was me het tochtje wel!</p>
<p>Nu eens kwamen ze aan breede rivieren en dan aan bergen, die ze niet wisten over te komen en dan maar omliepen.</p>
<p>Bedelende van huis tot huis, op het laatst zonder schoenen aan de voeten, en ieder met een vijgenmat op het hoofd, ging het al maar verder. Nu eens sliepen ze in eene schuur, dan in een hoop hooi op het veld.</p>
<p>‘Paris?’ vroegen ze maar.</p>
<p>‘Voilà,’ zeide men, en wees dan de richting aan waarin het lag.</p>
<p>Hoe menigmaal stond Michiel op het punt den legpenning, den Gelderschen rijder, dien buurman Engels hem gegeven had, in te wisselen; maar telkens, als hij daartoe besloten had, en reeds gereed stond hem van de borst te halen, trok hij de hand terug en fluisterde: ‘laat ik nog één dag wachten!’ Dat zeî hij evenwel iederen keer en - de Geldersche rijder kwam hem niet van de borst af.</p>
<p>Na zoo bijna drie maanden lang gezworven te hebben, kwamen ze eindelijk op een dorpje waar ze weer van huis tot huis brood en wat drinken bedelden. Op het eind van het dorpje stond de kerk, en daarbij lag de pastorie. Vóór de pastorie lag een lief tuintje met vruchtboomen. Een geestelijke wandelde erin, plukte eene perzik en at ze op.</p>
<p>Michiel watertandde ervan; hij bleef staan en stamelde: ‘Monsieur, bon monsieur!’</p>
<p>Ze troffen het bijzonder. Die geestelijke was een ware Sinterklaas. Hij naderde de heining, die den tuin van den landweg scheidde, en vroeg: ‘Venez-vous de Paris?’</p>
<p>Zooveel Fransch hadden Geleyn en Michiel onderweg wel al geleerd, dat ze begrepen, dat de geestelijke vroeg: ‘Komt ge van Parijs?’</p>
<pb n="111"/>
<p>‘Non monsieur! Moi kom- kom- van la ville Arcachon!’ zeide Geleyn.</p>
<p>‘Quoi!’ riep de geestelijke. ‘Quoi, d'Arcachon? C'est impossible! Impossible!’ (‘Wat? Van Arcachon? Dat is onmogelijk! Onmogelijk!’)</p>
<p>Michiel begreep er zoo wat van en kreeg opeens in de gedachte door teekenen te kennen te geven, dat ze door Biscayers gevangen genomen waren, maar dat ze in een roeibootje hadden weten te ontsnappen.</p>
<p>‘Kom hier, Jan!’ riep hij.</p>
<p>Jan naderde.</p>
<p>‘Geef me je handen!’ beval Michiel.</p>
<p>Hoewel Jan niet begreep wat er gebeuren moest, stak hij toch de handen uit.</p>
<p>‘Ik zal dien goeden pastoor probeeren aan te toonen hoe we door de Biscayers gevangen genomen zijn, en hoe we in een roeibootje zijn ontsnapt. Michiel bond met een doek Jans handen vast.</p>
<p>‘Monsieur,’ zeî hij op Jan wijzende, ‘Hollandais! Moi Hollandais, et Geleyn aussi Hollandais!’</p>
<p>De geestelijke lachte.</p>
<p>Toen nam Michiel den doornstok, die hij onderweg mee genomen had en begon te doen, alsof hij sloeg.</p>
<p>‘Biscayer, monsieur, un pirate!’ - (‘Biscayer mijnheer, een zeeroover!’) sprak Michiel weer, den geestelijke aanziende, en tegelijkertijd hem de wonde in den arm aanwijzende, die nog niet geheel genezen was. De pastoor knikte, dat zeker zooveel wilde zeggen, als: ‘Ik begrijp je een weinig!’</p>
<p>Toen wees Michiel op Jan, op Geleyn en op zichzelven en hield de handen, alsof ze geboeid waren, en Geleyn, die zeer goed begreep, wat Michiel bedoelde, hield de handen ook zoo.</p>
<pb n="112"/>
<p>‘Prisonniers, monsieur, prisonniers, Jean, Geleyn et moi!’ (Gevangenen, mijnheer, gevangenen, Jan, Geleyn en ik!’) sprak Michiel.</p>
<p>En weer knikte de geestelijke. Het werd hem allengs duidelijker wat de jongen bedoelde.</p>
<p>‘Doet nu net, alsof je de boeien verbreekt, gaat dan dadelijk achter me zitten en doet alsof je roeit!’ zeî Michiel.</p>
<p>‘Als hij dat niet en begrijpt, dan weet ik het niet meer!’ sprak Geleyn, en op het ‘Los!’ van Michiel lieten ze alle drie de handen vrij, gingen achter elkander op den grond zitten en begonnen met hunne doornstokken in het zand te roeien.</p>
<p>‘Libre! Vrij! Bateau!’ riep Michiel.</p>
<p>Intusschen waren er meer menschen bij hen gekomen, en lachten zoo luid ze konden om de grappen der drie bedelknapen, die nog maar altijd roeiden.</p>
<p>‘Riemen in!’ beval Michiel.</p>
<p>Jan en Geleyn hielden op met roeien.</p>
<p>‘De boot uit!’ klonk alweer een ander bevel en het voorbeeld van hunnen makker volgende, sprongen Jan en Geleyn ook op.</p>
<p>‘Libre! Libre! Vrij! Voici, Arcachon!’ riep Michiel.</p>
<p>Thans was het den geestelijke volkomen duidelijk wat er met de drie knapen gebeurd was. Hij nam Jans vijgenmat van het hoofd, wierp er een stuk zilvergeld in en nadat hij aan de omstanders verteld had, wat er met die drie Hollandsche knapen gebeurd was, ging hij met de vijgenmat rond en ieder volgde het voorbeeld van den goeden geestelijke, en wierp er in, wat hij missen kon.</p>
<p>Stom van verbazing zag Michiel dat een oogenblik aan, doch eindelijk zijn gevoel niet meer meester, sprong hij
<pb n="113"/>
op, omvatte de handen van den braven geestelijke en stamelde, terwijl hem de tranen uit de oogen stroomden: ‘God de Heere zegene U!’</p>
<p>Of de pastoor dat verstond?</p>
<p>Al had Michiel niets gezegd, de geestelijke zou hem begrepen hebben. Hij drukte den knaap de hand en zeide bewogen: ‘Mes pauvres garçons!’</p>
<p>Hierop zeide hij nog wat tot een der omstanders en deze knikte de jongens vriendelijk toe, waarop hij heenging.</p>
<p>Ook de mannen, vrouwen en kinderen verstrooiden zich, zoodat onze drie knapen met den geestelijke alleen bleven.</p>
<p>Deze nam hen met zich in huis en liet hun een stevigen maaltijd en water en wijn voorzetten.</p>
<p>Wat de jongens hun best deden!</p>
<p>Het eenige wat den pastoor niet scheen te bevallen was, dat ze geen van drieën Roomsch waren; want eer ze gingen eten, baden ze wel, doch maakten geen kruis.</p>
<p>Dat speet den goeden man zeker wel, doch het veranderde niemendal in de plannen van zijn goed hart, en toen de jongens genoeg gegeten hadden, kregen ze ieder nog een paar boterhammen met vleesch mede. Hij bracht ze door den tuin naar den landweg, plukte voor ieder hunner eene heerlijke perzik en op eene kar, die voor het hek stond, wijzend, zeî hij: ‘Adieu, mes enfants! Dieu vous soit en aide!’ (Vaarwel, mijne kinderen! God helpe u!’)</p>
<p>Nogmaals dankten met tranen in de oogen de drie jongens den braven man, kropen op de kar in het stroo, en zagen, dat de voerman de persoon was, die door den pastoor was toegesproken, en die zich daarop verwijderd had.</p>
<p>Tegen den avond kwamen zij in eene schoone buurt.</p>
<p>Het was eene der voorsteden van Parijs.</p>
<p>De voerman hield bij de poort op en zich beleefd tot
<pb n="114"/>
een voorbijganger wendend, vroeg hij of hij hier in den omtrek geene Hollandsche familie wist te wonen.</p>
<p>De heer zeide van ja en wees een klein vischwinkeltje aan.</p>
<p>De voerman bedankte, reed tot bij het aangeduide winkeltje en vroeg daar of hier Hollanders woonden.</p>
<p>‘Jawel,’ zeide de man, die onder zijn luifel bij eenige tonnetjes Hollandschen haring stond, ‘ik ben een Hollander. Waarom vraagt ge dat?’ Hij sprak natuurlijk Fransch. Iemand, die in Parijs zaken wil doen, komt daar met zijn Hollandsch niet te recht.</p>
<p>De voerman vertelde hierop wie daar op zijne kar zaten, en nauwelijks had de vischhandelaar gehoord wat er met hen zoo al gebeurd was, of hij zeî: ‘Welkom in Parijs, jongens! Jelui hebt me zoo even een reisje achter den rug! Komt maar van de kar af!’</p>
<p>Het was Michiel, Geleyn en Jan, alsof ze op eens een millioen gulden rijk geworden waren, zoo verheugden ze zich eindelijk weer eens de Hollandsche taal te hooren. Ze sprongen van de kar af en zouden van blijdschap vergeten hebben den voerman te bedanken, als de vischboer niet gezegd had: ‘Nu, moet die man niet bedankt worden?’</p>
<p>Zij drukten hem hierop vriendelijk lachend de hand, en nadat de vischboer hem een paar haringen en eene groote gedroogde schol ten geschenke gegeven had, reed hij heen.</p>
<p>De vischhandelaar was een vriendelijk man en wilde de jongens gaarne des nachts houden; maar toen zijne vrouw hen zag, wilde ze zulke vuile landloopers niet over haren dorpel hebben, en ze wist het zoover te krijgen, dat haar man er eindelijk in toestemde hen in eene achterbuurt, bij een slaapsteêhouder, te krijgen.</p>
<p>‘En nu zullen we morgen toch voor al het geld, dat
<pb n="115"/>
we nu hebben, schoenen en wat betere kleederen koopen,’ sprak Michiel, en legde het geld in een doek geknoopt onder zijn matras.</p>
<p>Geleyn en Jan vonden dat goed en sliepen weldra in.</p>
<p>Maar een kerel, die daar in hunne buurt lag, een echt gemeene Parijsche bedelaar, had gezien en ook gehoord wat Michiel daaronder zijn matras stopte, en toen de heele bende sliep, - ze lagen misschien wel met hun twintigen in die zaal, sloop hij naar Michiels matras, stak de hand er onder, grinnikte van blijdschap, haalde de hand weer terug, ging naar zijn eigen matras, sliep daar tot de schemering aanbrak, en maakte zich van den schat der arme jongens meester.</p>
<p>Met welk een vroolijk gevoel werden ze den volgenden morgen wakker!</p>
<p>Ze hadden lang, heel lang geslapen. Er was niemand van de logeergasten meer te zien.</p>
<p>‘Komt, Jan en Geleyn, ons nu gauw aangekleed en gewasschen, en dan naar den vischboer, die zal ons wel zeggen waar ergens eene uitdragerij is!’</p>
<p>Vroolijk kleedden de knapen zich aan, hadden onder het wasschen veel pret en waren eindelijk klaar.</p>
<p>‘En nu nog het beste van alles,’ riep Michiel, de matras oplichtende, maar op eenmaal viel hij er languit op neer en schreeuwde: ‘Ons geld is gestolen! Ons geld is weg!’</p>
<p>‘Heb je 't niet al in den zak gestoken?’ vroeg Geleyn, die niet minder verschrok.</p>
<p>‘Neen,’ zeî Michiel.</p>
<p>Nu had Jan een groot gebrek en dat was om, als hij erg bedroefd was, te gaan lachen. Michiel en Geleyn dachten daaraan niet, en toen Jan zoo lachte, riepen ze beiden
<pb n="116"/>
te gelijk: ‘Leelijke sausneger, is ons dat laten verschrikken! Komaan, geef op den doek!’</p>
<p>Maar toen kwam het uit, dat Jan niet lachte van pret, maar van schrik en verdriet.</p>
<p>‘Ikke niet heb! Ikke niet heb! Jij voel maar overal in het zak. Wee, wee, die geld weg, heelemaal weg! Ikke gestolen niet heb! Wij maar verdrink moet alle drie!’</p>
<p>Eindelijk kwam op het rumoer de slaapsteêhouder toeschieten, doch daar hij geen woord van hen verstond en de vischboer het slaapgeld al betaald had, zoo joeg hij ze alle drie de deur uit.</p>
<p>De vischboer was gauw gevonden, doch deze was niet thuis, en zijne vrouw wilde niemendal met drie zulke vieze, verscheurde en magere landloopers te doen hebben. Zij schold hen letterlijk de straat uit.</p>
<p>Opnieuw nam de bedeltocht nu weer een aanvang, doch er was ruzie onder de drie ontstaan. Geleyn verweet Michiel, dat die, met overal haantje de voorste te spelen, oorzaak was van het stelen van het geld, en Michiel, die dat niet verdragen kon, liet nu Geleyn maar voor alles zorgen, en het gevolg hiervan was, dat ze meer slagen, stompen en scheldwoorden dan eten, drinken en onderkomen vonden, zoodat Geleyn eindelijk inzag, dat hij verkeerd gedaan had met Michiel verwijten te doen, vergiffenis vroeg en het bestuur over den tocht opnieuw aan Michiel overliet.</p>
<p>Gelukkig kwamen ze nu aan de Vlaamsche grenzen en konden ze zich doen verstaan. De menschen betoonden hier en daar hun medelijden, en zoo kwamen eindelijk onze drie zwervelingen, na een tocht van bijna vijf maanden te Breskens aan, waar ze zich bij gelegenheid door een garnalen-schipper, die Geleyn kende, lieten overzetten.</p>
<pb n="117"/>
<p>Deze jongens waren voorloopig de eenigen, die van de ‘Lijnbaan’ in Vlissingen kwamen, en de Heeren Lampsens zagen verwonderd op, dat er eindelijk toch nog drie waren, die konden vertellen hoe ellendig het met hun schip en met al de opvarenden afgeloopen was.</p>
<p>‘Dat is een tochtje van belang geweest, jongens! Ge zijt net op den kop acht maanden afwezig gebleven. Wij dachten allen, dat de “Lijnbaan” met man en muis vergaan was. Je familie is al in den rouw, en je Moeder, Michiel, is er niet te best aan toe. Ik zou je aanraden, niet dadelijk naar huis te gaan. Ik zal je vader laten komen! En hier, hier is je geld, jongens! Net zoo goed en zooveel, hoor, alsof je acht maanden voor ons op reis waart geweest. En dit heb je nog op den koop toe!’</p>
<p>Heer Cornelis betaalde ieder uit, en gaf hun nog als eene kleine vergoeding voor alles wat ze doorstaan hadden, ieder vier Zeeuwsche rijksdaalders.</p>
<p>Maar het gerucht van de terugkomst van drie jongens van de ‘Lijnbaan’ liep spoedig door heel de stad, en bereikte ook het kleine huisje van bierdrager Adriaen.</p>
<p>Moeder Alida zat met een opgeslagen bijbel voor zich aan tafel, toen Alida binnenstormde en uitriep: ‘Moeder, Moeder, onze Michiel is terug!’</p>
<p>Alida Jans keek op.</p>
<p>Och, och, wat zag die vrouw er uit. Wat waren die oogen groot en diep in het hoofd gezonken! Wat waren die wangen mager! Wat kon men zien, dat ze bitter en bitter moest geleden hebben!</p>
<p>‘Kind,’ riep ze, terwijl ze zich aan de tafel vasthield om niet achterover te vallen, ‘kind, kind, het en kan niet waar zijn! Zes maanden geleden heb ik hem immers uit zijn bed hooren stappen, duidelijk, Alida, duidelijk; want
<pb n="118"/>
ik lag helder wakker en dacht aan mijn jongen. En na dien tijd, hebben we immers niets meer van hem gehoord? Neen, Alida, Michiel zie ik hier op aarde niet meer. Strakjes boven, boven! Wie uit zijn bed stapt, als hij niet thuis en is, komt hier nooit weer!’<note n="1)" place="foot">In mijn knapentijd hechtte men op het platteland van Walcheren zeer veel gewicht aan dat zoogenaamde ‘uit bed stappen’ van een afwezende. Het was een bewijs, dat op hetzelfde oogenblik, hij of zij, die afwezig was, stierf met eene laatste gedachte aan het vriendelijke, ouderlijke huis. Er waren toen nog veel meer van die bijgeloovigheden in omloop, o.a. ook van het slaan op, of het vallen van een spiegel. Een paardendokter, geen geëxamineerde, maar een, die de kunst van zijn vader, als het ware, overgeërfd had, heeft mij en mijnen makkers soms vreeselijke dingen verteld van zwarte vlaggen, noorderlicht, slagen op de spiegels, vallen van spiegels, uit bed stappen, geheimzinnige ontmoetingen, geklop op de deur midden in den nacht, enz. Het angstzweet brak ons bij die verhalen dikwijls uit, en toch waren wij altijd graag bij dien man, als hij aan zijne deur stond en tijd en lust had om ons, door zijne bijgeloovige verhalen, des nachts den slaap uit de oogen te jagen.</note></p>
<p>‘Maar, Moeder, het is toch stellig waar! Wacht, daar komt Dirk aanloopen!’</p>
<p>‘Moeder, Moeder, Michiel is terug!’ riep Dirk, toen hij nog niet eens in huis was.</p>
<p>‘Dan toch waar, toch waar? Heere, mijn God, hoe zal ik U danken? U danken, dat ik mijn jongen nog zal kunnen zien, eer mijn aardsche huis afgebroken wordt!’ stamelde Moeder Alida.</p>
<p>Daar kwam de Heer Lampsens aan. Hij wilde Moeder Alida voorbereiden op het heugelijk bericht, doch zoodra ze hem zag, riep ze: ‘Sinjeur, Sinjeur, <hi rend="i">is</hi> het waar, <hi rend="i">is</hi> het waar, dat mijn jongen thuis is?’</p>
<p>Eenigszins verrast door die vraag, gaf de Heer Lampsens niet dadelijk antwoord, doch toen de goede vrouw bewijzen gaf, dat zij meende, dat hare kinderen haar om
<pb n="119"/>
den tuin geleid hadden, zeî hij: ‘Ja, goede ziel, Michiel is thuis! Ik zal hem roepen; hij staat....’</p>
<p>‘Moedertje, lief Moedertje, goed Moedertje, best Moedertje!’ schreeuwde Michiel, en vloog door de geopende deur zijne arme Moeder om den hals.</p>
<p>Hij zag niet dat ze zoo bleek en zoo mager was. Hij zag alleen, die groote, blauwe oogen! Hij voelde alleen die hartelijke omhelzing en die brandende kussen, en geene andere woorden had hij dan: ‘goed, lief, best Moedertje! Mijn, mijn eigen Moedertje! Hier ben ik! Hier!’</p>
<p>Het werd den braven Cornelis Lampsens te eng in dat binnenvertrek; hij liep naar buiten en zoo hard hij kon naar zijn kantoor, waar hij voorover op zijn lessenaar viel.</p>
<p>‘Wat scheelt er aan, Cornelis?’ vroeg zijn broeder Adriaen.</p>
<p>‘Zoo iets wil ik nooit meer zien, neen, nooit meer! Het was hartverscheurend!’ antwoordde Cornelis, en deed zijn broeder verslag van de ontmoeting tusschen Moeder Alida en haren Michiel.</p>
<p>Vier weken later was Michiel aanboord van de ‘Vlissingen’. Hij ging naar de Oost-Indiën, en liet daar zijn vriend Jan Kompanjie, die op een ander schip overging.</p>
<p>Zijne reis was nu zeer voorspoedig.</p>
<p>Anderhalf jaar later kwam hij als stuurman terug, daar de derde stuurman weggeloopen was.</p>
<p>Michiel vond Vlissingen niets veranderd, niets!</p>
<p>Maar Moeder Alida's stoel stond ledig.</p>
<p>De tering had haar weggerukt.</p>
<p>En 's avonds vond men op een der graven, buiten de kerk, een jonkman geknield, bitter schreiende en fluisterende: ‘Wel te rusten, lieve Moeder! Wel te rusten!’</p>
<pb n="120"/>
<p>En onderwijl hij daar lag kwam Maria Velders een rozenpotje op het graf van hare oude vriendin brengen.</p>
<p>Zij gingen samen naar huis die twee en - werden later een paar.</p>
</div>
<div type="chapter">
<interpGrp>
<interp type="secundair" value="16520700"/>
</interpGrp>
<head rend="h3">VII. In vaders papieren gesnuffeld.</head>
<p>Het is in Hooimaand van het jaar 1652.</p>
<p>Wij willen ons verbeelden te <name type="topo">Vlissingen</name> te zijn, te Vlissingen de geboorteplaats van zoovele Nederlandsche zeehelden.</p>
<p>Sinds we hier het laatst waren is er nog al wat veranderd. Hier werd afgebroken, daar bij gebouwd. Vlissingen is sedert dien tijd grooter en bedrijviger geworden. Het is wel op verre na geen <name type="topo">Middelburg</name>, noch in schoonheid en regelmatigheid van aanleg, noch in rijkdom, maar toch wordt hier ook veel handel gedreven op Oost en West, en de meeste varensgezellen, die de koopvaarders der Middelburgsche reeders bemannen, wonen hier. Enkele heeren, zooals Lampsens, vinden het zelfs verkieslijker hier dan in Middelburg te wonen. Hier vindt men ruime havens, die met kleine kosten op behoorlijke diepte kunnen gehouden worden, en hoewel de Middelburgsche haven, die bij het fort Rammekens in de Schelde loopt, Zeelands hoofdstad met de zee verbindt, ondervinden de zwaar geladen schepen telkens, dat die haven, niettegenstaande de groote kosten, die er jaarlijks aan besteed worden, toch op den duur te veel verzandt en te weinig diepte heeft.</p>
<pb n="121"/>
<p>Maar of men nu te Middelburg of te Vlissingen is, men vindt in geene van die twee plaatsen die woelige bedrijvigheid, die zoozeer het kenmerk is van handelssteden. Integendeel, de havens bevatten wel schepen, doch deze liggen, half afgetuigd aan den wal gemeerd, zoo rustig en stil, alsof ze wachten op iets, dat lang wegblijft en denkelijk vooreerst nog niet komen zal. Geen vroolijk zeemansliedje klinkt er aanboord, want er is geen volk op. De tamelijk breede kaden, waar men een paar jaren geleden de voeten niet zetten kon zonder gevaar te loopen tegen balen, kisten, pakken, zakken, manden, kabels, kettingen en duizenden dingen meer, te stooten, liggen nu geheel en al ledig. In de koopmanskantoren zitten boekhouders en klerken op hun stoeltje met den rug naar den lessenaar op hunne pennen te bijten.</p>
<p>Alleen op de scheepstimmerwerven heerscht drukte. Men bouwt daar evenwel geene koopvaardij-schepen, maar oorlogsbodems en overal, waar men komt, hoort men van niets anders dan van oorlog en zeegevechten spreken. Die gesprekken houdt men met ernstig gelaat, en nergens wordt gejuich vernomen. Hieruit valt op te maken, dat het ons niet voor den wind gaat, en dat we den oorlog met nadeel en schade voeren.</p>
<p>‘Als schade maar niet met één lettertje meer ook schande wordt,’ mompelt er een, en nauwelijks heeft hij dat gezegd, of van alle kanten hoort men op den Luitenant-Admiraal Marten Harpertsz. Tromp smalen.</p>
<p>‘Hij moet van zijn ambt ontzet worden!’ roept er een.</p>
<p>‘Ra-vallen was nog wel zoo goed!’ schreeuwt een ander.</p>
<p>‘Wat heeft zoo'n vent den oorlog te beginnen, als hij geen beleid en dapperheid genoeg heeft dien te voeren?’ laat een ander zich hooren.</p>
<pb n="122"/>
<p>‘Onze eigen schuld,’ zegt een vierde, ‘waarom benoemen onze Staten geen eigen bevelhebber der vloot? Hebben wij bij de zee niet evenveel belang als de Hollanders?’</p>
<p>‘Houd den mond, maat, het ras der Vlissingsche Watergeuzen is uitgestorven. In heel Zeeland vindt men niets anders dan luie balie-kluivers, die geen knip voor den neus waard zijn,’ antwoordt hierop een matroos. ‘Wat uit Holland niet komt, dat en deugt niet!’</p>
<p>Wij wandelen zoo voorbij, en hooren die gesprekken als terloops aan. Wij zien die afgetuigde schepen aan den wal gemeerd, die ledige kaden en half gesloten koopmanskantoren, en vragen: ‘Wat is er dan toch gaande?’</p>
<p>Wij willen, om die vraag te beantwoorden, even het boek der geschiedenis van ons land openslaan, en zullen, om weer gauw tot onzen held te kunnen terugkeeren, zoo kort mogelijk zijn.</p>
<p>Onze Republiek der Vereenigde Nederlanden voerde oorlog met Engeland, dat in dien tijd ook eene soort van republiek was. Aan het hoofd dier republiek stond Cromwell, een man, die bij vele ondeugden, ook heel veel deugden bezat, iets dat vorsten en gewone burgers, die boven duizenden uitsteken, meest allen met elkander gemeen hebben. Die Cromwell nu, had getracht met de zeven gewesten onzer Unie een zeer nauw verbond te sluiten, doch dit was niet gelukt. De Engelsche gezanten, die dit verbond hadden moeten tot stand helpen brengen, keerden onverrichter zake naar Engeland terug. Kort hierop vaardigde Engeland de zoogenaamde Acte van navigatie uit. Die Acte was voor de Nederlanders zeer nadeelig; want door die ‘Scheepvaart-wet’ toch, werd bepaald, dat vreemde schepen in Engeland geene andere waren mochten brengen, dan die genoemd konden worden: voortbrengselen van het land
<pb n="123"/>
waar ze vandaan kwamen. Nu hadden de Nederlanders tot dat oogenblik de rijke voortbrengselen uit Oost- en West-Indië vrij en ongestoord in Engeland mogen brengen, en hiermede, dat spreekt vanzelf, aardig wat verdiend. Die verdiensten hielden nu op, en maakten dat Engeland won, wat wij verloren. Door dezen maatregel bevorderde Cromwell dus de scheepvaart van zijn eigen volk, en het nadeel, dat wij daardoor leden, heeft ons wel wat partijdig tegenover Cromwell gemaakt, en ons veel onwaars doen vertellen. Een nader onderzoek, vooral van den laatsten tijd, is oorzaak geweest, dat men dien man van veel voordeeliger zijde heeft leeren kennen.<note n="1)" place="foot">Gaarne erken ik, dat ik faalde toen ik op bladzijde 115 van mijn ‘Goede Vaêr Tromp’ voor historisch zeker aannam, dat Cromwell het doodvonnis van Koning Karel I onderteekenende, zijn vriend Martyn de met inkt gevulde pen over het gelaat streek, spottend zeggende: ‘De beurt is aan u!’ Zonder nu nog een lofredenaar op Cromwell te zijn, wil ik wel zeggen, dat het mij spijt, dat die regels daar staan en dat ze weggelaten zullen worden, als het mocht blijken, dat er van dat boekske een tweede druk noodig is.</note></p>
<p>Dat wij bij die voor ons zoo nadeelige ‘Scheepvaartwet’ niet stil bleven zitten, spreekt vanzelf, doch al onze pogingen leden schipbreuk. Een gezantschap, aan welks hoofd <name type="person">Jacob Cats</name> stond, kon bij de Britsche regeering niets gedaan krijgen, en wij moesten ons de vernedering getroosten, Engelands heerschappij ter zee te erkennen, door heel beleefd de Engelsche vlag te groeten. Er kwam even wel nog veel meer bij. Onze koopvaarders moesten zich onderwerpen, in volle zee zelfs, gevisiteerd te worden, en toen eenige Engelsche sehepen van dat zichzelven aangematigd recht gebruik gemaakt, ja, eenige vaartuigen genomen hadden, werd Marten Harpertsz. Tromp met eene oorlogsvloot in zee gezonden om dit te beletten. Hij kreeg even-<pb n="124"/>wel een streng bevel mede de vijandelijkheden zooveel mogelijk te voorkomen. Het gevolg was evenwel, dat hij met de Engelschen, onder Blake, slaags geraakte. Tromp zeî, dat het de schuld van Blake, en Blake zeî, dat het de schuld van Tromp was, en alle onderhandelingen, die er gevoerd werden om den oorlog te voorkomen, waren te vergeefs. De eerste Engelsche oorlog brak uit, en zeer tot ons nadeel. Wij werden telkens geslagen en kwam dat ook, omdat de Engelsche vloot beter dan de onze was, het volk wilde het niet gelooven, en Marten Harpertsz. Tromp, de dappere bevelhebber, werd in staat van beschuldiging gesteld, en voor een tijd van zijne betrekking zoo goed als ontzet.<note n="1)" place="foot">Zie over dat in ongenade vallen van Tromp en de gevolgen daarvan, het tiende hoofdstuk van het hier boven aangehaald werkje: ‘Goede Vaer Tromp’ uitgegeven bij H.A.M. Roelants, te Schiedam.</note></p>
<p>Zoo staan de zaken, nu we ons in de Julimaand van 1652 te <name type="topo">Vlissingen</name> bevinden.</p>
<p>Zonder ons al te veel door de luid gevoerde gesprekken der ontevredenen te laten ophouden, wandelen wij bedaard verder voort, en komen zoodoende weldra in eene buurt waar eenige kooplieden en vele rustende schippers wonen.</p>
<p>Die ruste is evenwel bij velen gedwongen, we weten het.</p>
<p>Enkelen slechts zijn er, die na jaren zwalkens en zwervens, voor goed den wal gekozen hebben. Een der woningen waarin zulk een vrijwillige schipper in ruste woont, treden wij binnen.</p>
<p>Het ziet er wel niet heel rijk, maar toch deftig uit, en het is terstond te zien, dat hier iemand woont, die het zeer goed doen kan, of die, zooals men dat ook wel eens zegt, zijne schaapjes op het droge heeft.</p>
<p>De bewoner van dat huis, die schipper in ruste, heet
<pb n="125"/>
Michiel Adriaensz. De Ruyter, die voor de derde maal gehuwd is met Anna Van Gelder. Zijne eerste vrouw was Maria Velders, doch met deze mocht hij slechts tien maanden gelukkig leven. De dood, die niemand nog ontzien heeft, was ook ongevraagd, ongeweigerd, de woning van De Ruyter binnen getreden, toen deze nog als stuurman voer. Zijne tweede vrouw was Cornelia Engels, die later als zijne vrouw, de voeten nog aanbreide van de veel te groote kousen, die zij haren man gegeven had, toen deze als bootsmansleerling naar zee ging. Uit dit huwelijk had De Ruyter vier kinderen, namelijk Adriaen, die nu vijftien, - Cornelia, die dertien, - Alida, die tien en Engel, die drie jaren oud was.</p>
<p>Zijne derde vrouw, Anna Van Gelder, was, toen zij met onzen Michiel in het huwelijk trad, de weduwe van Jan Paulusz., die ook als schipper voor de heeren Lampsens gevaren had, doch op zee gestorven was. Michiel en zijne vrouw hadden te zamen een aardig kapitaaltje bij elkander gebracht, groot genoeg om er in Vlissingen deftig en ruim van te kunnen leven, en daar Anna Van Gelder bevreesd was, ook eenmaal haren Michiel op zee door den dood te verliezen, zoo had ze hem weten te bewegen aanwal te blijven, iets waarnaar Michiel, hoe vreemd het ons ook moge klinken, wel ooren had.</p>
<p>Voor de vier kinderen van hare oude vriendin Cornelia was Anna, die we nu maar Mevrouw De Ruyter zullen noemen, eene beste moeder, die alles deed om de liefde van hare stiefkinderen te winnen, en die daarin dan ook wonderwel slaagde.</p>
<p>Waar ze op het oogenblik zouden zijn?</p>
<p>De kinderen, meent ge?</p>
<p>Ja, die vier kinderen.</p>
<pb n="126"/>
<p>Wel, boven op de kinderkamer.</p>
<p>Wij gaan er heen en vinden daar den driejarigen Engel, een allerliefst knaapje, op zijn stoeltje zittend en met zijn kopje op de tafel in slaap gedommeld. Het is hier zoo even warm ook.</p>
<p>Maar Adriaen, Cornelia en Alida dan?</p>
<p>Stil, ik hoor zoo wat daar in die zijkamer. Is dat de studeerkamer niet van schipper Michiel Adriaensz. De Ruyter?</p>
<p>Loop heen, de schipper zou eene studeerkamer er op nahouden? Dat gelijkt nergens naar!</p>
<p>Of hij dan nooit boeken over zeevaartkunde bestudeerd heeft, vraagt ge? Nu ja, wel enkele; maar we zijn niet in de negentiende eeuw, hoor, waarin de heele wereld wel bedekt kan worden met een stapel boeken, en waarin men geen scheepskapitein meer worden kan zonder examen gedaan te hebben. Er waren nog heel weinig boeken, en leeren, wel, dat deed de zeeman op zee, nergens anders! Dat heeft schipper De Ruyter ook zoo gedaan. Het is zijne rariteiten-kamer, ga maar eens mee.</p>
<p>Wij treden binnen en vinden daar Adriaen, die eene groote verzameling papier voor zich heeft, waaruit hij een en ander vertelt aan Cornelia en Alida.</p>
<p>Als hij een blad omslaat kunnen we zoo terloops lezen, dat er boven staat: ‘<hi rend="i">Journael ofte Daghboeck van Michiel Adriaensz. De Ruyter, voerende de ‘Zeehond’ ende kruysende teghens die-Duinkercker caepers in den jare onzes Heeren J.C.</hi> 1637.</p>
<p>Eer we luisteren wat die knaap daar aan zijne zusjes vertelt, nemen we de kamer even op.</p>
<p>Oost en West, Zuid en Noord zijn hier bij elkander. Al wat hij als stuurman, of als schipper in die verre landen
<pb n="127"/>
vreemds vond, en dat mede genomen kon worden, dat nam hij mee.</p>
<p>Geen wonder, dat het er bont genoeg uitziet.</p>
<p>We vinden maar een stuk of wat boeken.</p>
<p>Een er van is de groote scheepsbijbel, in folio formaat, en daarnaast ligt een kleiner. Het is die, welken hij van dominé mede kreeg, toen hij voor het eerst naar zee ging. Het boek is druk gelezen, en als schipper De Ruyter bij ons kwam en ons verzekerde, dat hij dat boek uit zijn hoofd kan opzeggen, dan zou het ons niemendal verwonderen.</p>
<p>Verder vinden we gedichten van den Raadpensionaris Cats, die, hoewel hij reeds vijf en zeventig jaar oud is, nog altijd voortgaat op zijne buitenplaats Zorgvliet, even buiten Den Haag gelegen, rijmen te maken, welke alom zeer geprezen, en buitendien ook veel gelezen worden. En daar, op een vergeten plaatsje tusschen krissen, klewangs, kokosnotenschillen en andere dingen, ligt nog een boekske getiteld: ‘<hi rend="i">Comoedia Vetus of Bootsmanspraetje</hi>.’ Als ik het wèl heb, zult ge schipper De Ruyter niet boos zien worden, als ge dit boekske steelt, want de schrijver ervan, een zekere Willem Meerman, die leefde ten tijde der twisten tusschen Remonstranten en Contra-Remonstranten, is het met geen van de twee partijen eens en geeft, al naarmate ze het verdienen, nu eens de eene, dan de andere partij harde waarheden te slikken. En hiermede moet men bij schipper De Ruyter, die een goed Contra-Remonstrant is, niet aankomen. Hij houdt niet van dergelijke hatelijkheden, het allerminst op de partij der Contra-Remonstranten.</p>
<p>Nu we de kleine bibliotheek van den schipper in ruste, benevens de rariteiten opgenomen hebben, willen we eens gaan luisteren wat Adriaen, die wel goed uitgegroeid is, doch er niet heel stevig uitziet, aan zijne zusjes zooal vertelt.</p>
<pb n="128"/>
<p>‘Toen ik verledene week hier naar een oud zeemansmes zocht, lichtte ik dezen hoop papieren eens op om te zien, of er geen achter lag. Ik vond er geen en het pak papier weer opnemende zag ik, dat er op het bovenste blad stond: “Journael.” Ik maakte het open, en begon te lezen. Raadt eens wat?’</p>
<p>‘Och kom, Adriaen, en geef ons geene raadseltjes op,’ zeide Cornelia.</p>
<p>‘Nu, ge kunt toch wel eens één keer raden?’</p>
<p>‘Dat kan ik ook wel; maar ik zou wel duizendmaal moeten raden en dan zou ik het nog niet weten. Och toe, zeg het ons immers nu maar!’</p>
<p>‘Wel, als ge dan niet één keer raden wilt, dan zal ik het u wel zeggen. Het waren aanteekeningen van vaders zeereizen, als schipper, kapitein en schout bij nacht!’</p>
<p>‘Dat is prettig! En staat daarin alles wat hij ons nooit heeft willen vertellen?’ vroeg Cornelia.</p>
<p>‘Ja, alles! o, Meid, gij kunt niet begrijpen hoeveel vader zoo al ondervonden heeft. Wil ik het eens vertellen?’</p>
<p>‘Dat is goed; maar als vader of moeder komt, wat dan?’</p>
<p>‘Vader zal niet hier komen, hij is naar het, groote zeehoofd en hoewel daar tegenwoordig weinig te zien is, zoo is vader daar nog altijd te vinden. Ik geloof, dat als moeder hem niet aan den wal hield, hij weer al lang het zeegat uit zou zijn. Vader zal dus niet komen en moeder heeft met Aaltje en de werkster de groote wasch, die zoo pas thuis gekomen is, te beredderen, die zal dus ook niet komen. Het is eene goede gelegenheid.’</p>
<p>Hoewel wij weten, dat Adriaen hier iets schijnt te doen, dat zijn vader niet graag heeft, vinden we toch ook de gelegenheid te schoon om een en ander van schipper De Ruyter, die nu al vijf en veertig jaar oud geworden is,
<pb n="129"/>
te weten te komen van al wat er met hem sinds den dood zijner lieve Moeder zoo al gebeurd is. De schipper zelf vertelt dat aan niemand. Luisteren we dus maar goed toe wat Adriaen zooal vertelt.</p>
<p>‘Op zijn vier en twintigste jaar was vader stuurman op “de Groene Leeuw,” die op Groenland voer, doch hoewel vader nu niet zoo heel erg bang uitgevallen is, zoo vond hij de vaart tusschen het ijs toch niet naar zijn zin en ging hij voor de heeren Lampsens weer op Oost en West varen, dat wil zeggen: hij bleef uit het Noorden. Eens dat vader nu met zijn schip van Ierland kwam, zag hij uit de verte een Duinkerker kaper op hem afkomen.</p>
<p>“Schipper,” zeî de stuurman, “dat is, als ik het wel heb, om ons te doen.”</p>
<p>“Dat is het ook, mijn jongen!” antwoordde vader.</p>
<p>“Willen we probeeren hem te ontzeilen?”</p>
<p>“Dat behoeft niet geprobeerd te worden, die Duinkerkers winnen het toch! Ze hebben het voordeel van den wind!”</p>
<p>“Maar, schipper, wat zal er dan van onze kostelijke lading boter worden?”</p>
<p>Vader bedacht zich een oogenblik en zeî: “Ik weet wat, jongen! We zullen het heele dek met oude boter besmeren! Als die lui ons dan enteren en bij ons aanboord springen, dan moeten ze vallen, en kunnen wij hun op ons gemak een tikje geven om hen welkom te heeten!”</p>
<p>Dat werd gedaan, en niet alleen het dek, maar de verschansing en het want, alles werd met boter gesmeerd.’</p>
<p>‘He, dat was toch zonde van die lekkere boter,’ zeide Alida.</p>
<pb n="130"/>
<p>‘Ja, zonde, zonde,’ hernam Adriaen, ‘maar het was toch beter drie of vier vaatjes te vermorsen dan een paar honderd vaatjes kwijt te wezen, omdat een kaper er mee aan den haal ging? Bovendien namen ze de slechtste boter van de lading, weet-je. Maar nu zonde, of geen zonde, vader liet de boter netjes uitsmeren en deed geene moeite om den kaper, die al nader en nader kwam te ontzeilen. Het werd zóó glad op het dek, dat de matrozen er niet op staan konden en daarom trokken ze hunne schoenen uit en liepen ze op hunne kousen. Zoodra de kaper nu zoo dichtbij gekomen was, dat hij vader ieder oogenblik enteren kon, zeî vader tot het volk: ‘Jongens, neemt nu handspaken, sabels, stukken ketting, bouten, zwabbers, luiwagens, en al wat je maar vinden kunt, om er harde klappen of porren mee te kunnen geven. Gaat achter de verschansing staan, dat hij niet zien kan, wat je in de handen hebt. Springt er nu een over dan zal die zeker vallen en dien geef je dan zóó zijne bekomst, dat hij zelfs geen “dankje wel, maat,” kan zeggen. Begrepen?’</p>
<p>‘Ja, schipper, opperbest,’ zeiden de matrozen en kwamen ieder met wat aandragen.</p>
<p>De kerels hadden de grootste pret van de wereld en stonden geduldig te wachten tot er een kaper overspringen zou.</p>
<p>Het schip draaide bij.</p>
<p>‘Springt over!’ kommandeerde de kaperkapitein.</p>
<p>Wip, daar ging er een! Maar daar de schepen wel wat ver van elkander lagen en de man misschien wel wat korte beenen had, zoo kwam hij met zijn neus tegen den buitenkant der verschansing terecht en plofte in zee.</p>
<p>Wip, daar ging nummer twee!</p>
<p>Die maat bracht het tot op de verschansing, maar net
<pb n="131"/>
toen hij voelde, dat hij wel beet mocht pakken, omdat hij anders achterover zou slaan, gleed onze maat al uit en ging zijn kameraad bij de bruinvisschen gezelschap houden.</p>
<p>Wip, daar ging nummer drie!</p>
<p>Dat was nog eens een springer! Hij sprong bijkans over vaders schip aan den anderen kant in het water. Dat het dek zoo glad was en had hij niet gezien; hij wou gaan staan, maar, plof, daar lag oom Kool met de beenen in de lucht en eer hij tijd had om op te staan, gaf de stuurman hem met een versleten zwabber zulk een draai om zijn knikkerbol, dat hij vergat, dat hij had willen opstaan en bleef liggen. Een vierde kreeg van vader een slag met zijne sabel en een vijfde tuimelde weer van de verschansing in zee. Zoo sprongen er twaalf man over en geen een nog was terecht gekomen.</p>
<p>‘Dat zal ik 'm eens beter doen.’ riep een van de kapers, een reus van een kerel, die voor zooveel als onderkapitein speelde, en, wip, daar was hij midden op het dek. Plof, daar lag hij en, pats, daar kreeg hij een hartversterkingetje met eene handspaak en toen was hij heelemaal vergeten wat hij toch eigenlijk met zijne beenen doen moest, zoodat hij niemendal anders wist uit te voeren dan stilletjes te blijven liggen waar hij lag.</p>
<p>Toen de kapitein van het kaperschip zoo zijne matrozen zag verdwijnen en niet meer voor den dag komen, dacht hij zeker, dat vaders schip betooverd was en ging aan den haal zoo hard hij kon.</p>
<p>Gij kunt begrijpen hoe ze hier te <name type="topo">Vlissingen</name> stonden te kijken, toen vader daar met zijn beboterd schip aankwam, maar toen de menschen hoorden waarom vader dat gedaan had, en hoe goed het afgeloopen was, kijk, toen
<pb n="132"/>
scheen het volk wel dol geworden te zijn, en vader werd door iedereen toegejuicht en geprezen.</p>
<p>‘Dat wil ik wel gelooven,’ zeî Cornelia, ‘want het was meer geluk dan wijsheid dat er nog één vaatje boter terecht kwam. Zou hij geene belooning ervoor gehad hebben?’</p>
<p>‘Wel, dat denk ik wel,’ antwoordde Adriaen. ‘Maar laat ik verder vertellen. In dien tijd, het was in 1640 hadden de Portugeezen, die door Alva voor Koning Philips bij Spanje waren gebracht, zich van Spanje losgemaakt en een eigen Koning Joao IV van Bragança gekozen. Nu waren de Spanjaarden daarmee niemendal gediend, en deden al wat zij konden om de Portugeezen weer te onderwerpen.</p>
<p>Maar de nieuwe Koning was slim.</p>
<p>‘Jongens,’ dacht hij, ‘die Nederlanders zijn altijd nog in oorlog met Spanje, en daar die luiden er toch zooveel schepen op nahouden, konden ze me wel eens even een handje helpen. Het is in alle gevallen te vragen. Zeggen ze, neen, ik en doe het niet, best, dan zijn we nog even na. Hij vroeg ons om hulp en Prins Frederik Hendrik en de Heeren Staten waren hiertoe dadelijk bereid. Er zou eene vloot van 20 schepen gezonden worden onder den Admiraal A. Gijsels en den Vice-admiraal J.P. Tolk. Nu was het sedert 1614 gewoonte geworden om bij eene vloot, die ten oorlog voer, een Kommandeur aan te stellen, die in de achterhoede bleef en te zorgen had, dat geene schepen van de vloot afdwaalden. Daar dit bij nacht meestal het meest geschiedde, zoo begon men zulk een Kommandeur langzamerhand ook wel Schout bij nacht te noemen, en toen nu Zijne Hoogheid Frederik Hendrik onder de Kapiteins een geschikten Schout bij nacht zocht, viel zijn oog
<pb n="133"/>
op vader, die deze hooge eere aannam. Aldus voer vader als hoofd-officier van de vloot uit<note n="1)" place="foot">Bij deze gelegenheid kwam het ook uit, dat onze nieuwe Schout-bijnacht beter met het zwaard in de vuist wist te zeggen, hoe hij het meende, dan met de pen in de hand. Hij schreef bij die gelegenheid toch een brief aan de Admiraliteit van Zeeland waarin o.a. voorkwam: ‘<hi rend="i">Ick sal mij als een heerlijck capiteyn in mijn harte gedraghen, in de hoope dat Godt, het werck, waer wij om uijt sijn gesonden, zal segenen tot heere van ons lieve Vaderlandt</hi>.’ Gij ziet dat onze goede man nog altijd een Zeeuw was en met de letter h al zeer slecht terecht kon, zoodat hij inplaats van <hi rend="i">eerlijck</hi> eenvoudig <hi rend="i">heerlijck</hi> en inplaats van <hi rend="i">eere</hi> ook <hi rend="i">heere</hi> schreef.</note>. Zijn schip heette ‘de Haze’. In het midden van Augustus 1641 kwam de vloot pas bijeen. Bij kaap Sint-Vincent kwam hel tot een treffen, en hoewel onze vloot veel zwakker was dan die van den vijand, en er nog al kapiteins waren, die lafhartig zich uit het gevecht verwijderden, waren we toch zoo gelukkig, den vijand te noodzaken ons niet langer te bevechten. Het werd tijd ook; want bijna al onze schepen waren erg gehavend en konden amper de haven van Lissabon bereiken. De Koning was bijzonder in zijn schik, dat wij hem zoo ferm geholpen hadden, en gaf daarom aan ieder van de kapiteins een gouden ketting met gedenkpenning. Jammer genoeg maakte de goede man geen onderscheid tusschen lafaards en helden, zoodat vader, wiens schip bijna stuk geschoten was, maar evenveel kreeg als zij, die eigenlijk uit de verte gekeken hadden, of een zeegevecht ook een mooi gezicht was.</p>
<p>In December kwam vader met roem en eere beladen te <name type="topo">Vlissingen</name> aan, en begon weer maar dadelijk als koop-vaardij-kapitein te varen.</p>
<p>Op eene van zijne reizen naar de West, kreeg hij een groot Spaansch oorlogsvaartuig in het gezicht. Het was duidelijk dat het jacht op ons maakte. Ontvluchten kon
<pb n="134"/>
vader niet, en daar hij eene rijke lading inhad wilde hij die ook niet gaarne zoo maar overgeven. Gelukkig was vaders schip goed gewapend, zoodat hij besloot den vijand, die veel grooter was dan wij waren, te woord te staan. Zoodra de Spanjaard zag dat vader zich maar niet zonder slag of stoot overgaf, begon hij te schieten; maar daar zijne kanonnen veel hooger stonden dan de verschansing van vaders schip, zoo deden ze ons volstrekt geen kwaad. Maar kon de vijand misschieten, vader schoot raak, en wel zóó goed, dat het groote Spaansche schip begon te zinken. Nu haalde vader met de booten zoovele vijanden af als hij kon, en bracht die aan zijn eigen boord.</p>
<p>Onder die gevangen vijanden behoorde ook de Spaansche kapitein.</p>
<p>‘Zeg reis, vriendje,’ vroeg vader aan dien kapitein, ‘als wij het nu eens verloren hadden en ons schip was verzonken, wat zoudt gij dan gedaan hebben?’</p>
<p>‘Ik zou u hebben laten verdrinken zonder eene hand tot redding uit te steken!’ antwoordde de Spanjaard.</p>
<p>‘Wel, dat was een brutale kerel,’ zeide Cornelia.</p>
<p>‘Maar vader liet hem nu toch zeker ook eens verdrinken, nietwaar Adriaen?’ vroeg Alida.</p>
<p>‘Neen, weet je wat vader deed? Hij stelde zich zeer boos aan en gaf zijn manschappen bevel die Spanjaarden eens gauw overboord te smijten.’ -</p>
<p>‘Vergeving! Vergeving!’ riepen ze nu en vielen met den kapitein voorop aan vaders knieën. ‘Vergeving, Senor!’</p>
<p>‘Welnu,’ sprak vader, ‘ik en zal geen kwaad met kwaad vergelden! Zoodra we land zien, zullen we jelui aanwal brengen!’</p>
<p>Dat deed vader ook, en zoo kwamen die Spanjaarden, die gedacht hadden een aardig prijsje te halen, al heel
<pb n="135"/>
slecht weg, maar altijd toch nog beter dan ze verdiend hadden.</p>
<p>Een poosje later ging vader naar Salee.</p>
<p>‘Waar ligt Salee, Adriaen? In de Oost?’ vroeg Cornelia.</p>
<p>‘Wel neen, meid, dat ligt in Marokko of het Moorenland aan den Atlantischen oceaan. De bewoners van dat land zijn echte Mohammedaansche schelmen en gauwdieven. Ze stelen als de raven en zijn zoo valsch als eene kat. Gebeurt het, dat daar op de kust een vaartuig schipbreuk lijdt, dan stelen ze het wrak ledig en al wat er aanspoelt is: kip, ik heb-je. De schipbreukelingen helpen, wel ja, dat kan je zoo aan je hart voelen. Neen, mensch, ze halen er nog een voordeeltje van, door ze naar het binnenland te zenden en daar als slaven te verkoopen.’</p>
<p>‘Hé,’ riep Alida, ‘en ging vader naar zulk een land? Hoe durfde hij dat te doen?’</p>
<p>‘Wel,’ vervolgde Adriaen, ‘je weet niet, meid, wat vader niet al durft. Hij durft van alles, maar is er toch voorzichtig bij ook. Hij kwam dan met zijn schip, dat bovenst goed gewapend en bemand was, in het gezicht van Salee.</p>
<p>‘Jongens,’ dachten vijf Algerijnsche kapers, die daar op den loer lagen om schepen te vangen, ‘jongens, als we dien Hollandschen dikzak eens te pakken konden krijgen, dat zou een aardig voordeeltje geven! Vooruit, mannen, dat schip is gemakkelijk genomen!’</p>
<p>En daar kwamen ze op vader af.</p>
<p>‘Met je vijven op één jacht maken, vriendjes, is wat al te erg!’ dacht vader en ging hierop naar den stuurman.</p>
<p>‘Zeg eens, stuur,’ zeî vader, ‘dat zijn daar vijf Algerijnsche roofschepen, zie je 't?’</p>
<p>‘Ja, schipper,’ was het antwoord. ‘Maar ik zie ook
<pb n="136"/>
dat het vijf geroofde schepen zijn. Er is een logge Spanjaard bij, een groote Napolitaan, een scherp gebouwde Franschman en twee zijn er, die ik niet thuis weet te brengen!’</p>
<p>‘Dat heb ik ook gezien,’ zeî vader, ‘en weet je wat we nu doen zullen? We kunnen er best twee, ja, zelfs wel drie staan; maar vijf is te veel. We moesten net doen alsof we aan den haal gingen en dan vannacht in het donker terugkomen. Wij maken ons dan eens ferm slagvaardig, en zoodra de zon opkomt, vallen wij hen onverwachts een voor een aan, want er is dan geene sprake van dat ze nog dicht bij mekaer zullen liggen. Ik wed dat wij dan die gemeene roovers een lesje zullen geven, dat ze hun leven lang zullen onthouden. Vooruit, doen alsof we vluchten!’</p>
<p>Alles gebeurde zooals vader dat bevolen had, en eer nog die Algerijnen den anderen morgen de slapers uit hunne oogen gewreven hadden, gaf vader hun Admiraal van bakboord de volle laag, en die ging hard aan den haal. Nu stormde vader op den Vice-admiraal los en gaf hem de laag van stuurboord. De stukken werden zoo gauw mogelijk opnieuw geladen en bom! bom! bom! naar alle kanten schietende, sloeg hij nog twee andere kapers op de vlucht en zeilde toen met vlag en wimpel de haven van Salee binnen.</p>
<p>De Mooren, die van het schieten wakker waren geworden en naar de haven gesneld waren, hadden alles gezien! Daar ging me wat een gejuich op! Zulk een held hadden ze nog nooit ontmoet. Eer vader er op bedacht was, hadden ze hem, toen hij aanwal stapte op een paard gezet, en brachten hem zoo, al juichende en schreeuwende van pleizier, in de stad. Van toen af was vaders kostje daar
<pb n="137"/>
gekocht. Toen al die eerbewijzen zoo wat afgeloopen waren, keerde vader aanboord terug om zijne waren uit te pakken, en pas had hij dat gedaan of het Opperhoofd van Salee kwam met een groot gevolg op vaders schip om te zien wat er zoo al te koop was. Zijn oog viel dadelijk op een mooi stuk laken en het Opperhoofd vroeg hoeveel dat kosten moest.</p>
<p>Vader noemde den prijs, doch die was naar den zin van den man veel te hoog, zoodat hij braaf begon af te dingen.</p>
<p>‘Neen, meneer,’ zeî vader en schudde het hoofd, ‘u krijgt het geen duit minder!’</p>
<p>‘Nu, ik betaal niet meer dan ik geboden heb, en voor dat geld moet je het mij geven!’ sprak de man op hoogen toon.</p>
<p>‘Ik mag het niet minder geven, meneer!’ antwoordde vader. ‘De reeders van het schip hebben er den prijs van bepaald, en nu mag ik niet onder de markt verkoopen!’</p>
<p>‘Gij zult en moet het mij voor den prijs, dien ik u bied, afstaan,’ sprak de Moor.</p>
<p>‘En ik geef het er u niet voor, meneer,’ zeî vader heel kalm. ‘Ik geef het u liever ten geschenke.’</p>
<p>‘Koppige christenhond,’ riep nu de Moor, ‘weet gij dan niet, dat ik uw heele schip met lading en al nemen, en jou en je volk als slaven verkoopen kan, als gij mij blijft weigeren dat laken voor den prijs, dien ik u bied af te staan? Morgen ochtend kom ik terug en dan zult gij het mij geven, of ik doe waarmede ik je nu bedreigd heb!’</p>
<p>Het Opperhoofd vertrok, en af en toe kwamen er nu Mooren bij vader aanboord om hem toch te bepraten het laken voor den bedongen prijs af te staan; want hoeveel
<pb n="138"/>
ze ook met hem op hadden, toch zouden zij hem morgen moeten straffen, als hij niet wilde toegeven.</p>
<p>‘Ik en geef niet toe,’ sprak vader, ‘en straft de Sheyk me, welnu, dan zal meteen de heele wereld weten dat een vredelievend handelaar hier met zijn volk door een dwingeland als slaaf verkocht wordt. Zeg dat uw meester!’</p>
<p>Maar ook het scheepsvolk, bevreesd voor de dreiging van den wreeden Sheyk, zocht vader over te halen het laken toch maar voor den bedongen prijs te geven.</p>
<p>‘Neen,’ antwoordde vader, ‘hij moet weten dat hij met een man te doen heeft.’</p>
<p>Den volgenden morgen kwam de Sheyk weer aanboord en na op barschen toon aan vader gevraagd te hebben of hij nu het laken voor het geboden geld wilde geven, klonk vaders antwoord: ‘Neen, meneer! Gij krijgt het voor het bedongen geld niet! Gij betaalt mij, wat ik u gevraagd heb, of ge neemt het van mij ten geschenke aan, maar onder de markt verkoopen, dat en doe ik niet!’</p>
<p>Toen vader dat gezegd had, stonden het scheepsvolk en de Mooren van angst te beven. Wat zou er nu gebeuren?</p>
<p>De Sheyk naderde nu vriendelijk lachend vader, legde hem de hand op den schouder en zeî: ‘Hollander, gij hebt moed, en ge zijt eerlijk, ja, gij blijft uwen meesters getrouw ook dan, als gij er verre van verwijderd zijt. Geef hier het laken! Ik betaal gaarne wat gij gevraagd hebt, en wil met geen ander Christen dan met u handel drijven.’ Hij drukte vader de hand en zich hierop tot zijn gevolg keerende, sprak hij: ‘En gij allen, neemt een voorbeeld aan dezen christenhond en weest op uwe beurt mij ook zoo trouw!’</p>
<p>Het gevolg hiervan was, dat er niet één schipper zoo voordeelig op Salee handelde als vader. Zij lieten hem zelfs ongehinderd het binnenland intrekken om daar handel
<pb n="139"/>
te drijven en christen-slaven vrij te koopen. Ja, eens had vader schipbreuk op de Marokkaansche kust geleden, en al wat er kwam aandrijven werd tot het laatste stuk bezorgd en zelfs hielpen ze vader aan een wrak van een schip om dat op te knappen, en er mee naar Nederland terug te keeren.</p>
<p>Eens toen vader alweer eene zeer voordeelige reis op Salee gedaan had, viel hij onderweg in handen van een Franschen kaper, De Lalande geheeten. Daar wij in dien tijd, evenmin als nu, oorlog met Frankrijk hadden, trachtte vader, door te praten als Brugman, den kaper-kapitein te bewegen hem en zijn schip vrij te laten. De Lalande echter was doof aan dat oor en hij wilde van geene teruggave weten. Hij behandelde vader evenwel goed en bood hem zelfs een glas wijn aan.</p>
<p>‘Ik dank u,’ zeî vader beleefd.</p>
<p>‘Wat!?’ riep De Lalande, ‘drinkt ge geen wijn? Gij kunt er verzekerd van zijn, dat hij oud en goed is.’</p>
<p>‘Goed of niet goed, oud of jong, dat doet er niet toe,’ sprak vader. ‘Geef mij wat ge een gevangene geeft, geef mij water! Slechts vrijen menschen schenkt men wijn!’</p>
<p>De Lalande vulde een roemer boordevol, bracht hem bij vader en zeî: ‘Drink wijn, meneer De Ruyter! Gij zijt vrij!’</p>
<p>‘Ik wist wel dat gij een eerlijk vijand waart, monsieur De Lalande,’ sprak vader. ‘Mocht ik eenmaal in de gelegenheid zijn u eenen dienst te kunnen bewijzen, dan zult gij zien dat een Nederlander erkentelijk kan zijn.’</p>
<p>Zoo kwam vader gelukkig vrij, maar het was hier ook bijna geweest van den wal in de sloot. Vader sloot zich bij eene groote terugkeerende koopvaardijvloot aan, doch toen ze tegen den avond in de nabijheid van het Nauw van Calais kwamen, kregen ze bericht dat de Duinkerker
<pb n="140"/>
kapers in groot aantal op den loer lagen. Dat bracht niet weinig schrik en ontsteltenis onder de schepelingen der koopvaardij-vloot. Ze wisten het maar al te zeer dat er met die Duinkerkers niet te gekken viel. Maar wat nu te doen? Verreweg de meeste kapiteins besloten alle zeilen bij te zetten en alle lichten uit te dooven om zoo in de duisternis van den nacht te ontsnappen. Maar de Duinkerkers schenen kattenoogen te hebben en velen liepen in de fuik. Maar wat denkt ge, dat vader gedaan had om de kapers mis te loopen? Inplaats van alle zeilen bij te zetten, voer hij onder klein zeil bedaard door, en instede van alle lichten te dooven, zette hij vuurpannen uit, zooals enkel de vice-admiraals doen. Nu dachten de kapers: ‘afblijven van “den dien” dat is er een met tanden en horens, die kan bijten en stooten. Dat is een oorlogschip!’</p>
<p>‘Hadden ze geweten hoe zwak vader stond, hij zou niet zoo ongehinderd schip en lading in de Wielingen gekregen hebben, dat is zeker.’</p>
<p>Op dit oogenblik kwam de kleine Engel eens kijken waar Adriaen en zijne zusjes waren.</p>
<p>‘Hij komt ook luisteren,’ zeî Cornelia.</p>
<p>‘Wel, vent, ben je uitgeslapen?’ vroeg Alida. ‘Ben je wakker, ja? Goed onthouden wat Adriaen leest en vertelt, hoor!’</p>
<p>Ze zeide dat eigenlijk spottend en dacht er niet aan, dat kleine pannetjes ook ooren hebben.</p>
<p>‘Vader is er dan toch wel altijd gelukkig afgekomen,’ zeide nu Cornelia.</p>
<p>‘Ja, en eens is hij zelfs als door een wonder bewaard gebleven. Hij kwam goed geladen uit de West-Indiën terug en ontmoette onderweg een Engelsch oorlogsschip. We waren toen wel al jaloersch op mekaer, maar we heetten
<pb n="141"/>
toch nog altijd goede vrienden te zijn en als wij op zee den Engelschman het eerst groetten, dan was dat alleen eene beleefdheid. Vader gaf dus bevel dat Engelsche schip met eenige losse kanonschoten te groeten of salueeren, zooals ze dat noemen. Maar wat gebeurt? Pas had hij een paar schoten gedaan of een kanon sprong. Eén man werd dadelijk gedood, een ander werden de beenen afgeslagen en nog vijf of zes anderen zwaar gekwetst. En vader, die er dichter bij gestaan had dan die vijf of zes bleef ongedeerd. Was dat niet wondervol behouden?’</p>
<p>Van storm, onweder, orkanen en tempeesten weet vader ook mee te praten; want het is gebeurd dat hij eens van de zes- of achtentwintig en nog eens van de zeventien schepen waarmede men uitgezeild was, moederziel alleen in het Vaderland aankwam, en oom Dirk heeft hij in een storm voor zijne oogen zien verdrinken!</p>
<p>‘Nu maar, ik ben blij, hoor, dat vader niet meer varen gaat,’ zeide Alida. ‘Het is om voor heel zijn leven bang voor de zee te worden.’</p>
<p>‘Ja,’ sprak Cornelia, ‘en wie weet wat vader nog meer beleefd en gedaan heeft! Je hebt zeker nog veel meer gelezen, Adriaen?’</p>
<p>‘Neen, zusje, meer gelezen heb ik niet; maar kijk eens, van dien heelen stapel papieren heb ik dit weinigje nog maar gelezen. Ik zal dat nu morgen en overmorgen weer doen, en als ik dan weer veel gelezen heb, zal ik weer vertellen! Laten we naar binnen gaan; want je weet wel, dat vader niet hebben wil, dat we in zijne papieren snuffelen, en hij kan zóó thuiskomen!’</p>
<p>De ‘Journalen’ werden weggelegd, zooals ze gelegen hadden, en nauwelijks waren ze beneden gekomen of meneer De Ruyter stapte de gang in.</p>
<pb n="142"/>
<p>‘Vader, vader,’ riep de kleine Engel onderwijl hij zijn vader tegemoet liep.</p>
<p>De Ruyter dacht zeker dat het kind hem goeden dag zeî, pakte Engel op, gaf hem een zoen en zeî: ‘Dag, groote kerel!’</p>
<p>‘Dag, vader,’ sprak Engel en toen hij hem ook een zoen teruggegeven had, zeî hij: ‘Vader, Adriaen mooi gelezen. Mooi uit zulke papieren. Adriaen weer van u vertellen, van vechten. Maar eerst lezen als u op het groote zeehoofd is. Mag wel, hè, vader?’</p>
<p>Daar had men nu het bewijs dat het kleine potje ook ooren had.</p>
<p>‘Adriaen,’ riep De Ruyter.</p>
<p>Adriaen, die alles verstaan had wat de kleine Engel heel onschuldig en zonder opzet overgebriefd had, naderde zijn vader en zeide: ‘Wat belieft u, vader?’</p>
<p>‘Dat zal ik je straks zeggen,’ antwoordde De Ruyter, ‘zeg eerst maar eens wat ge gedaan hebt, toen ik op het hoofd was en uwe moeder aan de wasch?’</p>
<p>‘Wij zijn in uwe kamer geweest, vader!’</p>
<p>‘Zoo! En wat heb je daar uitgevoerd?’</p>
<p>‘Ik heb een deel van uwe Scheeps-journalen gelezen, vader, en het merkwaardigste daaruit aan Cornelia en Alida oververteld! o, Vader, wat heeft u veel doorstaan, en wat is u slim en moedig geweest!’</p>
<p>‘Komt eens hier, Cornelia en Alida,’ sprak De Ruyter. ‘Wat ik te zeggen heb is noodig gehoord te worden door alle drie!’</p>
<p>Alida en Cornelia kwamen nu ook nader bij.</p>
<p>‘Luistert, kinderen,’ sprak De Ruyter. ‘Adriaen vroeg me daar zoo even wat ik beliefde. Mijn antwoord is dat ik belief, dat niemand uwer zonder oorlof van mij of
<pb n="143"/>
van uwe moeder in mijne kamer komt om daar in mijne papieren te snuffelen. Gij Adriaen, Cornelia en Alida weet nu misschien al heel wat van uwen vader, gij weet misschien dat hij dapper en moedig gevochten, en zichzelven meermalen door list uit een gevaar gered heeft. Welnu, ik kan u dat weten natuurlijk niet ontnemen. Doch, let wel, ik en versta niet, dat gij er ooit ofte immer met iemand over spreekt. Dat ik nog ben, die ik ben, daartoe komt den Heere alle lof en eere toe. Ik was in Zijne hand alle dagen mijns levens, en wat ik hope is dit, dat mijn harte nooit tot hoogmoed neige en vergete Hem te loven, te prijzen en te danken voor al het goeds dat ik mijn Vaderland en mijnen meester heb mogen doen. Hebt gij het gehoord, kinderen?’</p>
<p>Hier eindigde De Ruyter zijne toespraak, doch wetende, dat alle menschen een trek naar het verbodene hebben, zoo zette hij zich een uurtje later in zijne kamer neer en begon al zijn ‘Scheeps-journalen’ te vernietigen.<note n="1)" place="foot">Het is niet zeker wanneer M.A. De Ruyter zijne Scheeps-journalen vernietigd heeft. Misschien heeft hij dat later gedaan, zooals zijn levensbeschrijver Gerard Brandt meldt. Deze zegt van die jaren voor 1652: ‘Gedurende de gemelde tochten, in negen jaren tijds gedaan, had De Ruyter verscheidene ontmoetingen, waarvan men den juisten tijd niet kan melden; dewijl hij, namaals Luitenant-Admiraal gemorden, als zeker uitheemsch Heer, door den roem zijner daden bewogen, eenig schriftelijk bericht van zijn leven begeerde, om tot het schrijven eener Historie te dienen, dat verzoek door eene wonderbare zedigheid niet alleen afsloeg, maar meteen, om het beschrijven van zijn leven te verhinderen, verscheidene van zijne dagen gedenkschriften verscheurde. Hierdoor zijn vele wetenswaardige zaken verduisterd, die men sedert moest halen uit het verhaal van anderen, die het weleer uit zijnen mond hadden, of zelf ooggetuigen waren.’</note></p>
<p>Onderwijl hij hiermede evenwel bezig was kwam Aaltje, de meid, hem storen met te zeggen: ‘Meneer, er zijn in de spreekkamer heeren om u te spreken!’</p>
<pb n="144"/>
<p>‘Hebben ze niet gezegd wie ze zijn, Aaltje?’ vroeg De Ruyter eenigszins verstoord opziende.</p>
<p>‘Jawel, meneer, ik moest zeggen, dat ze Heeren Afgevaardigden waren van de Staten van Zeeland!’</p>
<p>‘Van de Staten van Zeeland?’ zeide De Ruyter. ‘Ik kom!’</p>
<p>Hij begaf zich naar zijne huiskamer en liet de Heeren daar binnenkomen.</p>
</div>
<div type="chapter">
<interpGrp>
<interp type="secundair" value="16520729"/>
<interp type="secundair" value="16520810"/>
<interp type="secundair" value="16520821"/>
<interp type="secundair" value="16521201"/>
<interp type="secundair" value="16530228"/>
<interp type="secundair" value="16530612"/>
<interp type="secundair" value="16530613"/>
<interp type="secundair" value="16530810"/>
<interp type="secundair" value="16540000"/>
<interp type="secundair" value="16550000"/>
<interp type="secundair" value="16560000"/>
</interpGrp>
<head rend="h3">VIII. De boodschap en hare gevolgen.</head>
<p>‘Goeden middag, heeren!’ sprak De Ruyter terwijl hij beleefd hen te gemoet trad.</p>
<p>‘Wij wenschen u en uwer huisvrouwe hetzelfde, meneer De Ruyter!’ was het antwoord, en nadat ze een stoel genomen hadden begon een der heeren Afgevaardigden aldus:</p>
<p>‘Het lichaam aanwal, de geest op zee, meneer De Ruyter?’</p>
<p>‘Hoe dat zoo?’ vroeg De Ruyter.</p>
<p>‘Wel, omdat ge tot uwe woonkamer juist die gekozen hebt, welke op zee uitziet!’</p>
<p>‘Nu ja, al hoop ik voor mijzelven niets meer van de zee, heeren, ik en ben er daarom geen vijand van!’</p>
<p>‘Dat zou ons ook spijten, meneer De Ruyter, en ons geen moed geven u het voorstel te doen waarmede we vanwege de Edel Mogende Heeren Staten van Zeeland tot u komen!’</p>
<p>‘En mag ik weten welk voorstel de Edel Mogenden mij te doen hebben, heeren?’</p>
<pb n="145"/>
<p>‘Natuurlijk, meneer De Ruyter! Gij weet dat wij ontevreden zijn over den Luitenant-Admiraal Tromp!’</p>
<p>‘Dat weet ik!’</p>
<p>‘En dat dit niet ten onrechte is!’</p>
<p>‘Dat weet ik niet, heeren!’</p>
<p>‘Ued. gelieft te schertsen, en weet dat wel! Engeland is ons de baas en dat is zijne schuld!’</p>
<p>‘Ik zal mij niet vermeten de oordelen en besluiten der regeering aan mijne meeningen te toetsen. Maar wat hadden de Heeren mij nu voor te stellen?’</p>
<p>‘Wij hebben in last u voor te stellen het bevel van een eskader op u te nemen!’</p>
<p>‘Gij zult hiertoe eene vergeefsche poging gewaagd hebben, Heeren! Ik heb besloten aanwal te blijven en hier de dagen, die de Heere mij toegerekend heeft, in ruste te eindigen, zorgende voor vrouw en kinderen!’</p>
<p>‘De Edel Mogenden begrepen dat Ued. na zooveel jaren zwervens en zwalkens de ruste dier moest zijn, meneer De Ruyter; maar zij rekenden er ook op, dat Ued. een liefhebber van het bedreigde Vaderland is.’</p>
<p>‘Dat ben ik, en het doet mij tot in de ziel leed, dat het ons in dezen oorlog, die nooit begonnen moest zijn en kwalijk eindigen zal, zoo weinig voor den wind gaat!’</p>
<p>‘Ued. moet hiervan maar overtuigd zijn om het aangeboden bevel op u te nemen!’</p>
<p>‘Alweder vermeet ik mij niet, het gevoelen der Edel Mogenden tegen te spreken, doch ik heb nu eenmaal besloten aanwal te blijven, en dank dus beleefdelijk voor de vereerende opdracht!’</p>
<p>‘Maar waarom toch, meneer De Ruyter? Het is slechts, als ge dat begeert, voor éénen tocht! En zie eens aan, daar voor uw venster liggen de koopvaarders afgetuigd,
<pb n="146"/>
omdat ze niet in zee durven steken. Dagen aan dagen worden de deuren der ledige pakhuizen te vergeefs geopend om de schatten der terugkeerende koopvaardij-vloot te ontvangen. Maar men zeilt niet uit en ontvangt niet! Waar moet dat heen, meneer De Ruyter?’</p>
<p>‘Maar vertrouwen in den dapperen en beleidvollen Luitenant-Admiraal Marten Harpertsz. Tromp, mijne Heeren! Dáár heen moet het!’</p>
<p>‘Dat zal misschien ook weer wel gebeuren. Wij gelooven zelven, dat de Luitenant-Admiraal niet lang van zijne gedwongen rust genoegen zal hebben! Maar in dien tusschentijd moet er toch één zijn, die althans voor Zeeland zijne plaats vervangt.’</p>
<p>‘Neemt Witte Cornelisz. De With, Heeren!’</p>
<p>‘Die is reeds vanwege Holland aangesteld, en al ware dat zoo niet, wij zouden dien man niet willen hebben. Ons zeevolk vloekt al genoeg en in ruwheid behoeft het niet meer aan te leeren, zoodat we een vloeker en een ruw man als De With kunnen missen!’</p>
<p>‘Dat de heer De With vloekt en ruw is, dat is, eilaci, waar! Doch waar is het ook, dat hij is de dapperste onder de dapperen, en dat in zijn ruw zeemanshart eene liefde voor het Vaderland woont, die alle beschrijving te boven gaat. En wat zijn beleid aangaat, ook dat heeft hij, als hij slechts gehoorzaamd wordt. Geeft Tromp of geeft De With eene andere en betere vloot, vermeerdert en vergroot hunne schepen, brengt meer eenheid in het bestuur en straft iederen lafaard met den koorde, die niet en weet te gehoorzamen en op de vlucht slaat, dan kunnen de Edel Mogenden verzekerd zijn, dat de Engelschen minder gelukkig zullen wezen; want er ontbreekt veel, heel veel aan onze oorlogsvloot, Heeren!’</p>
<pb n="147"/>
<p>‘En als wij Ued. nu beloven zooveel en zoo gauw mogelijk uwe wenschen te gemoet te komen, neemt ge dan ons voorstel aan?’</p>
<p>De Ruyter aarzelde een antwoord te geven en zag zijne vrouw aan.</p>
<p>Dit zagen de Afgevaardigden en zeiden daarom: ‘Help ons, Mevrouw, uwen man te overreden den Vaderlande zijne diensten te bewijzen. Hij behoeft zich slechts voor éénen tocht te verbinden!’</p>
<p>‘Overhaast mij niet, heeren, met een besluit te nemen! Lang talmen zal ik niet. Ik zal het Ued. zoo spoedig mogelijk laten weten!’</p>
<p>‘Volgaarne verleenen wij u een korten tijd van beraad, meneer De Ruyter, doch we kunnen, eer we scheiden, niet nalaten de hoop uit te drukken, dat Ued. besluiten moge het geprangde Vaderland die diensten te bewijzen, waartoe God de Heere Ued. met de noodige krachten toegerust heeft.’</p>
<p>De Afgevaardigden bogen, groetten beleefdelijk en vertrokken.</p>
<p>En Michiel Adriaensz. De Ruyter, wat deed hij?</p>
<p>Hij nam het voorstel aan en trad indienst van het land als Vice-Kommandeur.</p>
<p>De Edel Mogenden van Zeeland hadden eene keuze gedaan, die hun nooit berouwen zou, integendeel er zouden dagen komen waarin men den bescheiden en nederigen man, niet alleen in Zeeland, maar ook in Holland, ja, in alle Gewesten der Unie, noemen zou: ‘Redder van het Vaderland.’ Ja, heel de wereld zou van zijne voorbeeldelooze dapperheid, van zijnen nimmer falenden moed, van zijn weergaloos beleid en van zijne ongeveinsde nederigheid en godsvrucht gewagen. Zijn Admiraals-schip ‘De
<pb n="148"/>
zeven Provinciën’ zou de schrik van den vijand, de trots des Oceaans en de gloriedrager van Nederland worden.</p>
<p>Want Michiel Adriaensz. De Ruyter bleef van dat oogenblik af tot aan zijnen heldendood, aan den dienst van het Vaderland verbonden. Eerst het besluit der Hoog Mogende Heeren Staten Generaal der Vereenigde Nederlanden, genomen den negen en twintigsten Juli van het jaar 1652, zou De Ruyter een tweede leven doen beginnen en hem doen worden de man, dien we zoo gaarne en altijd met zooveel trots noemen: Luitenant-Admiraal-Generaal: Michiel Adriaensz. De Ruyter!</p>
<p>Den tienden Augustus was De Ruyter reeds op zijn post en had in last ontvangen de koopvaardijvloot, die te Tessel zou uitloopen door het Kanaal in den Atlantischen oceaan te brengen. Onderwijl hij daar te Calais op de koopvaarders lag te wachten, kreeg hij bericht dat er zich tusschen het eiland Wight en Portland eene vrij sterke Engelsche oorlogsvloot ophield en daarom drong hij er bij de Staten van Zeeland op aan, dat men hem meer macht geven zou.</p>
<p>Van onze kennissen bevindt zich aanboord van de ‘Neptunus’ het schip waarop De Ruyter zijne vlag laat waaien, de vijftienjarige Adriaen. Zijn vader heeft na aanhoudend aandringen hem eindelijk verlof gegeven een tocht mede te maken, hoewel hij wel ziet, dat er uit zijn oudsten zoon denkelijk wel geen zeeman groeien zal. De knaap is verbazend zwak en bleek.</p>
<p>‘Zouden de schepen waarom u gevraagd heeft, al gauw komen, vader?’ vroeg Adriaen in den vroegen morgen van den 21<hi rend="sup">sten</hi> Augustus.</p>
<p>Vader en zoon stonden naast elkander en de stuurman wiens oog op die beiden viel, mompelde: ‘Een verschil
<pb n="149"/>
tusschen die twee als van dag en nacht. Die jonger zal wel niet veel grijze haren kammen. Jammer genoeg; want hem bezielt dezelfde geest als zijn vader.’</p>
<p>‘Ik en weet het niet, jongen! Ik vrees er voor,’ was het antwoord.</p>
<p>Als het ware om de woorden des vaders te logenstraffen vertoonden zich weldra een vijftig schepen en in de vreugde zijns harten riep Adriaen: ‘Daar komen ze, vader!’</p>
<p>De Ruyter had evenwel spoedig gezien, dat het lang niet alle schepen van oorlog waren, en spoedig wist hij dat de versterking, die hem gebracht werd, slechts uit acht oorlogsvaartuigen bestond, die vijftig koopvaarders geleidden. Zulk eene hulp kon De Ruyter missen. Toch verliet hij Calais en zeilde hij het Kanaal binnen.</p>
<p>‘Kijk, kijk, vader,’ riep Adriaen vijf dagen later. ‘Daar liggen de afgezonden schepen ons al te wachten.’</p>
<p>‘Zijt gij wel dwaas, jongen,’ sprak De Ruyter. ‘Zij daar zullen heel wat anders doen dan ons helpen. Het zijn de Engelschen, en ik zou u raden naar de kajuit te gaan.’</p>
<p>‘Naar binnen gaan, vader, naar binnen? Waarom moet ik mij bergen? Ben ik niet uw zoon?’ riep Adriaen nu met gloeiende wangen en vonkelende oogen, die akelig afstaken bij zijne magere en zwakke gelaatstrekken.</p>
<p>Michiel zag Adriaen aan en kon amper een traan, die hem in het oog welde, tegenhouden.</p>
<p>‘Nu, vader, waarom moet ik naar binnen gaan? Meent ge soms dat ik bang zal zijn’</p>
<p>‘Neen, neen, lieve jongen! Maar gij zijt zoo zwak; ik vrees dat gij u zult overspannen!’ antwoordde de vader.</p>
<p>‘Zwak, vader? Een paar maanden geleden werd ik moede als ik Engel even droeg, en dat werd ik nu toch
<pb n="150"/>
op het laatst niet meer! Als ik moede word zal ik wel wat gaan rusten, vader!’</p>
<p>‘Nu, blijf dan, jongen!’ klonk het zuchtend en de vader, die dat zeî, kon niet nalaten treurige gedachten te hebben over zijn oudsten jongen.</p>
<p>‘Ik tel vijf en veertig schepen van oorlog, schipper,’ sprak De Ruyter tot den kapitein van de ‘Neptunus’, terwijl deze hem voorbij kwam. ‘Er zit eene taaie snede voor het mes, man! Wij zijn slechts met ons drie en dertigen en nog bezwaard door zestig koopvaarders. Sein de kapiteins aan boord!’</p>
<p>De schipper voldeed aan het bevel en weldra kwamen de verschillende kapiteins der vloot bij De Ruyter.</p>
<p>‘Mannen,’ sprak hij, ‘laat de overmacht aan de Engelschen en de roem aan ons zijn. Men telle het getal zijner vijanden niet, maar sla er wakker op in. Ik zelf zal den middeltocht aanvoeren, de achterhoede stel ik onder bevel van kapitein Verhaaf en de voorhoede onder bevel van kapitein Van den Broek. Doet allen uw plicht en versaagt niet! En nu, mijne heeren, tot na het gevecht! God behoede u en hen, die onder u staan!’</p>
<p>De kapiteins begaven zich naar hunne schepen, stelden die in slagorde en des namiddags te vier uren nam het gevecht een aanvang. Ook Adriaen vocht wakker mee tot zijn vader hem naar de kajuit stuurde, zeggende: ‘Neem wat rust, lieve jongen!’</p>
<p>De Engelschen. die ook niet gewoon waren spoedig krimp te geven, stelden zich dapper te weer en deden zelfs vele kapiteins van onze vloot verschrikt terugkeeren.</p>
<p>Ook het volk van ‘de vogel Struis’, een koopvaarder, die dienst als oorlogsschip deed, wilde dat voorbeeld volgen, doch de kapitein van dien bodem, de Fries Douwe
<pb n="151"/>
Aukes, nam eene brandende lont en dreigde deze in het kruit te steken, als het volk nog eenmaal van wijken dorst reppen. Dat hielp. Het volk wetende dat Douwe Aukes een man van zijn woord was, hervatte het gevecht en wel zoodanig, dat, hadden alle schepen het voorbeeld van ‘de vogel Struis’ gevolgd, de Engelsche vloot niet alleen geheel verslagen, maar zelfs vernield zou zijn. Toch behield De Ruyter het slagveld en bracht de koopvaarders behouden buiten. De bevelhebber der Engelsche vloot, George Ayscue, een man, die met leeuwenmoed gestreden had en wiens kapiteins bijna allen gekwetst waren, onderging het lot van Tromp en viel bij de regeering zijns lands in ongenade.</p>
<p>Geen wonder dat de Nederlanders, maar bovenal de Zeeuwen, met hunnen nieuwen vlootvoogd hoog ingenomen waren en hem niet alleen met veel onderscheiding behandelden, maar hem nu reeds onder de beroemdste en meest ervaren vlootvoogden van het Gemeenebest telden.</p>
<p>Adriaen, die in alles bewezen had, hetzelfde heldenhart als zijn vader te bezitten, werd hierop spoedig benoemd tot luitenant ter zee, doch zijn zwak lichaam kon op den duur de vermoeienissen van het zeeleven en den oorlog niet verdragen, zoodat hij vaak aan wal moest blijven, hoe gaarne hij ook zou medegegaan zijn. Langzamerhand werd hij zwakker en de jongeling, die reeds zooveel beloofd had, stierf in April van het jaar 1655, dus op achttienjarigen leeftijd te Amsterdam, waar zijne ouders zich, na de benoeming van Michiel tot Vice-Admiraal van Holland, op het Nieuwe-Waalseiland metterwoon gevestigd hadden.</p>
<p>Doch keeren we tot ons verhaal terug.</p>
<p>De Ruyter was dus als overwinnaar en beroemd held te midden der zijnen teruggekeerd. Zijne rust duurde ech-<pb n="152"/>ter maar kort. Reeds in de volgende maand kreeg De Ruyter bevel de huiswaarts keerende koopvaarders in het oog te houden en te beschermen, doch zijne vloot verkeerde in zulk een slechten toestand, dat hij er niet veel mee uitvoeren kon. Toch wist hij zich met Witte Cornelisz De With te vereenigen en onder het opperbevel van dezen ‘dapperste der dapperen’ had er nog een zeeslag tegen de Engelschen onder Blake plaats, welke zeker weer voor ons goed zou afgeloopen zijn, als niet vele van onze kapiteins lafhartig op de vlucht gegaan waren.</p>
<p>In het land teruggekomen klaagde De With de laaghartige kapiteins aan, en hoewel deze gestraft werden, zag men toch in, dat men op den duur telkens zou moeten straffen, daar het niet enkel lafhartigheid van de lieden was, maar ook onwil om De With te gehoorzamen. Men haatte hem te veel. Het gevolg daarvan was dat men besloot Marten Harpertsz. Tromp opnieuw het opperbevel over de vloot aan te bieden, en hoewel deze daartoe bereid was, kon hij toch niet nalaten te zeggen, dat hij niet aarzelde, maar ‘dat het hem bekommerde, als hij, na alles wat in zijn vermogen was ten dienste van het Vaderland gedaan te hebben, zijne beste daden miskend zag, en dat zulks hem ijver en lust benam.’</p>
<p>Hoewel De Ruvter aanvankelijk weer besloten had den dienst vaarwel te zeggen, bleef hij toch bij de vloot en toen Admiraal Tromp den eersten December van 1652 uitliep om meer dan vierhonderd koopvaarders naar zee te brengen, en hij zijne vloot, die uit negentig oorlogschepen bestond in vier eskaders verdeelde, kreeg hij inplaats van Witte Cornelisz. De With, die ziek geworden was, als kommandeur het bevel over het tweede eskader. Zijne vlag woei van het schip: ‘Het Lam.’</p>
<pb n="153"/>
<p>Tien dagen later viel er tusschen deze vloot en de Engelschen onder den beroemden Blake een zeegevecht bij de Cingels voor. De onzen hadden alles in het nadeel, de Engelschen in het voordeel, doch, niettegenstaande dat alles, noodzaakte Tromp den vijand den Theems op te loopen, en had Tromp op dat oogenblik goede loodsen aanboord gehad, dan zou een tocht naar Chattam eenige jaren vroeger hebben plaats gehad.</p>
<p>De Engelschen noemden sedert dien tijd onzen Admiraal ‘den grooten Tromp.’</p>
<p>Bijna drie maanden later bevond onze vloot zich weer in het Kanaal om de uitgaande koopvaardij-schepen te beschermen. Tromp bracht ze tot het eiland Ré en vond daar weer eene koopvaardij-vloot van 150 schepen, die door hem weer naar het Vaderland moesten gebracht worden. Dit zou evenwel niet gebeuren zonder met de vijanden slaags te geraken. Dit gevecht had den 28<hi rend="sup">sten</hi> Februari 1653 plaats.</p>
<p>De Ruyter voerde bij dit gevecht de achterhoede der vloot aan en was de eerste, die aan den slag was, en wel met een groot Engelsch schip ‘The Prosperity.’ Nadat hij veel door het geschut van den vijand geleden had, besloot hij het schip te enteren. Zijn onverschrokken volk voldeed aan dat bevel en kwam weldra aanboord van den Engelschman, die hen evenwel weer verdreef.</p>
<p>‘Dat gaat niet, kinderen! Eens er in, altijd er in! Sa, lustig nog eens gedaan!’ zeide De Ruyter en andermaal werd zijn bevel gehoorzaamd en met dat gevolg dat het vijandelijk schip veroverd werd.</p>
<p>Nauwelijks hadden de Engelschen evenwel gezien wat er gebeurd was, of wel twintig van hunne schepen vielen De Ruyter aan. Deze stelde zich, geholpen door den dap-<pb n="154"/>peren Jan Evertsen, ook een Vlissinger, duchtig te weer, doch toen het gevecht op het hevigst was, gingen weer eenige lafhartige kapiteins op de vlucht.</p>
<p>‘Daar gaan de schelmen, Michiel!’ schreeuwde Jan Evertsen door den scheepsroeper De Ruyter tegen.</p>
<p>‘Ze gaan niet, goêmaat, ze vliegen,’ antwoordde De Ruyter. ‘Maar er door heen moeten we, halen waar halen!’</p>
<p>En Michiel ging er doorheen, hoewel nog tijdig geholpen door zijn vriend kapitein Aert van Nes en den kommandeur Balk.</p>
<p>‘He, jongens, dat is er door!’ zeide hij toen hij het gevaar te boven was, en hij wischte zich het zweet van het voorhoofd af. ‘Dat heeft er gespannen!’</p>
<p>‘Ja,’ zeide de kapitein, ‘maar zie eens hoe ons “Lam” er uit ziet! We zullen ons uit het gevecht moeten verwijderen! We zijn reddeloos geschoten!’</p>
<p>De Ruyters oogen flikkerden!</p>
<p>‘Vooruit! Vooruit! Voor de vrijheid ter zee en de eere van het lieve Vaderland!’ roept Michiel in antwoord op de aanmerking des kapiteins, en zoo goed en zoo kwaad dat kan, snelt hij in het heetst van het gevecht, brandt los, valt aan, trekt even terug, valt opnieuw aan, brandt weer los, slaat dwars door zeven vijandelijke schepen heen, noodzaakt den Engelschen Vice-admiraal, William Penn, te vluchten, en vindt zich aan den avond van dien dag als overwinnaar, van den vijand verlaten.</p>
<p>Maar hoe zag zijn schip er uit!</p>
<p>De masten gesplinterd en gekraakt, de zeilen aan flarden met honderden kogelgaten, zijn voorsteng afgeschoten, alles op het dek vernield, bijna niet instaat eenig zeil te voeren!</p>
<p>Dertig dooden, mannen gevallen te midden van het gevecht, worden met een ‘Onze Vader!’ en een: ‘Een-<pb n="155"/>twee-drie, in Godsnaam!’ overboord in de diepte van het Kanaal neergelaten.</p>
<p>Wel te rusten, mannen! Al worden uwe namen ook nimmer bekend, uwe daden spreken voor u!</p>
<p>En daar tusschendeks liggen, bijna zonder eenige heelkundige hulp, meer dan dertig gekwetsten.</p>
<p>Hoe zal dat wat worden als morgen de vijand opnieuw en met versterking verschijnt?</p>
<p>Daar wordt De Ruyter aanboord van Tromp geseind.</p>
<p>‘Hier ben ik, bestevaer!’ zegt De Ruyter zoodra hij Tromp ziet.</p>
<p>‘Dat zie ik, De Ruyter,’ antwoordt deze. ‘Dat zie ik, en de Hemel gave, dat ik iedereen als u de heldenhand mochte drukken. Er zijn weer veel bloôhartigen geweest, goede vriend, en gij en uw schip, hebt wonderen van dapperheid verricht. Wees zoo goed uw volk uit mijnen naam te danken. Morgen ochtend verwacht ik u bij mij met uw schip. Het is een post van eere waaraan groot gevaar verbonden is.’</p>
<p>‘Ik zal komen, admiraal!’ is de Ruyters antwoord en den volgenden morgen is de held waar hij zijn moet.</p>
<p>‘Daar komen die Roôrokken waarachtig alweer op ons “Lam” aan,’ zeide de kapitein van De Ruyters schip, dat nu dicht bij dat van Tromp lag.</p>
<p>‘Ze mogen komen! Het Lam zal ons maantje achter wolken van kruit verbergen,’ antwoordde De Ruyter.<note n="1)" place="foot">Met dit zeggen zinspeelt De Ruyter op de slagorde onzer vloot, die eene halve maan vormde, en de koopvaarders binnen de hoornen of den halven kring sloot.</note></p>
<p>En bij zeggen bleef het niet, De Ruyter deed het ook. Doch op het midden van den dag was hij zoo reddeloos geschoten, dat hij als een vat zonder stuur op de baren dobberde.</p>
<pb n="156"/>
<p>Reeds begon het volk den moed te verliezen toen De Ruyter uitriep: ‘Sa, mannen, brandt nog maar dapper er op los, daar komt Bestevaer Tromp ons helpen!’</p>
<p>De Ruyter had gelukkig niet mis gezien. Tromp kwam en gelastte kapitein Duims het schip van De Ruyter op sleeptouw te nemen.</p>
<p>En zoo bleef men vechten tot den avond. Zes malen hadden de Engelschen beproefd Tromps slagorde te verbreken, zesmaal waren ze teruggeslagen, doch, niet overwonnen en niet ontmoedigd. Den volgenden dag zou de aanval vernieuwd worden.</p>
<p>De onzen wachtten dien aanval niet af, maar waren zelven de aanvallers.</p>
<p>Dood en vernieling zonden we onder de Engelsche vloot, doch ook deze gaf, aangevoerd door een zeeheld als Blake, geen krimp.</p>
<p>Maar daar komen telkens en telkens akelige klachten aanboord van het Admiraalsschip, en die klachten bevatten de weinige woorden: ‘Wij hebben geen kruit en lood meer!’</p>
<p>Van het weinige, dat er nog is, wordt nog zooveel mogelijk uitgedeeld.</p>
<p>De zon heeft het grootste deel van hare dagreis volbracht; maar avond is het nog niet. Dat duurt nog ruim twee uren.</p>
<p>Blake schijnt te bespeuren waaraan het bij zijnen vijand begint te haperen. Hij weet den moed der zijnen, die bijna geheel verflauwd is, weer op te wekken, daar hij nu hoop heeft den beslissenden slag te slaan.</p>
<p>‘Valt aan! Valt aan!’ klinkt het van boord tot boord der Engelsche schepen, en, het gebeurt.</p>
<p>Maar de onzen staan pal. Geen schot wordt op goed geluk gelost. Bijna elke kogel bereikt zijn doel.</p>
<pb n="157"/>
<p>‘Gered!’ klinkt het plotseling van de Nederlandsche schepen; want de vijand trekt af.</p>
<p>Maar niet voor de kogels of den moed der onzen; wel voor de Duinkerksche banken, die de Nederlandsche vloot gelukkig bereikt heeft, en waarop Blake zich met zijn veel grootere schepen niet waagt.</p>
<p>‘Gered!’ klinkt het ook aanboord van dien scheepsromp, die daar zonder één mast op sleeptouw voortdrijft; want de stompjes hout, die nog een enkel lapje zeil dragen, verdienen den naam van masten niet.</p>
<p>Het is ‘Het Lam’ van Michiel Adriaensz. De Ruyter, die zóó ontredderd thuiskomende, daardoor aan iedereen vertelt wat man hij is. Het is te vergeefs, dat zijne nederigheid zijne kloeke daden verzwijgen wil. Zijn scheepsvolk zal het uitroepen, en als hun mond zwijgt, dan verkondigen die doornagelde scheepsromp, die roerlooze schuit, dat mastelooze wrak op luiden toon den lande: ‘Hoezee! Hoezee! Voor Vlissinger Michiel! Hoezee voor den held, die Neêrlands roem en hope zal worden! Hoezee!’</p>
<p>Maar wat baatten helden als Tromp, De With, De Ruyter, Florisz. en zoovele anderen, waar de regeering zoo weinig deed om onze vloot meer in overeenstemming te brengen met die des vijands? Sprekend kwam die weinige zorg weer uit in den zeeslag bij Nieuwpoort, den 12<hi rend="sup">den</hi> en 13<hi rend="sup">den</hi> Juni daaraanvolgende, weer geleverd met eene vloot, die maar zoo wat ‘opgelapt’ was en weer gebrek aan kruit en lood had. Men moest zich verbazen over de mogelijkheid, dat ze zee dorst houden tegenover eene prachtige Engelsche vloot, die wel honderd schepen telde en aangevoerd werd door helden als generaal Monk, admiraal Deane, Blake, William Penn en John Lawson, die in geen enkel opzicht voor Tromp en zijn heldenstoet onderdeden.</p>
<pb n="158"/>
<p>Het gevolg daarvan was dan ook dat de driftige De With de Regeering toesnauwde: ‘Wat baat het, dat ik zwijg? Ik ben hier voor mijne Opperheeren; ik mag en moet het zeggen: de Engelschen zijn meester van ons en diensvolgens van de zee!’</p>
<p>En De Ruyter, die allerminst uit geldelijk voordeel in dienst van den lande getreden was, daar hij eerst na den driedaagschen zeestrijd de toezegging kreeg, dat de Staten van Zeeland hem eene bezoldiging van tweehonderd gulden per maand zouden geven, wat deed De Ruyter? Bleef hij, de nederige man, als ondergeschikte zwijgen?</p>
<p>Neen, zóó ver ging zijne nederigheid niet! Hij begreep dat hij door te zwijgen zijn Vaderland geen dienst deed en daarom zeide hij open en rond: ‘Ik zal niet meer in zee gaan voor en aleer de vloot versterkt wordt en betere schepen heeft.’</p>
<p>Zooals De With en De Ruyter spraken, sprak ook Tromp, ja, sprak iedereen.</p>
<p>Maar er kwam uitkomst in den persoon van een zeven en twintig jarig man, die als Raadpensionaris van de Staten van Holland, door zijn ambt hun dienaar, maar door zijne kennis, geleerdheid en onverzettelijken wil hun meester werd.</p>
<p>Deze man was Johan De Witt.</p>
<p>Door hem kwam er verandering. Hij begreep dat de klachten der vlootvoogden niet overdreven waren, en door zijn invloed en door ongekende werkzaamheid kwam het, dat binnen betrekkelijk korten tijd, de Nederlandsche vloot in veel beter staat gebracht werd. Maar -</p>
<p>Het is op den 10<hi rend="sup">den</hi> Augustus des jaren 1653.</p>
<p>Hoor, wat dreunt daar als een verwijderd onweder op zee?</p>
<p>Het zijn kanonschoten.</p>
<pb n="159"/>
<p>In het gezicht der kust wordt Tromps laatste zeegevecht geleverd. Hij is reeds gevallen, de man, die ook, door lafhartigen beschuldigd wordende, zijn Vaderland dienen wilde. Reeds heeft Michiel Adriaensz. De Ruyter bij het lijk van dien held uitgeroepen: ‘Ware ik voor hem gestorven!’ en is de Zeeuwsche held met een masteloos geschoten ‘Lam’ naar de Maas gesleept. Reeds heeft Witte Cornelisz. De With zichzelven reeds lang uit de Tesselsche zeegaten geloost en zich aan het hoofd der vloot gesteld om den dood van den grooten Tromp te wreken. Reeds hebben de Hollanders Banckert en Sangher en de Engelschen Cocx en Taylor zoolang met elkander gestreden, dat ze alle vier zonken. Reeds zijn er al weer lafaards op de vlucht gegaan en tal van helden gesneuveld, maar nòch Hollander, nòch Engelschman geeft krimp, men wil niet wijken. De Nederlandsche vloot is reddeloos geschoten en de Engelsche bijna niet in staat zee te houden. Ieder wil zich de eer der overwinning toeschrijven, waar geene overwinning behaald is, maar waar men als helden gekampt heeft tot het duister van middernacht en de ondiepe kust, als het ware, samenspanden om te beletten, dat twee vloten elkander tot het laatste schip vernietigden.</p>
<p>De zeeslag bij Ter Heide was de laatste, die in den eersten Engelschen oorlog geleverd werd, en zij was ook de vernielendste. Nòch Engeland, nòch de Vereenigde Nederlanden waren bij machte, den oorlog voort te zetten, en - de vrede werd het volgende jaar gesloten op voorwaarden, die voor ons Gemeenebest niet voordeelig mochten genoemd worden.</p>
<p>Inplaats van Marten Harpertsz. Tromp had men tot Luitenant-Admiraal der Nederlandsche vloot benoemd den Kolonel der ruiterij Jacob, Grave van Wassenaar, Heer
<pb n="160"/>
van Obdam, een dapper en moedig man, doch een zeer ongeschikt zeeman, die later evenwel toonde, dat hij niet onder wilde doen voor den Engelschen admiraal Monk, die, even als hij, van het leger te velde geroepen was, om zijn vaderland ter zee te dienen. Maar eer ook nog de vrede gesloten werd, had men onzen moedigen De Ruyter aangesteld tot Vice-Admiraal bij de Admiraliteit van Amsterdam, en hoewel De Ruyter eerst voor die eer bedankt had, liet hij zich eindelijk door de welbespraakte tong van den Raadpensionaris Johan De Witt overhalen de benoeming aan te nemen. Hij nam derhalve zijn ontslag bij de Admiraliteit van Zeeland, en vestigde zich metterwoon te Amsterdam, van welke stad men hem in het volgende jaar het Groot-Burgerschap vereerde, een titel, die hem het recht gaf naar alle stedelijke betrekkingen te kunnen mededingen.</p>
<p>In zijne betrekking van Vice-Admiraal maakte hij van 1654 to 1656 verscheidene tochten naar de Middellandsche zee om de Algerijnsche zeeroovers te tuchtigen, en dat hij zich van dien last goed kweet, kan van een man, als De Ruyter, verwacht worden.</p>
<p>We zullen onzen held op die tochten niet vergezellen, maar hem in een volgend hoofdstuk in heel andere deelen der wereld weer bezig zien om zijne helden- en zeemans-gaven het Vaderland te wijden.</p>
</div>
<div type="chapter">
<interpGrp>
<interp type="secundair" value="16540000"/>
<interp type="secundair" value="16580000"/>
<interp type="secundair" value="16590000"/>
<interp type="secundair" value="16590515"/>
<interp type="secundair" value="16591110"/>
<interp type="secundair" value="16600203"/>
<interp type="secundair" value="16600223"/>
<interp type="secundair" value="16610100"/>
<interp type="secundair" value="16630000"/>
<interp type="secundair" value="16640000"/>
<interp type="secundair" value="16650306"/>
<interp type="secundair" value="16650613"/>
<interp type="secundair" value="16650806"/>    
</interpGrp>
<pb n="161"/>
<head rend="h3">IX. De zeevader en zijne zeekinderen.</head>
<p>In 1654 had Koningin Christina van Zweden afstand van de regeering gedaan en was opgevolgd geworden door Karel Gustaaf, die weldra in oorlog geraakte met den Koning van Polen. In dien oorlog was Karel Gustaaf bijzonder gelukkig en de Algemeene Staten vreezende, dat onze handel daarbij lijden zou, namen het besluit, zich met de zaken in het Noorden te gaan bemoeien. Om aan die bemoeiingen meer kracht bij te zetten, vertrok er eene Hollandsche vloot onder bevel van Luitenant-Admiraal van Wassenaar-Obdam naar de Oostzee. De Ruyter, die juist uit de Middellandsche zee teruggekomen was, werd slechts een kort verblijf aanwal gegund, en met zijne vloot alvast vooruit gezonden. Van Wassenaar-Obdam volgde weldra, zoodat onze vloot uit twee en veertig schepen bestond. Dantzig liep, door de komst van onze vloot, eene belegering der Zweden gelukkig mis. Daar we op dat oogenblik ook in oorlog met Portugal waren, kon de vloot niet werkeloos blijven, en nu we in het Noorden door een verdrag met Karel Gustaaf te sluiten ons doel bereikt hadden, werd de vloot terug geroepen om elders de belangen des vaderlands te behartigen. Het duurde evenwel niet lang of onze handel vorderde dringend, dat we ons opnieuw met de Noordsche zaken bemoeiden, daar de Koning van Denemarken in oorlog met Karel Gustaaf geraakt was. Van Wassenaar Obdam werd weer met eene vloot naar de Oostzee gezonden en versloeg de Zweedsche scheepsmacht onder Wrangel op de Sond. In dezen zeeslag sneuvelde Witte
<pb n="162"/>
Cornelisz. De With. Hij stierf zooals hij geleefd had vechtende, met den degen in de vuist op zijn bijna aan splinters geschoten schip. ‘Dat hy een lyck werd koste syn viandt duysent lycken,’ zeide een zijner lofdichters. Karel Gustaaf, die den ondergang van zijne vloot van het slot Kroonenburg aanschouwde, liet het lijk van den held van het wrak halen. Hij ontving het met zijnen hofstoet in rouwgewaad, en zond het later gebalsemd naar Holland. Toen dit gevecht voorviel, was De Ruyter op de kusten van Portugal, en daar de Algemeene Staten de vloot niet in het Noorden wilden laten overwinteren, werd Obdam teruggeroepen met het bevel, slechts twaalf schepen voor Kopenhagen te laten liggen. De Ruyter zou men intusschen met 4000 man naar Denemarken laten vertrekken. Maar eer een en ander volbracht kon worden viel de winter in, die Obdam deed invriezen en De Ruyter te <name type="topo">Tessel</name> hield.</p>
<p>Op een der winterdagen tusschen 1658 en '59 langs den Buitenkant te <name type="topo">Amsterdam</name> gaande, zag De Ruyter dat een oud zeeman met verbruind gelaat hem op eenigen afstand volgde.</p>
<p>‘Wie is die Vice-Admiraal, die daar gaat?’ vroeg de oude zeeman aan een, dien hij tegenkwam.</p>
<p>‘Dat is onze eere-burger Michiel Adriaensz. De Ruyter!’ antwoordde de Amsterdammer en ging verder.</p>
<p>De Ruyter had die vraag gehoord en meenende, dat de man hem misschien het een of ander te verzoeken had, bleef hij staan en zeî: ‘Verlangt ge ook iets, goede vriend?’</p>
<p>De oude zeeman zag hem eens goed in het gelaat, doch antwoordde niets.</p>
<p>‘Eene vraag om eenige toelage van den Lande soms?’ vroeg De Ruyter nu weer.</p>
<pb n="163"/>
<p>‘Neen, neen, Mich... heer Admiraal!’ was het stotterend gegeven antwoord.</p>
<p>De Ruyter lachte en zeî: ‘Wilde je daar niet Michiel zeggen?’</p>
<p>De zeeman nam de wollen muts van het hoofd en sprak: ‘Ja, ja, dat wilde ik! Dat wilde ik!’</p>
<p>‘Ken-je me dan van vroeger, hé?’ klonk de vriendelijke vraag des Admiraals, die wat dichter bij den man kwam, die hoe langer hoe meer verlegen scheen te worden.</p>
<p>‘Ja, van vroeger!’ was het antwoord.</p>
<p>‘Dan zeker toch al lang geleden, nietwaar?’</p>
<p>‘Ja, ja, heel lang, heer Admiraal!’</p>
<p>De Ruyter keek den man nog eens aan en zeî eensklaps: ‘Laat mij eens in uwe oogen kijken!’</p>
<p>De zeeman sloeg de oogen op, doch pas had hij dat gedaan, of De Ruyter riep: ‘Gij zijt de “Barre Bruinvisch.” Heb ik het geraden? Zeg, heb ik het geraden?’</p>
<p>‘Ja, heer Admiraal, ik ben de ‘Barre Bruinvisch’ en bootsman aan den wal. Gij hebt het ver gebracht, heer Admiraal, heel ver! Altijd gedacht, altijd gezegd, als je met die dingen van Simon Stevin bezig was: ‘Let op, die aap van een jongen brengt het ver!’</p>
<p>‘Aap van een jongen!’ en dat tegen een Vice-Admiraal!</p>
<p>Maar De Ruyter lachte er om en zeî: ‘Ja, man, ik wilde toen wel. Maar hoe ben je toch hier gekomen?’</p>
<p>‘Zeven en twintig jaren lang in Spanje geweest, heer Admiraal. In het eerst had ik het er slecht, maar toen de mannen van de “Lijnbaan” langzamerhand op de galeien stierven, en ik ten slotte alleen overbleef, had ik het geluk een officier uit een brandend huis te redden. Toen kreeg ik het goed en mocht alleen maar niet weg. Ik werd huisknecht, bediende bij den gouverneur en ik weet niet
<pb n="164"/>
wat al meer, tot ik in '50 met een Hollandsch schip, dat daar toevallig kwam, de plaat poetste. Ik kwam te Westersouburgh, vond mijne moeder en zusters gestorven en van het geld niemendal. Ik ging toen van baloorigheid naar Amsterdam, kocht daar voor mijne spaarduitjes, die ik in Biscaye zelfs had weten te krijgen, eene turf- en houtnering, trouwde en kreeg een jongen en een meisje op mijn ouden dag. Maar als ik nu wist, dat ik weer zeevader kon worden, dan....’</p>
<p>‘Wel, Lievensz., wat dán?’</p>
<p>‘Dan zou ik zeggen: Michiel, mag ik bij je aanboord komen en voor je jongen worden wat ik voor je geweest ben?’</p>
<p>‘Dat kan niet, oude vriend! Vier jaar geleden is mijn oudste zoon, hij heette naar vader, als Luitenant ter zee gestorven. Hij beloofde veel, doch de Heere nam hem van mijne zijde weg. Hij was niet sterk mijn Adriaen, neen, dat was hij niet. Nu heb ik nog een zoon, een knaapje van tien jaar, een aardig ventje!’</p>
<p>‘Michiel, geef me dien jongen, o, geef me hem, je zult zien, dat ik er een tweede Michiel van maken zal!’ riep Lievensz. opgewonden.</p>
<p>‘Neen, oude vriend, dat gaat niet, man! Engel moet school gaan en als hij van de zee blijft houden, zooals nu, dan mag hij met zijn vijftiende jaar naar zee. Men wordt over dertig of veertig jaar geen vlootvoogd meer met zoo'n beetje kennis als ik heb, Lievensz.! Maar, kom alevel bij mij aanboord, en als de Heere ons in het leven spaart, welnu, wees dan over vijf jaar zijn zeevader. Wilt ge dat?’</p>
<p>‘Of ik dat wil, vraagt ge? Michiel, of ik dat wil? God de Heere zegene je, man, dat je zoo'n ouden, versleten
<pb n="165"/>
zeerob, als ik ben, nog aanboord wilt nemen. Ja, ja, graag, heel graag! Wanneer aanboord?’</p>
<p>‘Dat heeft al den tijd, Lievensz.! De winter houdt me aanwal en in het voorjaar moet ik naar het Noorden. Maar hoe heet je jongen en wat zal hij worden?’</p>
<p>‘Hij heet Jan, heer Admiraal, en, hij gaat ter schole!’</p>
<p>‘Goed, heel goed, laat hem schoolgaan tot mijn Engel aanboord komt, dan hebt ge er twee om er zeevader over te wezen. Laat den knaap maar tot zoo lang aan de zorg der onderwijzers over en laat hem veel, heel veel leeren!’</p>
<p>‘Dat zal ik, heer Admiraal! Maar mag ik u eene vraag doen?’</p>
<p>‘Zeker, wat had-je?’</p>
<p>‘Hoe is u toch in het Vaderland gekomen?’</p>
<p>‘Wel,’ zeî Michiel, terwijl ze al verder wandelend op het Nieuwe-Waalseiland gekomen waren, ‘daar staat mijn huis! Kom morgen avond bij me, dan zal ik je onze bedelreis vertellen. Het is er hier op straat te koud voor!’</p>
<p>Verrukt over de vriendelijkheid en hartelijkheid van zijn ouden leerling, scheelde het weinig of de ‘Barre Bruinvisch’ had van blijdschap Michiels handen gekust. Hij bedacht zich echter en ijlde naar huis om daar zijne vrouw te vertellen, dat hij weer varen ging ‘bij een baas, Grietje, bij een baas, de beste van de wereld, meid! Bij den heer Vice-Admiraal Michiel Adriaensz. De Ruyter!’</p>
<p>Den vijftienden Mei 1659 ging onze vlootvoogd met eene vloot van veertig oorlogsschepen naar de Oostzee. Zoodra hij den Luitenant-Admiraal Van Wassenaar-Obdam zou ontmoeten, moest hij dezen het opperbevel overgeven, doch door een samenloop van omstandigheden kwam de Luitenant-Admiraal spoedig naar het vaderland terug en bleef onze Michiel met het bevel belast.</p>
<pb n="166"/>
<p>Het was inmiddels November geworden en gedurende dien geheelen tijd hadden de Nederlanders in het onzekere verkeerd van hetgeen er ten slotte zou moeten gedaan worden, en toen eindelijk de Algemeene Staten besloten hadden te handelen, hadden de Zweden zich zóó versterkt, dat de kansen van welslagen voor ons en de Denen lang zoo voordeelig niet meer stonden, als in het begin.</p>
<p>‘Wel, Lievensz., hoe sta je daar zoo tot de tanden gewapend?’ vroeg Michiel des middags van den tienden November, toen de vloot voor Kartemunde, eene stad op het eiland Funen, lag.</p>
<p>‘Wel, heer Admiraal, moet die stad dan niet ingenomen worden?’</p>
<p>‘Als het kan, ja, en eigenlijk moet het. De Zweden, die op dat eiland ten getale van zeven duizend zijn, moeten er af. Het is de vraag maar hoe we landen zullen, bootsman! Het zal met booten moeten geschieden!’</p>
<p>‘Welnu, heer Admiraal, daar wacht ik op!’ was het antwoord.</p>
<p>‘Zoo, zoo! Nog zoo vol vuur, ja?’ zeide De Ruyter en zich verwijderende gaf hij bevel het stadje te gaan beschieten, en gedurende twee uren gaf men zoo druk vuur, dat het volk daar binnen niet wist, hoe en waar zich te bergen. Thans achtte De Ruyter het oogenblik van landen gekomen. Het was eene gevaarlijke onderneming; want de Zweden bestreken met hunne batterijen de heele zee voor de kust waar men landen zou. De Ruyter zelf sprong in eene der booten en riep zijn volk toe: ‘Valt aan, mannen, valt aan, of gij wordt hier allen vermoord!’</p>
<p>Het bootsvolk aarzelde.</p>
<p>‘Vooruit, mannen, dat gaat u voor! Volgt mij na!’ riep Buat, een Franschman van geboorte, wiens vader
<pb n="167"/>
reeds onder Frederik Hendrik gestreden had. ‘Vooruit! Dat gaat u voor!’<note n="1)" place="foot">Henry Fleury de Culan, Heer van Buat, werd in 1666 te 's-Gravenhage onthoofd, omdat hij eene geheime briefwisseling hield met de vijanden van de regeering onzer Republiek, die zich in Engeland ophielden.</note></p>
<p>Onverschrokken sprong hij uit de boot in het water.</p>
<p>‘Ik volg-je, man!’ riep de Barre Bruinvisch.</p>
<p>‘Berg u, heer Admiraal! sprak een der bootslieden. ‘Men mikt op u!’</p>
<p>‘Ik behoor mijn volk den weg te wijzen,’ sprak De Ruyter bedaard, niettegenstaande er twee mannen aan zijne zijde doodgeschoten werden.</p>
<p>Het voorbeeld van den dapperen Buat vond algemeen navolging en zelfs was De Ruyter een der eersten, die aan land stapte. Het ontschepen van krijgsvolk kon nu geregeld voortgang nemen, en nadat er duizend Deensche ruiters ontscheept waren begaf De Ruyter zich aan boord.</p>
<p>Na nog eene belangrijke versterking ontvangen te hebben werd Nijborg, ook eene stad op Funen, waar de Zweden zich zeer versterkt hadden, van de landzijde aangevallen, en kort daarop van de zeezijde door onze vloot zoodanig beschoten, dat men daar binnen geene uitkomst meer ziende, de stad op genade of ongenade overgaf. De overwinning was volkomen. In vijftien dagen tijds had De Ruyter, trouw bijgestaan door zijne onderhoorigen en de Denen, het heele eiland Funen op de Zweden veroverd, en de keurbenden van Karel Gustaaf met alles wat zij bij zich hadden gevangen genomen.</p>
<p>Twee duizend Zweden waren bij de verdediging van Nyborg gebleven en hoe wakker de Denen zich ook gedragen hadden, bekenden de Zweden, dat de Nederlanders het gewicht in de schaal hadden gelegd.</p>
<pb n="168"/>
<p>De Ruyter kreeg van de Algemeene Staten bevel voor Kopenhagen te overwinteren en reeds kostte het hem veel moeite het met zijne schepen tot zoo ver te brengen. Weldra lag hij geheel ingevroren, doch daar hij Karel Gustaafs ondernemenden aard kende, liet onze vlootvoogd als het ware eene gracht om zijne schepen heen in het ijs hakken en openhouden. Dat hij hieraan verstandig deed, bewees de aanval, dien de Zweden den 3den Februari van het volgende jaar op de Deensche hoofdstad waagden. Zij vonden evenwel de Hollanders en Denen zoo waakzaam en voorbereid, dat ze weer spoedig aftrokken, ja, menigmaal waagden de Denen zelfs een uitval op het Zweedsche bezettings-leger.</p>
<p>Den 23sten Februari overleed Koning Karel Gustaaf en dat bracht eene heele verandering teweeg. En hoewel de vrede door allerlei slinksche handelingen van Engeland en Frankrijk nog al op de lange baan geschoven werd, werd hij toch den zesden Mei op zeer voordeelige voorwaarden voor den Koning van Denemarken gesloten.</p>
<p>Geen wonder dat de Koning onzen De Ruyter oprecht dankbaar was voor de uitnemende leiding van de hulp, hem door Nederland verleend. Nadat hij hem reeds in December van het vorige jaar met een prachtigen gouden ketting, waaraan door de Koningin een gedenkpenning met diamanten omzet, gehangen was, vereerd had, verhief hij nu onzen nederigen bierdragers-zoon tot den adelstand met een jaarlijksch inkomen van twee duizend gulden. En zoo kwam de Vice-Admiraal, wiens naam nu reeds door heel Europa klonk, in <name type="topo">Amsterdam</name> terug om te midden der zijnen een korten tijd rust te nemen.</p>
<p>Lang duurde die rust echter niet, hiervoor zorgden de Algerijnsche zeeroovers en later de Engelschen wel.</p>
<pb n="169"/>
<p>In Januari van 1661 zeilde hij met eene vloot naar de Middellandsche zee en voerde daar met goed gevolg krijg tegen al de zeeroovers, die de streken daar onveilig maakten, want het waren niet enkel Algerijnen, die ter kaapvaart waren, maar ook Franschen en Spanjaarden.</p>
<p>Hij bleef daar met kleine tusschenpoozen tot 1664 in die wateren kruisen. Op den laatsten tocht had hij Engel, die nog niet ten volle vijftien jaar oud was medegenomen, en hiermede den ‘Barren Bruinvisch’ over en over gellukig gemaakt. Als deze maar even tijd had, was hij bezig om den zoon van zijn vroeger zeekind, Michiel, alles te leeren wat op de scheepvaart betrekking had. Ook zijn eigen zoon Jan was er bij, en deze twee knapen konden het bovenst goed met elkander vinden.</p>
<p>Inmiddels was er in Engeland eene groote verandering gekomen. De zoon van Koning Karel I, die in 1649 onthoofd was geworden, had onder den naam van Karel II den troon weer beklommen. In zijne ballingschap hadden de Nederlanders hem zeer veel dienst bewezen, doch inplaats van hiervoor dankbaar te zijn en in vriendschap met dit Gemeenebest te leven, toonde hij weldra, dat hij alles deed wat hij kon om ons te benadeelen en te grieven<note n="1)" place="foot">Zie omtrent het karakter en de wijze van handelen van Koning Karel II, mijn ‘<hi rend="spat">Toch Oranje boven</hi>!’ uitgegeven bij H.A.M. Roelants te Schiedam.</note>. Zoo had hij ook in 1661 een zekeren Robert Holmes naar Afrika gezonden om daar al de sterkten der Nederlanders op de Kust van Kaap Verd aan te tasten. Hij ontkende die zaak wel en wist zich op alle mogelijke wijzen te verontschuldigen, doch in 1663 werd dezelfde Holmes er weer heen gezonden om de Nederlanders afbreuk te doen,
<pb n="170"/>
en dat nog wel nu we pas een verbond met Engeland gesloten hadden.</p>
<p>Zoodra dit alles hier te lande vernomen werd, beklaagde men zich andermaal bij Koning Karel, doch deze wist, even als twee jaren vroeger, weer allerlei uitvluchten te verzinnen, zoodat Johan de Witt besloot in deze zaak te handelen zonder zich aan den Engelschen koning, den vrede of het verbond te storen. Er werd eene vloot uitgerust, die, zoo het heette, naar Afrika zou gaan. Op deze vloot hield de koning het oog en zoolang die nu maar niet uitzeilde, zeî hij nu eens dit en dan eens dat om eigenlijk de heele zaak op de lange baan te schuiven en blauw, blauw te laten. Maar wie er van blauw, blauw laten hield, niet onze De Witt. Heel in het geheim zond hij De Ruyter, die nog altijd met twaalf oorlogsschepen in de Middellandsche zee kruiste, bevel naar Kaap Verd te stevenen en daar onze sterkten op de Engelschen te hernemen. De slimme of liever, de sluwe Koning vond dus zijn meester in onzen Raadpensionaris, die hem veel te geslepen was.</p>
<p>Zoodra De Ruyter dit geheime bevel ontvangen had, ging hij naar Engel om hem te zeggen, dat men elders zou heengaan.</p>
<p>‘Kijk vader eens een betrokken gezicht zetten, grootvader,’ sprak Engel tot Lievensz., die juist bezig was zijn twee zeekinderen te onderrichten, hoe men bij donkere nachten in onbekende wateren zeilen moest.</p>
<p>Den naam van ‘grootvader’ gaf Engel hem uit aardigheid, omdat Lievensz. er altijd grootsch op was, dat Engels vader ook zijn zeekind was geweest.</p>
<p>‘Houd eens op, bootsman, ik heb wat te zeggen,’ zeide Michiel.</p>
<pb n="171"/>
<p>‘Ik twijfel er aan of het wat goeds is,’ antwoordde Lievensz. ‘Uw gelaat is zoo betrokken!’</p>
<p>‘Nu ja, goede vriend, ik en kan ook niet zeggen, dat ik erg in mijn schik ben! Ik zal je wat vertellen, ga eens mede.’</p>
<p>Zoodra De Ruyter met zijn ouden zeevader alleen was, zeide hij: ‘Ik heb een geheim bevel gekregen, Lievensz. We moeten hier weg!’</p>
<p>‘Mag ik eens raden, waarheen?’ vroeg Lievensz.</p>
<p>‘Dat kunt gij toch niet! Het is een bevel dat niemand raden kan, en dat ik ook voor ieder verzwijgen moet! En dat juist hindert me. Niet dat ik zoo gaarne babbel, maar men zendt mij naar....’</p>
<p>‘Kaap Verd, soms?’ vroeg de Barre Bruinvisch met een leuk lachje.</p>
<p>‘Wat drommel, kerel, hoe kan jij dat weten? De Witt onze Raadpensionaris en ik, wij beiden weten het slechts!’ riep De Ruyter vol verwondering uit. ‘Hoe wou jij dat weten?’</p>
<p>‘Dat voel ik zoo aan het draaien van mijn hart, heer Admiraal! De “Barre Bruinvisch” hoort veel, ziet veel, denkt veel, maar zegt weinig. Ik heb me al sinds lang verwonderd, dat we die Engelsche Roôrokken nog geen lesje moesten gaan geven. Ze hebben het al lang en breed verdiend!’</p>
<p>‘Stille wateren hebben diepe gronden, Lievensz. Het is zoo. Maar het gekste is, dat ik nooit in die streken geweest ben en dat ik nu ook niemand raadplegen kan, daar ik mijn tocht geheim moet houden!’</p>
<p>‘Gij moogt van geluk spreken, heer Admiraal! Zijt gij vergeten, dat ik er reeds driemaal geweest was, eer ik uw zeevader werd, en dat ik er als galeislaaf onder de Bis-<pb n="172"/>cayers herhaalde malen geweest ben?’ zeide Lievensz.</p>
<p>‘Dat is waar ook,’ zeide De Ruyter. ‘Dat is uitkomst! Maar zult gij nu niemand zeggen waarheen de tocht is?’</p>
<p>‘Het spijt me dat ge mij dat verzoekt, heer Admiraal! U kent me toch lang genoeg om te weten, dat de “Barre Bruinvisch” geen babbelaar en is,’ zeide Lievensz. eenigszins geraakt.</p>
<p>‘Vergeef me, oude vriend, zoo ik u leed deed met dat te zeggen. Alleen de zorg, het bevel geheim te houden deed me zoo spreken,’ antwoordde De Ruyter en verwijderde zich.</p>
<p>‘Laat de wereld een man noemen als hij, die zelfs zijn bootsman vergiffenis vraagt,’ mompelde de ‘Barre Bruinvisch,’ en een traan van dankbaarheid en genegenheid uit de oogen wisschende, fluisterde hij: ‘De Heere zegene Vlissinger Michiel. Hij verdient het.’</p>
<p>Met behulp van Lievensz.' terechtwijzingen had men weldra Kaap Cantin bereikt en hier eerst legde De Ruyter in een scheepsraad zijn last bloot. Alles ging voor den wind, vooral daar De Ruyter, op raad van Lievensz., sloepen vooruit zond om de diepte te peilen en blinde klippen aan te wijzen. Den 17<hi rend="sup">den</hi> October liet De Ruyter de Statenvlag uitsteken, als een bewijs, dat men de plaats van bestemming naderde.</p>
<p>Daar lag het eiland Goeree en in de onmiddellijke nabijheid er van bevond zich eene Engelsche vloot van negen schepen, waarvan een de Koningsvlag voerde.</p>
<p>De Engelschen waren zoogenaamd zeer verrast, dat hier eene Nederlandsche oorlogsvloot kwam, en de bevelhebber liet leukweg vragen wat men hier doen kwam.</p>
<p>‘Wij komen terughalen wat gij ons ontnomen hebt,’ luidde het antwoord.</p>
<pb n="173"/>
<p>‘Is de oorlog dan tusschen Engeland en de Vereenigde Nederlanden uitgebroken?’ vroeg men weer.</p>
<p>‘Wel neen,’ liet De Ruyter antwoorden, ‘maar wat gij in vollen vrede van ons geroofd hebt, dat komen wij in vollen vrede terughalen. Ieder zijne beurt, edele heer!’</p>
<p>De Engelschman verzekerde bij hoog en laag, dat dit al een heel gemeene manier van handelen was, doch De Ruyter liet zich dat langs de koude kleeren afglijden en zeide bedaard: ‘Gemeen of niet gemeen, wij komen het onze terughalen, waarde heer!’</p>
<p>En hij haalde het onze terug bijna zonder één schot te doen. Het heele eiland met zijne sterkte werd door den Engelschen bevelhebber bij verdrag overgegeven en den onzen viel een aanzienlijke buit in handen. De sterkten werden hierop door de onzen bezet en De Ruyter zijn last hier volbracht hebbende hield zich gereed naar de kust van Guinea te gaan, doch gaf bevel, dat ieder zich van het noodige drinkwater zou voorzien, eer men dezen tocht aanving.</p>
<p>Schout bij nacht Van der Zaan ging daartoe naar het vasteland, doch pas was hij aan land of een neger, met een aanzienlijk gevolg, dat hem in alles als den meerdere behandelde, naderde onze matrozen en vroeg den Schout bij nacht: ‘Dat is eene Hollandsche vloot, ja?’</p>
<p>Van der Zaan verrast een neger op deze kust Hollandsch te hooren spreken, zeide: ‘Ja wel, dat is eene Hollandsche vloot! Hebt ge wel eens Hollanders ontmoet?’</p>
<p>‘Ik, ja, gevaren in Holland. Ik in <name type="topo">Vlissingen</name> geweest ben. Ik daar gedoopt ben!’</p>
<p>‘Onze Vice-Admiraal is ook een Vlissinger!’ zeide Van der Zaan.</p>
<p>Pas had hij dat evenwel gezegd, of bootsman Lievensz.,
<pb n="174"/>
die ook mede gegaan was om water te halen, liep op den neger toe, den Schout bij nacht terloops vergiffenis vragende voor zijne onbeleefdheid.</p>
<p>‘Ben je te <name type="topo">Vlissingen</name> gedoopt?’ vroeg hij den neger.</p>
<p>‘Ja, ikke!’ was het antwoord. ‘Maar niet door een baker gedoopt ben ik!’</p>
<p>‘En gevaren op de “Lijnbaan” soms?’</p>
<p>Daar keek de neger eensklaps met groote oogen op en stak de armen in de hoogte.</p>
<p>‘Wat hapert er aan?’ vroeg Lievensz.</p>
<p>‘Jij bent, jij bent de Barre-Barre....’</p>
<p>‘Ja, ja, ik ben de Barre Bruinvisch, en jij bent mijn zeekind Jan Kompanjie!’</p>
<p>‘Hoezee! Hoezee!’ riep de neger, die werkelijk Jan Kompanjie was. ‘Hoezee! Hoezee! Hoe blij ikke ben! Hoe blij!’</p>
<p>‘Jan, Jan,’ riep de Barre, en drukte den neger de hand, ‘dat is al eene heel vreemde ontmoeting! Ga mee aanboord, ouwe jongen, ga mee, dan kan je Michiel zien!’</p>
<p>‘Michiel, Michiel?’ schreeuwde Jan en deed van blijdschap een luchtsprong.</p>
<p>‘Ja, je vriend Michiel!’ antwoordde Lievensz. ‘Hij is bevelhebber over die vloot daar!’</p>
<p>‘o, Hij is een wonderkind, een wonderkind ik ben! En waar is Geleyn de drie wonderkind?’</p>
<p>‘Die is al lang dood, Jan! Hij is in den oorlog gesneuveld!’</p>
<p>‘o, Die Geleyn dan de doode wonderkind is. Ik zien wil Michiel, Michiel die mij leerde grappen, die me deed krijg troef, troef om die oor, die klom op die haantje van den toren! Ik zien wil Michiel!’</p>
<p>‘Wel, zeekind, ga dan maar mee!’ zeide Lievensz.</p>
<pb n="t.o. 175"/>
<p><figure><p><xptr to="louw005vlis01ill04.gif"/></p>
<figDesc>Bladz. 175</figDesc>
</figure></p>
<pb n="175"/>
<p>Dat behoefde niet tweemaal gezegd te worden. In een wip was hij in de boot, en toen hij het admiraalsschip zag en Lievensz zeî dat daar Michiel aanboord was, ging hij als een kind van blijdschap in de handen klappen en schreeuwen tot van het lachen hem de tranen langs de wangen liepen: ‘Jan Kompanjie blij is! Ja blij!’</p>
<p>De boot legde aan. Lievensz. klauterde langs den valreep naar boven, doch nauwelijks was hij op het dek en had hij De Ruyter toegeroepen: ‘Michiel, daar is je zeebroeder,’ of Jan was al op het dek en kwam onder het geschreeuw van ‘Michiel, leelijke aap van jongen, jongen, jij daar? Ik ben blij!’ met geopende armen op zijn ouden kameraad aanloopen.</p>
<p>‘Lieve hemel, Jan, Jan Kompanjie, ben jij dat?’ riep De Ruyter, Jan te gemoet gaande.</p>
<p>‘Ja, ik Jan Kompanjie! Ik Onderkoning van mijn land, jij Admiraal, jij wonderkind, ik wonderkind, o, ik zoo blij, zoo blij ben!’ was Jans antwoord.</p>
<p>Jan en De Ruyter omhelsden elkander van blijdschap, en de nieuwe luchtsprongen, die Jan maakte en de vervaarlijk leelijke gezichten, die hij trok, lieten geen den minsten twijfel over of die neger was Jan Kompanjie.</p>
<p>Beide vrienden gingen bij elkander zitten en vertelden zoo een en ander uit hun leven, en Jan eindigde dien dag met eens heerlijk te smullen van een echten scheepspot.</p>
<p>Den volgenden dag bracht Michiel onzen Jan een bezoek en toen ze eindelijk voor goed afscheid van elkander genomen hadden, en ze nog een laatsten handdruk met elkander wisselden, sprak Lievensz. zacht in zichzelven: ‘De een Onderkoning in zijn land, de ander Vice-Admiraal op eene vloot! Zeekinderen, je hebt het allebei ver gebracht, verder dan je zeevader Lievensz., de Barre Bruinvisch.’</p>
<pb n="176"/>
<p>‘Ziezoo, Lievensz., dat werk is dan weder achter den rug,’ zeide De Ruyter, toen ze den zesden Maart van 1665 de Linie passeerden en koers zett'en naar de West-Indiën, om daar, even als op de Kust van Guinea, de Engelschen te gaan bestoken. ‘Ik heb daar zoo even brieven uit het Vaderland ontvangen, en daaruit blijkt dat Engeland ons den oorlog nog niet verklaard heeft, maar toch heel eenvoudig doet, alsof het oorlog is, terwijl hij moord en brand schreeuwt over hetgeen onlangs door ons op de Westkust van Afrika en op de Kust van Guinea verricht is.’</p>
<p>‘Old Rowley is valsch tot in zijne nieren,’ antwoordde Lievensz., met Old Rowley Koning Karel bedoelende. ‘En er zal wel op ons geloerd worden ook!’</p>
<p>‘Ja, Lievensz., het heet hier: oppassen is de boodschap of we loopen in de fuik,’ was het antwoord. ‘Maar mijn bevel luidt ook, alle Engelsche schepen en bezittingen zooveel afbreuk mogelijk te doen!’</p>
<p>Dit geschiedde dan ook, hoewel niet altijd met evenveel voordeel, en toen De Ruyter meende genoeg gedaan te hebben, zette hij koers naar het Vaderland, doch gebruikte de voorzichtigheid, om het noorden van Groot-Brittannië te zeilen, daar hij niet wist hoe de stand van zaken was. Weldra evenwel vernam hij van een klein Hollandsch scheepje, dat er den dertienden Juni bij Lowestoff een zeeslag geleverd was, die allerongelukkigst voor de Nederlanders afgeloopen was. Luitenant-Admiraal van Wassenaar-Obdam had gevochten, als een getergde leeuw, en was met zijn schip in de lucht gevlogen. Kortenaer en Stellingwerf waren gesneuveld; de vloot was vreeselijk gehavend, en het volk over deze nederlaag zoo verbitterd, dat het den dapperen Jan Evertsen, toen deze te <name type="topo">Brielle</name> aanwal stapte,
<pb n="177"/>
in het water drong, waarin hij verdronken zou zijn, zoo hij niet door den kapitein van een Fransch vaartuig gered ware geworden. Zoodra De Ruyter dit alles vernomen had, begreep hij, dat hij met de meeste omzichtigheid met zijne vloot, die zestien maanden inzee was geweest en dus heel wat geleden had, alle aanraking met de Engelschen vermijden moest. Mist en storm, anders vijanden van den zeeman, kwamen zijn beleid te hulp, en den zesden Augustus kwam hij ongehinderd met zijne geheele vloot, en al de prijsgemaakte schepen binnen. Dat gaf eene vreugde toen dit in het Vaderland bekend werd. De Ruyter werd letterlijk met open armen ontvangen, en bijna terstond benoemd tot Luitenant-Admiraal en Opperbevelhebber der vloot, niettegenstaande men, het heette bij gebrek aan beter, Cornelis Tromp pas, als zoodanig, benoemd had. Dat deze manier van handelen onzen trotschen, doch dapperen Tromp niet aangenaam viel, spreekt vanzelf, en later bleek het duidelijk hoezeer men den trotschen man gegriefd had, en welk eene vijandschap hij tegen De Ruyter opgevat had.</p>
</div>
<div type="chapter">
<interpGrp>
<interp type="secundair" value="16650800"/>
<interp type="secundair" value="16660611"/>
<interp type="secundair" value="16660612"/>
<interp type="secundair" value="16660613"/>
<interp type="secundair" value="16660614"/>
<interp type="secundair" value="16660804"/>
<interp type="secundair" value="16670622"/>
<interp type="secundair" value="16670623"/>
<interp type="secundair" value="16670624"/>
<interp type="secundair" value="16670731"/>
<interp type="secundair" value="16671000"/>
</interpGrp>
<head rend="h3">X. Bestevaer en de zijnen bij Chattam.</head>
<p>In Augustus van het jaar 1665 stak de vloot onder het opperbevel van De Ruyter in zee. Bij deze gelegenheid deed zich het zeldzame schouwspel voor, dat ze door den beroemdsten Staatsman van zijnen tijd in zee geloodst werd. De man, die dat deed, was onze groote Jan De Witt, die hierdoor bewees, dat hij ook in een ander opzicht het roer
<pb n="178"/>
van Staat wist te sturen. Jammer genoeg werkten onderscheidene oorzaken mede om te maken dat er het heele najaar weinig meer kon uitgevoerd worden. Alles scheen te wachten op de twee volgende jaren, die het kleine Neder land instaat zouden stellen het machtige Engeland tot den vrede te dwingen, en Europa zouden doen weergalmen van het geschal der lof-trompet, gestoken ter eere van De Ruyter.</p>
<p>Op den 11<hi rend="sup">den</hi>, 12<hi rend="sup">den</hi>, 13<hi rend="sup">den</hi> en 14<hi rend="sup">den</hi> Juni 1666 werd bij North-Foreland de beroemde vierdaagsche zeestrijd geleverd, waaruit De Ruyter en zijn helden-gevolg, als over-winnaars terugkeerden.</p>
<p>Dat gaf wat een gejubel toen de nederige man, wiens naam over de heele aarde, zelfs door de Engelschen met eere genoemd werd, na die schoone overwinning te Vlissingen aanwal stapte! Men verdrong elkander om hem te zien, en ieder Vlissinger, van groot tot klein, had een gevoel van trotschheid, alsof hij De Ruyter zelf was. De geestdrift, die er heerschte toen van de ‘Zeven Provinciën’<note n="1)" place="foot">Het Admiraalsschip van De Ruyter was een der schoonste schepen onzer vloot, telde tachtig stukken geschut en had eene lengte van ruim 51 eene breedte van 13,5 en eene diepte van bijna 5 Meters. Wilde men zeggen, dat het voor een zeegevecht behoorlijk van kruit voorzien was, dan had men daartoe niet minder dan 44 duizend pond noodig. Dit schip, dat door onzen grooten zeeheld eene eigene geschiedenis verkregen heeft, werd in 1694 voor sleet, dat is voor afbraak verkocht. In den beroemden tocht naar Chattam had De Ruyter aanboord van dit schip ruim 450 man.</note> zijn Admiraalschip, het kanongebulder verkondigde, dat hij van den valreep stapte om zich aanwal te laten brengen, was onbeschrijfelijk. Bijna verstomde het gedonder van het geschut in het geroep van: ‘Hoezee! Bestevaêr Michiel! Hoezee!’ uitgeschreeuwd tot de keel heesch werd, door die wakkre zonen der Scheldestad, die al zoovele van hare kinderen den Vaderlande had geschonken! Maar geen als
<pb n="179"/>
hij, die daar kwam in alle nederigheid en eenvoud, met oogen, die van vreugde straalden toen hij zijn geliefd Vlissingen weer zag, - met oogen, die tranen druppelden, als hij dacht aan die lieve, beste, brave Moeder Alida, die al sinds lang onder de groene zoden van het kerkhof, bij de armsten der stad voor goed te slapen was gegaan!</p>
<p>‘Hoezee! Bestevaer Michiel! Hoezee!’</p>
<p>Wel, schreeuwt de kelen heesch, brave Zeeuwen! Wuift met doek en muts! Weent en lacht van blijdschap en trots! Ziet daar komt hij! Daar komt hij, Neerlands roem en vreugde, Engelands vrees en schrik! Daar stapt hij aanwal! Zijn voet drukt den geliefden grond! Hij is weer in uw midden! Op, op, nog duizend malen:</p>
<p>‘Hoezee! Bestevaer Michiel! Hoezee!’</p>
<p>Zoo ontvangt Nederland zijn grooten zoon na de overwinning!</p>
<p>Den 4<hi rend="sup">den</hi> Augustus van hetzelfde jaar, is de held weer op zee en andermaal levert hij den vijand slag.</p>
<p>Jan Evertsen, Tjerk Hiddes De Vries en Coenders sneuvelen! Cornelis Tromp vecht als een leeuw, maar - op eigen hand en laat De Ruyter aan zijn lot over! Verscheidene schepen worden bijna vernield! Vele kapiteins gaan op de vlucht en De Ruyter, met zeven of acht schepen alleen gelaten, moet zich tegen de Engelsche hoofdmacht verweren.</p>
<p>‘Ik wilde dat ik maar dood was!’ roept De Ruyter.</p>
<p>‘Ik ook,’ antwoordde de dappere Van Nes, ‘ik ook, Bestevaer! Maar men sterft niet als men wil!’</p>
<p>Het is of de Engelschen het er op toeleggen ‘de Zeven Provinciën’ te vernielen! Alles dreigt te bersten en te breken.</p>
<p>‘o God,’ roept de Ruyter, ‘o God, hoe ben ik zoo ongelukkig! Is er nu onder zoovele duizende kogels niet één, die mij wegneemt?’</p>
<pb n="180"/>
<p>‘Vader,’ antwoordt De Witte, Michiels schoonzoon en officier van de mariniers, ‘vader, hoe spreekt gij zoo vertwijfeld? Wilt gij sterven, laat ons dan in het midden van den vijand loopen en ons dood vechten!’</p>
<p>Dit antwoord brengt De Ruyter, die werkelijk een oogenblik wanhoopte, tot zichzelven en kalm zegt hij: ‘Gij weet niet wat gij zegt! Als ik dàt deed, was alles verloren; maar als ik mijzelven en deze schepen kan behouden en afbrengen, dan kan men het werk daarna hervatten!’</p>
<p>En hij behoudt het leven en brengt de schepen af in zulk een meesterlijken aftocht, dat Lodewijk de XIV, Koning van Frankrijk, vol bewondering voor den grooten zeeheld, hem de orde van Sint Michael vereerde, waarbij nog gevoegd werd, des Konings beeltenis rijk met goud en edelgesteenten versierd.</p>
<p>Maar hooger eer dan ridderorde en vorsten-portret, ontving hij door de pen van den Engelschen schrijver Hume, die schreef: ‘De Ruyter heeft dezen aftocht met zooveel bekwaamheid volvoerd, dat hij hem niet minder tot eer verstrekt dan eene luisterrijke overwinning!’</p>
<p>En wie was de schuld van dien ongelukkigen uitslag? Tromp, die de achterhoede onder zijn bevel had?</p>
<p>‘Ja,’ zeiden de vrienden van De Ruyter; - ‘neen,’ zeiden de vrienden van Tromp.</p>
<p>De twist tusschen deze twee Admiraals liep zoo ver, dat Tromp van zijne betrekking ontzet werd en wel tengevolge van eene aanklacht van De Ruyter, die gelijk had, waar hij zeî dat Tromp zich niet gedragen had naar het bevel: ‘Vereenigd blijven!’</p>
<p>Het was te betreuren, dat het zoo ver ging; want al was Cornelis Tromp nu ook in dat opzicht schuldig, hij had dan toch in datzelfde gevecht met de Engelsche ach-<pb n="181"/>terhoede een zwaren strijd gestreden en getoond wat hij voor de belangen van het Vaderland over had.</p>
<p>Maar Cornelis Tromp was een vriend van den Prins, die nog niets in den Staat was en gaarne, en met recht, iets wilde zijn, en die vriendschap was in die dagen van partijschap, reeds meer dan voldoende om iemand in ongenade bij de regeering te doen vallen.</p>
<p>Van den voor Nederland zoo ongunstigen afloop van dien zeeslag hadden de Engelschen, lafhartig genoeg, gebruik gemaakt om honderd veertig onzer koopvaardij-schepen in het Vlie te verbranden, en het dorpje West-Terschelling af te loopen.</p>
<p>Die lafhartige daad zou luisterrijk gewroken worden.</p>
<p>Het is de twee en twintigste Juni van het jaar 1667, en we bevinden ons weer, in gedachten, aanboord van ‘de Zeven Provincien,’ aan den mond der Theems.</p>
<p>Engel De Ruyter en Jan Lievensz,, beiden reeds luitenant ter zee, en dus de leiding van den ‘Barren Bruinvisch’ ontwassen, houden evenwel te veel van den krachtigen grijsaard om hem links te laten liggen. Zij zijn op het oogenblik met hem in gesprek en wel naar aanleiding van het betrokken gezicht des ouden mans.</p>
<p>‘Wel, grootvadertje, wat hapert er toch aan, dat je vandaag zoo leelijk kijkt?’ vraagt Engel.</p>
<p>‘Och, jonker, zwijg! Laat d'n ouwen maar pruttelen! Hij heeft vandaag het land!’</p>
<p>‘Zwijgen? En waarom? Kom, zeg ons, wat er aan hapert, vader!’ spreekt nu Jan.</p>
<p>‘Nu, als je 't dan weten wilt en weten moet, het is omdat onze Tromp niet bij de vloot is! Neen, jonker De Ruyter, loop niet weg! Vraag het uw vader en ik wed dat hij zeggen zal: ‘Ik wilde wel om heel wat, dat Tromp
<pb n="182"/>
me kon vergezellen! Je vader heeft zelf berouw over zijne drift en de heer Tromp zou graag willen bijleggen! Je weet toch zeker wel, dat hij den Heeren van den Staat gesmeekt heeft om toch mee te mogen gaan, al was het maar als gewoon kapitein! Dat heeft hij gevraagd! En wat hebben de Heeren gezegd? ‘Neen, je blijft hier en als je het hart hebt naar de vloot te gaan, of er zelf maar naar te schrijven, dan zullen we dat beschouwen en straffen als muiterij!’</p>
<p>‘Hei, hei, grootvadertje, zouden de Heeren dat wel gezegd hebben? Weet je dat wel zeker?’ riep Engel.</p>
<p>‘Jonker De Ruyter, mijn neus mag veranderen in eene loefbalk, en mijne horlebeenen mogen op staanden voet zoo stijf worden als penterhaken, zoo het niet waar en is. Ze hebben dat gezegd, die pennelikkers, tegen een man, die zijn Vaderland misschien wel duizendmaal meer lief heeft dan zij! En wie durft zeggen dat Tromp zijn Vaderland niet bemint en er geen goed en bloed voor over heeft? Wie durft dat? Ik zal hem in zijn aangezicht zeggen: ‘Kerel, ga in het kluisgat zitten, en laat je leugenachtige tong door het ankertouw uittrekken. Is niet Frankrijk gekomen met de schoonste aanbiedingen? En heeft hij die “Fransozische mosjeus” niet met een zeemansknoop zoo netjes in lij gebracht, dat ze als afgetuigde zestigers niet wisten hoe weer in volle zee te komen? Laat Meester Jan komen als hij durft en....’</p>
<p>‘Sssst, grootvader, en breng jezelven niet in lij. Je weet toch dat Cornelis De Witt, Ruwaard van Putten een broeder van Meester Jan is, en zich bij ons op de vloot bevindt!’</p>
<p>‘Dat weet ik, jonker, dat weet ik! Maar wat doet zoo'n suikerboer bij ons aanboord? Heeft hij verstand van zee-<pb n="183"/>zaken? En is het geene schande voor een man, als je vader, dat hij zoo goed als onder hem staat?’ riep de ‘Barre Bruinvisch’ driftig.</p>
<p>‘Hoor eens, grootvader, ik beveel je te zwijgen! Je wordt oproerig op je ouden dag! En wat vader betreft, hij en staat niet onder de heeren Gecommitteerden. Hij wint alleen hun raad in en - is dan ook van de verantwoording af!’</p>
<p>‘Larie, jonker, larie! Als deze stoute tocht goed afloopt, en ze zàl goed afloopen, dan gaan de Heeren van de pen met de eer strijken. Wordt er verloren dan krijgt de Admiraal de schuld. Kijk, als ik baas was, ik nam een zwabber, ik joeg ze den kabeljauwskelder in, en ik zou hen naroepen: Gaat van mijne schuit, je bedertt mijn vracht! Maar, daar komt uw vader aan, jonker! Misschien zal hij u wel komen zeggen dat de “Barre Bruinvisch” spijkers met koppen slaat! Adjuus!’</p>
<p>‘Hei, bootsman, blijf eens even,’ riep De Ruyter, en toen hij dicht bij het groepje was, voegde hij den ouden man toe: ‘Hoe vandaag alweer zoo obstinaat, vadertje?’</p>
<p>‘Ja, heer Admiraal! Ik kan wild worden, als ik denk, dat....’</p>
<p>‘Dat ik daar zoo even eene heerlijke tijding ontvangen heb?’</p>
<p>‘Is er eenig voordeel behaald, vader?’ riep Engel.</p>
<p>‘Eenig voordeel, jongen, eenig voordeel, vraag-je? Meer, Engel! De trotsche Engelschman heeft zulk eene gevoelige les gehad, dat hij den slag nog jaren lang voelen zal!’ sprak De Ruyter met oogen, die van blijdschap straalden.</p>
<p>Ook Engel en Jan legden hunne vreugde duidelijk aan den dag. Alleen de oude bootsman bleef maar even knorrig zien, ja, als men goed keek, zag men zijn gelaat steeds donkerder worden.</p>
<pb n="184"/>
<p>‘En wat zeg jij er nu van, zeevadertje? Is dat geene tijding om van pure blijdschap al zijn kruit aan vreugdeschoten te verschieten?’</p>
<p>‘Als u zeî van pure nijdigheid, heer Admiraal! Het gaat zooals ik voorspeld heb!’ was het knorrige antwoord.</p>
<p>‘Wat voorspeld, Lievensz.?’ vroeg De Ruyter.</p>
<p>‘Dat zoo'n kruidenier met de eer gaat strijken! Kijk, ik zou liever mijne vuist van nijd opeten, eer ik onder zulk een landrot wilde staan!’</p>
<p>‘Maar, man, bedaar toch wat! Wie is die kruidenier en die landrot!’ vroeg De Ruyter op wat minder vriendelijken toon dan hij gewoon was.</p>
<p>‘Dat is die Gecommitteerde op onze vloot! Dat die kerel pakjes suiker afwege en vanboord blijve. Hij heeft net zooveel verstand van de zeevaart als eene koe van het kerkorgel,’ riep Lievensz. op bitteren toon.</p>
<p>‘Lievensz., ik heet u te zwijgen, man! Ik weet dat je eerlijk bent, en het net zegt zooals je dat meent. Maar als ik er geene oneer in zie met een man, als Cornelis De Witt, over de zaken te raadplegen, dan voegt het niemand, die minder is dan ik, hierover zich uit te laten, alsof de heele wereld in vier kanten inbrand gestoken is. Straffen zal ik je ditmaal niet, doch als je andermaal zoo sprak, zou ik het niet mogen nalaten. Dat is rebellie, zeevadertje!’</p>
<p>‘Zou Michiel mij straffen kunnen?’ vroeg Lievensz. eenigszins geraakt.</p>
<p>‘Het zou mij leed doen, als ik er toe verplicht was, oude vriend, maar doen, zeker en gewis! En als gij nu met al mijne rechtmatige vreugde wilt bederven, denk dan wat je wil, maar laat die gedachten niet over de lippen komen.’</p>
<pb n="185"/>
<p>‘Ge hebt gelijk, Michiel! Ge hebt gelijk! Ik zal trachten te zwijgen,’ antwoordde Lievensz. en ging aan zijn werk.</p>
<p>‘Ik wist wel, dat mijn zeevader kon gehoorzamen,’ zeide De Ruyter en gaf hem de hand, die door den ‘Barren Bruinvisch’ met een traan in het oog gedrukt werd.</p>
<p>Zoodra Lievensz. vertrokken was, vertelde De Ruyter aan Engel en zijn vriend Jan welke daden er reeds door het vooruit gezonden smaldeel onder van Ghent verricht waren.</p>
<p>Wij verplaatsen ons wat vroeger op dat smaldeel om het met eigen oogen te zien.</p>
<p>Statig en langzaam was het smaldeel der Nederlandsche vloot Engelands schoonste en breedste rivier opgevaren.</p>
<p>Het stond onder bevel van den Luitenant-Admiraal van Ghent, aanboord van wiens Admiraalsschip ‘De Agatha’ zich de Gecommitteerde van de Staten van Holland, Cornelis De Witt, bevond.</p>
<p>En op die rivier, bij Chattam en Rochester, lagen de grootste Engelsche oorlogsschepen, tendeele afgetuigd, onder bescherming van de forten aan den oever der rivier.</p>
<p>Die schepen moesten vernield, die forten tot zwijgen gebracht worden. Men was begonnen met de sterkte Sheerness op het eilandje Chepay, en dat was gelukt. Het smaldeel was reeds genaderd tot de rivier Medway, bij Rochester.</p>
<p>Maar hoe verder te komen, daar de rivier met een ketting, die op geankerde vlotten ligt, afgesloten is? Hoe zal men over dien ketting komen?</p>
<p>Wie? Op ‘De Agatha’ zit een kapitein, een Nederlandsch kapitein gevangen, omdat hij zich tegen het bevel van De Witt gedragen heeft.</p>
<pb n="186"/>
<p>‘Hoogmogende Heer,’ zegt hij tot De Witt, ‘geef mij mijn degen en het oudste schip der vloot. Laat mij goedmaken wat ik misdreef, en het eerst de Engelschen vóór of over dien ketting aanvallen!’</p>
<p>Het is de dappere, maar dolle kapitein Van Brakel, die zoo spreekt.</p>
<p>‘Hier is uw degen, en daar is uw schip, kapitein!’ zegt De Witt en wijst hem Van Brakels eigen schip, ‘De Vrede’, aan.</p>
<p>Daar snelt Van Brakel heen.</p>
<p>‘Hoezee!’ roept het scheepsvolk, als het hem ziet. ‘Hoezee! Daar is onze oude baas weer!’</p>
<p>‘Ja, mannen,’ roept Van Brakel, ‘ja, hier ben ik! Vooruit! Ons is de eer gegund van het eerst hier aan den dans te mogen gaan. Ziet ge daar dat koningsschip voor den ketting? Dat hebben die rabauwen vroeger van ons gekaapt. Het is de oude “Eendracht”! Vooruit, haalt de kaas terug, die de Roodrokken van je boterham gestolen hebben! Hoezee!’</p>
<p>En donderend schreeuwt men hem na: ‘Vooruit! Hoezee!’</p>
<p>Met vonkelende oogen ziet de bemanning van heel het smaldeel ‘De Vrede’ na.</p>
<p>Daar branden de batterijen van de kust op hem los en de schepen geven hem de volle laag.</p>
<p>‘Vooruit, mannen! Vooruit!’ roept Van Brakel, en schudt de lange, grijze haren, als een leeuw zijne manen.</p>
<p>Zijne mannen staan bij het geschut het teeken af te wachten, op hunne beurt los te branden.</p>
<p>Tot op een musketschot afstands is men nu ‘The Unity’, zooals de Engelschen het schip gedoopt hebben, genaderd.</p>
<p>‘Vuur!’ kommandeert Van Brakel, en zijne mannen branden los.</p>
<pb n="187"/>
<p>Waaghals, dolle waaghals, waarheen met uw oud schip waarop Hollands vlag door de groote wolken van rook nauw zichtbaar is?</p>
<p>‘Hoezee! Voor Bestevaêr Michiel en het lieve Vaderland!’ roept Van Brakel, niet denkende, dat Bestevaêr zijne heldendaad toch niet zien kan, omdat deze nog verre af is.</p>
<p>En daar gaat het tot vlak voor den ketting, tot on middellijk bij ‘The Unity’.</p>
<p>‘Valt aan, mannen, valt aan!’ klinkt de machtige stem van den grijzen held.</p>
<p>‘Op, op, jongens! Voor den “Dolle”!’ schreeuwt zijn volk, klampt zich aanboord van den Engelschman, palmt zich aan touwen, en alles wat maar hou-vast biedt, naar boven en ziet den ‘Dolle’ hun het pad wijzen.</p>
<p>Ze zijn er! Ze zijn er!</p>
<p>‘Hoezee! Hoezee!’</p>
<p>Maar de Engelschen laten de eenmaal genomen kaas niet zoo gauw los, en trachten te houden wat ze hebben.</p>
<p>‘Vooruit! Vooruit! Niet sammelen! Valt aan!’ klinkt het weer, en onze mannen hem naschreeuwende, klauteren als katten tegen het schip op.</p>
<p>Een groot aantal van hen is reeds aanboord. Men vecht met wat men vindt; want velen hebben, door hunne groote haast, de enterbijl laten vallen of vergeten.</p>
<p>Daar wijkt de vijand!</p>
<p>‘Vooruit! Vooruit! Aan ons wat ons eenmaal ontstolen werd! Hoezee!’</p>
<p>De aanval is te sterk en de Engelschman, die den ketting moest verdedigen, geeft zich na een kort, doch woe dend gevecht over. Het waagstuk is volbracht.</p>
<p>Twee branders hebben nu gelegenheid te naderen. - De eerste brander ‘De Susanna,’ kapitein Hendrik Esdre,
<pb n="188"/>
komt moedig er op los. Zijn volk stoort zich niet aan de vijandelijke kogels, die om de ooren fluiten, doch deinst toch voor den ketting terug. Nu volgt de brander ‘Pro Patria’ gekommandeerd door kapitein Van de Rijn.</p>
<p>Zal deze ook deinzen?</p>
<p>‘Vooruit! Vooruit!’</p>
<p>Wat plonst daar in het water en schuift langs de ten anker liggende vlotten in de diepte? Wat is dat? Het is de ketting, die, doorgezeild, den weg voor de heele Nederlandsche vloot opent.</p>
<p>De ‘Pro Patria’ hecht zich aan het Engelsche schip ‘Matthias’, dat spoedig vlam vat en weldra met een donderenden slag in de lucht springt.</p>
<p>Van Brakel zet ook zijn tocht voort en werpt zich met jeugdige geestdrift in eene sloep.</p>
<p>Daar ligt de ‘Carolus Quintus,’ ook eenigen tijd geleden ons door de Engelschen ontnomen.</p>
<p>Met den degen in de vuist klimt de ‘Dolle’ weer naar boven, valt de bemanning aan, overmeestert ze, hakt gaten in het schip en laat het, brandende zinken.</p>
<p>En nu nog de reus der Britsche vloot, de prachtige ‘Royal Charles’ veroverd.</p>
<p>Zou dat wel gaan, mannen? Bedenk toch, dat....</p>
<p>Wat gaan? Alles moet gaan vandaag! Vooruit! Vooruit!</p>
<p>Het moedig waagstuk is reeds bedreven, en Vice-Admiraal De Liefde steekt er de Hollandsche vlag van uit.</p>
<p>Daar nadert de ‘Agatha’ het Admiraalsschip van den Luitenant-Admiraal van Ghent. De Ruwaard van Putten bevindt zich daar aanboord, en ook hij beklimt het genomen Britsche Admiraalsschip, en op dien bodem schrijft hij aan de Hoog-Mogende Heeren Staten-Generaal der Vereenigde Nederlanden:</p>
<pb n="189"/>
<p>‘<hi rend="i">Op huiden heeft God Almachtig de wapenen van den Staat zoo goedertierentlijk gelieven te segenen, dat wij en alle d' ingesetenen zijne Goddelyke Majesteyt over deszelfs Genade niet genoegsaem kunnen dancken</hi>,’ en aan zijn broeder den Raadpensionaris schreef hij: ‘<hi rend="i">Danckende God Almachtig, dat Hij door Zijne Goddelyke Voorsienigheyd den hoogmoed van de Engelsche Natie door de glorieuse wapenen van Uwe Hoogmogenden sodanigh ghelieft heeft te vernederen, dat wij niet konnen twijfelen of de vrede sal tot volkomen contentement van den Staet getroffen konnen worden</hi>.’</p>
<p>Van Brakel scheen intusschen gezworen te hebben de held van den dag te zijn, en begon nu zijn geschut los te branden op de forten, en deze leden zoo geweldig, dat de bezetting weldra op de vlucht sloeg.</p>
<p>Maar langzamerhand werd het avond en het vernielingswerk wordt gestaakt om den volgenden dag onder het onmiddellijk opperbevel van De Ruyter te worden voortgezet. De taak van den eersten dag was door Van Ghent en den Ruwaard van Putten volbracht.</p>
<p>Met een frisschen noord-oosten wind kwam bijna de geheele Nederlandsche vloot op den middag van den 23<hi rend="sup">sten</hi> Juni voor het kasteel Upnor, dat een hevig geschutvuur op onze schepen, die rustig en bedaard het anker laten vallen, opent.</p>
<p>Er kwam evenwel op onze vloot een oogenblik van aarzeling.</p>
<p>Dat ziet De Ruyter, die zoo pas aangekomen is.</p>
<p>‘Bootsman,’ zegt hij tot Lievensz. ‘we gaan er zelf op uit, oude jongen!’</p>
<p>‘Asjeblief, heer Admiraal,’ antwoordde deze en weldra ligt er eene goed bemande sloep aan den valreep waar
<pb n="190"/>
De Ruyter juist langs af wil klimmen, als De Witt hem vraagt: ‘Waar dàt heen, Admiraal?’</p>
<p>‘Ik ga eens kijken hoe ons volk het daar ginder maakt,’ antwoordt De Ruyter.</p>
<p>‘Ik ga met u,’ zegt De Witt en stapt, tot groote ergernis van den ‘Barren Bruinvisch,’ ook in de sloep.</p>
<p>En vooruit gaat het nu, overal waar de moed der onzen dreigt te verflauwen en het gevaar het grootst is.</p>
<p>‘Mannen, daar komt Bestevaêr kijken of we het wel goed doen!’ klinkt het dan, en aangevuurd door een: ‘Hoezee! Bestevaêr Michiel! Hoezee!’ vatten ze den moed weer op, slaan den vijand terug, vernielen zijne schepen, steken ze in brand en laten ze in de lucht vliegen.</p>
<p>Daar valt men de ‘Royal Oak’ aan. Het volk, aangevoerd door zijn kapitein Douglas, verdedigt zich woedend, doch, niet genoeg bijgestaan, gaat het op de vlucht.</p>
<p>‘Vlucht! vlucht, kapitein,’ zoo roepen zijne matrozen hem haastig toe.</p>
<p>Douglas gaat bij den grooten mast staan en ziet de matrozen woedend aan.</p>
<p>‘Vlucht, vlucht dan toch, kapitein!’ smeeken zijne onderhoorigen hem bijna.</p>
<p>‘Gaat, lafaards en vlucht zelf! Het is nog nooit gezien, dat een Douglas, zonder last hiertoe te ontvangen, zijn post verliet! Vlucht gij, ik blijf!’</p>
<p>De dappere Engelschman blijft volharden en komt in de vlammen van zijn brandend schip om.</p>
<p>De nederlaag der Engelschen was volkomen.</p>
<p>Des Konings broeder, de Hertog van York, - de Admiraal der Engelsche vloot Prins Robert, en Generaal Monk hadden, machteloos, van den oever dat werk der vernieling moeten aanzien.</p>
<pb n="191"/>
<p>Gansch Engeland beefde en sidderde.</p>
<p>In Londen was alles in rep en roer! Men pakte zijne kostbaarste zaken bijeen en vlood er mede de poorten uit.</p>
<p>Van straat tot straat, van plein tot plein, van gracht tot gracht, van bedelaarskluis tot koningswoning klonk het geroep van: ‘Vlucht, vlucht! De Hollanders komen! Duizenden soldaten zijn er aanboord om te landen! Vlucht! Vlucht!’</p>
<p>Men lachte die bange lieden echter in het aangezicht uit; want men begreep wel, dat dit niet gebeuren zou. Men liet de honderdtallen vluchten; de duizenden bleven; want Engelands volk was niet laf. Het was slechts overvallen, en had gebeefd voor den Nederlandschen zeeleeuw, die brullend in het hart des lands gevallen was. Maar nu beefde het niet meer. Men vloog te wapen, en terwijl de vloot der overwinnaars in den nacht van den 23<hi rend="sup">sten</hi> op den 24<hi rend="sup">sten</hi> Juni op de plaats der overwinning bleef om uit te rusten, verzamelden de Hertog van York en Generaal Monk op den oever een leger van ruim twaalf duizend man.</p>
<p>Maar ook de Nederlanders begrepen, dat ze hun taak volbracht hadden, en dat er genoeg gedaan was om een Nederlander van later dagen met recht te doen zeggen:</p>
<lg type="poem">
<l>‘Een landverrader om te koopen,</l>
<l>Een weerloos eiland af te loopen,</l>
<l rend="; 1tab">Is werk van lafaards, lafaardS waard.</l>
<l>Maar trotsche Britten te doen knielen,</l>
<l>En Eng'lands keurvloot te vernielen,</l>
<l rend="; 1tab">Is werk van mannen, mannen waard.’</l>
</lg>
<p>Den volgenden dag werden de ankers gelicht en statig zakte de Nederlandsche vloot de rivier af, en voerde als overwinnings-teekenen de ‘Unity’ en ‘Royal Charles’ mede.</p>
<pb n="192"/>
<p>Dat zagen ze daar aan den oever aan. Ze wilden het wel beletten, maar konden het niet; want ze hadden geene schepen meer.</p>
<p>Hoe hun dat speet! Hoe het verlies van dat trotsche koningsschip hun aan het hart ging!</p>
<p>Ware het verbrand, vernietigd, in de lucht gesprongen of gezonken, het zou niet zoo erg geweest zijn!</p>
<p>Maar het als zegeteeken triomfantelijk weg te zien sleepen naar dat kleine land van kaasboeren en kruideniers, dat konden ze niet verkroppen!</p>
<p>Dat deed de Engelsche dichter Andrew Marvel naar de pen grijpen en schrijven: ‘Die heilige kiel, de lust der oorlogsvloot, nu een buit, en de slaaf van een gering overwinnaar.’<note n="1)" place="foot">‘That sacred keel, that pleasure-boat of war, <lb/>
Now a cheap spoil, and the mean victor's slave.’</note></p>
<p>Weldra was de vloot weer in zee en werden de twee prijzen naar het Vaderland gebracht.</p>
<p>De onderhandelingen over den vrede werden nu met kracht voortgezet, Engeland zelf wilde dat, doch zoo lang het nog geen vrede was, bleef onze vloot op zee kruisen om, óf nieuwe heldendaden te verrichten, óf den vijand te beletten zich te versterken, terwijl men zorgvuldig den mond van de Theems gesloten hield.</p>
<p>Dit laatste was het geval; er werd niet meer gevochten.</p>
<p>‘Nog al niet naar den zin, oude jongen?’ vroeg Engel op zekeren morgen aan Lievensz., die met een ontevreden gezicht naar het water stond te kijken.</p>
<p>‘Naar den zin, jonker? Ik zou wel eens willen weten wie het naar den zin kan hebben?’ antwoordde Lievensz.</p>
<p>‘Wie? Wel, ik bijvoorbeeld!’</p>
<pb n="193"/>
<p>‘Zoo! Nu dan zijt gij anders dan ik, jonker! Wat doen we nu hier?’</p>
<p>‘Wat we hier doen? We laten de Londenaars honger lijden, opdat ze zooveel te harder om den vrede kunnen schreeuwen, en, als de Engelschen het wisten wat we nog meer deden, dan...’</p>
<p>‘Maar, jonker, wat doen we dan toch? Ik zie niemendal gebeuren!’</p>
<p>‘Vader laat hier het Koningsdiep en de heele kust peilen en in kaart brengen. Onze loodsen zullen dan in het vervolg hier even goed den weg weten, als bij Tessel of op de Schelde.’</p>
<p>De ‘Barre Bruinvisch’ wreef de hand over het gerimpelde gelaat, doch zeide niets.</p>
<p>‘Nu, wat zeg-je?’ vroeg Engel.</p>
<p>‘Wat ik zeg, jonker? Wat ik zeg?’</p>
<p>‘Ja, ja, wat je zegt, vraag ik.’</p>
<p>‘Dat ik merk, dat ik oud begin te worden, en niet verder meer zien kan dan mijn neus lang is. Engel, je vader is nog meer dan een zeeheld! Hij is een voorbeeldeloos zeeman!’</p>
<p>‘Welnu, doe dan dat leelijke gezicht weg, grootvadertje!’</p>
<p>‘Neen, jonker, dat en kan ik niet! Nou nog minder dan anders! Die heeren van de pen liggen nog overdwars in mijn vaarwater en nou meer dan ooit. Waarom zijn er van die dwarskijkers op de vloot om toe te zien of je vader zijn plicht wel doet? Een man, zooals Michiel Adriaensz. De Ruyter is, doet altijd zijn plicht. Maar, hoor ik daar niet schieten?’</p>
<p>‘Jawel,’ antwoordde Engel. ‘Dat komt uit het Vaderland. Misschien bericht dat de vrede geteekend is!’</p>
<p>Engel had goed geraden. De opperbevelhebber van 's Lands
<pb n="194"/>
vloot ontving de tijding dat den 31<hi rend="sup">sten</hi> Juli te Breda, tusschen Engeland en de Republiek der Vereenigde Nederlanden een vrede gesloten was, die, dank zij den tocht naar Chattam, voor ons land vrij voordeelig was.</p>
<p>Thans kon de Nederlandsche vloot de havens weer opzoeken, doch door bijkomende omstandigheden, geschiedde dit toch eerst in October.</p>
<p>Met groot gejuich werden de overwinnaars, de bewerkers van den vrede, ontvangen, en overal waar De Ruyter zich vertoonde, werd hij begroet met een blij geroep van: ‘Hoezee! Bestevaêr Michiel! Hoezee!’</p>
<p>Zeker was het voor onzen dapperen vlootvoogd streelend, zooveel eer te genieten; maar meer welkom waren hem de blijde gezichten zijner huisgenooten, die den man en vader met blijdschap ontvingen. Want hoe goed zeeman ook, toch was hij misschien nog beter huisvader, die den gezelligen huiselijken haard boven alles liefhad.</p>
<p>Dat de Algemeene Staten niet achterbleven om den Bevelhebber van 's Lands vloot, en zelfs den matrozen belooningen uit te reiken, dat spreekt bijna vanzelf, waar iedereen onzen zonen der zee rechtmatige hulde bracht. Maar gedenkpenningen raken verloren, beschreven perkamenten verteren, steenen gedenkteekenen vallen in puin, gesproken woorden worden vergeten. ‘Doch,’ zegt de heer J.A. Brand, een van De Ruyters lofredenaars, ‘al werden al deze gedenkteekenen door den stroom des tijds verzwolgen, zoo zoude nog Engeland hoofdrivier, zoo lang zij hare golven zal zien voortrollen, den nakomeling, Neêrlands glorie en De Ruyters wapenroem herinneren.’</p>
</div>
<div type="chapter">
<interpGrp>
<interp type="secundair" value="16690000"/>
<interp type="secundair" value="16720407"/>
<interp type="secundair" value="16720623"/>
<interp type="secundair" value="16720822"/>
</interpGrp>
<pb n="195"/>
<head rend="h3">XI. Luctor et emergo.</head>
<p>Zoo was dan de vrede met Engeland gesloten en kon men weer het oorlogszwaard in de schede steken.</p>
<p>Voor hoe lang?</p>
<p>De krijgsroem door het kleine Holland behaald, klonk door heel Europa.</p>
<p>Dat was eene eer voor zulk een klein volk.</p>
<p>Maar het was niet in zijn voordeel; de ijverzucht, zoo gevaarlijk voor een volk, ontwaakte.</p>
<p>Engeland was verwoed, dat het voor zulk een handvol kooplieden had moeten sidderen. Het schaamde zich voor de oogen van heel de wereld.</p>
<p>Frankrijk, over welk land de heerschzuchtige Koning Lodewijk XIV regeerde, had met een zeker welgevallen gezien, dat twee mogendheden terzee elkander beoorloogden. Het hoopte, dat die twee elkander zoo goed als vernielen zouden, en als zij dan ook van meet af moesten beginnen, wel, dan kon het ook meedingen naar de heerschappij terzee. Maar nòch het een, nòch het ander was gebeurd. Engeland was geslagen, maar niet vernietigd, en Nederland trad als overwinnaar sterker en machtiger dan ooit, na den vrede te voorschijn. En dan die Raadpensionaris, die Johan De Witt, die hem, den machtigen Lodewijk te slim af was, die telkens liet blijken, dat hij slim tegenover slim stelde, ja, die hem dikwijls noodzaakte te bekennen, dat hij hem verre boven het hoofd gewassen was! Dat was voor den trotschen Lodewijk niet om te dulden. En Zweden, dat ook eens de macht van onze
<pb n="196"/>
wapenen had moeten voelen, kon het ook moeielijk verkroppen, dat het voor eene Republiek had moeten bukken, terwijl Denemarken er wel een weinig meê verlegen was, dat het aan eene Republiek zooveel te danken had.</p>
<p>En toch, zij allen moesten het zien, dat die kleine hoop van boeren, kooplieden en visschers, in Europa zooveel als de eerste viool speelde, en, wilden ze geen gevaar loopen met dezelfde boeren, kooplieden en visschers aan den dans te gaan, dan moesten ze nog heel beleefd wezen op den koop toe; er was voorshands niets aan te doen.</p>
<p>Er zat voor het oogenblik voor Engeland en Zweden niets anders op, dan een drievoudig verbond te sluiten met de Republiek der Vereenigde Nederlanden.</p>
<p>Dat viel Frankrijk bitter tegen, doch het zweeg en wachtte zijn tijd af, zelfs toen Spanje in 1669 tot het drievoudig verbond toetrad.</p>
<p>Toch begon Lodewijk al dadelijk te beproeven dat verbond, dat eigenlijk alleen tegen hem gericht was, uit elkander te doen springen.</p>
<p>Het eerst beproefde hij dat bij de gehate Republiek, die hem evenwel het hoofd liet stooten.</p>
<p>Nu wendde hij zich tot Engeland, wiens Koning Karel II graag naar Lodewijk luisterde, als deze hem maar wat geld gaf.</p>
<p>Want geld had deze verkwister maar al te veel noodig, en toen Lodewijk hem een groot jaargeld beloofde, dacht hij er geen oogenblik aan, of hij voor zijn volk, dat van het jaargeld geene voordeelen had, ook goed handelde uit het drievoudig verbond te treden.</p>
<p>En Zweden?</p>
<p>Wel, dat had ook wel ooren voor de mooie woorden van Lodewijk, die zich in alle stilte verkneuterde, dat hij
<pb n="197"/>
nu toch dien Hollandschen kaasboer en kruidenier, dien Jan De Witt te slim af geweest was.</p>
<p>De man bedroog zich echter; want de Raadpensionaris wist alles reeds, ja, misschien nog eer dan Lodewijk.</p>
<p>Maar wat zou hij doen?</p>
<p>Het was in het land ook al niet, zooals <name type="person">Joost Van den Vondel</name> eens zong:</p>
<lg type="poem">
<l>‘Het is al boter tot den boôm.</l>
<l>Men zingt al Pais en Vree.’</l>
</lg>
<p>Integendeel, het was er verre af.</p>
<p>Willem Hendrik, Prins van Oranje en ambteloos burger in den Staat, was meerderjarig geworden en werd, na, als Eerste Edele van Zeeland opgetreden te zijn, ook lid van den Raad van State.</p>
<p>Maar hiermede was het volk niet tevreden. Het was de ‘Loevesteinsche mannen’ reeds lang moede en wilde wat anders hebben. Het wilde dat de Prins wàt zou zijn.</p>
<p>Jawel, wat zijn, maar wàt? Noemt iets, noemt alles behalve Stadhouder Kapitein-generaal en Admiraal, alles, en we zullen eens zien wat we doen zullen, heette het.</p>
<p>Daar begon Frankrijk onzen handel te bemoeilijken.</p>
<p>Leer om leer, wij bemoeielijkten den zijnen, en - benoemden Willem Hendrik, Prins van Oranje tot Kapitein generaal voor éénen veldtocht.</p>
<p>En er was geen oorlog?!</p>
<p>Neen, maar er zou oorlog komen, dat wees alles aan. Daarom had men ook al besloten de vloot weer in haren vroegeren toestand te brengen, het leger te lande te versterken en de vestingwerken te verbeteren.</p>
<p>Het eerste was tendeele geschied; het tweede en laatste moest nog gebeuren.</p>
<pb n="198"/>
<p>De vloot was het stokpaardje van den Raadpensionaris, zegt men, en alles pleit er voor.</p>
<p>Daar werd den zevenden April 1672 ons door Frankrijk den oorlog verklaard niettegenstaande al het mogelijke beproefd was dien te voorkomen.</p>
<p>En nauwelijks had men de, oorlogsverklaring van Frankrijk gelezen of daar kwam een brief vanwege den Koning van Engeland, die ons, in navolging van den man, die hem geld gaf voor zijne verkwistingen, ook wel het genoegen wilde doen den oorlog te verklaren.</p>
<p>Weg was het mooie plan van den Raadpensionaris om Frankrijk door Engeland en Engeland door Erankrijk in bedwang te houden.</p>
<p>Door twee machtige vijanden besprongen en voor één niet veel meer dan half klaar. De vloot was vrij goed en men wachtte Engeland en Frankrijk op zee vrij rustig af want <hi rend="sc">hij</hi> leefde nog, <hi rend="sc">hij</hi> zou zich weer met een Gevol machtigde aan het hoofd der vloot stellen, <hi rend="sc">hij</hi>, die Engeland had doen sidderen en beven, <hi rend="sc">hij</hi>, die door den trotschen Lodewijk als een ridder zonder vrees of blaam vereerd en gevleid werd; <hi rend="sc">hij</hi>, de Luitenant-Admiraal Michiel Adriaensz. De Ruyter, <hi rend="sc">hij</hi>, Bestevaer Michiel, die na vier jaren rust, het bordes van zijne woning op het Nieuwe-Waalseiland afstapte, de ‘Zeven Provinciën,’ beklom en sprak: ‘Hier ben ik! Tot uwen dienst, mijne heeren!’</p>
<p>Laat komen Brit en Gal, onze Vlissinger Michiel zal hen te woord staan!</p>
<p>Maar te land stonden de zaken minder goed.</p>
<p>Een jongeling, ziek en zwak, zonder eenige ondervinding, aan het hoofd van een leger, dat er eigenlijk niet was, die vestingen zou moeten verdedigen waar het gras in de grachten groeide, en de kanonnen op de affuiten
<pb n="199"/>
verroest waren. Een jongeling, stil en afgetrokken, wel door den Raadpensionaris doorkneed in staatsmanswijsheid, maar als veldheer ongeoefend, tegenover Lodewijk XIV en zijne wakkere legerhoofden!<note n="1)" place="foot">Zie omtrent den toestand van het leger te lande, en hetgeen de Prins van Oranje deed, mijn ‘<hi rend="spat">Toch Oranje boven</hi>!’ uitgegeven bij H.A.M. Roelants te Schiedam.</note></p>
<p>En alsof het niet genoeg ware dat Frankrijk ons van de landzijde aanviel, kwamen in Mei de Bisschoppen van Munster en Keulen ons ook nog den oorlog verklaren.</p>
<p>Zegevierend trok de vijand ons land binnen.</p>
<p>En De Witt en zijne vrienden?</p>
<p>Lang hadden ze zich, trots alle kuiperijen en oproerskreten, staande gehouden, en ze gevoelden zich krachtig genoeg den lande verder te dienen, als de bevolking in die bange dagen, instede van tegen te werken, hen had willen helpen.</p>
<p>Want het zag er niet te best uit binnen de Republiek der Vereenigde Nederlanden. Nog eer de zomer zijn intocht in ons land hield, lag Lodewijk XIV al voor Utrecht en maakte er zich den 23<hi rend="sup">sten</hi> Juni meester van.</p>
<p>Slechts Holland en Zeeland waren vrij van den vijand.</p>
<p>Zeeland met zijn wapen, dat een klimmende leeuw in de golven voorstelt met het onderschrift: Luctor et emergo, dat is: ‘Ik worstel en ontkom.’</p>
<p>Ik worstel.</p>
<p>Men behoefde dat niemand te zeggen; ieder zag dat, ieder werd dat gewaar. Niemand was er, die het tegensprak of ontkende: ‘Luctor’!</p>
<p>Maar ‘emergo’? ‘Ik ontkom?’</p>
<p>Dàt stond nog te bezien! Alles deed vreezen, dat de Zeeuwsche met den Hollandschen leeuw, den kampstrijd moede, het opgeven zou.</p>
<pb n="200"/>
<p>Maar is er dan niet een leeuwentemmer?</p>
<p>‘Hei, Vlissinger Michiel! Waar zit-je, Bestevaêr?’</p>
<p>‘Hier ben ik! Tot uwen dienst, Mijne Heeren!’</p>
<p>‘Zouden die leeuw van Zeeland en die leeuw van Holland het houden, hé?’</p>
<p>‘Het houden, Mijne Heeren? Het houden? Als God en de mijnen maar helpen willen, dan zullen we dat onderschrift wáár maken: Luctor et emergo! Heet mijn schip niet “De Zeven Provinciën”? Het zullen er zeven blijven, wat mij en mijne kinderen ter zee betreft. Waarheen zal het gaan?’</p>
<p>Waarheen? Waarheen?</p>
<p>Overal waar de vijand is, Admiraal!</p>
<p>Men vond hem eindelijk den zevenden Juni te Solebay.</p>
<p>Het was eene machtige vloot nu de Engelschen zich met de Franschen vereenigd hadden, en ze telde niet minder dan honderd twee en vijftig schepen van allerlei grootte en vorm.</p>
<p>De onze telde er honderd drie en dertig, doch het kleiner getal schepen werd goed gemaakt door een keur van aanvoerders en den geest der manschappen.</p>
<p>Als Gevolmachtigde van de Staten bevond Cornelis De Witt zich aanboord van De Ruyters Admiraalsschip, dat alweer ‘De Zeven Provinciën’ was.</p>
<p>Engel De Ruyter kommandeerde, als kapitein, een eigen schip.</p>
<p>De oude Lievensz. was mede gegaan, omdat De Ruyter hem wel aanboord wilde hebben. De man was anders in de laatste vier jaren erg afgetakeld, hoewel altijd nog vol vuur en leven.</p>
<p>Zoo kwam men bij de Engelsche kust en toen de uitkijk riep: ‘Land vooruit!’ wist men dat men de Solebay naderde, en dat men daar de Engelsch-Fransche vloot zou vinden.</p>
<pb n="201"/>
<p>Deze liet zich ook niet lang wachten.</p>
<p>De Ruyter stond uit te kijken en riep eensklaps: ‘Zeger! Zeger! kom eens hier, man!’</p>
<p>Zeger, de opperstuurman van ‘De Zeven Provinciën’ naderde en vroeg eerbiedig: ‘Wat belieft u, heer Admiraal?’</p>
<p>De Ruyter wees naar de vijandelijke vloot, en Zeger de richting van den wijsvinger des Admiraals volgende, zag het schip, dat deze aanwees.</p>
<p>‘Dat is onze man, Zeger!’ zeide de Ruyter.</p>
<p>De Ruyter wees ‘The Royal Prince’ het Admiraalsschip van de vijandelijke vloot aan. De Hertog van York liet er zijne vlag waaien.</p>
<p>‘Dat zal gebeuren, heer Admiraal!’ zeide Zeger, beleefd zijne muts afnemende en naar het roer gaande.</p>
<p>Zoo goed als de wind, die den onzen niet gunstig was en ook maar zacht woei, toeliet, hield ‘De Zeven Provinciën’ het op het Engelsche Admiraalsschip aan.</p>
<p>Even als bij Chattam de konstabels van Van Brakel, stonden de mannen ook nu gereed vuur te geven, doch De Ruyter, die liefst maar niet op goed geluk af schoot, wachtte hiermede, tot ze op een pistoolschot afstands genaderd waren.</p>
<p>‘Vuur!’ klonk het.</p>
<p>Met een luid ‘Hoezee!’ werden de kanonnen afgestoken.</p>
<p>De Engelschman gaf geen krimp en beantwoordde het vuur met dezelfde hevigheid.</p>
<p>Toonde De Ruyter niet bang te wezen zijnen vijand onder de oogen te zien, de Hertog van York bewees van zijne zijde, dat <hi rend="spat">vrees</hi> ook niet in zijn woordenboek stond.</p>
<p>Beiden waren tegen elkander opgewassen.</p>
<p>Toch was op het laatst ‘The Royal Prince’ zoo doorschoten en gehavend, dat de Hertog van York op een ander
<pb n="202"/>
schip moest overgaan. Hij deed dit alweer niet om lafhartig op de vlucht te gaan, maar omdat hij op zulk een ontredderden bodem zich niet bewegen kon, om de noodige bevelen te geven, en dat De Ruyter hem daartoe noodzaakte, lag in de vlugheid waarmede aanboord van ‘De Zeven Provinciën’ het geschut bediend werd.</p>
<p>Bijna op hetzelfde oogenblik dat De Ruyter zijn vijand zoo goed als overwonnen had en de matrozen met een ‘Hoezee! Bestevaer! Hoezee!’ de Engelsche Admiraalsvlag van ‘The Royal Prince’ zagen overgaan op de ‘St Michiel’ kwam er eene sloep aanboord, die voor onzen Admiraal geene goede tijding bracht.</p>
<p>‘Wat is er, mannen, wat is er?’ vroeg hij den matrozen uit de sloep, toen dezen op het dek verschenen.</p>
<p>‘Heer Admiraal, uw zoon Engel is door een stuk hout tegen de borst getroffen, en kan geen woord uitbrengen,’ klonk het antwoord.</p>
<p>De Ruyter ontstelde, doch oogenblikkelijk deed hij met geweld de zorg eens vaders plaats maken voor den plicht eens Opperbevelhebbers, en tamelijk bedaard zeide hij: ‘We hopen, dat de wonde niet doodelijk zijn moge! Geeft de dokter nog moed?’</p>
<p>‘De dokter meent, dat hij er wel van herstellen zal!’ zeiden de matrozen.</p>
<p>‘Nu, kinderen, gaat dan aanboord terug! Zorgt goed voor mijn jongen! Zoodra ik kan, kom ik bij hem!’</p>
<p>De matrozen gingen heen en klommen van den valreep.</p>
<p>‘Ik mag wel, nietwaar, heer Admiraal?’ vroeg de ‘Barre Bruinvisch’ ook naar den valreep gaande.</p>
<p>‘Ga, vriend, ga!’ antwoordde De Ruyter, die den ouden man zeer goed begreep.</p>
<p>‘Zie-je,’ zeî de ‘Barre Bruinvisch’ toen hij, tot verwon-<pb n="203"/>dering van de matrozen, ook in de sloep kwam, ‘zie je, ik met mijne stijve kuiten kan toch niet veel meer doen. En weet-je, ik ben zooveel als de zeevader van Jonker Engel. Ik wil mijn zeekind oppassen.’</p>
<p>‘Je heet Lievensz., hé?’ vroeg de man aan het roer.</p>
<p>‘Om je te dienen, vriendschap! Ze noemen me anders ook nog wel eens “Barre Bruinvisch,” zie-je! En mijn zoon Jan is luitenant bij mijn zeekind aanboord!’</p>
<p>‘Jawel, jawel!’ zeî de man aan het roer zoo kort mogelijk.</p>
<p>‘En ik hoop, als dat hij dien Roôrokken zal hebben laten zien, als dat hij mijn jongen is! Heeft hij dat?’</p>
<p>‘Zeker, hij was een van de eerste aan den dans!’ klonk het weer.</p>
<p>‘Ja, ja, hij zal ze laten dansen, ha, ha!</p>
<lg type="poem">
<l rend="; 1tab">‘Hij zal ze laten dansen,</l>
<l rend="; 1tab">Op zijn Engelsch en zijn Franschen,</l>
<l>Hij zal ze laten dansen den zevensprong!’</l>
</lg>
<p>riep de ‘Barre Bruinvisch’ het oude deuntje ophalende, en van blijdschap in de handen wrijvende.</p>
<p>‘Kijk den “Dolle” eens rare sprongen gaan maken,’ riep de stuurman, terwijl hij op de ‘Groot-Hollandia’ een schip van vier en zestig stukken, wees.</p>
<p>‘Daar is Van Brakel kapitein op, hè?’ vroeg een der matrozen.</p>
<p>‘Ja, ja, de “Dolle.” En dat gaat zoo regelrecht af op de “Royal James”, het Admiraalsschip van Montague.’</p>
<p>‘Maar hapert het den Dolle in zijne bovenkamer om daar met een schip van honderd vier stukken te gaan bakkeleien? En dat is geen partuur voor hem!’ sprak een ander der roeiers.</p>
<p>‘Partuur? Partuur?! Ja, daar vraagt de “Dolle” naar!
<pb n="204"/>
Willen we eens wedden, dat hij dien grooten lobbes zoo netjes in het zonnetje zet, als je het ooit gezien hebt?’ vraagt de stuurman en zich hierop tot Lievensz. wendende vervolgt hij: ‘En wat zegt onze oude bootsman ervan?’</p>
<p>‘Als ik er veel van zeg, blijft er weinig van over!’ antwoordt Lievensz. met een akelig boos gezicht. ‘Hij zal dien olifant te woord staan, hij zal hem zijn volle bekomst geven; maar als dat gedaan is, zit er eene schrobbeering voor hem op, niet zuinig, man!’</p>
<p>‘Wat! Eene schrobbeering?’ riepen eenige matrozen te gelijk en vergaten van verwondering te trekken.</p>
<p>‘Trekt dan, kerels,’ riep de man aan het roer. ‘Trekt dan toch, anders komen we aanboord als de boel afgeloopen is. De “Barre” meent er niemendal van!’</p>
<p>‘Niet meenen? Niet meenen? De ‘Dolle’ loopt zoo zeker.... rrrt daar vloog een kleine kanonskogel juist met zijne muts weg. ‘Goeie-morgen,’ zeî hij, ‘dat ging daar langs mijne haren af,’ en alsof er niemendal gebeurd was, vervolgde hij zoo leuk mogelijk: ‘De “Dolle” loopt zoo zeker eene schrobbeering op als tweemaal twee vier is!’</p>
<p>‘Als die kogel, - maar eerst je hand gedrukt, kameraad, je bent er een van 't bovenste plankje!’ zegt de stuurman terwijl hij hem de hand geeft.</p>
<p>‘Perjenne, ja!’ zeggen de matrozen, nog denkend om het bedaarde: ‘Goeie-morgen!’ toen de kogel de muts van den ouden man weg nam.</p>
<p>‘Maar wat wou je nou zeggen: als die kogel?’ vraagt Lievensz.</p>
<p>‘Ik wou zeggen,’ antwoordt de stuurman, ‘als die kogel wat eer gekomen was, dat hij de meubels in je bovenkamer in het honderd gesmeten had. De “Dolle” zou gestraft worden! Denk je dat, Bestevaêr....’</p>
<pb n="205"/>
<p>‘Wie spreekt er van “Bestevaêr”? Wat heeft “Bestevaêr” in de melk te brokken?’ roept Lievensz., het lesje, dat hij onlangs van De Ruyter gekregen had, vergetend. ‘Neen, meneer Cornelis De Witt zal hem straffen, omdat Van Brakel zich niet houdt aan het bevel, en op eigen houtje aan het klappen deelen gaat!’<note n="1)" place="foot">Cornelis De Witt nam dat overtreden van zijne bevelen inderdaad zeer euvel op, en hoewel hij niet kon nalaten Van Brakels dapperheid te roemen, noemde hij zijne daad toch zeer strafbaar. Gestraft is hij echter niet; maar eene belooning, waarop misschien zijn volk wel wat gerekend had, bleef ook achterwege.</note></p>
<p>‘Die Ruwaard is een lafbek, die van benauwdheid in het kabelgat gekropen is,’ riep een matroos.</p>
<p>‘Neen, neen, kompeer, een lafbek en is hij niet! Zoo lang het gevecht met den Hertog van York geduurd heeft, zat hij in een stoel bij de stuurmanshut, of, als hij moede van het zitten was, stond hij er bij. Maar of ze om hem heen vielen als muizen, hij en week geen duimbreed terug. Neen, neen, alle respect voor zoo'n kruidenier, maar - ik heb het land aan dwarskijkers, en nog veel meer aan luî, die voor meester willen spelen waar ze nog op de schoolbanken zouden moeten zitten. Maar - zijn we er niet?’</p>
<p>‘Jawel, Lievensz., we zijn er, maar...’ zegt de stuurman, en aarzelt verder te zeggen wat hem op het gemoed ligt.</p>
<p>‘Wat maar? Heb je gelogen? Is Engel dood? Is De Ruyters zoon gesneuveld?’</p>
<p>Juist voer er eene sloep met Engelschen voorbij. Een ervan scheen zoo wat Hollandsch te kunnen verstaan, althans op de Engelsche vloot liep al heel spoedig het gerucht dat Admiraal De Ruyter gekwetst was.</p>
<p>‘Neen, Lievensz., neen! Onze kapitein is slechts gewond, maar uw zoon is...’</p>
<pb n="206"/>
<p>De stuurman kon andermaal niet uitspreken; want met eene vlugheid, die men bij zulk een oud man niet gezocht zou hebben, greep hij den valreep, klom naar boven en riep: ‘Jan! Jan Lievensz., jongen, jongen, waar ben je?’</p>
<p>‘Wat moet die man?’ vroeg de officier, die inplaats van kapitein Engel De Ruyter het bevel voerde.</p>
<p>‘Het is de vader van luitenant Lievensz., meneer,’ antwoordt de stuurman der sloep.</p>
<p>Maar de ‘Barre Bruinvisch’ heeft daar wat met een zeil bedekt op het dek zien liggen. Hij weet wat dat beteekent. Hij licht het op en....</p>
<p>‘o God, mijn jongen, mijn jongen gevallen! - Ge-vallen!’ roept hij snikkend, de verwrongen gelaatstrekken van den gesneuvelde met kussen overdekkend.</p>
<p>‘Gevallen als een held, vader! Gij hebt zijne laatste groeten gehad ook voor zijne moeder!’ sprak de bevelvoerende officier, die zich hierop verwijderde om in de slagorde van de vloot te blijven en te doen wat zijn plicht was.</p>
<p>Eenigen tijd bleef Lievensz. daar bij zijn zoon liggen, en richtte zich eerst op toen hij, haperend en stotterend, voor hem het ‘Onze Vader’ gebeden had. Toen dekte hij hem aan alle kanten toe, drukte weer een kus op zijnen mond en ging, waggelend als een dronken man, naar de kajuit waar Jonker Engel lag.</p>
<p>‘J-jan-d-do-od,’ bracht deze er met moeite uit, doch drukte met zeemans hartelijkheid de hand van zijn ouden zeevader.</p>
<p>‘Ja, ja, dood! o Engel, mijn jongen! Mijn jongen!’ snikte de vader.</p>
<p>‘H-hij-v-v-iel aan m-mijne z-z-zijde; ik-ik-zag-h-het en k-kr-kreeg t-toe-toen....’</p>
<pb n="207"/>
<p>‘Ik moet u het spreken ten ernstigste verbieden, kapitein!’ sprak de scheepsdokter, die hier toevallig iemand was, die pas de Hoogeschool had verlaten en die zijne krachten en diensten in dien benauwden tijd ook zijn Vaderland wilde wijden.</p>
<p>‘Is u de dokter?’ vroeg Lievensz.</p>
<p>‘Ja, vriend,’ was het antwoord.</p>
<p>‘En was er niets meer aan mijn zoon te doen?’</p>
<p>‘Wie was uw zoon, oude?’</p>
<p>‘Luitenant Lievensz., dokter!’</p>
<p>‘Neen vriend, de musketkogel heeft hem doodelijk gewond. Hij leefde geene vijf minuten meer! Gij hebt zijne laatste groeten, en hij verzocht mij ook of ik u vragen wilde, zijne moeder en zuster vaarwel te kussen.’</p>
<p>‘Dank-je, dokter, dank-je!’ sprak de ‘Barre Bruinvisch’ zoo bedaard, alsof er niets gebeurd was.</p>
<p>Maar daar binnen was het niet bedaard! Daar woelde, en kookte en bruiste het als- op eene stormachtige zee. Doch hij bedwong zich en begon zijn ander zeekind zoo trouwhartig te verzorgen, dat deze hem de hand drukte en zachtkens zeî: ‘Goed, bra-braaf, gr-grootva-vader-tje!’ -</p>
<p>‘Hoezee! Bestevaêr Michiel! Hoezee!’ klonk het een paar uren later aanboord van Engel De Ruyters schip.</p>
<p>‘Ze schieten minder! Zou de slag gedaan zijn?’ vroeg de dokter, die beneden bij de gekwetsten bleef en een deel zijner zorgen aan Engel wijdde, aan Lievensz.</p>
<p>‘Bestevaer komt tenminste naar zijn zoon kijken en dan zal de slag wel beslist zijn!’ antwoordde de oude man.</p>
<p>‘Hoezee! Bestevaêr Michiel! Hoezee!’ klonk het nu nog luider.</p>
<p>De Admiraal stapte aanboord, en het volk vriendelijk toeknikkend, ging hij naar de kajuit.</p>
<pb n="208"/>
<p>Driftiger dan hij gewoon was trad hij binnen.</p>
<p>‘Dag Engel, dag jongen! Toch niet zwaar gewond, lieve jongen, hé?’ sprak De Ruyter.</p>
<p>‘Dag, b-bes-beste, va-vader!’ antwoordde Engel en schudde de hand des Admiraals.</p>
<p>‘Mag ik voor hem antwoorden, heer Admiraal?’ vroeg de dokter beleefd. ‘Ik heb hem het spreken verboden!’</p>
<p>‘Verboden? Goed, vriend, dan mag hij niet spreken. Gehoorzaamheid moet in alles betracht worden. Is u de dokter?’</p>
<p>‘Ja, heer Admiraal! En ik kan u tevens gerust stellen. Als uw zoon zich maar bedaard houdt, dan is hij over een dag of drie weer zoover, dat hij ongehinderd spreken kan, ten minste als wij nu weer maar niet al te spoedig aan den dans gaan, want dat hindert hem.’</p>
<p>‘Dank-je, dokter! Engel zal gehoorzamen. Maar vertellen zal hem toch geen kwaad doen?’</p>
<p>De dokter schudde het hoofd.</p>
<p>‘Nu dan, jongen, het is er vandaag zoo van langs gegaan, als ik nog nooit heb bijgewoond. Ik zelf heb twintig duizend pond buskruit en vijf en dertig honderd kanonskogels verschoten. Admiraal Montague van den vijand, is, jammer genoeg, want de man heeft zich kranig gedragen, verdronken. Van Brakel heeft gevochten als een stier, en al de anderen als leeuwen, en, al hebben we ook al geene schitterende overwinning behaald, wij hebben zee gehouden. Als het nu te land ook zoo maar gaat, jongen, dan ontkomen we den dans zeker. Het is anders een harde dobber, hoor!’</p>
<p>Hier zweeg de Admiraal, en Lievensz. hem een teeken gevende, wenkte hem te volgen.</p>
<p>De Ruyter voldeed hieraan, en toen hij boven kwam
<pb n="209"/>
waren ze juist gereed aan luitenant Lievensz. een eervol zeemans-graf te geven.</p>
<p>De bevelvoerende officier deed het gebed, en toen dat geëindigd was, vroeg De Ruyter: ‘Wie is dat, Lievensz.? Jan toch niet?’</p>
<p>Lievensz. knikte.</p>
<p>‘Goede zeevader,’ sprak De Ruyter, ‘is hij gevallen? God hebbe zijne ziel! De oorlog eischt vele offers. Heden mijn, morgen dijn! Treur niet te zeer, oude vriend! Hij ging u slechts wat voor! Daar boven ziet gij hem weder, willen we hopen!’</p>
<p>Lievensz. drukte de hand van zijnen Admiraal en deze zeide tot den officier: ‘Met uw verlof, mijnheer, mag ik den dienst verder verrichten?’</p>
<p>De bevelhebber van het schip stamelde een verlegen: ‘Ja zeker, heer Admiraal!’</p>
<p>‘Jongen,’ sprak nu De Ruyter het lijk toe, ‘jongen, gij zijt gevallen voor uw Vaderland in den opgang van een veel belovend leven! Moge God Uwe ziele hebben! - Het Vaderland zal u indachtig zijn! Uwe ouders staren u in de hope des wederziens na, uwe vrienden zullen u nooit vergeten, en uw Admiraal zegt uit vriendschap voor uwen grijzen vader en ter eere van u: een-twee-drie! In Godsnaam!’</p>
<p>Allen ontblootten het hoofd; de plank met het lijk er op schoof verder en - verdween in de diepte.</p>
<p>Kort hierop keerde de vloot naar de Vaderlandsche kust terug om deze te beschermen, en om tegelijkertijd de schepen zoo goed mogelijk te herstellen.</p>
<p>En hier ontving men berichten, die minder gunstig waren.</p>
<p>Lodewijk XIV trok zegevierend voorwaarts, en slechts Holland en Zeeland waren van de zeven provinciën nog niet in handen van den vijand.</p>
<pb n="210"/>
<p>Maar in die twee provinciën woedden tweedracht en haat. Aan Jan De Witt schreef men de veroveringen van Lodewijk XIV toe. Men gaf hem de schuld van alles en randde hem zelfs aan om hem van het leven te berooven. Cornelis De Witt, van dat alles onderricht, verliet de vloot, na van zijnen vriend De Ruyter hartelijk afscheid genomen te hebben. Kort daarop werd de jeugdige Willem Hendrik, Prins van Oranje tot Stadhouder uitgeroepen.</p>
<p>De Ruyter had veel verwachting van hem en zag de toekomst weer wat helderder in.</p>
<p>Maar daar komt het bericht, dat de Ruwaard zich als een lafaard gedragen, en zelfs met De Ruyter gevochten heeft.</p>
<p>Hij spreekt dat tegen, open en rond.</p>
<p>Wat later komt het bericht van Jan De Witt zelf, dat hij bedankt heeft voor zijne betrekking als Raadpensionaris.</p>
<p>De toekomst ziet er voor onzen vlootvoogd weer donker uit.</p>
<p>Nog wat later, op den twee en twintigsten Augustus, komt de tijding op de vloot: ‘De gebroeders De Witt zijn door het Haagsche gemeen schandelijk vermoord!’</p>
<p>Dat was een slag!</p>
<p>Wat zal er van het Vaderland worden?</p>
<p>Daar valt het oog van De Ruyter op den spiegel van het Zeeuwsche schip ‘De Zelandia.’</p>
<p>Het wapen van Zeeland is er op gebeeldhouwd.</p>
<p>En De Ruyter leest: ‘Luctor et emergo.’</p>
<p>Daar nadert hem een gevangen Engelsch zeekapitein, die ook vernomen heeft, hoe het bij ons te lande geschapen staat, en hij waagt te zeggen, dat de vloot nu toch wel eens in handen van zijnen Koning zou kunnen vallen.</p>
<p>De Ruyter ziet hem aan en zegt, wijzende op het onder-<pb n="211"/>schrift van Zeelands wapen: ‘Als 't Landt al t'eenemaal verloren gaat, zal ik met de vloot ik weet niet waar liever heenzeilen, dan mij aan uwen Koning, die geen woord noch verbond en houdt over geven! Luctor et emergo!’</p>
</div>
<div type="chapter">
<interpGrp>
<interp type="secundair" value="16730606"/>
<interp type="secundair" value="16730221"/>
<interp type="secundair" value="16730607"/>
<interp type="secundair" value="16730608"/>
<interp type="secundair" value="16730821"/>
</interpGrp>
<head rend="h3">XII. De directeur in het kartouwen-concert.</head>
<p>‘Het is op den zesden Juni van het jaar 1673, dat we ons weer verbeelden aanboord te zijn van ‘De Zeven Provinciën,’ waarop onze Luitenant-Admiraal De Ruyter zijne vlag laat waaien.</p>
<p>Luitenant-Admiraal? Hei, hei, ge vergist u! ‘De Zeven Provinciën’ draagt de vlag van den Luitenant-Admiraal-Generaal, de hoogste betrekking, die men op de vloot kan hebben, en onder hem staat de Luitenant-Admiraal Cornelis Tromp.</p>
<p>Wat? Cornelis Tromp weer aanboord? Hoe dat gaan zal? Twee mannen, die elkander zoo vijandig gezind zijn met slechts een rang verschil van macht! Wie heeft dat dwaze stuk begaan?</p>
<p>Wel, wel, wat zijt ge nog een vreemdeling, dat ge niet weet wat er geschied is.</p>
<p>Laat mij u een en ander vertellen.</p>
<p>Sedert onze De Ruyter dat flinke antwoord aan dien Engelschman gaf, is er heel veel veranderd en, ten onzen voordeele.</p>
<pb n="212"/>
<p>Groningen is van den vijand bevrijd; Drente ziet hem niet meer.</p>
<p>Denemarken en Lotharingen zijn onze bondgenooten. Spanje, Duitschland en Brandenburg rusten zich ten oorlog toe. Eene voorgenomen landing der Engelschen en Franschen is door storm en lagen waterstand mislukt. Slechts met moeite heeft Koning Karel II van zijn Parlement geld gekregen om den oorlog voort te zetten, en in den Stadhouder heben we een man gevonden, die ons in de Raadzaal en voor de vloot, den grooten De Witt weinig doet missen, en in het leger ons meer geeft dan De Witt geven kon.</p>
<p>Het is nu meer dan ooit Luctor et emergo, tenminste als men er niet tegen opziet met alle macht en kracht den strijd voort te zetten.</p>
<p>En dat wil de Stadhouder van zijne zijde wel beloven, en ter zee, ja, dat hangt niet zoo geheel van hem af. Maar gelukkig heeft hij ook daar zijn man. De Ruyter leeft nog. Wel was deze een groot vriend van de gebroeders De Witt, wel heeft hij hardop schande gesproken van het volk, dat zulke mannen op zulk eene schandelijke wijze vermoorden kon; maar dat belet den Stadhouder niet dien Luitenant-Admiraal te vertrouwen en te hoogachten. Hij zal niet doen als dat Amsterdamsche grauw, dat de woning wilde plunderen van den man, die zóóveel voor het Vaderland gedaan had, en die er nog zooveel voor doen wilde. Is hij, de Stadhouder, niet Admiraal-Generaal? Welnu, wat belet hem dan dien braven Vaderlander, dien doorluchten zeeheld, dien vromen burger, in zijne plaats het opperbevel over de vloot te geven? Zeggen en doen gaan bij den Stadhouder hand aan hand, en den 21<hi rend="sup">sten</hi> Februari wordt Michiel Adriaensz. De Ruyter benoemd tot Luitenant-Admiraal-Generaal van Holland en West-Friesland.</p>
<pb n="213"/>
<p>Maar de Stadhouder zal nog meer doen.</p>
<p>Leeft daar niet in stille ruste een man, onvergelijkelijk dapper, een liefhebber van zijn Vaderland en een zeeheld als er weinigen gevonden worden, maar, helaas, in vijandschap met De Ruyter? Als hij die twee eens met elkander verzoenen kon, Bestevaêr en Tromp, wel, dan zouden Engeland en Frankrijk het hoofd te pletter stooten op Nederlands bolwerk terzee, door die twee helden met hunne onderhoorigen verdedigd. Ook dit beproeft de Stadhouder en, na heel wat moeite, gelukt het hem de twee helden met elkander te verzoenen. En of het nu meenens is? Wel, het is nog geen tien dagen geleden, dat Luitenant-Admiraal Cornelis Tromp met zijn ‘De gouden Leeuw’ een prachtig schip van twee en tachtig stukken, bij de vloot, die onder De Ruyter by Schooneveld<note n="1)" place="foot">Schooneveld is eene plaats in zee ten Westen van het eiland Walcheren. Ter hoogte van deze plaats vinden we op eene kaart van Zeeland van 1540 het eiland Schoonvelde met de dorpen Schoonvelde en Wals-Vlaenderen. Misschien is de tegenwoordige ondiepte, bekend onder den naam van ‘Bankje van Zoutelande’, nog een overblijfsel van dit door de zee verzwolgen eiland.</note> lag, is gekomen. En hoe? Als iemand, die niet onder De Ruyter wilde staan? Volstrekt niet. Hij liep achter ‘De Zeven Provinciën’ om, begroette den Opperbevelhebber met eere-schoten, en kwam, iets dat in geen zeven jaar gebeurd was, bij De Ruyter aanboord.</p>
<p>De Ruyter wachtte Tromp bij den valreep op. In het kamp bij Bodegraven hadden ze elkander in tegenwoordigheid van den Stadhouder, de hand van vriendschap gegeven, en nu: ‘Welkom, welkom, aanboord van “De Zeven Provinciën”, Tromp!’ sprak De Ruyter en sloeg op ronde zeemans-wijs de rechterhand in die van Tromp.</p>
<pb n="214"/>
<p>Dat heeft het volk gezien.</p>
<p>De ‘Barre Bruinvisch’, die na den dood van zijn zoon Jan geen traan meer had laten vallen, die man zelfs voelt de oogen vochtig worden, en het kale hoofd, waarvan nog enkele lange, witte haren in den wind fladderen, ontblootend, roept hij met trillende stem: ‘Hoezee! Bestevaêr Michiel! Hoezee! Onze Tromp! Hoezee!'’</p>
<p>En alsof al het volk daarop gewacht heeft, mengt met het kanongedonder der schepen, het gejuich van Janmaat: ‘Hoezee! Bestevaêr Michiel! Hoezee! Onze Tromp! Hoezee!’</p>
<p>Er is een gastmaal aanboord van ‘De Zeven Provinciën’ geweest en in het bijzijn van de aanzienlijksten in den lande, hebben die twee met elkander geklonken en gedronken, en vriendschap en trouw gezworen tot in den dood!</p>
<p>Nu is het de zesde Juni.</p>
<p>Daar daalt De Ruyter van den valreep der ‘Zeven Provinciën’ om aanboord van ‘De gouden Leeuw’ een maaltijd bij te wonen, door Tromp den Opperbevelhebber ter eere aangeboden.</p>
<p>Zie, daar beklimt De Ruyter het dek van Tromps Admiraalsschip, de twee helden drukken elkander nogmaals de hand, en terwijl er een vroolijk ‘Wilhelmus van Nassouwe’ geblazen wordt, juicht het volk andermaal: ‘Hoezee Bestevaêr en Tromp! Hoezee!’</p>
<p>Wat dunkt u, zou het meenens zijn daar tusschen die twee?</p>
<p>Het gastmaal is De Ruyter waardig.</p>
<p>Daar heft Tromp een vollen beker omhoog en drinkt het heil van het lieve Vaderland.</p>
<p>‘Een luid ‘Hoezee!’ klinkt op zijne gloeiende woorden.</p>
<p>Maar wat kijken allen daar naar de deur der kajuit?</p>
<pb n="215"/>
<p>Wat moet die opperschipper van ‘De gouden Leeuw’ hier doen?</p>
<p>‘Heer Admiraal,’ zegt hij, zich tot De Ruyter wendend: ‘De vijand is in aantocht!’</p>
<p>Uit is de vroolijkheid.</p>
<p>Men snelt naar boven en - de heele zee aan den horizon is bedekt met de schepen der Engelsch-Fransche vloot.</p>
<p>De groote scheepsraad, zoo ongezocht vergaderd, is op het dek bijeen. Kort en vaardig deelt De Ruyter zijne bevelen uit, vermaant zijne bevelhebbers Neerlands zeeroem te handhaven, en ieder keert naar zijn schip terug.</p>
<p>Het is duidelijk genoeg wat die Engelschen en Franschen willen.</p>
<p>Morgen, den zevenden Juni, is het juist een jaar geleden dat de slag bij Solebay geleverd is, en morgen zullen ze de schande van Solebay wreken door eene landing.</p>
<p>Heeft niet de Lord-Kanselier bij het openen van het Britsche Parlement gezegd: ‘Carthago moet verwoest worden!’ met Carthago de Republiek der Vereenigde Nederlanden bedoelende?</p>
<p>En daar komen ze nu om die woorden waar te maken; want die Nederlandsche schepen en scheepjes onder De Ruyter en Tromp, zijn in 's vijands oog niets meer dan een stofje aan de weegschaal. Nu zal, nu moet de landing plaats hebben. Eene vereenigde vloot van honderd vijftig zware oorlogsschepen is niet te weerstaan!</p>
<p>Hoe die grootsprekers zich bedriegen zullen! De Nederlandsche vloot, sterk honderd vijf schepen, slecht bemand, doch aangevoerd door helden, zal toonen, dat ze nog hetzelfde kan als bij Solebay.</p>
<p>‘'T zal wel gaan!’ zegt Tromp, die de voorhoede heeft, en gaat aan den slag.</p>
<pb n="216"/>
<p>‘Komt, jongens, rept de handen!’ zegt Banckers, die de achterhoede heeft en valt ook aan.</p>
<p>‘Mannen, de vijand is nabij. Elk gedrage zich als een braaf kerel, en daar hij voor scheep is gekomen. Ik beloof het u, het zal wel gaan!’ spreekt De Ruyter en stevent op den vijand los.</p>
<p>Naar alle kanten ziet het oog van den Opperbevelhebber.</p>
<p>‘Vooruit, mannen, vooruit! Tromp is in nood. Gauw hem ontzet, eer het te laat is!’</p>
<p>Het was hoog noodig. De dappere Luitenant-Admiraal heeft het hoofd te bieden tegen de helft der vijandelijke vloot. Het was hard voor De Ruyter, want hij was reeds aan de winnende hand, maar gedachtig aan den handdruk van Tromp ontvangen, zegt hij: ‘Het zwaarste moet het zwaarste wegen. Het is beter vrienden te helpen, dan vijanden te schaden! Vooruit!’</p>
<p>Tromp is van het eene op het andere schip overgegaan, overal zijne Admiraals-vlag meevoerende. Maar nu begint zijn volk den moed op te geven. Het kan niet meer.</p>
<p>Daar trekt de rook voor een oogenblik op, en tusschen die openingen heen ziet Tromp onzen De Ruyter komen om hem te ontzetten.</p>
<p>‘Hoezee! Mannen, daar is Bestevaêr! Die komt ons helpen! Ik zal hem ook niet verlaten, zoolang als ik leef!’ roept Tromp.</p>
<p>Dat helpt, en met een: ‘Hoezee, Bestevaêr Michiel! Hoezee!’ laten ze opnieuw het geschut donderen.</p>
<p>Daar zien de vijanden ‘De Zeven Provinciën!’</p>
<p>‘Vuur!’ beveelt De Ruyter.</p>
<p>De vijand deinst af! Die ‘Zeven Provinciën’ kennen ze maar al te goed.</p>
<p>De Ruyter ziet het en: ‘Hoezee, jongens, de vijanden
<pb n="217"/>
hebben nog ontzag voor ‘De Zeven Provinciën!’ roept hij en laat Engelschman en Franschman uit elkander stuiven,</p>
<p>De drie vloten der Nederlanders zijn nu vereenigd en opnieuw gaat het er op los.</p>
<p>Eindelijk valt de avond en het gevecht is geëindigd.</p>
<p>Maar geen schip gaat naar Engeland of Frankrijk om daar de blijde boodschap te brengen: ‘Carthago is gevallen!’</p>
<p>De landing was mislukt, en uitgesteld tot later tijd.</p>
<p>De Ruyter schreef aan den Prins: ‘<hi rend="i">Wij oordeelen absoluyt, dat dusverre de victorie (Gode zij lof) aan de zijden van dezen Staet en Uwe Hoogheit is</hi>.’</p>
<p>Luitenant-Admiraal Van Nes zeide: ‘De vijand is zoodanig getracteerd, dat er geen nood is, dat hij daarvan liedekens zal gaan dichten.’</p>
<p>Cornelis Tromp schreef aan zijne zuster:</p>
<q rend="bq">‘Beminde Zuster! <lb/>
<hi rend="i">Gisteren hebben wij den dans aangegaen, en ben, Godt sy gelooft, gesond, en hebben ons herte eens weder opghehaelt als keuningen. Ick ben op myn vierde Schip, ‘de Komeetstar,’ en meene vandaeg een braven dans te dansen. Wij krijgen de Franschen so aen 't loopen, dat zij bramzeyls en alles byzetten; en so het vandaeg so voortgaet, so hope ick, dat aller Vrienden en ons gebed verhoort sal zijn, en dat wij van de tirannye verlost zullen worden. Adieu! Couragie! Het sal waerachtig wel gaen</hi>. <lb/>
8 Juny 1673. <lb/>
C. Tromp.</q>
<p>Maar wie zou nu als Nederlander de zaak niet van zijne gunstige zijde laten zien. Was het wel zoo vast waar wat Van Nes zeide: ‘De vijand zal daarvan geene liedekens dichten?’</p>
<pb n="218"/>
<p>Welnu, de Fransche Admiraal d' Estrées schreef aan zijne regeering: ‘De Ruyter is een groot meester in de kunst van den oorlog ter zee; hij heeft mij in dezen slag schoone lessen gegeven. Gaarne zou ik mijn leven laten voor den roem, dien hij daarbij heeft verworven.’</p>
<p>Het was er evenwel verre van af dat de Engelsch-Fransche vloot verslagen was. De Nederlanders zouden geen haring voor Sint Jan roepen; want den veertienden Juni zou het gevecht van Schooneveld hervat worden. Toch zouden zij niet de aanvallende partij zijn. Die eer gunde De Ruyter hun niet. Toen evenwel de vijand de onzen slagvaardig zag aankomen meerderden ze zeil, gingen noordelijk op en voeren toen met volle zeilen naar hunne eigene kusten.</p>
<p>Geen geringe omkeer van zaken.</p>
<p>De Ruyter jaagt hen na en noodzaakt hen te vechten.</p>
<p>‘Hoezee, jongens, dat gaat er weer op los! Ferm, hoor, dat de vlokken er afstuiven!’ roept Van Brakel. En met een ‘Hoezee!’ doen zijne jongens waartoe ze geroepen zijn. En niet alleen op dien bodem, maar op alle schepen van de Nederlandsche vloot vecht men, onder het beleidvolle bestuur van Bestevaêr, met weergalooze dapperheid. Al meer en meer deinst de vijand; al meer en meer dringt onze vloot vooruit en de verwarring onder de Engelschen is weldra zoo groot, dat men met blijdschap den invallenden nacht begroet, en het gevecht gestaakt wordt.</p>
<p>Wel wilde Prins Robert, de bevelhebber der Engelschen, den volgenden dag het gevecht hervatten, maar geen zijner bevelhebbers was hiertoe over te halen.</p>
<p>Als overwinnaar keerde De Ruyter naar zijn post op de Zeeuwsche kusten terug.</p>
<p>Wel, Lord-Kanselier, zoudt ge nog niet een toontje
<pb n="219"/>
lager gaan zingen, nu een uwer landgenooten verklaart: ‘Prins Robert keerde met verlies van vele menschen, en met vele ontredderde schepen naar den Theems, en De Ruyter, hebbende, mits het voordeel van de wind, en met van ver te vechten<note n="1)" place="foot">In dat uit de verte vechten zou al licht blijken, dat de onzen niet durfden naderen. De Engelsche schrijver geeft er evenwel eene goede reden voor op als hij zegt: ‘Het Hollandsche buskruit was krachtiger en hun geschut langer dan het onze.’</note> weinig schade geleden, verkoos de Zeeuwsche kust weer tot zijn post. In dit bedrijf gaf De Ruyter sprekende proeven, dat hij, als het tijd was, den vijand zoowel kon opzoeken als vermijden, en dat hij zijne plaats nooit verliet dan om het voorhoofd te toonen.’</p>
<p>Lager zingen zouden Engeland en Frankrijk? Zouden zij zich zoo vernederen? Dat kon niet en dat zou niet! De landing <hi rend="spat">moest</hi> plaats hebben! Dat Carthago van de zeventiende eeuw <hi rend="spat">moest</hi> vernietigd worden.</p>
<p>De uitvoering van het stoute plan der onzen om de dagen van Chattam nog eens te doen herleven, moest evenwel achterwege blijven, omdat er te veel zieken op onze vloot kwamen.</p>
<p>Ondertusschen kwam De Ruyter van een gevangen genomen Engelsche predikant te weten, dat de vijandelijke vloot honderd acht schepen sterk was, en dat de schepen volgepropt waren met soldaten, ten getale van ongeveer acht duizend man en drie troepen ruiterij, ieder van honderd twintig paarden. Het bevel over dat leger had de Graaf van Schomberg.</p>
<p>Men behoefde zich niet suf te peinzen omtrent het doel van dat leger. Het was de oude geschiedenis: er zou andermaal eene landing beproefd worden.</p>
<pb n="220"/>
<p>De een en twintigste dag van Augustus 1673 zou bewijzen, dat Carthago het hoofd omhoog bleef houden.</p>
<p>De Engelsche Admiraal, Prins Robert, had in last de Nederlandsche vloot van de kust te lokken en slag te leveren, en terwijl dan de kust onbewaakt was, zou de Graaf van Schomberg landen.</p>
<p>Het plan was niet kwaad; maar Engeland had te veel verwachting van zijne slimheid.</p>
<p>Onze Stadhouder kwam uit het leger naar de kust, stelde die op verschillende plaatsen instaat van verdediging, liet tonnen en bakens wegnemen en voor de zeegaten kleine, doch welbemande vaartuigen brengen.</p>
<p>De Ruyter kreeg de boodschap, dat hij niet al te bezorgd voor de kust moest zijn; want dat deze tamelijk wel bewaakt werd. Hij mocht gerust alles doen wat hij noodig achtte om den vijand te verdrijven, en de verwacht wordende koopvaardij-vloot in behouden haven te brengen.</p>
<p>Deze last werd door onzen vlootvoogd getrouw volbracht.</p>
<p>Op den genoemden een en twintigsten Augustus naderden de vijandelijke vloten onze kusten.</p>
<p>Van Vlissingens reede tot Tessels duin was heel het strand vol leven en beweging.</p>
<p>Iedereen begreep dat het dien dag te doen was om vrijheid of slavernij.</p>
<p>En daar op zee lag onze vloot, kalm en gerust.</p>
<p>Maar ze was een Vesuvius, die uit zijne rust ontwakend, landen verderven en steden vernietigen kan.</p>
<p>Tromp heeft alweer de voor- en Banckers de achterhoede. De Ruyter beveelt den middentocht. Vóór ‘De Zeven Provinciën’ ligt de ‘Waesdorp’ kapitein Engel De Ruyter, en achter het Admiraalsschip ligt de ‘Steenbergen’ kapitein Jan Van Gelder, schoonzoon van den Admiraal.</p>
<pb n="221"/>
<p>Banckers, de wakkere Zeeuw, begon den slag.</p>
<p>De Ruyter, ouder gewoonte, heeft weer zijn man aangewezen en deze is Prins Robert, die de hoofdmacht des vijands onder zijn onmiddellijk bevel heeft.</p>
<p>Tromp valt Spragg aan.</p>
<p>Het tooneel van den strijd is op Noord-Hollands kust en in de nabijheid van Kijkduin.</p>
<p>De strijd is vreeselijk.</p>
<p>Het gedonder der kanonnen dringt tot diep in het land.</p>
<p>Men stroomt naar de kust. Men wil zien wat daar voorvalt.</p>
<p>Er valt bijna niets te zien; want werkelijk is de kalme, rustige vloot der Nederlanders opeens als een vuurberg geworden, die dood en vernieling teweeg brengt.</p>
<p>Er valt een zware mist, die het vrije gezicht belemmert.</p>
<p>De mist trekt op, maar zware wolken rooks verrijzen.</p>
<p>Men ziet niets; men hoort slechts.</p>
<p>De kerkdeuren worden geopend en men smeekt God om den zege.</p>
<p>Al feller en feller dreunt het kanongedonder.</p>
<p>Het is een vreeselijk, een verschrikkelijk concert.</p>
<p>Wie zal het winnen?</p>
<p>Daar zijn weer schepen zichtbaar! Zij voeren de Engelsche en Fransche vlag.</p>
<p>‘Verloren! Verloren! Vlucht! Vlucht!’ roepen de flauwhartigen.</p>
<p>‘Neen, blijft mannen, blijft! Kijkt, kijkt dan, daar is “De Zeven Provinciën” met de Admiraals-vlag hoog in top. Houdt moed, Bestevaêr slaat de maat in het kartouwen-concert! Couragie! Couragie!’</p>
<p>‘Hoezee! Bestevaêr Michiel! Hoezee!’ roept er een als hij van zijne hooge standplaats op het duin en met een
<pb n="222"/>
verrekijker gewapend het Admiraalsschip ziet losbranden.</p>
<p>En naar het Zuiden, en naar het Noorden herhalen duizenden dien kreet, die het geprangde gemoed als het ware verlichting schenkt: ‘Hoezee! Bestevaêr Michiel! Hoezee!’</p>
<p>Maar op de vloot hoort men niets van dat gejuich, ontdekt men niets van dat leven en die beweging op de kust.</p>
<p>Het is vijf uren in den middag.</p>
<p>De Ruyter verzamelt zijne verstrooide vloot, en alsof hij zoo pas den strijd begonnen was, slaat hij weer dwars door de vijanden heen, keert terug en breekt opnieuw door de linie van schepen.</p>
<p>Het is of de zee in vuur en vlam staat.</p>
<p>Kogels, bouten, balken, splinters en schroot vliegen naar alle kanten.</p>
<p>‘De groeten aan vrouw en....’ stamelt kapitein Jan Van Gelder en valt stervend neer.</p>
<p>De Vice-Admiralen Isaac Sweers en Johan De Liefde vallen ook voor de vrijheid van het Vaderland.</p>
<p>Honderden vallen met hen.</p>
<p>Men brengt De Ruyter de tijding van het sneuvelen zijns dapperen schoonzoons.</p>
<p>Tranen komen in zijne oogen, doch zich opheffend zegt hij: ‘Ik weet dat dit de vruchten van den oorlog zijn, dat ik mijzelven Gods wille moet onderwerpen en daarin tevreden zijn. Heden was het zijne beurt, morgen zal het wellicht de mijne zijn! Vooruit, in Godsnaam! Vooruit!’</p>
<p>En de Admiraals-staf wijst den zijnen weer den weg des roems en der glorie.</p>
<p>Het vreeselijk concert neemt weer toe in kracht.</p>
<p>Bestevaêr blijft de maat slaan.</p>
<pb n="223"/>
<p>Nog eenmaal den Engelschen Admiraal, Prins Robert, aangevallen. Dat is een partuur een De Ruyter waardig.</p>
<p>Maar de Engelschen zien den gevreesden Admiraal aankomen, en omgeven hunnen Opperbevelhebber als met een ringmuur van schepen en branders.</p>
<p>Mocht Prins Robert willen, zij willen zijn voor Engeland zoo kostbaar leven niet in de waagschaal stellen en dwingen hem, al vechtend, tot den terugtocht.</p>
<p>Het wordt donker op zee en donker op de kust.</p>
<p>Duizenden staren in de verte, doch kunnen bijna niets meer zien.</p>
<p>Hooren nog wel, en zeer goed ook.</p>
<p>Maar ook dat kanon-gebrom begint te klinken als het aanhoudend dof gerommel van een afdrijvend onweder,</p>
<p>‘Hoezee! Hoezee! Ons de victorie! De vijand is van onze kust weggeslagen!’</p>
<p>Als straks Bestevaêr als overwinnaar terugkeert, wat zullen ze dan zeggen? Hoe zullen ze hem noemen?</p>
<p>Een naam, een naam voor Bestevaêr Michiel.</p>
<p>Noemt hem <hi rend="spat">Redder des Vaderlands</hi>!</p>
<p>En zoo geschiedde het.</p>
<p>Hier, daar en overal zag men weldra zijne afbeelding prijken met dit onderschrift:</p>
<lg type="poem">
<l>‘Aanschouw den Heldt, der Staten-rechterhandt,</l>
<l>Den Redder van 't vervallen Vaderlandt,</l>
<l>Die in één jaar twee groote koningrijken</l>
<l>Tot driemaal toe, de trotse vlagh deed strijken.</l>
<l>Het roer der Vloot, den arm daar God door streê</l>
<l>Door hem herleeft de vrijheit en de vreê.’</l>
</lg>
</div>
<div type="chapter">
<interpGrp>
<interp type="secundair" value="16750724"/>
<interp type="secundair" value="16750816"/>
<interp type="secundair" value="16760422"/>
<interp type="secundair" value="16760829"/>
<interp type="secundair" value="16770318"/>
<interp type="secundair" value="16810000"/>
<interp type="secundair" value="18410825"/>
</interpGrp>
<pb n="224"/>
<head rend="h3">Hij blinkt in onbezoedelde eere.</head>
<p>De vrede met Engeland, Munster en Keulen werd reeds in het volgende jaar, 1674, gesloten en alleen Frankrijk hield den krijg vol.</p>
<p>Het was dan ook wel wat erg voor een Lodewijk XIV, die in zijn land voor een groot Koning doorging, het hoofd te moeten buigen voor zulk een klein landje. Gaven Engeland, Munster en Keulen den kamp op, hij niet. Hij zou alleen toonen wat hij kon.</p>
<p>De vrede van 1678, te <name type="topo">Nijmegen</name> gesloten, zou bewijzen, dat de Republiek der Vereenigde Nederlanden, ondanks al dat gesnoef van Frankrijks zon, zooals de vleiers Lodewijk XIV noemden, geen duimbreed gronds verloor.</p>
<p>Spanje, dat in den oorlog onze bondgenoot was, kreeg het te kwaad met Sicilië, dat, op aanstoken van Frankrijk, oproerig werd.</p>
<p>Nu vroeg de Koning van Spanje hulp aan ons en drukte er den wensch bij uit, dat de beroemde De Ruyter aan het hoofd dier hulpvloot staan zou.</p>
<p>De regeering van ons land besloot dat verzoek in te willigen.</p>
<p>Sedert korten tijd slechts was onze Luitenant-Admiraal-Generaal in den stillen, huiselijken kring teruggekeerd; want na de schitterende overwinning bij Kijkduin, was hij met een deel der Hollandsche vloot naar West-Indië geweest om daar de Franschen te gaan bestoken.</p>
<p>En eenmaal tot de zijnen teruggekeerd was hem op zijn ouden dag de ruste zóó lief, dat hij de vereerende uitnoodiging van den Koning van Engeland, om eenigen tijd aan het Hof te vertoeven, beleefd weigerde.</p>
<pb n="225"/>
<p>Het scheen, dat hij nu inderdaad hoopte zijne laatste levensjaren aan den wal te slijten, te midden van zoovelen, die hem lief en dierbaar waren.</p>
<p>Voor de eer en den roem van zijnen naam had hij, als dat ooit zijn doel kon geweest zijn, meer dan genoeg gedaan, en bovendien hield zijn zoon Engel, die reeds tot Vice-Admiraal bevorderd was, dien naam met eere op.</p>
<p>Voor de welvaart dezer landen was op het oogenblik zijne hulp niet zoo bepaald noodig. Luitenant-Admiraal Tromp toonde, dat hem het bevel over de vloot ook zeer goed toevertrouwd was.</p>
<p>Voor geldelijk gewin behoefde hij niet uit te zeilen; want, zonder rijk genoemd te kunnen worden, kon hij met hetgeen hij bezat, en zijn inkomen van den Lande, ruim en onbekrompen leven.</p>
<p>Waarom zou hij nu nog wenschen naar zee te gaan?</p>
<p>Maar het lot had anders beslist.</p>
<p>Nederland zou Spanje tegen Frankrijk helpen en De Ruyter met eene vloot naar de Middellandsche zee zenden.</p>
<p>Eene lijst van achttien oorlogsschepen, eenige kleinere vaartuigen en vier branders werden hem toegezonden.</p>
<p>Zijn Vice-Admiraal zou zijn Johan De Haan, een man, met wien De Ruyter niet overweg kon.</p>
<p>Nauwelijks had De Ruyter de lijst van de schepen gezien, of hij schudde het grijze hoofd en zeide tot de Heeren van het Admiraliteits-collegie, die hem deze lijst brachten: ‘Ik ken de Franschen. Ze hebben van afkijken den oorlog ter zee geleerd. Niet te vergeefs liet de slimme Lodewijk zijne vloot altijd zoo min mogelijk aan het gevecht deelnemen, en Duquesne, die de Franschen daar ginder aanvoert, is een mannetjes-kerel. Kennen de Heeren hem?’</p>
<p>‘Jawel, zoowat, meneer De Ruyter, zoowat! Maar wij
<pb n="226"/>
weten toch dat hij slechts Vice-Admiraal is, en als hij zulk een man was, als UEd. denkt, zou hij het wel veel verder gebracht hebben.’</p>
<p>‘U kent hem niet, Heeren,’ sprak De Ruyter. ‘Lodewijk zou hem reeds lang bevorderd hebben, als hij niet een Protestant was. Maar dat daar gelaten, ik weet ook over welk zeevolk hij te bevelen heeft, en daarom zeg ik nog eens: waarlijk, het gaat niet. Achttien schepen is veel te weinig.’</p>
<p>‘UEd. schijnt niet op de Spaansche vloot te rekenen, meneer De Ruyter!’</p>
<p>‘Daarop moet men ook niet rekenen, Heeren! De Spanjaarden zullen ons helpen, zooals de Franschen de Engelschen in '72 en '73 hielpen. Zij zullen ons de kastanjes uit het vuur doen halen en van verre toekijken of ons dat werk ook gelukt. Ik herhaal het: mijne vloot is te klein!’</p>
<p>‘Wij willen toch niet hopen dat UEd. op den ouden dag bevreesd begint te worden en den moed dreigt te laten zakken,’ merkte thans een der Heeren aan.</p>
<p>Een wolk van misnoegen gleed over De Ruyters voorhoofd, en den driesten beleediger in het aangezicht ziende, zeide hij met waardigheid en ernst: ‘Neen, ik begin den moed niet te laten vallen. Ik heb mijn leven veil voor het Vaderland; maar ik ben verwonderd, en het is mij leed dat de Heeren de vlag van den Staat zoo veil hebben en wagen!’</p>
<p>‘Welnu, die schande dragen wij dan,’ zeide dezelfde, ‘en wij verzoeken UEd. toch naar zee te gaan met de vloot, die wij u geven willen.’</p>
<p>Nu werd De Ruyter toch warm en op flinke zeemanswijze zeide hij: ‘De Heeren hebben mij niet te verzoeken,
<pb n="227"/>
maar te gebieden. En al werd mij bevolen 's Lands vlag op één enkel schip te voeren, ik zou daarmee naar zee gaan, en waar de Heeren Staten hunne vlag vertrouwen, zal ik mijn leven wagen!’</p>
<p>Met dit antwoord konden ze vertrekken, de mannen, die te dom, te opgeblazen en te trotsch waren om eene heldenziel, als die van De Ruyter, te kunnen begrijpen.</p>
<p>Kort daarop zou hij aanboord gaan, doch zie, daar werd hij opeens door ziekten van den ouden dag overvallen.</p>
<p>‘Ga toch niet naar zee!’ zoo smeekten vrouw, kinderen en vrienden.</p>
<p>Te vergeefs. Men zou immers het er dan stellig voor houden dat hij geen moed meer had.</p>
<p>Ja, daarover moest hij heenstappen. ‘Dat wist men wel beter,’ zeide men.</p>
<p>‘Neen, neen,’ riep De Ruyter, ‘ik zal naar zee gaan! Ik zal dien tocht doen, al zou men mij naar het schip dragen!’</p>
<p>Kort hierop nam hij afscheid van vrouw en kinderen; hij deed het ditmaal hartelijker en weemoediger dan ooit.</p>
<p>Waarom toch?</p>
<p>Hoor, hoe hij afscheid neemt van een zijner beste vrienden.</p>
<p>‘Mijn vriend, ik zeg u adieu! En niet alleen adieu, maar adieu voor eeuwig; want ik denk niet weer te komen. Ik zal op dezen tocht blijven. Ik voel het!’</p>
<p>Den vier en twintigsten Juli 1675 verscheen hij in de vergadering der Hoog-Mogenden, en zeide dat hij bereid was zich naar 's Lands vloot te begeven.</p>
<p>Heer Willem van Nassau Odijk, zeide, als Voorzitter der vergadering, hem vaarwel en sprak het vertrouwen uit, dat het ook op dezen tocht weer schitterend zou blijken,
<pb n="228"/>
dat het bevel van 's Lands vloot aan geene betere handen kon toevertrouwd geworden zijn.<note n="1)" place="foot">De levensbeschrijver van De Ruyter, onze bekende Gerard Brandt is niet vrij te pleiten van partijdigheid. Naar zijne meening was het niet enkel een Lid der Amsterdamsche Admiraliteit, die onzen De Ruyter minachtend bejegende, maar maakten zelfs de Hoog-Mogende Heeren zich aan die minachting schuldig, en hij zegt dat de Voorzitter hem <hi rend="spat">beval</hi> in alles den meesten dienst van het Land te betrachten. En om dit bevel nog meer als een bewijs van minachting te doen uitkomen voegt hij er bij, dat men onzen held deed nederzitten ‘op een gemeenen stoel zonder armen.’</note></p>
<p>Den zestienden Augustus stak hij in zee en zond zijn Vice-Admiraal De Haen vooruit om eenige koopvaarders te geleiden, en dan de vloot te Cadiz af te wachten.</p>
<p>Hoewel het uitzeilen nog al vertraagd was geworden en De Ruyter dus wel wat laat te Cadiz aankwam, vond hij daar wel den Vice-Admiraal De Haen, doch van eene goed uitgeruste Spaansche vloot niets. Men hield onzen Vlootvoogd met allerlei zaken lang op, en eindelijk kreeg hij last zich naar het eiland Iviza te begeven, waar hij zes Spaansche schepen vinden zou.</p>
<p>Misnoegd stond De Ruyter, toen hij de Middellandsche zee ingezeild was, over de verschansing heen naar de verwijderde kust van Algiers te staren. Hij scheen zoo diep in gedachten, dat hij den stokouden bootsman Lievensz. niet opmerkte, die hem al een tijdlang aangekeken had.</p>
<p>‘Heer Admiraal,’ zeide deze eindelijk.</p>
<p>De Ruyter keerde zich om en zeî: ‘Zoo, Lievensz., jij daar?’</p>
<p>‘Ja, heer Admiraal, hier ben ik!’</p>
<p>‘Het en gaat ons niet voor den wind, man!’ sprak De Ruyter.</p>
<p>‘Neen, net niet, heer Admiraal, maar....’</p>
<pb n="229"/>
<p>Hier hield Lievensz. eensklaps op en trok een pijnlijk gezicht.</p>
<p>‘Wat scheelt er aan?’ vroeg De Ruyter.</p>
<p>‘Och, die akelige jicht! Liet die mij maar met vrede, dan zou ik hier niemand in den weg loopen en nog menig jonkman kunnen beschaamd zetten. Ik ben gezond van harte, heer Admiraal!’</p>
<p>‘Je hadt dezen tocht niet moeten meemaken, Lievensz.! Je oude dag vergt rust, en je kunt toch best leven!’</p>
<p>‘Thuisblijven! Ik ken ook iemand, die thuis had moeten blijven, heer Admiraal!’</p>
<p>‘Zoo, zoo! Ken je er ook een? Ei, ei!’</p>
<p>‘Ja, Michiel, mijn goede zeejongen, ja, ik ken er een, en dat ben jij!’ riep de ‘Barre Bruinvisch’ op eens uit. ‘Je hadt dien kerels, die van niemendal anders weten dan geld te ontvangen, den voornamen heer uit te hangen en een man als ‘Bestevaêr Michiel’ is, te beleedigen, vierkant in het gezicht moeten zeggen: ‘Ik ga niet of, als Luitenant-Admiraal-Generaal over eene vloot, die bij mijn naam past?’</p>
<p>‘Jongen, jongen, Barre, wat word-je op den ouden dag trotsch!’</p>
<p>‘Trotsch, Michiel, ja, dat ben ik! Ik ben trotsch op jou, op jou, dien ik gekend heb als een straatjongen, en dien 'k op mijn zes en tachtigste jaar ken als de beroemdste man der wereld, en de nederigste en vroomste man van al wat Christen heet! o, Ik hoop, dat je het mij niet kwalijk zult nemen, dat ik nog eens op ouderwetsche manier tegen je praat, maar ik kan op het oogenblik niet anders; mijn hart is te vol. Michiel, Bestevaêr Michiel, ik voorzie er in dat het mis met ons afloopt. We zullen verliezen en - jij, brave man, jij zult op je ouden dag de schande
<pb n="230"/>
moeten beleven voor een Fransch Vice-Admiraal op den loop te moeten gaan!’</p>
<p>‘Op den loop gaan, Lievensz.? Zeg je daar op den loop gaan?’ vroeg De Ruyter met flikkerende oogen. ‘Lievensz., Lievensz., dat en zal ik niet doen. Al vechtend wijken, wi! ik, en zal ik als het noodig is. Maar op den loop gaan, nooit! De vijand zal altijd mijn voorhoofd zien!’</p>
<p>‘Ja, ja, dat weet ik wel, ik kan niet anders! Maar is me dat nu een vlootje voor een man, die meer dan honderd schepen met meer dan twintig duizend man gekommandeerd heeft, zooals bij Kijkduin?’</p>
<p>‘Hoor eens, Lievensz., de vloot is klein, veel te klein; maar denk er aan, man, wat de zee-oorlog van '72 en '73 gekost heeft, en wat de oorlog te land nóg kost. Het land is uitgeput, en niet alle gewesten willen altijd met Holland en Zeeland meestemmen. De Prins van Oranje, de Raadpensionaris Fagel, en het Lid der Amsterdamsche Admiraliteit, mijnheer De Wildt, hebben alles gedaan wat ze konden om mij meer schepen te geven; maar ze hebben het er niet door kunnen krijgen. De tocht mag ook niet langer dan zes maanden duren. We willen dus hopen, dat ge gauw terugkeeren kunt!’ zeide De Ruyter en ging nu naar zijnen kapitein, den dapperen Callenburgh, om dezen te raadplegen over hetgeen het best kon gedaan worden. Want de Vlootvoogd had gelijk gehad toen hij zeide, dat de hulp der Spanjaarden niets te beteekenen zou hebben. Overal waar hij aankwam werd hij met eerbewijzen overladen, maar waar het om te doen was, kreeg hij niet. Nu eens voer hij hier, dan daar heen. Eindelijk kreeg men den zevenden Januari den vijand bij het eiland Stromboli in het gezicht, en hoewel deze vloot veel sterker dan de onze was, besloot De Ruyter haar toch aan te tasten. Hij
<pb n="231"/>
riep alle scheepsbevelhebbers bij zich aanboord en beval hun zich voor den dag van morgen tot den strijd gereed te houden. Dezen beloofden met zeemans-handslag hun plicht te zullen doen en verlieten het Admiraalsschip.</p>
<p>Nog voor de dageraad aanbrak gaf de Fransche bevelhebber het sein om te wenden, en zoodoende het voordeel van den wind te krijgen, doch nauwelijks had De Ruyter dat gezien, of hij trachtte hem te voorkomen. En wie nu een zeeslag een te verschrikkelijk iets vindt om te aanschouwen, zou met vermaak gekeken hebben naar de pogingen, die aangewend werden om elkander den loef af te winnen. De wind liep echter om en de Franschen wonnen het in dien zeil-wedstrijd. Gedurende dien zeetocht had De Ruyter tijd en gelegenheid gehad, de sterkte van den vijand goed op te nemen en hij ontdekte, dat deze nog sterker was, dan hij in het eerst gedacht had. Aan het ontwijken van den slag viel niet meer te denken; het gevecht moest plaats hebben.</p>
<p>De dappere Duquesne, een man, die even als De Ruyter zich uit den laagsten stand opgewerkt had, koos De Ruyter als zijn tegenstander. Hij kwam op ons Admiraalsschip af, en toen hij goed onder het bereik van ons geschut was, gaf De Ruyter hem de volle laag, die door Duquesne beantwoord werd.</p>
<p>Dit was het teeken tot den strijd.</p>
<p>En dat dit gevecht tusschen twee kleine vloten nu niet zoo gering te noemen was, blijkt uit een schrijven van De Ruyter, waarin deze getuigt dat er ‘drie uren van beide kanten zoo furieus schutgevaarte gehouden was, als hij in zijn leven geen scherper had bijgewoond.</p>
<p>Tegen den avond moest men het gevecht staken. Wij hadden ontzettend geleden en er was wel een nacht
<pb n="232"/>
noodig om de geleden schade eenigszins te herstellen.</p>
<p>De Spanjaarden hadden volstrekt geene schade bekomen. Dezen hadden zich gedurende het gevecht verbazend heldhaftig getoond door uit de verte met slecht kruit eenige kogels in het honderd weg te gooien. Maar alsof ze eigenlijk de helden van den dag waren geweest, was de Spaansche bevelhebber er nu het eerst bij om den volgenden dag nog eens te beginnen, alsof er niemendal gebeurd was.</p>
<p>Hij schreef De Ruyter een brief van: nu moet men dit en dan moet men dat, en zoo al voort en eindigde met te schrijven: ‘<hi rend="i">Uw grootste dienaar en vriend, die uw handen kust,</hi></p>
<p><hi rend="sc">Don Andrea de Avolos</hi>.’</p>
<p>Onze Admiraal vond het zeker zonde voor zoo'n bluffenden brief een velletje best Hollandsch schrijfpapier te vermorsen. Hij liet althans eenvoudig een zeer kort antwoord, dat het goed was, op de ommezijde van Avolos' brief zetten, en van handen kussen kwam niemendal voor.</p>
<p>Den volgenden dag en nog twee dagen daarna zocht men den vijand op, doch deze liet zich liefst niet vinden. Dit was voor De Ruyter bewijs genoeg, dat de Franschen nog meer schade geleden hadden dan wij; want, waarlijk Duquesne was er de man niet naar om zich uit de voeten te maken, als het niet dringend noodzakelijk was. Men staakte dus het vervolgen, en daar inmiddels de zes maanden verstreken waren, ging De Ruyter naar Napels, om daar van den Nederlandschen consul te vernemen of het waar was, wat de Koning van Napels hem geschreven had, dat die tijd door de Staten verlengd was.</p>
<p>Inderdaad waren die berichten ook gekomen, zoodat De Ruyter, na zich van alles zoo goed mogelijk voorzien te hebben en na gevleid en gevierd te zijn, weer zee koos. Hij deed dit evenwel met kwalijk verborgen tegenzin.
<pb n="233"/>
Uit het Vaderland had hij zoo goed als geene versterking gekregen, en de Spanjaarden snoefden weer veel harder dan eenigen tijd geleden, doch als het op handelen aankwam, waren ze niet thuis. Zijne ongesteldheden kwamen ook gedurig terug en - dat akelig voorgevoel van zijn naderend einde, dat weer gedeeltelijk verdreven was, toen hij de zes maanden in de Middellandsche zee had doorgebracht, kwam nu en dan ook weer voor den dag, maar, hij zette zich met een: ‘Als het moet dan moet het,’ over dat alles heen, en toonde zich weldra weder dezelfde, die hij altijd geweest was. Zijne eenige hoop was maar, dat hij zijn zoon Engel, die ook in de Middellandsche zee was om de koopvaarders te beschermen, nog eens zien mocht.</p>
<p>Dit zou evenwel niet geschieden.</p>
<p>Den twee en twintigsten April 1676 ontmoetten de twee vijandelijke vloten elkander in het gezicht van den berg Etna.</p>
<p>De Franschen hadden den tijd niet ongebruikt voorbij laten gaan.</p>
<p>‘Dat zal een harde dobber geven, kapitein,’ zeide De Ruyter op de Fransche vloot wijzende.</p>
<p>‘Ja, Admiraal, dat zal het, dat zal het!’ antwoordde Callenburgh, ‘maar ge hebt meer tegen de overmacht gestreden en overwonnen!’</p>
<p>‘Beste vriend, ik weet wel dat het aan u niet haperen zal. Als ge de laatste man op de vloot zijt, zult ge nog van geen wijken weten. Maar - het en zijn niet allemaal Callenburghs, weet dat wel! En de overmacht is te groot. Weet ge wel, dat wij met alles en alles juist vijf en veertig honderd koppen met achthonderd twee en vijftig stukken op zeven en twintig gehavende schepen tellen? En de Franschman heeft zijn vloot in vier smaldeelen kunnen
<pb n="234"/>
deelen, terwijl ik schepen zie van tachtig en negentig stukken. Hij is zeker driemaal sterker dan wij, Callenburgh!’<note n="1)" place="foot">De Fransche vloot bestond uit dertig schepen zonder de branders. Er waren er 5 van 90 of 96 stukken bij, vier van 80, elf van 70 tot 76, zes van 60 tot 70, vier van 50 enz. In het geheel was de vloot bemand met 10,665 koppen en gewapend 2,172 stukken geschut. Bij onze vloot mocht inderdaad de Spaansche niet geteld worden. De Franschman De Vivonne schrijft: ‘De Spanjaarden schoten van zeer verre, zonder orde te houden, zoodat er slechts vier schepen van hen bij elkander waren, waaronder de Admiraal, schietende in het wilde en zonder op onzen middeltocht af te komen.’</note></p>
<p>De dappere kapitein kon dat niet ontkennen, doch beloofde nog eens, dat hij wel zorgen zou, dat zijn schip ‘De Eendracht’ voor drie vocht.</p>
<p>In het gevecht, dat om vier uur in den middag een aanvang nam, voerde De Ruyter de voorhoede aan, en weldra scheen het dat de Etna verplaatst was.</p>
<p>En de Spanjaarden?</p>
<p>‘Daar liggen ze weer in lij te schieten als gekken,’ zeide Lievensz., die al druk bezig was om een gekwetste te verplegen, daar hij inderdaad nergens anders meer toe gebruikt kon worden.</p>
<p>Maar onderwijl hij hiermede bezig was keek hij even naar De Ruyter, die op het zonnedek naar alle kanten rondzag om zijne bevelen uit te deelen.</p>
<p>Het was de plaats van een held; het was de plaats waar het gevaar het grootst was.</p>
<p>‘Hij draagt zijn negen en zestig jaren met eere!’ mompelde Lievensz. ‘o, Dat de koopluî hem daar zagen staan, ze zouden het hart niet meer hebben aan zijn moed te twijfelen, ze zou.... o, Heere, mijn God!’</p>
<p>Deze laatste woorden schreeuwde de oude bootsman uit en zijn gekwetsten makker aan zijn lot overlatende, snelde
<pb n="235"/>
hij, zoo goed, ja, beter dan hij kon, naar eene plaats op het dek bij de kajuit.</p>
<p>Wat was er gebeurd?</p>
<p>Een kogel heeft het grootste deel van De Ruyters voet weggenomen, en de beide pijpen van zijn rechterbeen verbrijzeld. Hierop is hij wel zeven voeten hoog van het zonnedek gevallen.</p>
<p>‘o, Michiel, Michiel, Michiel,’ kermt de oude ‘Barre Bruinvisch’ en is de eerste, die den Admiraal bijstaat.</p>
<p>‘o God, jongens! Jongens, Bestevaêr is gesneuveld!’ schreeuwen de matrozen en komen in verwarring.</p>
<p>‘Neen, neen, mannen, niet gesneuveld, Bestevaêr leeft nog. Hij is aan den voet en het rechterbeen hevig gekwetst. Wreekt Bestevaêr, mannen, wreekt hem!’ roept Callenburgh.</p>
<p>‘Den dood aan den Fransoos!’ schreeuwt het volk en brandt de kanonnen zoo driftig los, alsof het musketten waren. ‘Op, op, voor onzen Bestevaêr! Het zal zijne pijnen verlichten!’</p>
<p>‘Vooruit! Vuur! Vuur!’ beveelt Callenburgh en alsof de held, die gewoon was als een stier op den vijand in te loopen, nog zelf stond te bevelen, slaat ‘De Eendracht’ onder het donderen zijner kanonnen dwars door den vijand heen.</p>
<p>Michiel is verbonden, en de dokters verklaren, dat er nog herstel mogelijk is, en te midden van de hevigste smarten, zegt hij, telkens als zijn geschut losbrandt: ‘Houdt moed, mijne kinderen, houdt moed! Zóó moet men doen om den zege te bevechten!’</p>
<p>Het is ruchtbaar geworden op de vloot, dat De Ruyter zwaar gewond is.</p>
<p>‘Bestevaêr is gewond, kerels, brandt er op los!’ roepen de kapiteins hun volk toe.</p>
<pb n="236"/>
<p>‘Dan zal de Fransoos de rekening betalen, kapitein! Het moet er nu onder of boven door! Hoezee, Bestevaêr Michiel!’</p>
<p>En het gaat er onder of boven door. Iedere Hollander telt werkelijk voor drie man, en het gevolg is dat de Franschen wijken. Gedurende den nacht bleven de Hollanders en Spanjaarden op de plaats des gevechts, en den volgenden morgen waren van de Fransche schepen, heel in de verte de toppen der masten slechts zichtbaar, zoodat het niet twijfelachtig was, wie de overwinning behaald had.</p>
<p>Onbegrijpelijk is het inderdaad, dat de Franschen zich de overwinning durfden toeschrijven, en toch deden ze het.</p>
<p>De Nederlandsche vloot keerde nu naar Syracuse terug.</p>
<p>Wat al deelneming ondervond de groote man daar!</p>
<p>Maar ook wat geestkracht liet hij blijken, waar hij geen oogenblik er aan dacht de berichten naar het Vaderland door anderen te laten stellen en onderteekenen.</p>
<p>Met diepe droefheid werd het bericht van De Ruyters verwonding in het Vaderland ontvangen.</p>
<p>Ja, De Ruyter had gelijk gehad toen hij zeide, dat alleen uitputting van de geldmiddelen des lands oorzaak was, dat hij met zulk eene kleine vloot was uitgezonden, en volstrekt geene mindere hoogachting, die ze hem toedroegen. Dat stoeltje zonder leuningen in de raadzaal van de Hoog-Mogenden, waarop de oude man zich neder gezet had, was niet voor hem bestemd geweest. Men ontving zijn last staande, en dat De Ruyter niet goed staan kon op dat oogenblik, lag in zijne ongesteldheid, waaraan de Hoog-Mogenden niet gedacht hadden. Ze schreven hem nu een vleienden en krachtigen brief, en de Stadhouder deed dat eene maand later.</p>
<p>Maar geen dier brieven had hij meer hooren voorlezen.</p>
<pb n="237"/>
<p>Hij had ook niet meer gehoord, dat de Koning van Spanje hem tot Hertog benoemd had.</p>
<p>Vlissinger Michiel, hoort ge niet meer? Herinnert gij u niet meer, hoe ge als straatjongen een last voor Vlissingen waart? Straatjongen, herkent gij u zelven nog op den ouden dag, waarop gij den titel draagt van Luitenant-Admiraal-Generaal-Hertog? Herkent gij u zelven nog Edelman van Denemarken en Ridder van Frankrijk?</p>
<p>Maar die nederige mond spreekt niet meer.</p>
<p>De wonden stonden vrij gunstig, - doch er zijn koortsen bij gekomen, en omringd door uwe helden zijt ge gestorven, zacht en gerust, des avonds van den negen en twintigsten Augustus 1676.</p>
<p>Een gebed is uwe laatste woord geweest.</p>
<p>Wel te rusten, Schrik des Oceaans! Wel te rusten, Redder des Vaderlands! Wel te rusten, Vlissinger Michiel!</p>
<p>Wat heerschten er droefheid en rouwe op de vloot.</p>
<p>Lievensz., had het lijk verlaten en lag stom van smart in zijne hut.</p>
<p>Het lijk werd gebalsemd en naar het Vaderland gebracht!</p>
<p>o, Dat hij het nog eens zien kon! Geene Fransche haven zeilt men voorbij of de Fransche vlag wordt halfstok geheschen en met eereschoten wordt het lijk begroet. Dit had Lodewijk XIV gelast, die tot een zijner vrienden, die hem zijne droefheid over De Ruyters dood verweet, gezegd heeft: ‘Al juich ik bij de tijding van zulk een vijand ontslagen te zijn, dit belet mij niet gevoelig te zijn over den dood van een groot man!’</p>
<p>Eindelijk kwam de treurige stoet in het Vaderland.</p>
<p>Wie er nog aan getwijfeld had, zou het nu zien, hoe Bestevaêr Michiel in het hart van iederen Nederlander leefde.</p>
<p>Van alle kanten kwamen er brieven van rouwbeklag in
<pb n="238"/>
het eenvoudige heerenhuis op het Nieuwe Waalseiland, waarvoor eens een Spaansch gezant stond en uitriep: ‘Woont De Ruyter in dàt huis??’ En onder die brieven waren er met koninklijke zegels!</p>
<p>Den achttienden Maart 1677 werd hij met vorstelijke plechtigheid in de Nieuwe kerk begraven en op zijn grafkelder werd op kosten van den Staat, weldra een prachtig gedenkteeken opgericht. Een Latijnsch opschrift vermeldt zijn roem, en boven den ingang van den kelder staat nog een klein opschrift in het Latijn.</p>
<p>Het was in 1681 toen dat gedenkteeken voltooid was.</p>
<p>Een paar dagen na de onthulling ervan, kwam er een stok-oud man in de kerk, en stond bij het praalgraf onder diep zuchten, de beeltenis van den Admiraal te bekijken.</p>
<p>‘Een mooi praalgraf, he, ouwentje?’ zeide een deftig heer, die hem ongemerkt genaderd was.</p>
<p>‘Ja, meneer, ja! En wat staat daar zoo al te lezen?’</p>
<p>De heer zeide dat het Latijn was, en vertaalde het opschrift.</p>
<p>Zoodra deze hiermede klaar was, zeide de oude: ‘Alles mooi en waar, meneer, nog veel te weinig gezegd; maar hij daar,’ de oude wees op het marmeren beeld, - ‘hij zou er niet mede ingenomen zijn! Hij was veel te nederig. Maar daar boven den ingang, staat daar ook niet wat?’</p>
<p>‘Zeker, zeker, goede vriend! Daar staat: ‘<hi rend="sc">Intaminates fulget honoribus</hi>.’</p>
<p>‘Wat wil dat zeggen, meneer?’</p>
<p>‘Dat wil zeggen: ‘<hi rend="sc">Hij blinkt in onbezoedelde eere</hi>.’</p>
<p>‘Meneer, meneer, dat is mooi gezegd, dat is waar! Ja, dat is waar! Alles in eens met weinig woorden!’</p>
<p>‘Kende je hem dan zoo, oude?’ vraagt de heer.</p>
<p>‘Of ik hem gekend heb!’ roept hij den heer toe, en
<pb n="239"/>
hierop het beeld aansprekende, zegt hij: ‘Michiel, Bestevaêr Michiel, daar vragen ze Lievensz. of ik je gekend heb! De “Barre Bruinvisch” zou zijn zeekind niet gekend hebben! Michiel, Michiel! Straks kom ik bij je, hoor! Mijn avondschot zal ook spoedig vallen.’</p>
<p>De oude bootsman groet den vriendelijken heer beleefd en strompelt naar huis.</p>
<p>De heer blijft een oogenblik staan, wrijft een traan uit de oogen en fluistert: ‘Wel te rusten, Vlissinger Michiel! Van hoe weinigen kan men zeggen wat men van u zegt: ‘Hij was groot als mensch, groot als held, groot als burger!’</p>
<p><figure><p><xptr to="louw005vlis01ill01.gif"/></p>
<figDesc>Bladz. 239</figDesc>
</figure></p>
<p> </p>
<p>Wij zijn niet meer het volk dat we in de zeventiende eeuw waren. Allerlei oorzaken hebben hiertoe medegewerkt. Doch wij betreuren dat niet zoo erg, daar wij in de wereldgeschiedenis zien, dat ieder volk zoo zijn tijd van luister en verval heeft. Het moet alleen ons streven zijn, niet om weer zoo machtig te worden, als in de zeventiende eeuw, maar om ons bestaan eervol te doen zijn, om te zorgen, dat wij bij andere volken niet te zeer achter staan. Daarom is het goed dat de mannen, die ons Vaderland eenmaal zoo groot gemaakt hebben, met standbeelden vereerd worden. Van die eer weten zij niets, voor wie zulke gedenkteekens opgericht worden. Het is dan ook niet zoo zeer voor hen, dat een standbeeld verrijst, als wel om het volk van den tegenwoordigen tijd in herinnering te brengen, wat een mensch kan, als hij wil, en om hen aan te sporen te doen, zooals zij deden.</p>
<p>Daarom is dan ook, den vijf en twintigsten Augustus 1841, te <name type="topo">Vlissingen</name> een standbeeld voor onzen held opgericht, en het staat daar om ons, kinderen der negentiende eeuw,
<pb n="240"/>
als het ware toe te roepen: ‘Niet kunnen bestaat niet; met God en goeden wil kan bijna alles. Ik heb u den weg gewezen! Nederland, oud en jong, rijk en arm, volg mijn voorbeeld na! In mijne dagen waren er bange tijden, banger dan gij ooit gekend hebt; maar inplaats van moedeloos de handen in den schoot te laten rusten, hielden we het hoofd omhoog, en moedig ging het voorwaarts tot we door de bange tijden heengeslagen waren, en vrij en frank ons weer overal konden vertoonen. ‘De “Zeven Provinciën” konden veel; zonden “De Elf Provinciën” dan minder kunnen?’<note n="1)" place="foot">Den 1sten Mei 1830 drukten de Heeren P.J. Zijnen en D. Uyttenhoven, predikant en notaris te Vlissingen, den eersten wensch in het openbaar uit, een standbeeld van Michiel Adriaensz. De Ruyter te Vlissingen te mogen hebben. Die twee heeren mochten eindelijk hunne pogingen met een goeden uitslag bekroond zien. Een volk dat zijne groote mannen vereert, is waard groote mannen bezeten te hebben. Hulde daarom hun, die in die vereering vóórgingen.</note></p>
<p>Bestevaêr, wij, oud en jong Nederland, hebben uw woord verstaan, en wij hopen, dat, als voor ons geliefd Vaderland nog eens een jaar als 1672 was, moest aanbreken, wij met het oog op Stadhouder Willem III roepen zullen: ‘Oranje boven!’ en met het oog op u: ‘Hoezee! Bestevaêr Michiel! Vooruit! Vooruit! Hoezee!’</p>
</div>
</body>
</text>
</TEI.2>
