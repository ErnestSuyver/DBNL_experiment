<?xml version="1.0" encoding="UTF-8"?>
<!DOCTYPE TEI.2 PUBLIC "-//DBNL//DTD TEI.2 XML//NL" "https://www.dbnl.org/xml/dtd/teixlite.dtd">
<TEI.2>
    <teiHeader>
        <fileDesc>
            <titleStmt>
                <title type="main">Elizabeth Musch</title>
                <author>Jacob van Lennep</author>
             </titleStmt>
            <editionStmt>
                <p>GEBRUIKT EXEMPLAAR</p>
                <p>exemplaar universiteitsbibliotheek Leiden, signatuur: 1145 D 21, 1145 D 22 en 1145 D 23</p>
                <p>&nbsp;</p>
                <p>ALGEMENE OPMERKINGEN</p>
                <p>Dit bestand biedt, behoudens een aantal hierna te noemen ingrepen, een
                    diplomatische weergave van <hi rend="i">Elizabeth Musch</hi> in drie delen van Jacob van Lennep uit 1850-1851.</p>
                <p>&nbsp;</p>
                <p>REDACTIONELE INGREPEN</p>
                <p>deel 1, p. III: de kop ‘Eerste deel’ is tussen vierkante haken toegevoegd.</p>
                <p>deel 2, p. 1: de kop ‘Tweede deel’ is tussen vierkante haken toegevoegd.</p>
                <p>deel 3, p. 1: de kop ‘Derde deel’ is tussen vierkante haken toegevoegd.</p>
                <p>&nbsp;</p>
                <p>Bij de omzetting van de gebruikte bron naar deze publicatie in de dbnl is een aantal delen van de tekst niet overgenomen. Hieronder volgen de tekstgedeelten die wel in het origineel voorkomen maar hier uit de lopende tekst zijn weggelaten. Ook de blanco pagina (deel 2: p. 240) is niet opgenomen in de lopende tekst.</p>
                <p>&nbsp;</p>
                <p><hi rend="b">[Deel 1]</hi></p>
                <p><hi rend="b">[pagina <hi rend="i">I</hi>]</hi></p>
                <p>ELIZABETH MUSCH. EEN TAFEREEL UIT DE ZEVENTIENDE EEUW, door Mr. J. VAN LENNEP.</p>
                <p>&nbsp;</p>
                <p>EERSTE DEEL.</p>
                <p>&nbsp;</p>
                <p>AMSTERDAM,</p>
                <p>&nbsp;</p>
                <p>P. MEIJER WARNARS.</p>
                <p>&nbsp;</p>
                <p>1850.</p>
                <p>&nbsp;</p>
                <p><hi rend="b">[pagina <hi rend="i">II</hi>]</hi></p>
                <p><hi rend="sc">gedrukt bij de erven h. van munster &amp; zoon</hi>.</p>
                <p>&nbsp;</p>
                <p><hi rend="b">[Deel 2]</hi></p>
                <p><hi rend="b">[pagina <hi rend="i">I</hi>]</hi></p>
                <p>ELIZABETH MUSCH. EEN TAFEREEL UIT DE ZEVENTIENDE EEUW, door Mr. J. VAN LENNEP.</p>
                <p>&nbsp;</p>
                <p>TWEEDE DEEL.</p>
                <p>&nbsp;</p>
                <p>AMSTERDAM,</p>
                <p>&nbsp;</p>
                <p>P. MEIJER WARNARS.</p>
                <p>&nbsp;</p>
                <p>1851.</p>
                <p>&nbsp;</p>
                <p><hi rend="b">[pagina <hi rend="i">II</hi>]</hi></p>
                <p><hi rend="sc">gedrukt bij de erven h. van munster &amp; zoon.</hi></p>
                <p>&nbsp;</p>
                <p><hi rend="b">[Deel 3]</hi></p>
                <p><hi rend="b">[pagina <hi rend="i">I</hi>]</hi></p>
                <p>ELIZABETH MUSCH. een tafereel UIT DE ZEVENTIENDE EEUW, door Mr. J. VAN LENNEP.</p>
                <p>&nbsp;</p>
                <p>DERDE DEEL.</p>
                <p>&nbsp;</p>
                <p><hi rend="spat">amsterdam</hi>,</p>
                <p>P. MEIJER WARNARS.</p>
                <p>1851.</p>
                <p>&nbsp;</p>
                <p><hi rend="b">[pagina <hi rend="i">II</hi>]</hi></p>
                <p><hi rend="sc">gedrukt by de erven h. van munster &amp; zoon</hi>.</p>
                   <p>&nbsp;</p>
            </editionStmt>
            <publicationStmt>
                <availability>
                    <p>2010 dbnl</p>
                    <p>&nbsp;</p>
                </availability>
                <idno>lenn006eliz01_01</idno>
            </publicationStmt>
            <notesStmt><note>ebook</note>
                <note>unicode</note>
            </notesStmt>
            <sourceDesc>
                <p>Jacob van Lennep, <hi rend="i">Elizabeth Musch</hi>. P. Meijer Warnars, Amsterdam 1850-1851(3 delen)</p>
                <p>&nbsp;</p>
            </sourceDesc>
        </fileDesc>
        <encodingDesc>
            <p>DBNL-TEI 1</p>
        </encodingDesc>
               <ebook>
           <bibl>
               <title type="main">Elizabeth Musch (3 delen)</title>
               <author>Jacob van Lennep</author>
               <idno type="isbn"></idno>
               <idno type="nur"></idno>
               <imprint>
                   <date></date>
                   <publisher></publisher>
                   <pubPlace></pubPlace>
               </imprint>
           </bibl>
           <idno type="isbn"></idno>
           <idno type="nur"></idno>
           <availability>
               <p></p>
           </availability>
           <order>
               <price curr="euro"></price>
               <link></link>
           </order>
           <blurb><p></p></blurb>
           <titlepage><p></p></titlepage>
           <colofon><p></p></colofon>
       </ebook>
       <pod>
           <bibl>
               <title type="main">Elizabeth Musch (3 delen)</title>
               <author>Jacob van Lennep</author>
               <idno type="isbn"></idno>
               <idno type="nur"></idno>
               <imprint>
                   <date></date>
                   <publisher></publisher>
                   <pubPlace></pubPlace>
               </imprint>
           </bibl>
           <idno type="isbn"></idno>
           <idno type="nur"></idno>
           <availability>
               <p></p>
           </availability>
           <order>
               <price curr="euro"></price>
               <link></link>
           </order>
           <blurb><p></p></blurb>
           <titlepage><p></p></titlepage>
           <colofon><p></p></colofon>
       </pod>

<revisionDesc>
            <change>
                <date>2010-01-14</date>
                <respStmt>
                    <name>CB</name>
                </respStmt>
                <item>colofon toegevoegd</item>
            </change>
        </revisionDesc>
    </teiHeader>
    <text>
        <interpGrp>
            <interp type="primair" value="lenn006eliz01"/>
            <interp type="primair" value="denha004"/>
            <interp type="secundair" value="witt001"/>
        </interpGrp>
        <body>
<div type="chapter">
<pb n="III"/>
    <head rend="h2">[Eerste deel]</head>
<head rend="h3"><hi rend="i">Voorbericht</hi>.</head>
<p><hi rend="i"><hi rend="b">H</hi>et Tafereel, dat ik den goedgunstig en lezer aanbied, kan op den naam van Roman geen aanspraak maken, althands voor zoo verre een verzierde intrigue, het wezen van den Roman uitmaakt. Immers, de intrigue, die het onderwerp van mijn verhaal uitmaakt, is niet verzierd, maar heeft werkelijk plaats gehad, tusschen dezelfde hoofdpersonen, welke door my zijn opgevoerd, en, byna in alle byzonderheden, op de wijze, gelijk door my beschreven is. Zelfs al komen de namen van Van Espenblad en van hoogstens twee of drie andere akteurs van mijn drama niet in de Geschiedenis voor, zoo zijn zy, die ze voeren, toch wel degelijk historische typen, en heb ik my niet van pseudonymen bediend, dan om redenen van welvoegelijkheid, die, vertrouw ik, gebillijkt zullen worden</hi>.</p>
<pb n="IV"/>
<p><hi rend="i">Voor 't overige behoort</hi> Elizabeth Musch, <hi rend="i">even als de vroeger in den Almanak Holland en in het Tijdschrift Nederland uitgegeven Tafereelen, getyteld:</hi> Een vergadering der Staten van Holland, De twee Amiralen <hi rend="i">en</hi> Een Schaking in de zeventiende eeuw, <hi rend="i">tot een reeks van schetsen, dienende om den lezer nader bekend te maken met de personen en toestanden uit een der merkwaardigste tijdvakken onzer Geschiedenis, en om tot voorbereiding te strekken tot een meer uitgebreid werk, waarmede ik mij reeds sedert jaren bezig hield, en waarvan het onderwerp mede uit de dagen van Jan de Witt is genomen</hi>.</p>
<p>&nbsp;</p>
<p>November 1850.</p>
<p>&nbsp;</p>
<p><hi rend="i">DE SCHRIJVER</hi>.</p>
</div>
<div type="chapter">
<pb n="1"/>
<head rend="h2">Elizabeth Musch.</head>
<head rend="h3">Eerste hoofdstuk. Een kraamkamer.</head>
<p><hi rend="b">T</hi>en einde onze lezers in staat te stellen, zich terstond eenigzins van naby bekend te maken met de hoofdpersonen van ons verhaal, zoo verzoeken wy hun, met hunne verbeelding terug te klimmen tot de maand February van het jaar 1666, en zich voorts te verplaatsen naar het Noordeinde te 's Gravenhage, en aldaar in de bovenzaal eener wel niet zeer aanzienlijke, maar toch deftige woning. Het vertrek, ofschoon niet zeer ruim te noemen, en dit nog minder schijnende dan gewoonlijk, ten gevolge van de buitengewone menigte van huisraad, die het bevatte op het tijdstip waarin ons verhaal aanvangt, was echter het grootste van het huis; en, was het al wat volgepropt met meubelen, de meesten dier meubelen getuigden toch niet alleen van den goeden smaak der bewoners, maar ook van den voornamen stand waartoe zy behoorden. Wel heerschte hier die pracht en kostelijkheid niet, die men in de pronkkamer der
<pb n="2"/>
vermogende overheidspersonen of door de fortuin begunstigde kooplieden der zeventiende eeuw aantrof, en die doorgaands meer verblindde dan behaagde; maar tafels, stoelen en kasten waren naar het nieuwste fatsoen, en overal ontmoette het oog een menigte van die kleine, cierlijke, meestal onnutte voorwerpen, die in den winkel zeer duur zijn en by verkoop niets opbrengen, en welke men naauwlijks behoeft aan te zien om er uit te besluiten, dat men zich by jonggetrouwde lieden uit den deftigen stand bevindt. Wat echter meer dan al die snuisteryen voor het aanzien der bewoners sprak, waren de familiewapens, gedreven op de zilveren trommeltjens die op de tafel stonden, gesneden in den bokaal die den top des schoorsteenmantels versierde, gestikt in de geborduurde zitkussens op de stoelen, en gebeeldhouwd in de kroonlijst van het kabinet. Van die wapens vond men het eene terug op een schildery, die naast de deur hing en een man vertoonde, in de kracht van zijn leven, edel van houding en gelaat, in volle wapenrusting, doch met het hoofd ontbloot, terwijl een Moorsche knaap den gepluimden helm achter hem droeg. Het portret eener vrouw in hofkostuum uit den tijd van Lodewijk XIII strekte tot pendant: en wie het paar aanschouwde, kwam terstond tot het drieledig besluit, dat het echte-lieden waren, dat noch de een noch de ander in Holland waren geboren, en dat het ook geen Hollandsche meester was, die hunne afbeeldingen op het doek had overgebracht. Doch des te meer Hollandsch - wel niet in den engeren, maar in den aangenomen zin van 't woord - en aan elken Hol-<pb n="3"/>lander bekend, waren de gelaatstrekken van den grijzaart, wiens afbeeldsel door Mierevelt geschilderd, naast den schoorsteen aan den wand prijkte. Het zwarte gewaad, de ketting om den hals, de pelsrok met bont gevoerd, de ernstige houding, alles kondigde den deftigen staatsman en geleerde aan: het niet minder deftige vrouweportret, dat tot pendant strekte, had men evenzeer aan het penceel van Mierevelt te danken. Niet van dezen schilder, maar van zijn niet min beroemden kunstbroeder Honthorst, waren de twee portretten, die aan den tegenovergestelden wand hingen. Het eene, mede oogenschijnlijk dat eens staatsmans, doch wiens kleederdracht iets meer modern was, werd gedeeltelijk verborgen door een ledekant; dat, als wy zoo aanstonds zullen zien, daar niet op zijn gewone plaats stond: het andere was dat eener zwierig gekleede vrouw, wier gelaat, ofschoon regelmatig en fraai, echter mishaagde door een uitdrukking van spijtigen trots, welken de schilder maar al te getrouw op het oorspronkelijke had afgezien. Eindelijk, tegenover de deur en tusschen de kruisramen, zag men nogmaals het afbeeldsel herhaald des grijzaarts, van wien wy reeds gewaagden, doch hier iets minder dan levensgroot en bezig om uit een voor hem liggenden foliant, onderwijs te geven aan een knaap van ongeveer dertien- of veertienjarigen leeftijd.</p>
<p>Doch wat op het tijdstip, waarin ons verhaal aanvangt, de oogen des bezoekers meer onmiddelijk tot zich getrokken zoû hebben dan eenige schildery, was een jonge vrouw, naast het turvenvuur, dat lustig
<pb n="4"/>
aan den haard brandde, in een ruimen, wel met kussens opgevulden ziekestoel gezeten. De matte bleekheid van haar gelaat, het tochtschut dat haar tegen den guren wind, die op de ramen stond, beveiligde, de ongewone aanwezigheid, in dit vertrek, van het ledekant, waarvan wy gesproken hebben, doch bovenal die eener wieg, waarin een gebakerd kind lag te slapen, dit alles gezamenlijk duidde aan, dat het vertrek, waarin men zich bevond, aan zijn gewone bestemming onttrokken, tot kraamkamer ingericht geworden en onlangs getuige was geweest van een blijde verlossing. De jonge kraamvrouw was bleek, gelijk wy gezegd hebben, en hare gelaatstrekken waren meer regelmatig schoon dan bevallig, doch thands, zoo vaak zy haar bruine oogen op de zuigeling nevens haar sloeg, verspreidde zich een waas van beminnelijke zachtheid over heur gelaat, die de uitdrukking verteederde van haar niet levendigen, maar anders fieren en versmadenden blik. Aan dezelfde tafel als zy, was een meer bejaarde, in rouwgewaad gekleede vrouw gezeten, die men terstond, aan de overeenkomst van trekken en gelaatsuitdrukking, voor de moeder der kraamvrouw herkennen kon: en half geleund tegen den stoel dezer laatste, stond de kraamheer, een beeldschoon man van tusschen de dertig en veertig jaren, wiens zware knevel en krijgshaftige houding zijn stand in de maatschappy genoegzaam aantoonden. Vergeleek men nu het drietal door ons beschreven personen, met de afbeeldsels aan den wand, dan viel het niet moeilijk de betrekking te raden tusschen hen, die op het doek, en hen, die werkelijk leefden. Immers dan
<pb n="5"/>
kon niemand twijfelen, of de beide afbeeldingen naast de deur waren die van de ouders des kraamheers. De kraamvrouw had de ronde kin, den aan de punt wat al te dikken neus en de kersroode lippen als gevormd naar die des grijzen staatsmans; doch daarentegen diezelfde donkere oogen en hairen, welke men terugvond op het zwierig gekleede vrouwenportret, waarvan wy gewach maakten: dit laatste was onmiskenbaar vervaardigd naar de vrouw in rouwgewaad, die aan de tafel zat, gelijk zy zich op jeugdiger leeftijd vertoonde: en evenzeer had deze weder eene kennelijke gelijkenis met de beide portretten door Mierevelt. En wie nu geen volslagen vreemdeling in den Haag was, die wist, dat de oude lieden naast den schoorsteen, niemand anders waren, dan de, als Raadpensionaris, maar vooral als volksdichter beroemde Jacob Cats en zijn huisvrouw: dat het evenzeer Jacob Cats was, die op de schildery tusschen de ramen was voorgesteld, onderwijs gevende aan Prins Willem II<note n="(1)" place="foot">Deze schildery, men weet niet hoe naar Berlijn verdoold geraakt, is onlangs aldaar teruggevonden en aangekocht door Z.K.H. Prins Frederik der Nederlanden.</note>: dat de matrone, die aan de tafel zat en wier afbeeldsel aan den wand hing, de dochter was van den Raadpensionaris en de weduwe van den befaamden, door de Staatsparty zoo zeer gehaten Cornelis Musch, in leven Griffier der Staten-Generaal; dat de kraamvrouw Elizabeth Maria Musch, de dochter was van laatstgenoemd echtpaar en de wettige huisvrouw van den man, die over haar stoel leunde, met name van Henry Fleury
<pb n="6"/>
de Culan, Heer van Buat, Ritmeester in dienst der Staten-Generaal en zoon van wijlen den Kolonel Buat, wiens afbeeldsel naast de deur tegen over dat van zijne mede reeds overleden echtgenoote prijkte.</p>
<p>Uit een adelijk Fransch geslacht voortgesproten, zoon van een dier dapperen, die onder Maurits de kunst des oorlogs waren komen leeren en onder Frederik Hendrik tot hooger krijgsambten waren opgestegen, met voortreffelijke hoedanigheden naar ziel en lichaam toegerust, was de jonge Buat reeds van zijn vroegste jeugd af gerekend tot de zoodanigen te behooren, aan wie een glansrijke loopbaan beschoren was. Van omtrent gelijken leeftijd met Prins Willem II, was hy dezen door Frederik Hendrik als Paadje toegevoegd geworden, had hy hem op 't oorlogsveld vergezeld en zich by meer dan eene gelegenheid wakker onderscheiden. Na Willems noodlottig afsterven was hy een deel blijven uitmaken van de hofhouding des jongen Prinsen Willem III; doch, hoezeer zijn meeste dagen aan de dienst van dezen zijn jongen meester wijdende, meer dan eens, als de gelegenheid zich aanbood, toonde hy zich een wakker dienaar van den Staat. Vooral was dit het geval geweest in den jare 1660, tijdens den oorlog met Zweden, toen hy als vrijwilliger was uitgetrokken onder de ruiterbende, die, met het Eskader van de Ruyter naar de Deensche kusten overgevoerd, zoo veel bybracht tot het bemachtigen van Nyborg. Wy lezen by Brandt<note n="(1)" place="foot"><hi rend="i">Leven van de Ruyter</hi>, bl. 189.</note> hoe hy, zich onder de troepen bevindende, die, met den kolonel Killegrew aan 't hoofd,
<pb n="7"/>
in schepen van de vloot waren afgezonden om een landing te beproeven, en zwaren last leden van des vyands geschut, met het rapier in de vuist in 't water sprong en aan de overigen het voorbeeld gaf om, onder een hagelbui van kogels, naar het strand te waden, de Zweedsche ruiters, die hen aldaar met groote overmacht afwachteden, kloekmoedig aan te tasten en na een hevig gevecht het veld te doen ruimen. De moed, door hem by die gelegenheid betoond, was door de Staten-Generaal erkend geworden en Buat tot Ritmeester benoemd; maar het had hem niet mogen gelukken, zich na dien gedenkwaardigen dag door nieuwe heldendaden te onderscheiden. Volgends het stelsel der toen heerschende party werden de gelden, waarover de Staat beschikken kon, dienstbaar gemaakt aan de uitbreiding van het Zeewezen, en was het als verkeerde men in den waan, dat de Republiek alleen op zee kon beöorloogd worden. De verdediging van de Landzijde daarentegen werd op de jammerlijkste wijze verwaarloosd, en de Landmacht, voor zoo verre zy anders dan op 't papier bestond, byna uitsluitend gebruikt om op de schepen dienst te doen: zoodat de Officieren over 't geheel weinig kans hadden om vooruit te komen, en nog blijde mochten zijn, indien zij niet afgedankt of op retraite gesteld werden.</p>
<p>Wat Buat betrof, hy meende dat er nog een bykomstige reden was, waarom voor hem in 't byzonder weinig kans bestond, om vooruit te komen. Opgevoed, en zijn jongelingsjaren doorgebracht hebbende aan het Hof der Prinsen van Oranje; begunstigd door Frederik Hendrik, vriend van Wil-<pb n="8"/>lem II, was hy met hart en ziel den belangen toegedaan van den zoon des laatstgenoemden, en yverig om, waar hy kon, diens miskende rechten te doen gelden: en dit moest hem natuurlijk in de oogen der party, die thands in Holland, en daardoor in de geheele Republiek, oppermachtig was, een slechte aanbeveling zijn. Zag men in een man als Tromp zijn Prinsgezindheid, zoolang de Ruyter afwezig was, over 't hoofd, omdat men niemand buiten hem kende, in staat om een vloot te besturen en aan het zeevolk vertrouwen in te boezemen, landofficieren had men genoeg, en Buat begreep, dat hy nog dankbaar zijn moest, zoo men hem zijn Ritmeestersplaats wel wilde laten behouden. De gaadje welke hy daarvoor trok, gevoegd by die, welke zijn betrekking ten Hove hem opbracht, en de inkomsten zijner goederen in Frankrijk, hoezeer toereikend om een eenloopend gezel op een fatsoenlijken voet te doen leven, waren echter niet altijd geëvenredigd aan den staat, dien Buat in zijne betrekking begreep te moeten houden: en hiervan was het gevolg, dat hy, vooral wanneer, gelijk zulks dikwijls het geval was, de gelden, die hy uit Frankrijk wachtte, wat lang uitbleven, of slechts ten deele inkwamen, in tijdelijke ongelegenheid geraakte. Hy had zich echter, zoo lang hy vrij gezel gebleven was, buiten dringende schulden weten te houden; maar minder vrolijk werden zijn uitzichten, na dat hy in Maart 1664 een huwelijk uit liefde had aangegaan met Elizabeth Musch. Deze verbintenis, die voor hem, in andere tijden, hoogst voordeelig had kunnen zijn, was thands weinig geschikt om zijn tij-<pb n="9"/>delijke belangen te bevorderen. De overleden Griffier was een der hevigste tegenstanders geweest van de Staatsgezinden; zy beschuldigden hem in 't byzonder, Willem II te hebben aangehitst tot het nemen dier doortastende maatregelen, welke de laatste jaren van 's Prinsen bestuur hadden gekenmerkt: ja zijn nagedachtenis zelve was hun een gruwel. Ook zijn weduwe en dochter werden - wy zullen nader zien met welk recht - sterk verdacht gehouden van geheime deelneming aan elke kuipery, die het herstellen van Willem III in 't gezach zijner Voorvaderen ten doel had. Voor hem, die zich met haar verbond, waren dus geene gunsten noch ambten te hopen; en al bracht de jonge vrouw aan Buat iets ten huwelijk mede, de middelen waarover zy te samen beschikken konden, waren niet toereikend om hen in staat te stellen, in 's Gravenhage op een voet te leven, overeenkomstig met hun stand, en vooral met die behoeften die zy zich hadden gewend te voldoen. Wel hadden zy zich met een kleine woning beholpen; maar toch in die woning mochten de gemakken en geriefelijkheden niet ontbreken, welke voor lieden van voornamen huize als onze beide echtelingen een tweede natuur geächt worden: en het leven te 's Gravenhage was toen, even als thands, alles behalve goedkoop. De Weduwe Musch, hoezeer niet onbemiddeld, leefde op een deftigen voet, had meer kinderen dan Elizabeth, en kon voor deze dochter niet meer dan voor de overigen doen. Het was dan ook niet te verwonderen, dat Buat, hoezeer anders niet tot de zwaartillende lieden behoorende, de toekomst niet zon-<pb n="10"/>der eenige bezorgheid inzag, en zulks te meer, sedert hy de hoop had van weldra vader te zijn. Die hoop werd in 't begin van 1666 verwezenlijkt, niet lang na dat Buat terug gekeerd was van een uitstapjen, hetwelk hy naar Bergen-op-Zoom gedaan had, waar zijn kompagnie in garnizoen lag, of althands verondersteld werd te liggen: immers, naar de goede gewoonte van die dagen bestond zy (behalve uit den Ritmeester en den Luitenant, die doorgaands afwezig waren,) alleen uit een Wachtmeester, ëen Sergeant-werver en een zestal ruiters, die nooit op 't appel verschenen, daar zy allen een beroep in de stad of in den omtrek uitoefenden. De overige manschappen moesten nog aangeworven worden.</p>
<p>De voorspoedige verlossing van Buats echtgenoote, de goede gezondheid welke kraamvrouw en kind genoten, en de vreugde van het vaderschap, hadden in de eerste dagen alle zwaarmoedige gedachten uit den geest van onzen Ritmeester verdreven; maar een paar min aangename ontmoetingen met lastige schuldeischers, en een alles behalve opbeurend bericht, dat hem ter oore was gekomen, hadden hem, op den dag waarop wy hem aan onze lezers voorstellen, niet weinig ontstemd. Voor het oogenblik echter had hy, in het byzijn van vrouw en kind, zich weder geheel aan het gevoel van zijn geluk als echtgenoot en vader overgegeven; - doch er is dikwijls maar weinig noodig om het genot, dat iemand smaakt, te bederven: en zulks was ook hier het geval. Terwijl Buat met een uitdrukking van blijde zaligheid in zijn schoone blaauwe oogen, op het slapend wichtjen
<pb n="11"/>
staarde, vroeg Mevrouw Musch met een glimlach:</p>
<p>‘Gy zijt er nu toch over getroost, Heer Schoonzoon! dat het kind maar een dochter is?’</p>
<p>Deze vraag wekte by Buat de herinnering op van zijn benarde omstandigheden, en een floers van ontevredenheid bewolkte de helderheid van zijn blik.</p>
<p>‘Niet alleen ben ik er over getroost, Mevrouw!’ antwoordde hy: maar ik ben er dubbel verheugd over, sints er toch voor een zoon geen vooruitzichten meer bestaan.’</p>
<p>‘En waarom niet?’ vroeg lachende zijn vrouw: ‘Mr. Jan zal toch niet altijd regeeren, en,’ vervolgde zy neuriënde:</p>
<lg type="poem">
<l>Al is ons Prinsjen nog zoo klein,</l>
<l>Al evel zal hy Stadhouder zijn,</l>
</lg>
<p>en dan zal hy zijn oude getrouwe dienaars of hunne kinderen niet vergeten.’</p>
<p>‘Amen!’ antwoordde Buat: ‘maar gy moet niet vergeten, Betjen! dat gy een kraamvrouw zijt en dat het zingen aan geen kraamvrouw past.’</p>
<p>‘Ik wensch en bid van gandscher harte, dat de voorspelling spoedig vervuld worde,’ zeide Mevrouw Musch, terwijl haar voorhoofd zich fronste: ‘maar voor het oogenblik zie ik er weinig kans op, en de Loevesteiners zitten zoo vast op 't kussen als zy ooit gedaan hebben. Is niet de Witt zoo zeker van de afhankelijkheid der Staten, dat hy durft handelen als of het gezach by hem alleen berustte? Heeft hy in der tijd de Ruyter niet naar Guinee gezonden, zonder dat zelfs de Staten-Generaal, die ondersteld werden 't besluit te nemen, er iets van afwisten?
<pb n="12"/>
Heeft hy Tromp niet van het opperbevel over de vloot, dat hem van rechtswege toekwam, verstoken, om er zijn troetelkind, de Ruyter, mede te bekleeden? Heeft hy, in de afgeloopen week, geen verdrag met Denemarken gesloten, zonder dat de Staten der Gewesten er kennis van hebben gedragen? iets, dat geen Stadhouder, zelfs Frederik Hendrik niet, zich ooit zoû hebben durven veroorloven?’</p>
<p>‘Nu maakt UEd. het toch wat te erg, Mevrouw!’ zeide Buat: ‘dat verdrag is immers alom gepubliceerd.’</p>
<p>‘Ja,’ antwoordde Mevrouw Musch: ‘de zes eerste punten; maar er is nog een geheim punt, waarby Denemarken zich verbindt, den oorlog aan Engeland te verklaren: en ziedaar wat in 't geheim tusschen Amerongen en den Deenschen gevolmagtigde Clingenberg behandeld is.’</p>
<p>‘Ik verwonder my telkens over u, Mevrouw!’ zeide Buat, met iets spotachtigs in zijn glimlach, ‘zoo als alle geheime onderhandelingen terstond tot uwe kennis komen.’</p>
<p>‘Men heeft ooren om te hooren, Heer Schoonzoon!’ antwoordde de weduwe: ‘en er zijn altijd snappers genoeg, die meer vertellen dan zy moesten. Maar, om terug te komen op hetgeen ik zeide: heeft de Witt niet weten te bewerken, dat alle pogingen, aangewend voor de bevordering van Zijn Hoogheid, op niets zijn uitgeloopen? Heeft de voorspraak van den Keurvorst van Brandenberg wel iets gebaat? en heeft men het zelfs niet hoogst euvel opgenomen, dat een uitheemsch Vorst zich met de zaken van onzen Staat
<pb n="13"/>
bemoeide? Heeft men het den Heer van der Horst niet ten kwade geduid, dat hy Zijne Hoogheid onlangs te Rotterdam feestelijk onthaald en de verschuldigde eer bewezen had? - 't Is een schande voor het Land! Vreemdelingen, als een Prins van Tarente, als Turenne, als Mombas, als Pain-et-Vin, zet men vooruit, en men onthoudt onzen Prins, wat hem wettig toekomt. Ik woû dat nooit een van die Fransche avonturiers hier een voet in 't land gezet had.’</p>
<p>‘Zeer verplicht, Mevrouw!’ zeide Buat, terwijl hy lachte; en een buiging maakte.</p>
<p>‘Ik zeg dat niet voor u, Heer Schoonzoon!’ hervatte Mevrouw Musch, eenigzins spijtig: ‘uw vader was een Franschman, dat is waar; maar hy is een trouw voorstander van de goede zaak geweest: en wat u betreft, gy hebt uwe dagen, van kindsbeen af, in Holland doorgebracht, en zoo gy al van Fransche afkomst zijt, dan is het dubbel lofwaardig in u, dat gy u met geen kuiperyen ten voordeele van Frankrijk inlaat!’</p>
<p>‘Hoe fraai weet Moeder het weder goed te maken,’ viel de kraamvrouw in: ‘niet waar Henry? Maar kom, wy moeten maar moed houden. De tijd zal toch eenmaal komen, dat de Prins zal zegevieren: gelooft, wat ik u zeg.’</p>
<p>‘Wel mogelijk!’ zeide Buat: ‘maar intusschen kunnen zijn vrienden wel geruïneerd worden.’</p>
<p>‘Hoe meent gy dat?’ vroeg Elizabeth, die, met den scherpen blik eener beminnende vrouw, terstond bespeurde, dat de woorden van haar man niet los weg gesproken waren, maar een meer bepaalde beteekenis hadden.’</p>
<pb n="14"/>
<p>‘Och!’ hernam hy: ‘ik spreek in 't algemeen, en wil maar zeggen, dat de verheffing van den Prins nog zeer op zicht is, en onze hairen wel grijs zullen wezen, eer wy er voordeel van trekken.’</p>
<p>‘Neen!’ zeide Elizabeth, hem met bezorgdheid aanziende: ‘gy verbergt my iets, Henry! en dat is niet lief van u. Ik heb straks, toen wy het middagmaal hielden, reeds bespeurd, dat er iets was, wat u hinderde.’</p>
<p>‘Och!’ hernam Buat, de schouders ophalende: ‘'t heeft niets om 't lijf: 't zal misschien maar een los gerucht zijn en niets meer.’</p>
<p>‘Maar wat wordt er dan verteld? Welk gerucht?’ vroegen beide vrouwen uit eenen adem.</p>
<p>‘Als ik het dan zeggen moet,’ antwoordde Buat; ‘ik heb van morgen van den Heer Kievit vernomen, dat de Witt voornemens was, de geheele Hofhouding van den Prins te veranderen en er uitsluitend kreaturen van hem in te plaatsen.’</p>
<p>‘In de daad?’ zeide Elizabeth, nog bleeker wordende dan zy reeds was: ‘maar dat zoû ongehoord zijn!’</p>
<p>‘Ik kan het naauwelijks gelooven! ik kan niet begrijpen, dat ik er niets van gehoord zoû hebben,’ zeide Mevrouw Musch, blijkbaar minder geraakt over het nieuws, dan over de omstandigheid, dat men er haar niet het eerst van onderricht had.</p>
<p>‘Ik had het voor u bedekt willen houden,’ vervolgde Buat tegen zijn vrouw: ‘want ik achtte het noodeloos dat gy u voor den tijd verontrusttet; maar het is toch beter dat gy het van my hoort, dan dat deze
<pb n="15"/>
of gene gedienstige vriendin het u op 't salet mededeelt.’</p>
<p>‘Ongetwijfeld!’ zeide Elizabeth: ‘maar mijn hemel, Henry! wat zullen wy dan aanvangen, wanneer gy uw betrekking ten Hove verliest? Wy zullen ons moeten inkrimpen, en ik zie waarachtig geen kans om zuiniger te leven dan ik doe.’ By deze laatste woorden, welke de jonge vrouw, die zich nooit een genot ontzegd had, met volle overtuiging uitsprak, begon zy bitter te schreien.</p>
<p>‘Ziet gy, daar hebje 't al,’ zeide Buat, hare tranen wegkussende: ‘ik wist wel, dat het u zoû aandoen. Intusschen, geen zorgen voor den tijd. Misschien is het maar een los praatjen, dat op niets uitloopt: - en in allen gevalle is het goed, vooraf gewaarschuwd te worden, dan kan men zijn maatregelen nemen. Op zijn ergst genomen, kunnen wy ons naar Bergen-op-Zoom begeven, waar ik toch ondersteld ben te wonen.’</p>
<p>‘Gy zoudt den Haag toch niet willen verlaten?’ vroeg Elizabeth, hem met angstvalligheid aanstarende.</p>
<p>‘Het zal wel noodig zijn,’ antwoordde Buat, de schouders ophalende, ‘als wy er met fatsoen niet meer leven kunnen.’</p>
<p>‘Ja, fatsoen of geen fatsoen,’ hernam Elizabeth, op een toon, die niet vrij van bitsheid was: ‘dit weet ik wel, dat ik bedank, om my in een krot als Bergen-op-Zoom te gaan begraven.’</p>
<p>‘Neen!’ zeide Mevrouw Musch, terwijl zy haar schoonzoon zoo verstoord aanzag, als had hy zich aan het zwaarste misdrijf schuldig gemaakt: ‘dat had
<pb n="16"/>
ik niet van u verwacht, mijn Heer Buat! dat gy uw vrouw ooit zoudt willen dwingen, ver van haar familie en betrekkingen, in een akelige garnizoenstad te gaan leven.’</p>
<p>De goede Buat, geheel uit het veld geslagen door de wijze, waarop zijn zinspeling op een mogelijke verandering van woonplaats was opgenomen, haastte zich, een eerlijke <hi rend="i">retraite</hi> te maken. ‘Ik heb slechts by wijze van onderstelling gesproken,’ zeide hy: ‘en ik zoû zelf weinig trek gevoelen om den Haag te verlaten. In allen gevalle is het ons zeer aangenaam, Mevrouw!’ hier boog hy zich hoffelijk voor zijn schoonmoeder, ‘uwe meening op dit punt zoo duidelijk te mogen verstaan: en ik vlei my dan ook, dat, zoo er ooit bezwaren waren tegen ons verder verblijf alhier, wy ons met des te meer vrijmoedigheid tot u zouden mogen wenden, om die uit den wee te ruimen.’</p>
<p>‘Ik herhaal, dat ik nog niets van dat dwaze gerucht geloof,’ zeide Mevrouw Musch, met voordacht over het laatste gezegde van Buat heenglijdende: en ik vlei my ook, dat er niets van een dergelijke verandering zal komen. Doch in een zekeren zin spijt het my niet, dat zulk een praatjen loopt. Het zal de vrienden van den Prins wat wakkerder en waakzamer doen worden, dan zy in den laatsten tijd geweest zijn, en hen te meer aansporen om de handen in een te slaan en zich onderling te verstaan tot omverwerping van het tyrannische bestuur, dat ons drukt.’</p>
<p>‘UEd. spreekt er gemakkelijk over, Mevrouw!’ zeide Buat: ‘doch volgends uw eigen gezegde van
<pb n="17"/>
zoo straks, is het gezach van den Raadpensionaris op dit oogenblik vaster geworteld dan ooit, en de tijd lang nog niet gekomen, waarop men hem met eenige vrucht zoû kunnen weêrstand bieden. Heeft hy niet in alle Staats-kollegiën zijn getrouwen, die naar zijn hand vliegen, en in alle kringen zijn verspieders, die hem van alles onderrichten?’</p>
<p>Op dit oogenblik kwam de baker binnen, die een tijd lang afwezig geweest was, om de overblijfselen van het gehouden middagmaal naar de keuken te brengen.</p>
<p>‘Men Heir!’ zeide zy: ‘daar was men Heir Van Espenblad beneiden, die vraigt, of hei men Heir gein belet zal doen.’</p>
<p>‘Nog al toevallig,’ zeide Buat, halfluid, tegen zijn vrouw: ‘wy spraken juist van verspieders.’</p>
<p>‘Deze zal ons toch wel niet beluisterd hebben,’ zeide Elizabeth lachende: ‘zult gy hem ontfangen, Henry?’</p>
<p>‘Ik moet wel,’ antwoordde Buat, terwijl zijn voorhoofd zich rimpelde, en hy moeite had een opwellenden zucht te bedwingen: ‘waar is die Heer?’</p>
<p>‘De meid heeft hem in 't zeikamertjen gelaten,’ antwoordde de baker.</p>
<p>‘'t Is wel,’ zeide Buat: ‘<hi rend="i">sans adieu</hi>, Dames! Ik hoop, dat hy zijn bezoek niet lang zal rekken; en dan ben ik dadelijk weder by u.’</p>
<p>Met deze woorden begaf hy zich naar voren om den bezoeker te ontfangen.</p>
</div>
<div type="chapter">
<pb n="18"/>
<head rend="h3">Tweede hoofdstuk. Een onverwacht voorstel.</head>
<p>De man, die op dit oogenblik in het zijkamertjen de komst van Buat zat te verbeiden, de Heer Van Espenblad, was een dier lieden, zoo als men ten allen tijden in alle hofsteden aantreft, die, zonder met iemand byzonder bevriend, veel min door iemand geacht of bemind te zijn, overal wel ontfangen worden en <hi rend="i">carrière</hi> maken, zonder dat iemand recht weet waarom. Er had in den Haag, sedert de laatste tien jaren, naauwelijks eenige belangrijke politieke handeling plaats gehad, waar Van Espenblad niet aan te pas was gekomen en evenmin was er eenig feest gegeven, waar men hem niet op genoodigd had. Hy scheen even onmisbaar op alle vrolijke partyen als in alle kommissiën, en naauwelijks had men hem den kaatsbal zien slaan in het Bosch, of de dobbelsteenen werpen met de lustigste <hi rend="i">habitués</hi> der Oude Zwaen, of men kon hem in ernstige konferentie vinden met de leden van het Staatsbestuur, of met de gezanten van vreemde Mogendheden. Zonder buitensporige uitgaven te doen, leefde hy op een ruimen,
<pb n="19"/>
ja weelderigen voet, speelde zoo hoog men wilde, ontzag zich niet, paarden te koopen voor een prijs, die aan den Spaanschen Ambassadeur te hoog was voorgekomen, toonde zich alom mild en royaal, en betaalde toch zijn schulden, tot verbazing van al die hem van meer naby kende, en tot ergernis van sommigen, die op de vingers wisten na te rekenen, dat noch het vermogen, hem door zijn ouders nagelaten, noch de ambten, die hy bekleedde, toereikende konden zijn om zijn verteeringen te dekken. Ja er waren er onbarmhartig genoeg, om te beweeren, dat hy, om te leven als hy deed; oneerlijke middelen by de hand moest nemen: de een hield staande, dat hy door de Witt betaald werd om het werk te doen, waarmede hy zich niet bezoedelen wilde; een ander beschuldigde hem, geld te trekken voor de oktrooien en privilegiën, welke de Staten verleende; een derde verdacht hem van in soldy van Frankrijk te staan, tot welk vermoeden zijn omgang met den Franschen Ambassadeur d'Estrades eenigen voet gaf; een vierde ging verder, en beweerde, dat Van Espenblad, verre van eenige voorliefde voor Frankrijk te voeden, elke Mogendheid diende, die zijn diensten maar ruim genoeg beloonde; een vijfde eindelijk zeide, dat wanneer men al die beschuldigingen te zamen nam, men nog niet de helft genoeg gezegd had. Maar wat er van de praatjens wezen mocht, zeker is het, dat Van Espenblad er zich niet aan stoorde, maar even vrolijk en onbekommerd zijn gang ging, en dat zelfs zy, die ze uitstrooiden of die er geloof aan schenen te hechten, niet nalieten, hem het volgende oogen-<pb n="20"/>blik even beleefd te groeten, hem even voorkomend ten hunnent te ontvangen, of met hem uit te gaan: sommigen wellicht omdat zy hem heimelijk vreesden, en 't beter achtten hem tot vriend dan tot vyand te hebben; de meesten omdat zy niet konden nalaten te erkennen, dat Van Espenblad, alles wel beschouwd, een aangenaam man in gezelschap was, en dat er toch niets tegen hem bewezen was. Wat de politieke gevoelens van Van Espenblad betrof, zoo ver men die kon opmaken by iemand, die met alles schertste en lachte, zoo scheen men uit zijn daden te moeten besluiten, dat hy der Staatsgezinde party was toegedaan: en toch was hy altijd op den besten voet geweest met wijlen Mevrouw de Princesse Royaal, en was het nog met Mevrouw de Princesse Douairière, en verzuimde nooit aan deze laatste, zoo wel als aan den Prins, op gezette tijden zijn opwachting te maken. Zoo op Honselaarsdijk als aan 't Huis ten Bosch bleef hy een welkome gast, die een onuitputtelijke bron van onderhoud en vrolijkheid medebracht, en, in zijn kwinkslagen, noch den Raadpensionaris, noch diens broeder Cornelis, noch Pieter de Groot, noch van Beverningk, noch eenen der leiders van de Staatsgezinde party verschoonde. Vlug, vernuftig, gevat, ook werkzaam wanneer het er op aan kwam, en een rond en open voorkomen medevoerende, 't welk men zich byna schaamde te wantrouwen, had hy in zijn uiterlijk niets van een diplomaat, en was daarom te meer geschikt om het te zijn. Uit dit laatste oogpunt hadden sommigen zich verwonderd, dat de Witt hem nimmer een zending had opgedra-<pb n="21"/>gen; - maar anderen merkten hiertegen aan, dat de Raadpensionaris daartoe te veel doorzicht had: dat hy den man te wel kende om hem uit het oog te willen verliezen: dat hy hem juist by zich hield, ten einde party van hem te kunnen trekken, zonder zich door hem te laten verschalken. In hoe verre nu onze lezer uit al het gezegde in staat zal zijn om zich een goed denkbeeld van het karakter des Heeren Van Espenblad te vormen, laten wy daar: te meer, daar het vervolg van ons verhaal hem in staat zal stellen, met meerdere juistheid over zijn persoon te oordeelen. Het wordt nu tijd, dat wy tot ons verhaal terugkeeren, en den nieuwen akteur in ons drama sprekende invoeren.</p>
<p>‘Wel! mijn waarde Ritmeester!’ riep Van Espenblad, opspringende uit den leunstoel, waarin hy zich had neêrgevlijd, en met beide handen naar Buat toekomende: ‘het verheugt my van harte, u t'huis te treffen. Geluk, driewerf geluk met uw vaderschap: ik ware reeds vroeger by u geweest, hadden de beslommeringen van dat fraaie traktaat met Denemarken niet al mijn tijd geroofd. En ik hoop, dat alles naar wensch gaat?’</p>
<p>Buat had by het binnentreden zich bepaald by het maken eener hoffelijke buiging; maar er lag zoo iets hartelijks in den toon, ja in de geheele houding, die Van Espenblad jegens hem aannam, dat hy, ondanks zich zelven, niet kon nalaten, die met wederkeerige hartelijkheid te beantwoorden, de hem toegestoken handen aan te nemen en te schudden, en met een vrolijken blik te zeggen: ‘Wel zeer verplicht voor
<pb n="22"/>
uwe deelneming: alles gaat door Gods goedheid by uitstek voorspoedig.’</p>
<p>‘Nu, dat verheugt my recht,’ hernam Van Espenblad, nadat beiden onder de gebruikelijke plichtplegingen hadden plaats genomen: ‘alleen vrees ik maar, dat nu gy, behalve een lief jong vrouwtjen, ook nog een aanvallig wichtjen gekregen hebt, gy wel geheel en al aan uw huis zult gekluisterd worden, en wy, vrij-gezellen, minder kans dan ooit zullen hebben, u in de herberg te ontmoeten.’</p>
<p>‘Op mijn woord,’ zeide Buat, by wien dat gewach maken van de herberg de onaangename herinnering deed ontstaan van eenige aldaar aangegane schulden wegens spel en verteering, en wiens gelaat eenigermate betrok: ‘op mijn woord, ik geloof, dat ik daar al dikwijls genoeg ben geweest.’</p>
<p>‘Hoor eens,’ hernam Van Espenblad, met opzet de woorden van Buat in een anderen zin opnemende dan waarmede zy gesproken waren: ‘het is braaf en goed, op zijn tijd, den huisvader te spelen; doch gy moet uw oude vrienden niet geheel verwaarlozen. Wy zouden te veel spijt hebben, indien wy uw gezelschap by voortduring misten. Als wy rondom den haard zitten te keuvelen, weet ik er weinig, die zoo vrolijk en onderhoudend praten als gy, en als wy aan de speeltafel zitten, ken ik niemand, die zich altijd zoo kordaat houdt, en op wiens gelaat het minder te zien is of hy wint dan of hy verliest.</p>
<p>‘UEd. herinnert my, dat ik nog een kleine schuld aan u heb,’ zeide Buat, kleurende: en ik schaam my, u die nog niet voldaan te hebben. Maar mijn
<pb n="23"/>
reis naar Frankrijk en de daarop gevolgde drukten aan mijn huis hebben my belet mijn plicht hieromtrent na te komen. Ik zal echter...’ Hier stond hy half op, als om het geld te gaan halen, hoewel hy volkomen overtuigd was, dat hy de noodige som op dat oogenblik vruchteloos in zijn huis zoû zoeken.</p>
<p>‘Wel wie dacht daaraan?’ vroeg Van Espenblad, terwijl hy goedmoedig lachte en de hand op den arm van Buat legde, om dezen weder tot zitten te noodzaken; ‘ik waarachtig niet. Gy stelt u, hoop ik, niet voor; dat ik kom manen om die ellendige tweeofdriehonderd kroonen, ik weet zelf de juiste som niet meer. Ik had geene andere bedoeling, dan u geluk te komen wenschen.’</p>
<p>‘Honderd-vijf-en-zeventig kroonen,’ zeide Buat: ‘het: is my niet ontgaan, en daar het een schuld van eer is, mag ik niet langer verzuimen er my van te kwijten. Het spijt my,’ vervolgde hy, met het pijnlijk gevoel dat ieder welgeaart mensch bezielt wanneer hy zich genoodzaakt ziet, de toegevendheid in te roepen van iemand, wien hy in den grond achting noch vertrouwen kan schenken: ‘het spijt my in de daad; maar ik durf u gerust bekennen, dat die bevalling mijner vrouw by my een groote schaarsheid aan kontanten heeft veroorzaakt...; intusschen, ik wacht eerstdaags het geld van de houtverkooping in mijn goed van la Forêt de Gest.’</p>
<p>‘Gekheid, zeide Van Espenblad: ‘'t is geen schuld van eer: had ik het u met spelen afgewonnen, dan ware het een ander geval geweest: of liever, dat geval had nooit kunnen plaats hebben; want gelijk gy
<pb n="24"/>
weet,’ vervolgde hy, langzaam een snuifjen nemende uit een fraaie porceleinen doos: ‘ik speel nooit op krediet: <hi rend="i">argent sur table</hi> is mijne leus.... Maar 't is geld, dat ik u geleend heb om te spelen, en ik heb u gezegd, dat ik met de terugbetaling geen haast had.’</p>
<p>‘Zeer edelmoedig van u,’ zeide Buat: ‘maar ik beken u, dat ik de fijnheid van het door u gemaakte onderscheid niet vat, en my evenzeer verplicht gevoel om u terug te geven wat u naar rechte toekomt.’</p>
<p>‘Vat gy het onderscheid niet?’ vroeg Van Espenblad, lachende: ‘dat komt, omdat gy geen jurist zijt. Hoor eens!’ vervolgde hy, terwijl hy zijn rechter been over het linker legde en met de fraaie blanke vingers den snuif van zijn das knipte: ‘een speelschuld geeft aan den winner geene vordering in rechten, en deze heeft voor de voldoening geen anderen waarborg dan de eer des verliezers.’</p>
<p>‘Dat weet ik,’ zeide Buat, wien het onderwerp van het gesprek slechts matig beviel: ‘maar.....’</p>
<p>‘Maar tusschen ons is de zaak geheel anders,’ vervolgde Van Espenblad, zonder op de stoornis acht te geven: ‘ik sta tegen u over als geldschieter, en heb eene schuldbekentenis in <hi rend="i">optima forma</hi> van u te huis liggen, welke schuldbekentenis ik u kan doen aanbieden, wanneer het my goeddunkt, en op grond waarvan ik u, in geval van wanbetaling, voor den rechter zoû kunnen roepen. Zie! dat maakt een notabel verschil.’</p>
<p>‘Ik ben er ten volle van overtuigd,’ zeide Buat, zich op de lippen bytende tot op het bloed.</p>
<pb n="25"/>
<p>‘Maar, gelijk ik u reeds gezegd heb,’ hernam Van Espenblad: ‘ik heb met de zaak hoegenaamd geen haast en zal uw konvenientie afwachten. Zoû ik een kraamheer willen lastig vallen? Wel foei!’</p>
<p>‘Konvenientie of geen konvenientie,’ zeide Buat, wien het denkbeeld van te moeten afhangen van de goede gezindheid van Van Espenblad, hoe langer hoe onverdraaglijker werd: ‘ik wil geen schulden hebben en ik zal zorg dragen, dat het geld u van deze week worde ter hand gesteld.’</p>
<p>‘Doe dat toch niet,’ hernam Van Espenblad: ‘ik weet, hoe dat in een jeugdig huishouden toegaat: de krediteuren schieten op als paddestoelen, en men weet niet waar zy van daan komen. Het zoû my geweldig hinderen, indien gy, door my te betalen, misschien genoodzaakt waart, anderen te laten wachten, die het meer noodig hebben dan ik.’</p>
<p>Van Espenblad kon niet juister treffen, en al zijne woorden waren dolksteken in 't hart van den armen Buat, die juist dien morgen vernieuwde aanvragen had bekomen van den behanger en van den schrijnwerker, om hunne rekeningen te voldoen. Beiden waren huisvaders, en Buat wist dat zy om hun geld verlegen waren.</p>
<p>‘Mijn Heer!’ zeide hy, zijn wrevel niet langer verkroppende: ‘wy moesten, dunkt my, dit onderwerp laten varen. Ik heb, Goddank! nog middelen genoeg om 100 per cent uit te betalen aan al wie iets van my te vorderen heeft.’</p>
<p>‘Het was volstrekt mijn doel niet,’ hernam Van Espenblad, ‘eenige de minste onaangename gewaar-<pb n="26"/>wording by u te doen oprijzen. Ik heb daartoe te oprechte genegenheid voor u: en diezelfde genegenheid spoort my aan, u met belangstellenden raad te dienen, op het gevaar af van onbescheiden te zijn. Hoor eens:’ vervolgde hy, zijn stoel naderby schuivende en sprekende op dien toon van vertrouwelijke openhartigheid, waarmede hy de harten ook huns ondanks wist in te nemen: ‘ik ben zelf nooit getrouwd geweest; maar ik heb genoeg ondervinding, om te weten hoe dat gaat in de waereld en vooral in onze dure Haagsche waereld, wanneer jonge lieden van uwen rang en stand een huishouden beginnen. Te bezuinigen, zich te bekrimpen, zie, dat behoort onder de onmogelijkheden. Men moet voor zijn fatsoen wel meêdoen: en dan is het niet genoeg, een mooi stuivertjen als men 't noemt te hebben, men moet rijk zijn, om het vol te, kunnen houden. Van de tien huisgezinnen die ik gekend heb of nog ken, zijn er negen, die meer dan hun inkomen verteeren. Dan moet men wel, of schulden maken, of zijn toevlucht nemen tot woekeraars: en in dit laatste geval is men er nog erger aan toe: 't is slechts een verplaatsing, en daarby vermeerdering van schuld, en de vervaldag moet toch eenmaal komen. Nu heb ik niet in uwe kas gekeken; maar ik onderstel, dat het by u wel zoo gesteld zal zijn als by de overigen.’</p>
<p>‘Mijn Heer!’ riep Buat uit, wiens drift, een wijl door den gemoedelijken toon van Van Espenblad nedergezet, by deze direkte toespeling op zijn eigen toestand weder in vlam geraakte: ‘met welk recht moeit gy u in mijne zaken?’</p>
<pb n="27"/>
<p>‘Met het recht dat elk verstandig en menschlievend arts heeft, om de kwaal by haar naam te noemen, wanneer hy tevens het middel ter genezing aanbiedt,’ antwoordde Van Espenblad, altijd even bedaard en zonder zich van zijn stuk te laten brengen.</p>
<p>‘Het middel ter genezing?’ zeide Buat, verrast.</p>
<p>‘Althands in zekere mate,’ herhaalde Van Espenblad: ‘zie! ik zoû ongaarne zien, dat iemand in wien ik belang stel, onvoorzichtigheden deed, vooral wanneer ze onnoodig waren. Gy zoudt misschien uwe goederen in Frankrijk bezwaren, geld opnemen of iets dergelijks. Liever, dan dat ik u hiertoe over zag gaan, wachtte ik al mijn leven naar mijn geld: en zie! het zoû u gemakkelijk vallen, my met gesloten beurs te betalen.’</p>
<p>‘Hoe meent UEd?’ vroeg Buat, met open mond en verwonderde oogen op hem starende.</p>
<p>‘Hoor eens! Gy waart vroeger zeer bevriend met Sylvius, den voormaligen Hofmeester van wijlen de Princesse Royaal, en die, sedert haar dood, in dienst van haar broeder, den Koning van Engeland, is overgegaan.’</p>
<p>‘Welnu?’ vroeg Buat, al minder en minder begrijpende waar de ander heen wilde.</p>
<p>‘Welnu!’ zeide Van Espenblad, ‘gy waart dan met hem bevriend en hebt met hem een vrij drukke korrespondentie blijven onderhouden.’</p>
<p>‘Ik hoop niet, dat men zulks als landverraad zal aanmerken,’ zeide Buat, gedwongen lachende.</p>
<p>‘Hm!’ zeide Van Espenblad, den duim en voorvinger in zijn snuifdoos dompelende: ‘er zijn hier rigoristen, die, nu wy met Engeland in oorlog zijn,
<pb n="28"/>
een geheime korrespondentie met iemand, die in Engeland woont, vooral met een dienaar des Konings, al is het een Nederlander, hoog zouden kunnen opnemen; maar, wat my betreft, ik zoû alleen vragen: is de inhoud der korrespondentie misdadig? en mijn oordeel richten naar het antwoord, dat ik op die vraag bekwam. Wat daarvan zij, gy ontkent niet, dergelijke briefwisseling onderhouden te hebben?’</p>
<p>‘Mag ik weten,’ vroeg Buat, wien de snaren, welke Van Espenblad thands aanroerde, even onaangenaam, zoo niet onaangenamer, in de ooren klonken, als die, welke hy vroeger bespeeld had: ‘mag ik weten of my hier een geheim verhoor wordt afgenomen?’</p>
<p>‘Juist,’ antwoordde Van Espenblad: ‘en wel zoo geheim dat niemand er, buiten ons beiden, iets van weet. Nu! gy erkent alzoo dat gy met Sylvius korrespondeert, en dat gy’ - hier bracht hy het genomen snuifjen aan den neus en snoof het met blijkbaar behagen op - ‘met gemelden Sylvius, op uw terugreis uit Frankrijk, te Antwerpen, konferenties gehouden hebt.’</p>
<p>‘Maar wat begeert gy toch? Waar wilt gy heen?’ vroeg Buat, meer en meer onrustig wordende.</p>
<p>‘Nu! er steekt geen kwaad in,’ zeide Van Espenblad, terwijl hy zijn doos weder dicht sloeg; ‘men kan een oud vriend toevallig ontmoeten, en dan is het natuurlijk, dat men te samen over verledene - misschien ook over toekomstige zaken spreekt. Ik zie daar niets strafbaars in: in tegendeel, ik zie in uwe vriendschap met Sylvius een gelegenheid, welke zich
<pb n="29"/>
met Sylvius een gelegenheid, welke zich als van zelve voor u opdoet, om den Staat groote dienst en u zelven voordeel te doen.’ -</p>
<p>‘Hoe moet ik dat verstaan?’ vroeg Buat, wiens hoofd zich in gissingen verloor.</p>
<p>‘Luister! - Die oorlog met Engeland kost ons jaarlijks ontzettende sommen: en de Provinciën roepen luidkeels om vrede. Nu zoû men dien misschien kunnen verkrijgen door onderhandeling; maar die weg is altijd omslachtig en langzaam, wanneer hy niet vooraf onder de hand is voorbereid: en daartoe kunt gy ons van nut zijn.’ -</p>
<p>‘Ik!’ herhaalde Buat.</p>
<p>‘Ja; - gy gaat voort met aan Sylvins te schrijven: verre van uwe korrespondentie te bemoeilijken, zal men die integendeel gemakkelijker pogen te maken. Nog meer! gy tracht, door zijne tusschenkomst, u in betrekking te stellen tot een of meer van hen, die thands het oor des Konings hebben, tot Arlington of tot Clifford b.v. Gy onderhoudt u met hen over 's Lands aangelegenheden, over de beste middelen om tot een eerlijken vrede te geraken,.... en gy bezorgt de antwoorden, die gy ontfangt, aan den Heer De Witt.’ -</p>
<p>‘Hoe!’ riep Buat verontwaardigd uit: ‘versta ik u wel?’ -</p>
<p>‘En voor de moeite, die gy neemt,’ vervolgde Van Espenblad, op den koelsten toon mogelijk, en als sprak hy over de loffelijkste transaktie, die er bestaan kon, ‘beginnen wy met uwe schuld aan my vereffend te rekenen, en wordt gy, later, wanneer de uitslag aan onze wenschen beantwoordt, rijkelijk beloond.’ -</p>
<p>‘En gy gelooft, dat ik my tot zoo iets leenen zoû?’ zeide Buat, terwijl hy hevigen lust gevoelde, het venster te openen en er Van Espenblad uit te werpen.</p>
<pb n="30"/>
<p>‘En gy gelooft, dat ik my tot zoo iets leenen zou?’ zeide Buat, terwijl hy hevigen lust gevoelde, het venster te openen en er Van Espenblad uit te werpen.</p>
<p>‘En waarom niet?’ vroeg deze: ‘het is een dienst, die gy aan den Staat bewijst, en waardoor gy aanspraak maakt op de erkentenis van alle goede ingezetenen.’</p>
<p>‘Zeg liever, op hun verachting!’ zeide Buat: ‘hoe! een dubbelhartige rol te spelen! het vertrouwen eener korrespondentie te schenden! my tot verklikker, ja tot verrader te verlagen! en dat is eene taak, die gy durft gelooven, dat een edelman, een man van eer, op zich zoû nemen?’</p>
<p>‘'t Is, dunkt my, een zeer geoorloofde krijgslist, zoo als men die tegen vyanden in 't werk mag stellen,’ zeide Van Espenblad: ‘maar ik vergeet, dat gy misschien de Engelschen zoo zeer niet als onze vyanden beschouwt.’</p>
<p>‘Mijn Heer!’ zeide Buat, zonder deze laatste opmerking te beantwoorden: ‘ik ben een krijgsman, en heb nooit dan met open vizier en loyale wapenen gestreden.’</p>
<p>‘Uitmuntend!’ zeide Van Espenblad: ‘in den slag heb ik daar vrede mede, ofschoon ik nimmer gehoord heb, dat een goed Generaal een krijgslist, ja des noods het bezoldigen van geheime diensten als beneden zich achtte. Maar op het veld der Staatkunde is de strijd, dien men voert, noodwendig een bedekte strijd, en moet men wel zijn toevlucht tot list nemen, om er de list der tegenparty mede te keer te gaan. Denkt gy niet, dat zoowel Engeland als Frank-<pb n="31"/>rijk hier evenzeer hun korrespondenten hebben, die hen inlichten omtrent hetgeen hier voorvalt? En is het niet de plicht onzer Staatslieden, van hunne zijde, gelijke middelen aan te wenden om de belangen van ons Gemeenebest te bevorderen?</p>
<p>‘Ik herhaal het u, mijn Heer!’ zeide Buat; ‘ik ben geen Staatsman. Zoo ik het ware, zoû ik misschien denken zoo als gy, en begrijpen, dat het mijn plicht ware, verraders te bezoldigen; maar in geen geval zoû ik zelf de bezoldigde verrader willen wezen.’</p>
<p>‘Maar hoe kunt gy dat woord van verrader hierby te pas brengen?’ vroeg Van Espenblad, de schouders ophalende: ‘indien men u voorstelde, de geheimen van onzen Staat aan een vreemde Mogendheid over te brengen, en gy naamt dat aan, dan, ja, zoudt gy dien naam verdienen; maar hier wordt in tegendeel gevergd, dat gy in het belang van Hun Hoog-Mogenden, in wier dienst gy staat, het uwe bydraagt, om, door gepaste middelen, en die niets schandelijks in zich hebben, den vredehandel te bevorderen. Steekt daar nu zooveel kwaads in, dat gy het voorstel, daaromtrent gedaan, met zooveel verachting verwerpt?’</p>
<p>‘Ik kan tegen u niet redeneeren, mijn Heer Van Espenblad,’ zeide Buat met waardigheid: ‘maar mijn hart zegt my, dat een taak, als die gy my wilt opdragen, het karakter vernedert van den man, die er zich mede afgeeft: en ik verklaar ronduit, niet te beseffen, hoe gy my met zulk een voorstel aan boord hebt durven komen.’</p>
<pb n="32"/>
<p>‘Wel, ik kom er u mede aan boord,’ hernam Van Espenblad, ‘omdat juist gy met Sylvius korrespondeert, en dus een onderhandeling, als die ik bedoelde, reeds door die korrespondentie is voorbereid. - En dan is er nog iets, dat ik u, als vriend, in overweging moet geven: of niet juist uw bereidvaardigheid in het aannemen van mijn voorstel het beste middel zoude wezen om aan den Heer de Witt en aan anderen, die uwe bedoelingen verdenken, te bewijzen, dat uw vorige brieven aan Sylvius en uw gesprekken met iemand, die bekend staat alles behalve op de hand van onze Regenten te zijn, volkomen onschuldig waren, en dat gy integendeel bereid zijt het Land te dienen als een vroom Patriot.’</p>
<p>‘Mijn Heer!’ zeide Buat opstaande: ‘ik weet niet, of ik deze laatste woorden als een bedreiging moet opvatten; - maar dit verklaar ik u, dat aanbiedingen noch bedreigingen in staat zullen zijn, my van besluit te doen veranderen.’</p>
<p>‘Zoo als gy wilt,’ zeide Van Espenblad, op een onverschilligen toon, en terwijl hy insgelijks opstond: ‘ik dacht, dat het eenvoudige middel, 't welk ik u aanbood, om uw finantiën te herstellen en u in betere reuk te brengen by onze Regenten, u niet onwelkom zoude wezen. Maar gy wilt er niet van hooren: basta! geen woord er meer over gesproken. Zullen wy heden avond het genoegen hebben, u in de Kaatsbaan te zien?’</p>
<p>‘Ik zal heden avond het genoegen hebben,’ zeide Buat, met een stijve buiging, ‘my ten uwen huize te vervoegen, en mijn schuld by u af te doen.’</p>
<pb n="33"/>
<p>‘En u, uit een valsch begrip van eer, in ongelegenheid te brengen,’ zeide Van Espenblad: ‘ik vertrouw dat gy verstandiger zult handelen en nog eens nadenken over ons gesprek. Misschien komt gy wel tot andere gedachten.’</p>
<p>‘Nooit!’ zeide Buat.</p>
<p>‘Patientie!’ zeide Van Espenblad: ‘Wees in dat geval voorzichtig met betrekking tot hetgeen gy schrijft, en bedenk dat verstandhouding met den vyand een staatsmisdaad is, waar hier te lande niet mede gespot wordt.’</p>
<p>‘Sylvius was de vriend mijner jeugd,’ zeide Buat: ‘en <hi rend="i">hy</hi> is toch geen vyand van onzen Staat. Wat ik hem geschreven heb, wil ik des noods op de daken verkondigen.’</p>
<p>‘Des te beter,’ zeide Van Espenblad, ‘des te beter! Nu, gy zijt gewaarschuwd. - Vaarwel! en moge het zich spoedig met de kraamvrouw schikken.’</p>
<p>Met deze woorden schudde hy de hand, die Buat hem niet dan met tegenzin gaf, en verliet het huis.</p>
</div>
<div type="chapter">
<pb n="34"/>
<head rend="h3">Derde hoofdstuk. 't Welk aantoont, hoe alle zaken twee kanten hebben.</head>
<p>Naauwelijks had Buat de huisdeur achter van Espenblad gesloten, of hy snelde de drie treden op, welke aan 't eind van den gang naar de achterzaal voerden, en trad met onstuimigen tred binnen.</p>
<p>‘Wat scheelt er aan, Henry?’ vroeg zijn vrouw met een glimlach: ‘gy schijnt te vergeten, dat gy in een kraamkamer komt, en moogt een anderen keer de deur wel wat zachter openen en sluiten.’</p>
<p>‘Vergeef my,’ antwoordde Buat, terwijl hy de baker, die met het kind nevens den haard zat, schuins aanzag: ‘het was.... ik dacht.... ik zocht....’</p>
<p>‘Hapert er iets aan?’ vroeg Mevrouw Musch: ‘die Mijnheer Van Espenblad heeft het vrij lang gemaakt, dunkt my. Welk nieuws heeft hy u al zoo medegedeeld?’</p>
<p>‘Nieuws?... geen nieuws ter waereld!’ zeide Buat, verstrooid.</p>
<p>‘Wat schort u toch, Henry?’ vroeg Elizabeth, met blijkbare ongerustheid.</p>
<pb n="35"/>
<p>‘Niets, lieve engel, niets!’ antwoordde hy: ‘kunt gy my den sleutel ook geven van de verlakte doos?’</p>
<p>‘Heden! moet gy dien juist nu hebben?’ vroeg Elizabeth: ‘ik weet waarlijk voor 't oogenblik niet, waar ik hem gelaten heb.’</p>
<p>‘Niet?’ vroeg Buat, met zulk een uitdrukking van ontsteltenis op het gelaat, dat zijn vrouw er van verschrikte.</p>
<p>‘Mijn hemel, Buat!’ zeide zy: ‘Gy maakt my doodelijk verlegen. Wacht, ik weet het al: de sleutel zit aan den ring. Och baker! geef my mijn naaikistjen eens aan.’</p>
<p>‘Hier is het al,’ zeide Buat, haastig naar het hoektafeltjen gaande, waar het kistjen op stond; en dit laatste openende haalde hy er den sleutelring uit.</p>
<p>‘Wat zoekt gy toch,’ vroeg zijn vrouw, ‘waar zulk een haast by schijnt te zijn?’</p>
<p>‘Niets belangrijks,’ antwoordde Buat, en met een, het kabinet openende, nam hy er een Sineesch verlakte doos uit, ontsloot die met behulp van eenen der sleutels, die aan den ring zaten, en doorzocht toen eenige papieren, welke de doos bevatte. Het scheen dat hy het voorwerp zijner nasporingen niet spoedig genoeg naar zijn zin kon vinden; althands hy bleef een geruimen tijd het eene papier voor, het andere na, opnemen, en weder in de doos werpen, terwijl het ongeduld op zijn gelaat te lezen stond.</p>
<p>‘Wat zoekt gy toch?’ vroeg Elizabeth, met klimmende nieuwsgierigheid.</p>
<p>‘Den laatsten brief van onzen vriend in Engeland,’ antwoordde Buat, in 't Fransch, om door de ba-<pb n="36"/>ker niet verstaan te worden: ‘ik dacht, dat gy hem hier geborgen hadt.’</p>
<p>‘Dat had ik ook,’ antwoordde zy, in dezelfde taal: ‘maar ik heb hem sedert aan Neef Kievit geleend, die hem wenschte te lezen.’</p>
<p>‘Een fraaie zaak!’ riep Buat, verdrietig de doos dichtslaande; ‘En Neef Kievit heeft hem zeker, met zijn gewone voortvarendheid en <hi rend="i">nonchalance</hi>, aan zijn zwager Tromp uitgeleend, en deze aan Van der Horst, en deze weêr aan een ander, zoodat hy zich nu de hemel weet waar bevindt!’</p>
<p>‘Wel wat zoû dat?’ vroeg Elizabeth: ‘Er staat immers in dien brief niets, of iedereen mag het lezen.’</p>
<p>‘Als of dat iets beteekende?’ hernam Buat: ‘hoe licht kunnen de eenvoudigste zaken verdraaid en in een slecht daglicht worden voorgesteld. Het is al erg genoeg, dat lieden, als de man die ik daar even by my had, en zelfs de Raadpensionaris, weten, dat ik met S. korrespondentie houd.</p>
<p>‘Weet de Raadpensionaris dat?’ vroegen de beide Dames, als uit eenen mond.</p>
<p>‘Ja! anders zoude hy my niet door zijn handlanger het infame voorstel hebben durven laten doen, hetwelk ik van dezen heb moeten hooren.’</p>
<p>‘En wat is dat?’ vroegen beide.</p>
<p>Buat deelde haar, altijd nog in de Fransche taal, mede, wat eigenlijk, meer dan een bloote aanbieding van gelukwensching, de reden van de komst van Van Espenblad geweest was.</p>
<p>De oogen van Elizabeth vonkelden van veront-<pb n="37"/>waardiging, terwijl haar echtgenoot sprak; haar moeder daarentegen luisterde met blijkbare aandacht; doch haar gelaat scheen, vreemd genoeg, eer tevredenheid dan afkeuring te kennen te geven, en, toen Buat gesproken had, vroeg zy op zeer bedaarden toon:</p>
<p>‘En wat hebt gy op den u gedanen voorslag geantwoord?’</p>
<p>‘Hoe!’ riep Buat verrast uit: ‘kunt gy u dan voorstellen, Mevrouw! dat ik eenig antwoord zoû hebben kunnen geven, dan hetgeen dat van elk man van eer, op een zoodanige propozitie, moest wezen.’</p>
<p>‘Gy hebt haar dus gands en al afgewezen?’ vroeg de weduwe, blijkbaar eenigzins te leur gesteld.</p>
<p>‘Wel ongetwijfeld! en voor goed,’ antwoordde Buat, terwijl hy zoowel als zijn vrouw Mevrouw Musch met bevreemding aanstaarden.</p>
<p>‘My dunkt,’ hernam deze laatste, ‘dat gy bevorens wel eens den raad hadt mogen inwinnen van den Heer van Heenvliet, of van Neef Kievit.’</p>
<p>‘Raad innemen om te weten, of ik mij al dan niet tot een verklikker moet laten gebruiken?’ vroeg Buat, wien het bloed naar 't hoofd sloeg: ‘<hi rend="i">Morbleu</hi>, Mevrouw, ik geloof, dat....’ hier verbeet hy zich in tijds.</p>
<p>‘Dat ik niet wijs ben, niet waar?’ zeide Mevrouw Musch, den zin aanvullende. ‘Mijn waarde Heer Schoonzoon! wat mijne ondervinding betreft, die heeft my geleerd, dat het ons doorgaands berouwt, een overijld besluit genomen te hebben, en dat, wanneer het zaken van eenig aanbelang geldt, men altijd wel doet, die een tijd lang in overweging te nemen.’</p>
<pb n="38"/>
<p>‘Dan moet ik alleen zeggen, dat wy, waar het de eer geldt, naar andere beginselen te werk gaan,’ zeide Buat, op een koelen toon: ‘en dat, wat my betreft, al dacht ik er nog zoo lang over, ik nooit tot een ander besluit zoû kunnen geraken dan dat, waartoe ik eenmaal gekomen ben. - Het zal my zelfs zeer aangenaam zijn, indien dit hatelijke onderwerp nimmer weêr wordt aangeroerd. - Het heeft my althands zoo onaangenaam aangedaan, dat ik behoefte gevoel om wat lucht te scheppen, en dus de vrijheid neem u te groeten. Vaarwel, liefste!’ hier drukte hy een kus op het voorhoofd zijner vrouw: - ‘ik heb toch nog het een en ander te verrichten, en dus, tot van avond.’</p>
<p>En met een vrij stijve buiging voor zijn schoonmoeder, verliet hy het vertrek, en kort daarop het huis.</p>
<p>‘Tot van avond!’ zeide Mevrouw Musch, zijn laatste woorden herhalende: ‘dat wil zoo veel zeggen, als: ik kom hier niet terug, voor dat moeder Musch vertrokken is.’</p>
<p>‘Maar Moeder! hoe kan UEd. zoo iets denken,’ zeide Elizabeth, op een verschoonenden toon.</p>
<p>‘O! men behoefde den blik, waarmede de Heer Buat de kamer verliet, maar gezien te hebben, om zich te overtuigen, hoe hy over my denkt, en hoe deerlijk ik het by hem verkorven heb.’</p>
<p>‘Maar, Moederlief!’ hernam Elizabeth: ‘ik begrijp zelve ook niet, hoe het in u kan opkomen, zijn gedrag in de bewuste zaak te misprijzen. My dunkt, in zijne plaats had ik ook zoo gehandeld. Ik zoû hem niet lief kunnen hebben, noch hem de minste ach-<pb n="39"/>ting toedragen, indien hy aan zulke schandelijke voorslagen het oor had geleend.’</p>
<p>‘Dat begrijp ik zeer goed,’ zeide haar moeder, ‘en gy moet ook niet denken,’ vervolgde zy glimlachende, ‘dat ik het beginsel afkeur, waaruit uw man gehandeld heeft, of eenigzins boos op hem ben, omdat hy my wat zuur heeft aangekeken. - Maar hy had niet geheel uit het oog moeten verliezen, dat Mr. Jan een gevaarlijk vyand is, en dat het nog gevaarlijker is, iemand als Van Espenblad voor het hoofd te stooten.’</p>
<p>‘Hadt UEd. dan verlangd, Moeder!’ vroeg Elizabeth, ‘dat hy, om die Heeren te believen, de rol van verrader gespeeld, en de gunsten, hem door den Prins en diens vader en grootmoeder bewezen, met den schandelijksten ondank beloond zoû hebben?’</p>
<p>‘Wel nu nog fraaier!’ hernam Mevrouw Musch: ‘nu word ik van mijn eigen dochter beschuldigd, verraad jegens zijn Hoogheid te prediken! Kent gy my dan zoo weinig, Betjen! om te veronderstellen, dat ik ooit iemand zoû aanzetten tot een handeling, strijdig met de belangen van het Huis van Oranje?’</p>
<p>‘Nu wordt het my een volkomen raadsel, wat UEd. bedoelt,’ zeide Elizabeth.</p>
<p>‘Ik zal het u zoo met-een oplossen, als wy geen Fransch meer behoeven te spreken,’ antwoordde haar moeder, met een zijdelingschen blik op de baker: ‘Is hier ook een velletjen papier te bekomen? ik wenschte wel een briefjen te schrijven.’</p>
<p>‘Daar in die lade zult gy alles vinden wat noo-<pb n="40"/>dig is,’ zeide Elizabeth tegen de baker, die weldra een blad schoon papier en een inktkoker voor Mevrouw Musch plaatste. Zy zette zich tot schrijven, en, aan den ernst waarmede zy dit verrichtte, aan de wijze, waarop zy nu eens ophield om te peinzen, dan weder met blijkbare zelfvoldoening driftig voortschreef, kon men bespeuren, dat de inhoud van den brief gewichtig wezen moest. Elizabeth zag haar met nieuwsgierige verbazing aan: zy wist, dat haar moeder eene der yverigste bondgenooten was van de-Oranje-party, en bracht natuurlijk het geschrevene in verband met het voorstel van Van Espenblad; doch vergeefs poogde zy het voor zich tot klaarheid te brengen, hoe Mevrouw Musch, gelijk toch het geval scheen? in dat voorstel iets kon zien, dat voordeelig voor gezegde party kon werken.</p>
<p>‘Zie zoo!’ zeide eindelijk Mevrouw Musch, toen zy den brief voleindigd en dichtgevouwen en er het opschrift op gesteld had. ‘Dat is nu zoo verre klaar. Is er nu iemand, die dit biljet aan den Heer van Heenvliet kan bezorgen?’</p>
<p>‘Ja,’ antwoordde haar dochter: ‘ik zoû er Stijntjen wel meê zenden; maar het schaap is zoo dom, dat het nooit de woning vinden zal. Zoudt gy er u ook mede willen belasten, baker? Het kind is nu stil, en zoolang Moeder hier nog is, heb ik hulp genoeg. Gy weet toch, waar de Heer van Heenvliet woont.’</p>
<p>‘Of ik het weit,’ antwoordde de baker: ‘ik heb er voor vijf-en-twintig jaar een kraamkamer gehad: Een deftig Heir, die Heir van Heinvliet.’</p>
<p>‘Gy zult my zeer verplichten met er heen te gaan,’
<pb n="41"/>
zeide Mevrouw Musch, haar den brief ter hand stellende: ‘Zoo mijn Heer niet te huis is, zal hy zich waarschijnlijk in de Oude Zwaan bevinden. In allen gevalle wenschte ik wel antwoord te hebben.’</p>
<p>‘'k Zal 't wel bezorgen,’ hernam de baker, en, na nog een weinig door de kamer gedraaid en het een en ander van zijn plaats genomen te hebben, om het op een andere plaats te leggen, zonder dat er voor die verplaatsing eenige reden ter waereld bleek te zijn, en nog zeer langzaam haar boezelaar afgelegd en haar kaper opgezet te hebben, begaf zy zich ter deur uit.</p>
<p>‘Zie zoo,’ zeide Mevrouw Musch, ‘nu zijn wy alleen en kunnen vrij en open spreken.’</p>
<p>‘Ja,’ antwoordde Elizabeth: ‘daarom juist heb ik de baker van de hand gezonden; maar ik hoop toch niet, Moederlief! dat UEd. hetgeen Buat ons straks verteld heeft alles aan den Heer van Heenvliet hebt overgebriefd. Ik ben zoo bezorgd: dat deze zaak mijn man in ongelegenheid brengt, en hoe minder menschen er in gemoeid zijn, hoe beter, dunkt my.’</p>
<p>‘Het is juist, opdat uw man niet in ongelegenheid kome,’ antwoordde de weduwe, ‘dat ik den bystand inroep van Heenvliet, in wien hy vertrouwen heeft, en ook den uwe, Betjen!’</p>
<p>‘En wat moet ik dan doen?’ vroeg Elizabeth: ‘UEd. kunt toch niet verlangen, dat ik hem een raad geve, strijdig met zyn eer.’</p>
<p>‘Hoor eens,’ zeide haar moeder: ‘het is u zoo goed als my bekend, dat Buat, zoo by brief als in een mondgesprek te Antwerpen, met Sylvius de
<pb n="42"/>
middelen besproken heeft, die in het belang van Zijn Hoogheid zouden zijn aan te wenden. Doch nu blijkt het, dat dit ook voor De Witt niet langer een geheim is: en het staat te vreezen, dat t'avond of morgen uw man deswege ter verantwoording geroepen worde.’</p>
<p>‘Gy maakt my bang, moeder!’ zeide Elizabeth, die zich het bloed naar 't hart voelde terugvloeien by de gedachte, dat haar man door een gevaar van dien aart zoû kunnen bedreigd worden: ‘maar toch, zoo verre ik weet, heeft Buat nooit iets anders geschreven dan hetgeen hier iedereen vrij uit zeggen durft; en niemand kan daar iets misdadigs in vinden, dat hy den Prins voorstaat, wiens brood hy eet.’</p>
<p>‘Alles is by die Heeren misdaad, wat met hunne politiek niet overeenkomt,’ hervatte Mevrouw Musch met bitterheid: ‘en al kon men geen bezwaren genoeg ten zijnen laste vinden, om een veroordeelend vonnis tegen hem te verkrijgen, ware het dan niet reeds erg genoeg voor hem, zoo hy eenige maanden op de Hofpoort in voorloopige gevangenis gehouden werd?’</p>
<p>‘'t Is of Moeder er vermaak in schept my te kwellen en te folteren,’ zeide Elizabeth, wie de tranen in de oogen schoten: ‘het is niet op mijn aanraden geweest, dat Buat zich zoo verre met Sylvius heeft ingelaten, en hy is er grootendeels door uw eigen aandrijven toe gebracht geworden.’</p>
<p>‘Ja,’ zeide Mevrouw Musch, terwijl zy strak voor zich heen zag, zonder eens te denken op den nadeeligen indruk, dien haar woorden op het nog zwak gestel harer dochter konden maken: ‘ja, ik heb er
<pb n="43"/>
hem toe aangedreven, gelijk ik overal, waar mijn stem maar eenigeninvloed heeft, er ieder toe zal aandrijven, om te overleggen, om te beramen, om aan te bevelen wat afbreuk kan doen aan hen, wier uitzinnige haat my van een gelukkige vrouw tot een rampzalige weduwe gemaakt heeft: van overal, van uit de hel, zal ik vyanden verwekken tegen de moordenaars van mijn braven man.’</p>
<p>‘Moeder!’ riep Elizabeth, in tranen losbarstende by de gedachte aan haar vader, die, in der tijd, door radelooze vrees gedreven voor de vervolgingen, welke hy van de Staatsgezinde party wachtte, zich het leven door vergif ontnomen had.</p>
<p>‘Gy hebt gelijk, Betjen!’ hernam Mevrouw Musch, haar met een somberen blik beschouwende: ‘ik handel niet wel, door die gemoedsaandoeningen by u op te wekken: en toch, het is mijn plicht u, uit hetgene vroeger gebeurd is, voor oogen te spiegelen wat gebeuren kan. Ziet gy, Buat zoû ook eens in omstandigheden kunnen gebracht worden, dat hy, even als uw vader, geen uitweg zag om niet te vallen onder het oordeel der menschen, dan door zich te werpen onder het oordeel Gods. En toch, uw vader was altijd te voren een bezadigd en verstandig man, ja een vroom Kristen geweest.’</p>
<p>‘Verschrikkelijk!’ zeide Elizabeth, zich de oogen afvegende: ‘Moeder! Heb toch medelijden.’</p>
<p>‘Laat ons bedaard spreken,’ ging Mevrouw Musch voort ‘Buat moet gered worden voor de gevaren, welke hem boven 't hoofd zweven.’</p>
<p>‘Dat moet hy,’ zeide Elizabeth: ‘maar moet hy
<pb n="44"/>
daarom een huurling van de Loevesteinsche faktie worden? O! laat hy liever zich door de vlucht aan alle vervolging onttrekken. Ik ontzie geen ballingschap, geen zwerven in den vreemde, geen armoede zelfs, wanneer ik die met hem deele: alles doe ik liever, dan dat ik toestemme, dat hy zich door een laagheid onteere.’</p>
<p>‘Gy spreekt er goed over, Betjen!’ zeide Mevrouw Musch: ‘maar ik geloof, dat gy een slecht figuur zoudt maken, als gy u aan zulk een leven gewennen moest. Neen! wy moeten een middel vinden, om te maken dat Buat gewaarborgd worde tegen alle vervolging van de zijde der Staatsgezinden, ja zelfs hun protektie geniete, en tevens, dat de belangen van Zijn Hoogheid bevorderd en De Witt met de zijnen in hun ontwerpen gedwarsboomd worden.’</p>
<p>‘Maar het is onmogelijk, dit een en ander te vereenigen,’ zeide de jonge vrouw, haar moeder verbaasd aanziende.</p>
<p>‘Dat is niet onmogelijk,’ hernam deze: ‘in tegendeel, niets is gemakkelijker; en het is my onbegrijpelijk, dat niet alleen Buat, die met zijn hart en eergevoel, en niet met zijn verstand is te rade gegaan, maar dat gy, in wie ik meer scherpzinnigheid vermoedde, niet terstond de zaak uit het juiste oogpunt hebt beschouwd. Zagen de welgezinden niet sedert lang naar een geschikt middel uit, om veilig met onze vrienden in Engeland briefwisseling te houden?’</p>
<p>‘Zoo is het,’ zeide Elizabeth: ‘maar....’</p>
<p>‘Welnu!’ viel haar moeder in: ‘en is dat mid-<pb n="45"/>del dan nu niet gevonden? werd het niet door Van Espenblad zelven aan Buat aangeboden? en kan deze nu niet veilig, aan wie hy wil, in Engeland schrijven, niet alleen zonder vrees, dat Mr. Jan en de zijnen hem deswege zullen bemoeielijken, maar zelfs onder hunne goedkeuring en bescherming?’</p>
<p>‘Hoe Moeder!’ riep Elizabeth uit, terwijl een blos op eens haar bleeke wangen verfde: ‘versta ik u wel? - Gy wilt, dat Buat den hem gedanen voorslag aanneme, om daardoor 's Prinsen belangen te bevorderen?’</p>
<p>‘Ik wil,’ vervolgde Mevrouw Musch, ‘dat hy De Witt en Van Espenblad in hun eigen netten vange, dat hy het middel, 't welk zy door zijne hulp zoeken te bezigen om den Prins afbreuk te doen, aangrijpe om den Prins te dienen: dat het werktuig, waarvan zy zich bedienen willen, om hun schendig doel te bereiken, tegen hen zelve gekeerd worde.’</p>
<p>‘Maar Moeder!’ zeide Elizabeth, na een wijl te hebben nagedacht, en terwijl het haar ingeschapen gevoel van recht en billijkheid voor een wijl alle andere overleggingen zwijgen deed: ‘hoe fraai ook uw plan klinke by de eerste beschouwing, leidt het niet ten slotte daarheen, dat Buat in allen gevalle een verrader worden moest, is het niet van den Prins, dan toch van den Heer De Witt.’</p>
<p>‘Hoe nu!’ zeide Mevrouw Musch, op hare beurt rood wordende van toorn: ‘is het dan de plicht niet van alle oprechte voorstanders van het Huis van Oranje, langs alle gepaste middelen afbreuk te doen aan de Staatsgezinden?’</p>
<pb n="46"/>
<p>‘Langs gepaste middelen, ja, Moeder!’ zeide Elizabeth: ‘maar mag Buat het vertrouwen schenden, dat zelfs een vyand in hem stelt?’</p>
<p>‘<hi rend="i">A trompeur, trompeur et demi</hi>, zegt het Fransche spreekwoord,’ hernam Mevrouw Musch: ‘wanneer De Witt en Van Espenblad niet schromen, verraad te bezigen tot het bereiken van hun doel, moeten zy er zich op verwachten, verraden te worden. - Doch bovendien, wat verlangen zy? Dat Buat aan de Engelsche Heeren schrijve, wat zy hem in den mond geven, en hun de antwoorden late zien. Welnu! dat kan geschieden. Maar hoe kunnen zy of iemand er nu ooit iets in vinden, dat Buat bovendien nog afzonderlijk schrijve wat <hi rend="i">ons</hi> nuttig voorkomt, en daarop antwoorden bekome, die hy hun <hi rend="i">niet</hi> laat zien? - Ja, ik weet niet wie dommer is, of Buat of Van Espenblad, van niet terstond te begrijpen, welke party van het gedane voorstel in 's Prinsen belang te trekken viel.’</p>
<p>‘Ja Moeder! wat gy zegt is waar,’ zeide Elizabeth, na een poos te hebben nagedacht: ‘en toch vrees ik, dat Buat, nu hy eens het voorstel heeft afgeslagen, niet licht te bewegen zal zijn, om weder toe te treden.’</p>
<p>‘Daarom reken ik ook op u, om er hem toe over te halen,’ hernam Mevrouw Musch: ‘niet alleen het belang van den Prins vordert, dat wy een zoo schoone gelegenheid niet laten voorbygaan om hem te dienen, maar ook het uwe, mijn kind! en dat van Buat zelven. Ik hoor nu en dan wel zoo het een en andere. Buat heeft schulden: ook, naar men
<pb n="47"/>
my verzekerd heeft, aan dien Van Espenblad: en bovendien staat hy, als ik zoo even zeide, aan vervolging bloot: hy moet dus zijn vyanden in slaap wiegen niet alleen, maar hen zelfs tot zijn vrienden en beschermers maken, en ik weet daartoe geen beter middel, dan hetgeen zich voordoet.’</p>
<p>Mevrouw Buat poogde nog eenige tegenwerpingen te maken; maar het gevoel van rechtschapenheid, dat eerst in haar gesproken had, sprak alreeds minder luid, nu zy er het belang van haar man, het hare en dat van de zaak, waaraan zy was toegedaan, tegenover stelde. Daar en boven, het denkbeeld van een komplot te helpen besturen was voor haar, even als voor haar moeder, niet geheel zonder bekoorlijkheden, en zoo was zy langzamerhand overreed geworden, om haar rol te spelen in het drama, 't welk Mevrouw Musch ontworpen had, toen de baker terug kwam, en aan deze laatste een schriftelijk antwoord van den Heer van Heenvliet medebracht. De weduwe haastte zich, het briefjen te openen, 't welk alleen deze regels behelsde:</p>
<p>&nbsp;</p>
<p>‘Mevrouw!</p>
<p>Ik dank UEd. voor uwe mededeeling, en gevoel volkomen het belang der zaak. Ik zal niets onbeproefd laten om Buat te beduiden, ons hierin te dienen.’</p>
<p>&nbsp;</p>
<p>UEd. D.V. Dienaar,</p>
<p><hi rend="sc">heenvliet</hi>.’</p>
<p>&nbsp;</p>
<p>P.S. Uw biljet heb ik verbrand.</p>
<pb n="48"/>
<p>‘Welnu!’ zeide Mevrouw Musch, terwijl zy met een zegevierenden blik het briefjen aan hare dochter overreikte: ‘Gy ziet, dat er meer verstandige lieden zijn, die eenstemmig met my denken. - Zorg gy nu ook het yzer te smeden, terwijl het heet is: - en praten wy van wat anders.’</p>
</div>
<div type="chapter">
<pb n="49"/>
<head rend="h3">Vierde hoofdstuk. Handelende over de negotie, welke Buat deed, zonder er veel rijker door te worden.</head>
<p>Toen Buat, gelijk wy in liet vorige Hoofdstuk gezien hebben, met drift de deur was uitgeloopen, was er eene hoofdgedachte, die zijn brein vervulde, namelijk, om een middel te vinden, waardoor hy, dien avond nog, zijn schuld aan den Heer Van Espenblad kon voldoen. Het noodige geld hiertoe wist hy zeer goed niet in huis te hebben; wel had hy eenige snuisteryen kunnen by elkander brengen en verkoopen of beleenen; doch al wat eenige waarde bezat, bevond zich in de kamer, waarin zijn vrouw en schoonmoeder zich bevonden; zoo dat hy die voorwerpen niet kon wegnemen, zonder door deze te worden opgemerkt, en hy wilde om lief noch leed, dat Elizabeth van zijn geldverlegenheid kennis dragen zoû: 't welk echter, gelijk wy gezien hebben, aan deze laatste door de gedienstigheid harer moeder niet verborgen bleef.</p>
<p>Op straat gekomen liep Buat een tijd lang voor zich uit, zonder bepaald te weten waarheen, daar hy er nog verre af was, van zelfs in de verte eenige
<pb n="50"/>
bepaling te maken, tot wien hy zich vervoegen zoû. Het denkbeeld hinderde hem, om zich tot een zijner vrienden te wenden en hem geld te leen te vragen: het kon toch uitkomen, dat hy dit maar gedaan had om er een ander mede te voldoen, en dan zoû hy zijn krediet by zijn vrienden verliezen. Hy wist by ondervinding, hoe men hen aanziet, die uit de beurs van anderen putten.</p>
<p>Evenzeer huiverde hy tegen de gedachte om by een woekeraar te gaan, te meer, daar hy vreesde, dat zoodanig bezoek zelfs niet eens tot het beöogde doel leiden zoude. Immers men moest by die heeren een soort van introduktie hebben, daar het niet waarschijnlijk was, dat zy hun geld zoo maar dadelijk zouden afpassen: - of wel, men moest pand geven - en waar was dat pand van daan te halen? Wel twijfelde hy niet, of, daar zijn naam genoeg bekend was, zoude hy wel een geldschieter vinden, wanneer hy b.v. de inkomsten zijner landgoederen in Frankryk verbond; maar daartoe moesten akten worden opgemaakt: en dat nam tijd weg, terwijl hier dadelijk geld vereischt werd.</p>
<p>Eindelijk was het of hem een lichtstraal voor den geest kwam. ‘Mijn paard!’ zeide hy by zich zelven: ‘het is zoo goed 250 kroonen waard als een duit een duit: - en de oude Nyssen, zoo eenvoudig als hy zich voordoet, zit er dik genoeg in, om my die som er op te schieten.’</p>
<p>‘Ja,’ vervolgde hy, al by zich zelven voortredeneerende, terwijl hy op eens den weg insloeg, die naar het Smids-water leidde: ‘Nyssen heeft my reeds
<pb n="51"/>
dikwijls gezegd, dat hy wel een kooper voor mijn bruin wist: - het is nu winterdag, en het beest vreet toch maar ten mijnen koste, zonder dat ik er byna gebruik van maak. Met het voorjaar kan ik een ander koopen: 't is wel jammer; want ik vind er niet licht een beter en het heeft my al menige weddenschap doen winnen; - maar liever niet te paard gezeten, dan langer met die gevloekte schuld belast te blijven.’</p>
<p>Vervuld van deze gedachte, welke niemand zal ontkennen dat hem hoogelijk vereerde, kwam Buat op het Smids-water en in de stalhoudery van Nyssen aan. De man zelf, een dikke, zwaargebouwde zestiger, wiens opgezet gelaat, rijk met karbonkels bezette neus en kleine gluipende oogen een uitdrukking hadden, waarin levenslustigheid en loosheid zonderling door een gemengd waren, stond juist, met wijd van elkander staande beenen, aan den ingang van het wagenhuis zijn pijp te rooken.</p>
<p>Onwillig om terstond met de deur in huis te vallen, en daardoor zelfs den schijn van geldverlegenheid te verraden, begon Buat met een gemaakte boodschap, en vroeg, of het waar was, wat men hem verhaald had, dat by Nyssen twee Holsteinsche paarden waren aangekomen, die voor de Princesse Douairière bestemd waren.</p>
<p>‘Heden neen, Ritmeester!’ antwoordde Nyssen: ‘ik weet niets van Holsteiners af, die zouden moeten komen,’ en meteen liet hy de hand weêr vallen, waarmede hy even de bonte muts verschikt had, die zijn roodkleurige hairen bedekte: - de eenige vertooning van groeten die hy ooit maakte.</p>
<pb n="52"/>
<p>‘Niets!’ herhaalde Buat, als met bevreemding over dit antwoord, ofschoon hy er wel geen ander verwachten kon, daar de Holsteiners alleen schepselen zijner verdichting waren: ‘maar hoe komen de lieden dan aan die praatjens? - Of kunnen zy ook by Krijn Jelissen verwacht worden?’</p>
<p>‘Pha!’ zeide Nyssen, zijn pijp uit den mond nemende, en met een uitdrukking van diepe verachting naast zich neêr spuwende: ‘wat zoû Krijn Jelissen paarden krijgen voor de Princes? En wie zoû hem dat vetjen bezorgd hebben? De Ritmeester weet immers zoo goed als ik, dat dat allemaal alleen door Heenvliet gaat, en dat Heenvliet zich van niemands tusschenkomst bedient als van de mijne.’</p>
<p>‘Ja, dat kan best waar wezen; maar ik had juist gehoord, dat deze bestelling niet door den Heer van Heenvliet gedaan was,’ zeide Buat, aan genoemden Edelman den tytel terug gevende, dien Nyssen, met die gemeenzaamheid, welke van oudsher aan alle stalhouders, rostuischers en pikeurs eigen schijnt, hem onthouden had.</p>
<p>‘'t Eind zal het leeren,’ zeide Nyssen: ‘maar ik geloof het niet, voor ik de knollen zie.’</p>
<p>‘Nu!’ hernam Buat: ‘'t kan zijn, dat het maar een praatjen is geweest zonder grond. - ‘Maar <hi rend="i">à propos</hi>,’ vervolgde hy: ‘hoe maakt het de bruin?’</p>
<p>‘De bruin?’ herhaalde Nyssen: ‘dik en vet; 't stomme dier vreet dat het een lust is om te zien; maar 't neemt geen beweging genoeg.’</p>
<p>‘Ja,’ zeide Buat, een onverschilligen toon aannemende: ‘hy is my wat al te hard in den bek: en het
<pb n="53"/>
is my nu ook te koud om uit te rijden. Ik wacht tegen 't voorjaar een paar paarden uit Frankrijk.’</p>
<p>Nyssen had waarschijnlijk reeds in den neus, dat die geheele historie van de paarden, die de Princes verwachtte, niet meer dan een inleiding waren tot iets dat komen moest; althands hy keek Buat, by diens laatste mededeeling van ter zijden aan, en zijn mond vertrekkende tot iets dat een glimlach verbeelden moest, vroeg hy:</p>
<p>‘Moeten die ook by Jelissen gestald worden?’</p>
<p>‘Denkt gy, dat ik een oude kennis zoo maar zonder reden verlaten zoû?’ vroeg Buat, zich houdende of hy de vraag ernstig gemeend hield. ‘Maar ik heb er over gedacht, of ik in deze omstandigheden den bruin wel langer houden zal. Hy staat hier toch, zonder dat ik er iets aan heb: - en tot dat die andere paarden komen, zoû ik het wel met een huurpaard kunnen doen.’</p>
<p>‘Wel ik hoop toch dat het geen meenens is,’ zeide Nyssen, die al eenigzins begon te ruiken, waar Buat heen wilde: ‘hoe zoû de Ritmeester het zoo lang zonder paard stellen?’</p>
<p>‘Wel hoe heb ik het met u?’ vroeg Buat, verwonderd opziende: ‘zijt gy my niet herhaaldelijk aan boord geweest om mijn paard te verkoopen?’</p>
<p>‘Nu ja,’ antwoordde de stalhouder: ‘maar dat was verleden zomer, toen de paarden in trek waren, en ik aan al de aanvragen niet kon voldoen; - maar wat zoû ik nu met het beest uitvoeren?’</p>
<p>‘Hm!’ zeide Buat: ‘er zijn toch nog altijd lief-<pb n="54"/>hebbers te vinden: - ik zoû er niet van begonnen zijn, indien gy er niet van gesproken en my op het ‘denkbeeld gebracht hadt.... wel 't is nog geen veertien dagen geleden, dat gy my zeidet, ik kon een goeden prijs voor den bruin bedingen, als ik hem wilde afstaan.’</p>
<p>‘Ja, veertien dagen geleden is nu niet,’ zeide Nyssen, terwijl hy geheel verdiept scheen in het nastaren der dikke rookwolken, die hy uitblies en wier kringelingen zich tusschen de balken der zoldering verloren.</p>
<p>‘Ik moet het anders met hem aanleggen,’ dacht Buat: ‘wel nu!’ vervolgde hy overluid: ‘ik dacht, u genoegen te doen; maar zoodra gy van gedachten veranderd zijt, dan spreken wy over de zaak niet meer. Als ik den bruin kwijt wil wezen, zal ik wel nooit verlegen zijn, waar een kooper te vinden. Ik groet u.’ - En de onverschilligste houding mogelijk aannemende, wendde hy zich af.</p>
<p>‘Hm! zoo is het niet,’ zeide Nyssen, door de <hi rend="i">manoeuvre</hi> van Buat volstrekt niet misleid, en altijd naar de balken opkijkende: ‘ik zeg niet, dat ik den bruin niet zoû willen koopen; maar ik zoû er u nu niet veel voor kunnen bieden.’</p>
<p>‘Ja, te geef is hy niet,’ zeide Buat, zich even op de hielen omwendende; ‘ik moet er een zak guldens voor hebben, of ik verkoop hem niet.’</p>
<p>‘Nu verspreek je je ook Ritmeester!’ hervatte Nyssen, met ingespannen aandacht naar een spinneweb kijkende, die boven in de staldeur hing; ‘je meent
<pb n="55"/>
een zak schellingen: - en dan is het paard nog te duur betaald.’</p>
<p>‘Een zak guldens, meen ik,’ hernam Buat: ‘Ik weet zeer goed wat ik zeg.’</p>
<p>‘Is daarvan niets af te dingen?’ vroeg Nyssen.</p>
<p>‘Niets,’ antwoordde Buat.</p>
<p>‘Met zaêl en toom?’ vroeg Nyssen.’</p>
<p>‘Zonder zaêl of toom,’ antwoordde Buat.</p>
<p>‘Dankje, Ritmeester!’ zeide Nyssen.</p>
<p>‘Alleen laat ik vyf-en-twintig Gulden vallen voor kontante betaling,’ zeide Buat, met een gedwongen lach.</p>
<p>‘Och hoe vriendelijk!’ hernam Nyssen, voor het eerst weder zijn blik naar Buat wendende: ‘nu, weet je wat, Ritmeester! ik geef u honderd dikketonnen voor het paard, en dan doe ik het uit ouwe vriendschap. 't Is tusschen broêrs niet meer waard.’</p>
<p>‘Tweehonderd-vijftig kroonen,’ zeide Buat, ‘dat is mijn laatste woord.’</p>
<p>‘Dankje nog eens, Ritmeester!’ zeide Nyssen: ‘ik had al berouw over mijn bod.’</p>
<p>‘En ik ben met mijn paard niet verlegen,’ zeide Buat: ‘tot weêrziens.’</p>
<p>‘Kom!’ zeide eindelijk Nyssen, na eenige keeren krachtig aan zijn pijp gehaald te hebben, die verstopt geraakt was: ‘Wy willen het verschil deelen: tweehonderd kroonen en daarmêe uit.’</p>
<p>‘De drommel, Nyssen! bedenk eens, hy kan zoo draven,’ zeide Buat.</p>
<p>‘Ja maar hy draaft alles behalve gemakkelijk,’ merkte Nyssen aan.</p>
<pb n="56"/>
<p>En het is zoo'n mak beest,’ vervolgde Buat.</p>
<p>Och, kom!’ De liefhebbers zijn niet eens op dat heele makke gesteld.’</p>
<p>‘Niets schrikachtig!’ hernam Buat.</p>
<p>‘Neen, hy loopt maar zoo dom voor zich uit,’ zeide Nyssen.</p>
<p>‘Er is er geen te vinden in de heele stad, die mooier loopt,’ hernam Buat.</p>
<p>‘Ja, ik ken al zijn deugden en gebreken beter dan iemand ter waereld,’ zeide Nyssen: ‘maar als hy zoo goed is, waarom wil de Ritmeester er dan van af?’</p>
<p>‘Wel! dat heb ik u immers al gezeid,’ antwoordde Buat: ‘ik wacht er anderen, die nog beter zijn. - Nu! hoe is het?’</p>
<p>‘Tweehonderd kroonen en geen penning meer,’ antwoordde Nyssen.</p>
<p>‘Maar kontant?’ vroeg Buat: ‘geld by de visch?’</p>
<p>‘Kontant,’ zeide Nyssen, zijn pijp uitkloppende.</p>
<p>‘Geluk er mêe,’ zeide Buat, hem, zijn hand toestekende.</p>
<p>‘De bruin is mijn,’ zeide Nyssen, zijn zware, dikke, ruig begroeide rechterhand met kracht latende neêrvallen op de zachte, fijne, Aristokratische hand die hem werd aangeboden, en die in de zijne geheel verdween.</p>
<p>‘En nu,’ vervolgde de Stalhouder: ‘als de Ritmeester maar even wil wachten, dan zal ik hem dadelijk voldoen.’</p>
<p>Met deze woorden liet hy Buat staan, en verdween door een zijdeur, welke zijn woning met het
<pb n="57"/>
wagenhuis verbond. Terwijl zijn afwezigheid duurde, liep onze arme Edelman het wagenhuis op en neder, aan de eene zijde niet weinig mistroostig, dat hy zich van zijn paard had moeten ontdoen voor 't geen hem een spotprijs voorkwam, doch aan de andere zijde opgeruimd door de gedachte, dat hy zijn plicht gedaan had, en zich nu van een schuld van eer zoû kunnen kwijten. Na verloop van eenige minuten, die aan Buat zoovele uren schenen, kwam Nyssen terug. Het bleek, dat hy zich zijn afwezigheid niet alleen benuttigd had om het geld te halen, maar ook om een versche pijp op te steken; doch wat Buat zeer bevreemdde, was, dat de Stalhouder beladen was, niet alleen met een zeer klein geldzakjen, maar ook met een test met vuur, eenige zwavelstokken, een lei, en een vrij smeerig opschrijfboekjen.</p>
<p>‘Als de Ritmeester my nu maar gelieft te volgen,’ zeide Nyssen, ‘dan zullen wy de zaak wel gaauw vereffenen.’</p>
<p>En meteen, zijn weg nemende tusschen wagens, koetskarren en kruiwagens heen, klotste hy op zijn zware holsblokken naar achteren, het koetshuis door en in den paardenstal, waar hy by de haverkist stil hield. De avond was beginnen te vallen: het was in den stal volslagen donker, en nu bleek het aan Buat, waartoe de medegenomen vuurtest en zwavelstokken moesten dienen, namelijk om een lamp aan te steken, die op de haverkist stond. Na dit verricht te hebben, knoopte Nyssen een vettig lint, van oorspronkelijk groene kleur, los, dat het bovengenoemde boekjen omwond, en spreidde eenige vuile en als
<pb n="58"/>
met hieroglyfen beschreven papiertjes, die er in lagen, op de haverkist uit. Daarna nam hy een stuk krijt op, dat voor hem lag, en toen, achtereenvolgends het boekjen en enkelen der notitiën raadplegende, zette hy eenige cyfers op de lei, die hy optelde. Buat stond hem inmiddels in stomme verbazing aan te staren, niet wetende waartoe dit alles leiden moest. Eindelijk, na herhaaldelijk cyfers uitgeveegd en weder neêrgezet te hebben, scheen Nyssen zijn rekening volbracht te hebben: althands hy zag met een blik van zelfvoldoening het <hi rend="i">facit</hi> aan, nam toen het geldzakjen op, haalde er in achtereenvolgende handgrepen verschillende soorten van muntspeciën uit, die hy sorteerde, en waarvan hy kleine stapeltjens maakte. Wat de geldzak bevatte scheen echter niet toereikende te zijn: althands met een vrij zuur gezicht tastte Nyssen nog in zijn broekzak, en bracht eenige muntstukken voor den dag, welke hy by de overige voegde.</p>
<p>‘Wat moet dat toch worden?’ vroeg ten lesten Buat: ‘daar liggen geen vijftig kroonen by elkander, laat staan twee honderd.’</p>
<p>‘'t Is juist akkoord!’ riep Nyssen uit met een zegevierenden blik.</p>
<p>‘Juist akkoord?’ herhaalde Buat.</p>
<p>‘Wel zeker! - Zie maar zelf na, Ritmeester! - Hier heb ik opgetrokken wat ik van u te vorderen heb voor stalgeld, oppassing, en voeding van den bruin, gedurende de eerste maanden van dit jaar: - net ƒ77:15 St.: hierby mijn rekening over 't jaar 1665, ter bedrage van ƒ265:13 St.: 8 Penn., maakt
<pb n="59"/>
te zamen ƒ343:8 St.: 8 Penn. - zoo dat je nog komen ƒ56:11 St.: 8 Penn.: als je nu maar na wilt tellen: zeven dikketonnen is ƒ22:1 St.; vijf kroonen is ƒ10; vijf Zeeuwsche Rijksdaalders is ƒ13; drie Daalders is ƒ4:10 St.; vijf Acht-en-twintigen is ƒ7, en vier duiten maakt net ƒ56:11 St.: 8 Penn.’</p>
<p>‘Maar voor den Satan!’ riep Buat: ‘Dat is nooit mijne bedoeling geweest, den prijs voor den bruin op die wijze te verrekenen.’</p>
<p>‘Niet?’ vroeg Nyssen: ‘wel my dunkt, dat was de gemakkelijkste en eenvoudigste weg, om op die wijs malkander met gesloten beurzen te betalen.’</p>
<p>‘Dan is er niets geschied,’ zeide Buat, zich wrevelig omkeerende.</p>
<p>‘Niet?’ herhaalde Nyssen: ‘wel! is de bruin dan niet by handslag <hi rend="i">mijn</hi> geworden?’</p>
<p>‘Tegen kontante betaling,’ antwoordde Buat: ‘en ik noem het geen kontante betaling, wanneer my op zoodanige wijze vorderingen in rekening worden gebracht, die gedeeltelijk niet eens verschenen zijn.’</p>
<p>‘Niet verschenen!’ herhaalde Nyssen: ‘en wy hebben van daag Dingsdag, en ik heb nog wel de rekening niet verder opgemaakt dan tot verleden Saturdag, en er het stalgeld van deze week niet eens opgebracht, als ik had kunnen doen.’</p>
<p>‘Ik wil geen geschenken van u hebben,’ hernam Buat: ‘gy moogt opschrijven al wat gy van my te vorderen hebt en er my op zijn tijd de rekening van t' huis sturen; maar niet het afhouden van hetgeen gy my, volgends ons akkoord, in gereed geld moet voldoen. Zoo ik iets voor u in mindering kon laten
<pb n="60"/>
strekken, zoû het de rekening van het vorige jaar zijn; ofschoon ik nog uw handelwijze onordentelijk vind.’</p>
<p>‘Nu wy zullen het dan maar zoo schikken, zeide Nyssen: ‘dan hoû ik er alleen de ƒ265 - zooveel van af; dan komt u nog per slot ƒ134:6 St.: 8 Penn.’</p>
<p>En nu bleek het, dat Nyssen op deze wijze van afdoening niet onvoorbereid was; want uit zijn linker broekzak een tweede geldzakjen halende, telde hy daaruit de nog ontbrekende ƒ77:15 St. aan Dukaten, Acht-en-twintigen, Guldens, Schellingen, Pietjens, Dubbeltjens en andere specie op de haverkist neêr.</p>
<p>'t Is wel!’ zeide Buat, innerlijk woedend over dezen afloop van den verkoop, doch te trotsch om de zaak af te breken en daardoor zijne geldverlegenheid aan den dag te leggen: ‘maar nu nog uw kwitantie voor de rekening.’</p>
<p>‘Die had ik al geschreven,’ zeide Nyssen, de kwitantie uit het zakboekjen voor den dag halende en aan Buat overhandigende: ‘ik was juist van zins geweest, u die morgen ter betaling te doen aanbieden.’</p>
<p>Zwijgend nam Buat de kwitantie aan, streek het geld naar zich toe en stak het by zich, zonder eens een zakjen te vragen om het te bergen: zoo weinig wilde hy aan Nyssen ook de schijnbaarste verplichting hebben. En toen, zijn hoed diep in de oogen drukkende, zeide hy: ‘de bruin is de uwe; maar noem my den grootsten schelm die op aarde leeft, indien ik ooit ofte immer nadezen een paard by u op stal zet of eenige zaken met u doe. En het zou my hard verwonderen, indien Zijn Hoogheid of iemand van zijn Hof u voortaan hun klandizie laten behouden
<pb n="61"/>
wanneer ik ruchtbaar maak op wat wijze gy met my gehandeld hebt.’</p>
<p>‘Wy zullen het afwachten,’ zeide Nyssen, terwijl hy, de schouders ophalende, zijn opschrijfboekjen weder vastbond en toen de lamp opnam om Buat uit te lichten. Maar deze was zonder afscheid reeds weder uit den stal en door het wagenhuis naar buiten geloopen.</p>
<p>‘Ja! ja! je zult me wat doen,’ mompelde Nyssen hem na: ‘ik ben maar blijd, dat ik mijn geld op deze wijs binnen heb, en den bruin voor een prijsjen op den koop toe. Espenblad had my net by tijds gewaarschuwd, dat het met de zaken van den Ritmeester hard achteruitliep. Of hy om geld verlegen was! en of ik er van pas by ben geweest! Wat had ik mooi achter 't net kunnen visschen, als ik er niet dat middeltjen op gevonden had: ja, zy moeten vroeg opstaan, die Govert Nyssen willen beet nemen. 't Is waar, ik heb het stalgeld van dit jaar nog aan mijn been; maar dat maakt juist zoo veel niet uit: en die schuld, die hy nog aan my heeft, zal juist maken, dat hy niet te hard tegen my durft schreeuwen.’ - En met deze troostrijke gedachten, riep Nyssen zijn knecht om de staldeur te sluiten en begaf zich naar de herberg, om zich zelven daar met een glas brandewijn over zijn behendigheid geluk te wenschen.</p>
<p>Minder vrolijk waren de gedachten die Buat bezielden, terwijl hy zich met gejaagden tred van de stalhoudery verwijderde: en, ofschoon niet dan binnensmonds gëuit, even hartelijk waren toch de vloeken, waarmede hy het oogenblik verwenschte, dat hy by Nyssen was binnengetreden. ‘Hoe heb ik zoo ezel-<pb n="62"/>achtig dom kunnen wezen?’ vroeg hy zich zelven af: ‘en wat is de uitkomst geweest van dat zotte bezoek? - Dat ik een rekening betaald heb, waar niemand my om maande, en waarvan ik de voldoening nog gerust een jaartjen had kunnen uitstellen, en dat ik een goed paard voor een spotprijs heb verkocht. En tot wat einde? Om een 25 rijksdaalders in mijn zak te krijgen, die my toch niets helpen tot het kwijten van mijn schuld. Zotskap die ik ben; waarom heb ik my niet terstond bij Perez vervoegd, die had my misschien wel het noodige voor den bruin geschoten: en dan zoû het beest nog mijn wezen en niet in handen van den vermaledijden Nysseri, die meer een jood is dan de ergste joden, en een afzetter <hi rend="i">in folio</hi>. En waar zal ik nu heengaan om de som voltallig te krijgen?’</p>
<p>Terwijl hy aldus peinzende en in zich zelven pratende voorttrad, werd hy onverwachts in zijn mijmeringen gestoord door een knaap, die van de andere zijde der straat op hem kwam toegeloopen. Het was een fraaie jongeling van ongeveer veertienjarigen leeftijd, met helder blaauwe oogen, een melkwit gelaat en lange blonde krullen, die hem over nek en schouderen neêrvielen. Aan de boeken, die hy in een riem samengebonden over den schouder droeg, kon men zonder moeite raden, dat hy uit de Latijnsche School kwam.</p>
<p>‘Heer Ritmeester!’ zeide de knaap, de hand vertrouwelijk op den arm van Buat leggende: ‘mag ik u even iets zeggen?’</p>
<p>Buat zag den jongeling een poos aan, eer hy hem herkende; want ofschoon de nacht nog niet geheel ge-<pb n="63"/>vallen was, zoo was het toch reeds donker genoeg om by den eersten opslag niet te weten, wien men voorhad. De knaap liet echter Buat niet lang in verlegenheid.</p>
<p>‘Kent UEd. my niet?’ zeide hy; ‘ik ben Jakob, de zoon van den Raadsheer Van der Graef.’</p>
<p>‘Aha!’ zift gy het, beste jongen?" vroeg Buat; en hoe maakt het uw Heer Vader?"</p>
<p>‘Wel, wel,’ antwoordde Jakob, haastig: ‘maar, wat ik u bidden mag, laat hem nooit vernemen, dat ik met u gesproken heb. Ik kwam juist van het school-privaat, en ik herkende u by 't licht van gindschen bakkerswinkel. En toen was het, of my een Engel aanspoorde, tot u te spreken. ‘Maar nog eens smeek ik er u om, vertel nooit aan iemand over, wat ik u zeggen ga: - Ik weet niet of ik er wel aan doe... maar het is my als ingegeven.’</p>
<p>‘Ik beloof het u van harte gaarne,’ zeide Buat:, ‘maar wat kan dat voor een moordgeheim wezen, dat <hi rend="i">gy</hi> my komt mededeelen?’</p>
<p>‘Ja, lach er vrij om, mijn Heer Buat!’ antwoordde de knaap: ‘maar gy zult zelf oordeelen of het al dan niet een zaak van gewicht is. UEd. weet, dat mijn vader en moeder, en wy allen, u genegen zijn: - omdat wy allen weten, welk een yverig en getrouw dienaar UEd. is van Zijn Hoogheid.’</p>
<p>‘Ook al een politikus,’ zeide Buat, terwijl hy lachende den scholier over de blonde hairen streek, die zich van onder zijn vilten hoedtjen over de schouderen verspreidden.</p>
<p>‘Nog eens, 't is waarlijk niet om te lachen, Heer
<pb n="64"/>
Ritmeester,’ zeide Jakob, met een ernstigen blik: ‘Heden middag, toen wy gegeten hadden, en de andere kinderen de kamer uit waren, was ik alleen binnen gebleven om mijn boeken, die in een hoek van het vertrek lagen, by elkander te zoeken. Vader dacht zeker, dat hy met Moeder alleen was; althands ik hoorde hem tegen haar zeggen: ‘Onze vriend Buat mag wel voorzigtig wezen! Zoo ik het behoudends ambt en plicht doen mocht, zoû ik hem waarschuwen; want hy loopt groot gevaar van wegens verstandhouding met Engeland vervolgd te worden.’</p>
<p>‘Dat zeide uw Heer Vader!’ riep Buat.</p>
<p>‘Ja, Heer Ritmeester!’ antwoordde de knaap: - ik weet niet, of hy er meer zoû hebben by gezegd; maar Moeder gaf hem een wenk, dat ik nog in de kamer was, en toen verliet hy plotselings het vertrek. Ik weet niet wat er van is, en of ik wel doe, u mede te deelen hetgeen een toeval my hooren deed; - maar toen ik u daar straks herkende, kwam de gedachte als een bliksemstraal by my op: - die ontmoeting is <hi rend="i">niet</hi> toevallig: - en nu kon ik niet nalaten u te vertellen wat my op 't harte lag. UEd. zult het toch aan niemand weêr vertellen, niet waar?’</p>
<p>‘Neen beste jongen! dat zal ik niet,’ zeide Buat, den knaap vriendelijk streelende: ‘gewis die ontmoeting was van Hooger zoo beschikt en ik zal u eeuwig dankbaar zijn voor de belangstelling, die gy my bewijst. Ja - ik wil het u niet verhelen: het is mogelijk, waarschijnlijk zelfs, dat ik worde aangeklaagd; - maar dit durf ik er u by verzekeren, zoo mijn geweten zoo zuiver ware op alle punten
<pb n="65"/>
als op dat van staatsverraad, dan zoû ik den Hemel danken.’</p>
<p>‘Bah!’ zeide Jakob, overluid, met de echte koenheid van een schoolknaap: ‘al hadt UEd. ook met de Engelschen een komplot gemaakt om ons eens van Mr. Jan <hi rend="i">cum suis</hi> te verlossen, wat zoû dat nog? Heeft Oldenbarneveldt in zijn tijd ook de Engelschen niet ingeroepen om ons tegen Spanje te helpen? ofschoon hy hen naderhand slecht voor hun diensten beloonde. - Wil ik u wat zeggen, Heer Ritmeester! mijn vader is Baadsheer, en houdt zich daarom buiten alle politiek; maar zoo hy naar zijn hart te werk ging, dan zong hy, even goed als ik, in spijt van al de verklikkers van Mr. Jan:</p>
<lg type="poem">
<l>Al is ons Prinsjen nog zoo klein,</l>
<l>Al evel zal hy Stadhouder zijn.’</l>
</lg>
<p>‘Stil! stil! zing zoo luid niet,’ zeide Buat: ‘bedenk waar wy ons bevinden.’</p>
<p>En inderdaad, zy waren op dit oogenblik juist den Vijverberg afgewandeld tot aan den hoek van den Kneuterdijk, en bevonden zich dus vlak naby het zoogenaamde Groene Zoodtjen, die zoo beruchte gerichtsplaats van den Haag.</p>
<p>‘Weet gy wel,’ vervolgde Buat, half lachende, half bestraffende: ‘dat het zingen van oproerige liedtjens verboden is, en ons op gindsche plaats zoû kunnen brengen.’</p>
<p>‘Kom! Kom!’ zeide de knaap: ‘wat my betreft, ik durf mijn liedtjens daar ginds voor Mr. Jan zijn deur wel gaan zingen; - doch 't is waar, ik mag
<pb n="66"/>
er u niet door in gevaar brengen.... maar wil ik u eens wat zeggen, Heer Ritmeester!’</p>
<p>‘Wel?’ vroeg Buat.</p>
<p>‘Dat ik niet begrijp,’ vervolgde Jakob: ‘hoe Mr. Jan hier ooit voorby kan gaan met een gerust hart. My dunkt, als hy zich herinnert wat met den ouden Advokaat op het Binnenhof gebeurd is, dan moet hy telkens denken: ‘wie weet, of ik ook nog niet eens op zulk een wijs aan mijn eind kom.’ 't Zoû my, ware ik hem, niet bevallen, zoo dagelijks voorby de gerichtsplaats te kuieren.</p>
<p>‘Foei!’ zeide Buat: ‘God zy ons allen genadig, Jakob! gy moogt zoo luid niet spreken.’</p>
<p>‘Dat is wel mogelijk,’ zeide Jakob: ‘en toch, wie weet of de dag niet nog eenmaal komt, dat de Hagenaars onzen vriend van den Kneuterdijk daar ginds aan den galg zien hangen. - Goeden nacht, Heer Ritmeester! en draag maar zorg, dat zy er u nooit heen voeren.’ En met deze woorden sprong de dartele knaap weg, en huppelde den Kneuterdijk op, nog steeds met baldadigen overmoed zijn liedtjen neuriënde; maar weinig dacht hy, de losse en vrolijke scholier, dat er geen zeven jaren verloopen zouden zijn, eer zijn onderstelling schrikkelijke waarheid geworden was: en nog minder, dat vóór dien tijd niet alleen de man, tot wien hy gesproken had, maar ook hy - zelf, dat straftooneel zouden betreden hebben.</p>
</div>
<div type="chapter">
<pb n="67"/>
<head rend="h3">Vijfde hoofdstuk. Waarin door een nieuw voorbeeld de waarheid bewezen wordt van de oude spreuk: Dat niets veranderlijker is dan de mensch.</head>
<p>Buat schudde het hoofd en vervolgde zijn weg over de Plaats, van meening zijnde om naar huis te gaan en daar eens meer op zijn gemak te overleggen, hoe hy aan het noodige geld zoû komen om Van Espenblad te voldoen, toen het zien van een welbekend gebouw op eens eenige wijziging in zijn voornemen bracht. Hy bevond zich namelijk voor de herberg ‘de Oude Zwaen,’ dat huis, hetwelk, volgends de overleveringen, het jachthuis der eerste Graven van Holland en alzoo het oudste gebouw van 's Gravenhage zoû geweest zijn. Na dat in 1436 Wouter Jan Baleyanszoon daarmede verlijd was geweest, was het in verschillende handen overgegaan, had, naar de afbeelding in den gevel, beurtelings den naam van ‘St. Joris’ en van ‘de Draak’ gevoerd en, sedert het in 1541 gekomen was aan den President, Mr. Hypolitus Persyn, naar dezen den naam van ‘het huis van Persyn’ bekomen. Door den zoon van dezen magistraatspersoon was het verkocht geworden aan Hendrik Michiels; doch, hoewel sedert niet minder beroemd
<pb n="68"/>
dan te voren, had het niet meer de eer genoten van door aanzienlijke lieden bewoond te worden. Immers Hendrik Michiels had de deftige huizinge in een herberg en den van ouderdom versleten Draak in een Zwaan herschapen: en dewijl er sedert meer herbergen gekomen waren, die dat uithangbord voerden, was het logement, waarin thands de kleinzoon van genoemden Michiels het bedrijf zijns grootvaders uitoefende, gemeenlijk onder de benaming van ‘de Oude Zwaen’ bekend.</p>
<p>Daar de eigenlijk gezegde koffyhuizen in die dagen nog niet bestonden, vereenigden zy, die hun tijdverdrijf buiten 's huis zochten, zich doorgaands in de gelagkamer van deze of gene herberg, en de ‘Oude Zwaen’ behoorde onder die, welke omstreeks de helft der zeventiende eeuw het meest en door het aanzienlijkste deel der Haagsche burgery bezocht werden. Ook Buat had er menigen avond gesleten, ofschoon hy, gelijk wy uit het gesprek met Van Espenblad kunnen hebben opgemerkt, er sedert zijn huwlijk minder trouw verschenen was. Doch nu, daar hy het licht zoo vrolijk branden zag, kwam het plotselings by hem op, dat het niet kwaad zoû wezen, indien hy zich daar even binnen begaf: wellicht zoû hy er iemand vinden, die hem hulp of raad kon geven; en in allen gevalle zoû het den aanwezigen tot een bewijs strekken, dat hy niet schroomde, zich te vertoonen. Wel deed de gedachte, dat hy Van Espenblad hier ontmoeten kon hem een oogenblik terugdeinzen; maar hy herinnerde zich, dat deze hem van de Kaatsbaan gesproken had, en waarschijnlijk den vooravond daar
<pb n="69"/>
zoû doorbrengen, zoo dat er geen kans was hem op dit uur in ‘de Zwaen’ te vinden. Intusschen, ofschoon al deze gedachten den geest van Buat vluchtig doorkruisten, zy oefenden geen bepaalden invloed uit op zijn handelwijze: en het was meer door een werktuigelijke aandrift voortgestuwd, dat hy de herberg binnen trad.</p>
<p>Zijn komst in de gelagkamer verwekte die opschudding onder de <hi rend="i">habitués</hi>, welke doorgaands plaats heeft by de verschijning van iemand, die een trouw bezoeker plach te wezen en dien men nu in lang niet gezien heeft. Uitroepen als: ‘heden! daar is Buat! - Wel Ritmeester, hoe gaat het? - Waar hebt gy al dien tijd gezeten? - Zijt gy weder op reis geweest? - Heeft de vrouw u t' huis gehouden? - Hoe maakt het de jonggeborene?’ enz., enz., rezen verward door elkander van een tafel, om welke verscheiden jonge lieden byeen zaten.</p>
<p>‘In de daad,’ zeide Buat, zich verontschuldigende: ‘ik wilde mijn vrouw in hare omstandigheden niet alleen laten.’</p>
<p>‘Nu!’ zeide een uit den hoop: ‘thands zal alle zorg en ongerustheid wel voorby wezen en hopen wy in u weder als vroeger een trouwen komparant te vinden. Maar kom! wy dienen u toch te verwelkomen. Hier Michiels! een flesch <hi rend="i">hermitage</hi>. Plaats, plaats voor den Ritmeester. Wy moeten de gezondheid eens drinken van de kraamvrouw en de jonggeborene. Wat is het ook weêr, Buat, een zoon of een dochter?’</p>
<p>Buat nam aan tafel de plaats in, die hem werd
<pb n="70"/>
ingeschoven, en deed heuschelijk bescheid op de dronken, die ter zijner eer werden ingesteld. Het kostte hem echter eenigzins moeite, zich te voegen in de vrolijke stemming, die de overigen bezielde, te meer, daar hy reeds eenigzins berouw begon te gevoelen, dat hy gekomen was. ‘Van deze Heeren,’ dacht hy by zich zelven, ‘is er wel niet een, van wien ik hulp of raad te wachten heb, en ondertusschen verbeuzel ik hier mijn tyd, en ook, als ik hen weêrom trakteeren moet, mijn geld; terwijl ik beiden noodig heb.’</p>
<p>In weêrwil van deze bedenkingen, die by hem opwelden, begreep hy weldra, dat hy in geen geval neêrslachtigheid moest laten blijken, en deed dus zijn best om te deelen in het luidruchtig gesprek der vrolijke gasten, die hem omringden. Weldra werd er een spelletjen voorgeslagen, de kaarten voor den dag gehaald, en, eer hy er om dacht, zat onze held met de overigen aan het <hi rend="i">reversi</hi>.</p>
<p>‘Wie weet?’ dacht hy; ‘het geld dat ik van Nyssen ontfangen heb, zal my misschien zijn rente opleveren en in staat stellen mijn schuld af te doen by Van Espenblad.’</p>
<p>En in de daad, in den aanvang was de fortuin hem gunstig en was reeds een stapeltjen dukaten voor hem geplaatst, toen hy toevallig omkeek en zijn oog op iemand viel, dien hy nog niet had opgemerkt, en die in een hoek der kamer een party tokkodielje zat te spelen. Het was een reeds bejaard, doch nog kloek en sterk gebouwd man, van een deftige en rechte gestalte. Zijn gelaat, even als dat van een zeeman of
<pb n="71"/>
jager van beroep, door de zon tot perkament verzengd, kondigde aan, dat hy, wien het toebehoorde, nimmer weer of wind geschuwd had. Zijn kleeding was eenvoudig, als bestaande alleen uit een rok, die van boven tot onderen was dichtgeknoopt en met galons noch nestels was vercierd: zijn das was niet veel meer dan een strop, en, in plaats der schoenen met hooge hakken, die toen in de mode waren, droeg hy een paar, naauw sluitende, tot boven de knie opgetrokken jachtlaarzen. Maar in weêrwil van dat verbrand gelaat en van die eenvoudige kleeding, duidden de regelmatigheid der trekken, de kalme, hoogmoedige uitdrukking van den blik, ja het geheele voorkomen, den man aan van rang en geboorte: althands den man, die zich ook in de aanzienlijkste kringen op zijn plaats bevond. Ook was de rok van het fijnste laken, en de laarzen van het beste leder: - terwijl een en ander, zoowel als de bruine pruik, die zich in breede krullen over zijn schouderen verspreidde, naar Engelsch fatsoen gesneden waren: - ja, over 't geheel had de man iets Engelsch in zijn manieren en zelfs in zijn tongval. Dat hy aan Buat niet onbekend was, zal onze lezers te minder verwonderen, wanneer zy vernemen, dat zy 's mans naam reeds een paar keeren in ons verhaal hebben hooren noemen, zoo wel door Mevrouw Musch als door den Stalhouder Nyssen; in 't kort, dat hy niemand anders was dan de Heer van Heenvliet.</p>
<p>‘Mijn Heer van Heenvliet!’ riep Buat hem uit de verte beleefdelijk met een hoofdbuiging groetende.</p>
<p>‘Uw dienaar, mijn Heer Buat!’ zeide Heenvliet,
<pb n="72"/>
den groet met een stijven hoofdknik beantwoordende: ‘het zal my aangenaam zijn,’ vervolgde hy: ‘voor mijn vertrek van hier een paar woorden met u te spreken.’</p>
<p>‘Zoû hy mede van de zaak weten?’ dacht Buat: ‘in allen gevalle is hy wel de man, dien ik zocht en die my misschien met zijn raad en hulp kan bystaan.’</p>
<p>En waarlijk, Joan van den Kerkhove, gezegd Polyander, Heer van Heenvliet, Baron van Bury in Engeland, Houtvester van Holland, was wel iemand, die door jaren, rang en betrekking geschikt scheen geraadpleegd te worden, althands in een zaak als die, welke Buat in bekommering hield. In 't jaar 39 naar Engeland gezonden, om de Princes, dochter van Karel I, voor Prins Willem II ten huwelijk te vragen, had hy, later, de weduwe van den onthoofden Monarch, zoo lang zy zich in Holland onthield, getrouw met raad en daad bygestaan, en was, ter vergelding van de haar bewezen diensten, door Karel II, na diens troonbestijging, met de Barony van Bury beschonken. Gedurende het leven van Willem II had hy by dezen Vorst in hooge gunst gestaan, en zelfs was zijn zoon met de bediening van Stalmeester zijner Hoogheid begiftigd, die hy ook thands nog by Willem III bekleedde: - ofschoon het meer byzonder de oude Heenvliet was, die, uit aanmerking zijner byzondere kennis van paarden, geraadpleegd werd, zoo dikwijls er een nieuwe aankoop voor de Princelijke stallen gedaan moest worden. Prinsgezind dus, zoo wel als Engelsgezind, door zijn genegenheden en betrekkingen en door de omstandigheden, was hy,
<pb n="73"/>
gelijk van zelfs sprak, niet byzonder gezien by de party van De Witt, doch des te meer by de voorstanders van het Huis van Oranje, die in hem een hunner achtbaarste leidslieden zagen. Wel kon hy geen aanspraak maken op een Vorstelijke afkomst, als Zuylesteyn, noch op invloed by de vloot, als Tromp, noch op invloed op de staatszaken, als Van der Horst, noch op de voortvarendheid van Kievit, noch op de schrandere bedachtzaamheid van Bosveldt, noch op de kundigheid van Van der Graef: - maar hy was rijk en vermogend; en rijkdom gaf ook toen reeds gewicht en aanzien! bovendien bezat hy zekere <hi rend="i">routine</hi> van zaken, was meer dan iemand in Engeland bekend en bevriend, en vooral had hy, zonder een hoogvlieger te zijn, iets in zijn vormen, dat ontzach en eerbied inboezemde, iets, 't welk maakte, dat men hem, om zoo te zeggen, niet dorst voorby gaan, wanneer over een zaak van eenig belang een besluit genomen moest worden. Het was dus geen wonder, dat ook Buat, nu de gelegenheid zich als van zelve opdeed, het voornemen opvatte, zich tot hem om raad te wenden.</p>
<p>Doch evenmin was het wonder, dat onze held, denkende over het onderhoud, dat hem wachtte, daardoor minder aandacht schonk aan zijn spel, en door zijn verstrooidheid van gedachten eenige misslagen beging, welke al ras ten gevolge hadden, dat hy niet alleen verloor wat hy gewonnen had, maar ook het grootste gedeelte van het geld, dat hem van den verkoop van zijn paard was overgebleven. Ja, hy ware misschien alles kwijt geraakt, wat hy by zich had, en nog het een en ander bovendien, ware hy
<pb n="74"/>
niet verplicht geweest zijn party te verlaten, omdat ook die van den Heer van Heenvliet was afgeloopen.</p>
<p>‘Ik ben tot uw dienst, mijn Heer!’ zeide Buat, zich tot den grijzaart wendende, die reeds om zijn stok en mantel gevraagd had.</p>
<p>‘Zeer goed,’ antwoordde deze, en vroeg toen fluisterend aan den knecht:</p>
<p>‘Is het spreekkamertjen onbezet? Zoo ja, breng er dan licht, en zorg, dat men ons niet stoore.’</p>
<p>Vervolgends Buat wenkende hem te volgen, stapte de wakkere grijzaart met een deftigen groet aan het vergaderde gezelschap, de gelagkamer uit en naar het spreekkamertjen, waar de bediende een licht geplaatst had en toen de beide Heeren alleen liet.</p>
<p>‘Ga zitten,’ zeide Heenvliet, zelf mede een stoel nemende: ‘wy moeten een ernstige zaak behandelen, en wel hoe spoediger hoe beter. Van Espenblad heeft u voorslagen gedaan, die gy geweigerd hebt aan te nemen.’</p>
<p>‘UEd. weet reeds......’ zeide Buat verbaasd.</p>
<p>‘Gy hebt gedacht wel te doen en gy hebt verkeerd gedaan,’ hernam Heenvliet, op een beslissenden toon.</p>
<p>‘Verkeerd gedaan,’ herhaalde Buat, ‘door te weigeren voor verrader te spelen?’</p>
<p>‘Door te weigeren iets te doen, waardoor gy de party van Zijn Hoogheid zoudt kunnen dienen. Gy hebt alleen uw eergevoel laten spreken, en gy hadt ook gehoor moeten geven aan hetgeen de belangen van den Prins, wiens dienaar gy zijt, van u vorderen.’</p>
<p>‘Maar ik begrijp niet.....’ hervatte Buat.</p>
<pb n="75"/>
<p>‘De zaak is toch dood eenvoudig,’ viel Heenvliet in, en begon toen nagenoeg de zelfde redenen te ontwikkelen, van welke Mevrouw Musch zich reeds tot overreding harer dochter had bediend, doch waarvan de kracht, zoo zy op Buat niet geheel zonder invloed bleef, echter niet genoegzaam was, om hem over te halen tot verzaking van het beginsel, waaruit hy gehandeld had.</p>
<p>‘Hoor eens,’ zeide eindelijk de Heer van Heenvliet: ‘ik verg niet, dat gy reeds terstond in de zaak een besluit neemt; maar ik heb, geloof ik, eenig recht om te vorderen, dat gy de gronden, die ik heb aangevoerd, in ernstige overweging neemt. - Ik wil u dus gaarne tot morgen tijd laten om er u op te bedenken. Intusschen besef ik zeer klaar, dat ééne omstandigheid u vooral op het harte drukt, omdat zy, ingeval gy er toe overgingt aan het verzoek van Van Espenblad gehoor te geven, den blaam op u zoû kunnen laden, dat gy zulks uit vrees of uit baatzucht deedt. Gy zijt Van Espenblad geld schuldig.’</p>
<p>‘Is ook dit u bekend?’ vroeg Buat.</p>
<p>‘Och!’ antwoordde Heenvliet: ‘dergelijke transaktien worden zelden zoo geheim aangegaan, of er komt iemand achter. Van Espenblad heeft een schuldbekentenis van u in handen, en, zoo hy nu misschien den grootmoedige speelt, op een fraaien dag zal hy u daarmede aan boord komen, als gy er het minst op verdacht zijt. Hoe groot is het bedrag?’</p>
<p>‘Honderd-vijf-en-zeventig kroonen,’ antwoordde Buat, zich op de lippen bijtende.</p>
<pb n="76"/>
<p>‘Heel goed: - en het zal u op 't oogenblik misschien slecht schikken, die som byeen te brengen?’</p>
<p>‘Ik zoû wel honderd-vijf-en-zeventig kroonen kunnen vinden,’ antwoordde Buat, gemaakt lachende: ‘maar ik wenschte, om geheel van den kaerel af te wezen, ze hem van avond nog te kunnen bezorgen, en ik beken u openhartig, dat ik op 't oogenblik zooveel kontant geld niet bezit. Het spijt my recht; want ik kan het denkbeeld niet verdragen, eenige verplichting aan dien man te hebben.’</p>
<p>‘Wel waarom spraakt gy niet eerder?’ vroeg Heenvliet, terwijl hy met-een een welgevulde goudbeur s uithaalde, ‘Zie! hier zijn vijf-en-zeventig dukaten: betaal uw schuldeischer en geef my het geld terug wanneer het u gelegen komt. Ik ben er niet om verlegen.’</p>
<p>‘Uw goedheid is al te groot,’ zeide Buat: ‘maar ik weet niet of ik er gebruik van durf maken. Het verplaatst alleen mijn schuld en.....’</p>
<p>‘En gy zult toch liever verplichting aan my hebben dan aan Van Espenblad,’ zeide Heenvliet, den zin aanvullende: ‘maar indien gy het beter oordeelt een meubelstuk te verkoopen, of by een woekeraar geld op te nemen, gy zijt er volkomen meester van.’</p>
<p>‘Ik blijf u ten uiterste dankbaar,’ hernam Buat, het goud by zich stekende: ‘ik zal u niet lang op de terugbetaling doen wachten en my nu onmiddelijk van mijn schuld gaan kwijten. UEd. toont zich in de daad een waar vriend in den nood.’</p>
<p>‘Wel ik ben steeds die van uw vader geweest, en ik wensch de uwe te blijven,’ zeide de grijzaart;
<pb n="77"/>
‘maar nog eens, denk over de zaak na, en geef de belangen van uw Meester niet prijs aan een denkbeeldig punt van eer. - Doch kom aan!’ vervolgde hy, opstaande en de deur ontsluitende: ‘mijn dienaar heeft reeds een poos gewacht en het zal mijn tijd wezen naar huis te gaan. Gaat gy zoo ver met my mede?’</p>
<p>‘Ik zal de eer niet kunnen hebben, u gezelschap te houden, ‘antwoordde Buat, ik wenschte nu maar dadelijk.....</p>
<p>‘Ik begrijp u al,’ zeide Heenvliet: ‘nu! ik hoor dan wel nader van u.’ Met deze woorden trad hy het huis uit en, verzeld van zijn dienaar, die hem met een brandende flambouw in de gang had staan wachten, sloeg hy den weg op naar zijn huis, terwijl Buat, na hem gegroet te hebben, zich weder den Vijverberg over begaf en van daar over het Plein, waar van Espenblad op gemeubileerde kamers woonde. Hy wist, dat deze tot vaste gewoonte had, wanneer hy uit de Kaatsbaan of de Herberg kwam, ook dan wanneer hy het overige gedeelte van den avond elders doorbracht, eerst nog naar huis te gaan, om te zien of er ook iets voor hem gekomen was, en hy hoopte hem dus nog te zullen aantreffen. Doch toen hy de dochter des huizes vroeg naar den man, dien hy zocht, hoorde hy, niet zonder teleurstelling, dat deze wel te huis geweest was, maar onmiddelijk daarna weder was uitgegaan, om den avond door te brengen by den Heer van Mombas.</p>
<p>‘Ik kan hem daar niet gaan spreken,’ dacht Buat
<pb n="78"/>
by zich zelven, en zoo hy slechts weet, dat ik er geweest ben, zal dat wel voldoende zijn. Nu!’ vervolgde hy overluid tot de deerne, die hem de deur geöpend had: ‘Wees zoo goed den Heer Van Espenblad te zeggen, dat ik er geweest ben, en morgen-ochtend tijdig hoop terug te komen.’</p>
<p>Het meisjen beloofde ‘het waar te nemen,’ en Buat nam de terugreis aan naar zijn woning. Het was acht ure toen hy aldaar kwam, op welken tijd, in die eeuw, de dames gewoon waren haar saletten te verlaten: hy vond dan ook Mevrouw Musch reeds vertrokken, waar hy juist geen rouw over gevoelde. Zijn vrouw was zoo even te bedde gegaan, en de baker was bezig de kamer weder behoorlijk in orde te maken. Weldra echter scheen zy te beseffen, dat haar tegenwoordigheid op 't oogenblik gemist kon worden, en, met een bescheidenheid, die in een baker schier ongelooflijk mocht genoemd worden, verliet zy het vertrek en ging by Stijntjen in de keuken een praatjen maken.</p>
<p>‘Zijt gy in “de Oude Zwaen” geweest, Henry?’ vroeg Elizabeth, het hoofd leunende tegen den schouder van haar echtgenoot, die zich naast het ledekant nedergezet en den arm om haar heen geslagen had.</p>
<p>‘Ja liefste!’ antwoordde hy.</p>
<p>‘En waren er kennissen?’</p>
<p>‘Ja... zoo de gewone komparanten, en, onder anderen, de oude Heer van Heenvliet.’</p>
<p>‘Zoo!’ hernam zy met levendigheid: ‘en wat heeft die u gezegd?’</p>
<pb n="79"/>
<p>‘Hy heeft my tot mijn groote verbazing gezegd,’ antwoordde Buat, ‘dat hy mijn gedrag omtrent dat voorstel van Van Espenblad niet goedkeurt.’</p>
<p>‘Die goede oude man,’ zeide Elizabeth, de vonkelende oogen blijmoedig opslaande.</p>
<p>‘Hoe heb ik het met u, schatjen?’ vroeg Buat verwonderd: ‘Gy zijt toch niet van gedachte, dat ik verkeerd gehandeld heb?’</p>
<p>‘Ik heb er u te liever om gehad, Henry!’ antwoordde zy, hem een kus op de wang drukkende: ‘dat gy het voorstel zoo wakker hebt afgeslagen en zoo om niets anders gedacht dan om het handhaven van uw eer. Maar toen ik er over nagedacht heb, toen, ja, toen ben ik zelve tot de slotsom moeten komen, dat gy u door dat eergevoel al te ver hebt laten meêslepen, en er uwe veiligheid, het belang van uw vrouw en kind, en de groote zaak waaraan wy gehecht zijn, aan hebt ten offer gebracht,’</p>
<p>‘En gy ook?’ - riep Buat uit: - ‘juist wat de Heer van Heenvliet tot my zeide. Maar is het dan een samenzwering, die gy met hem gemaakt hebt?’</p>
<p>‘Bedenk, Henry!’ hernam Elizabeth, zonder de vraag van haar man bepaald te beäntwoorden, ‘dat de woorden van een bejaard en verstandig man, als de Heer van Heenvliet, wel in overweging dienen genomen te worden, en dat iemand als hy den raad niet zal geven om iets te doen, dat strijdig is met eer en plicht.’</p>
<p>‘Hm!’ zeide Buat: ‘ik wenschte daaromtrent wel mijn eigen begrippen te volgen. De eer is een zoo tedere zaak, dat ieder die voor zich zelven bewaren
<pb n="80"/>
moet, en die bewaring aan geen ander, ook aan den vroomste en voorzichtigste niet kan toevertrouwen. - Maar nogmaals zeg ik, ik begrijp er niets van. Gy erkent zelve, dat gy in den beginne mijn gedrag goedkeurdet.’</p>
<p>‘Dat deed ik,’ zeide Elizabeth: ‘maar by rijper overleg....’</p>
<p>‘Gekheid!’ hernam Buat: ‘de eerste opwelling by een vrouw is altijd de ware en die de man wel doet van in te volgen. - En daarby, zoo wil ik er mijn hoofd onder verwedden, dat gy uit u zelve er niet toe gekomen zijt, dus van gedachte te veranderen. Daar heeft moeder Musch de hand in gehad.... en - nu ik het een en ander in verband breng - het zoû my gands niet verwonderen, dat Heenvliet het parool van haar ontfangen heeft. - ‘Ik wilde,’ vervolgde hy, een weinig knorrig, ‘dat die vrouw zich wat minder met mijne zaken bemoeide.’</p>
<p>‘Lieve, beste Henry!’ zeide Elizabeth, vleiende: ‘denk, dat mijn goede moeder niets dan ons geluk voor 't oog heeft.’</p>
<p>‘Niets dan ons geluk!’ herhaalde Buat: ‘zy bekommert zich wat over ons geluk. Als zy maar kuipen en intrigeeren kan, dan heeft zy haar zin; - maar ik bedank er voor, het werktuig te zijn van haar geheime knoeieryen.’</p>
<p>‘Foei Henry!’ zeide zijn vrouw, terwijl zy begon te schreien: ‘het is niet lief van u, dus van mijn goede moeder te spreken. Bedenk, wat zy geleden heeft, en dat, zoo zy zich afgeeft met wat gy knoejeryen gelieft te noemen, zy dit alleen doet in het
<pb n="81"/>
belang van den Prins, welken gy ook dient en wiens zaken gy ook wenscht voor te staan.</p>
<p>‘Ik bedenk alleen Betjen,’ antwoordde Buat, haar de tranen van de wangen kussende: ‘dat ik u van harte lief heb, en dat ik niet wil, dat men ooit van u zeggen zal: daar gaat de vrouw van den verklikker Buat.’</p>
<p>‘Maar integendeel, lieve Henry!’ hernam Elizabeth: ‘als Zijn Hoogh. in rang en eer hersteld is, gelijk toch zeker eenmaal geschieden moet, dan zal men van my zeggen: daar gaat de vrouw van Buat, van den man, die zoo veel heeft toegebracht om de verheffing van den Prins voor te bereiden, door de korrespondentie, welke hy met Engeland gevoerd heeft. Wat is het toch, dat zy van u verlangen? - Alleen, dat gy voortgaat met schrijven en onderhandelen even als tot heden, met dit eenige onderscheid, dat gy het tot nu toe niet zonder gevaar kost doen, en dat het thands onder bescherming uwer tegenstanders zelve geschieden kan. Is dat nu zoo veel gevergd? vooral, wanneer gy, door uwe weigering, de verbolgenheid van de machtigen in den Lande op u laadt, en u zelven aan vervolging, my en uw kind misschien aan armoede, bloot stelt? En hou vooral in 't oog, dat, zoo gy uwe dienst al weigert, Van Espenblad gemakkelijk een ander zal vinden, die de door u afgeslagen taak aanvaardt, en die, niet tot de welgezinden behoorende zoo als gy, de schoone plannen van den Raadpensionaris bevordert, en daardoor een onherstelbare schade aan onze party kan toebrengen.’</p>
<p>‘In de daad!’ zeide Buat, getroffen door een beweeggrond, die hem nog niet was voorgekomen: ‘maar
<pb n="82"/>
toch!’ - voegde hy er by, zich snel hervattende: ‘om dat het licht zal wezen een ander te vinden, die het schelmstuk pleegt, moet ik er my daarom mede belasten?’</p>
<p>‘Neen,’ hernam zijn vrouw: ‘nu stelt gy de vraag verkeerd voor: gy moet ten goede leiden, wat onze vyanden ten kwade bedacht hebben. Gy moet den slag krachteloos maken, dien men voor heeft, en de bozen met wapenen uit hun eigen tuighuis bestrijden.</p>
<p>‘Onmogelijk,’ zeide Buat: ‘het stuit my tegen de borst: ik zoû my zelven verachten, indien ik my verlaagde tot het spelen eener zoo dubbelzinnige rol.’</p>
<p>‘Gy hebt dan niets meer over voor onzen goeden Meester,’ zeide Elizabeth op een verwijtenden toon: ‘voor dien Prins, wien gy beweert zoo verknocht te zijn, die u zoo veel goedheid toont, en ten wiens behoeve gy niets wilt doen, nu zich daartoe de gelegenheid voordoet.’</p>
<p>‘Ja voor den drommel!’ antwoordde Buat: ‘kon ik hem maar dienen, zoo als 't <hi rend="i">my</hi> zoû voegen, met de wapens in de vuist, in een open oorlog tegen Mr. Jan en de zijnen, dat zoû my niet kunnen scheelen; - maar voor al dat knoeiwerk, daartoe voel ik my ten eenenmale ongeschikt.’</p>
<p>‘Och, wat!’ zeide Elizabeth, jammerende: ‘gy zijt tot alles geschikt; maar gy wilt u met opzet zelf in het ongeluk storten, en u de gansche waereld tot vyand maken, zoo wel den Raadpensionaris en zijn kliek, die u van verstandhouding met Engeland zullen beschuldigen, als de party van den Prins, die 't u niet vergeven zal, dat gy weigert hem in een zoo
<pb n="83"/>
nuttige zaak ter dienst te staan. Leedt gy nog om de goede zaak, dan zoû ik my troosten; maar nu zult gy lijden alleen om den wille uwer stijfhoofdigheid, en gy niet alleen, maar ook ik en onze kleine Elizabeth, en God weet wat er het einde van zal wezen! Och Buat! wees toch verstandig en heb medelijden met uw vrouw en kind.’</p>
<p>‘Waarlijk,’ zeide Buat: ‘gy brengt my in de beroerdste stelling, waar ik my ooit in bevonden heb. - Ik woû, dat ik nooit zoo dwaas ware geweest, een woord over politieke zaken aan Sylvius te schrijven.’</p>
<p>‘Maar dat is nu eenmaal geschied,’ hernam Elizabeth: ‘en gy keert niet meer terug. Nog eens, Buat, neem een verstandig besluit, gelijk het een man voegt.’</p>
<p>‘Maar al wilde ik uw zin doen,’ zeide Buat, half overgehaald: ‘ik kan het niet meer. Ik heb eens aan Van Espenblad op de stelligste wijze verzekerd, dat ik zijn voorstel nooit zoû aannemen: en het zoû toch geen houding hoegenaamd hebben, zoo ik my nu by hem vervoegde en aannam te doen, wat ik op zoo hoogen toon van my heb afgeworpen.’</p>
<p>‘Is dit al de zwarigheid?’ vroeg Elizabeth, terwijl haar oogen tintelden van vreugde over den reeds meer dan half behaalden zegepraal: ‘wel, my dunkt, gy zult wel een voorwendsel kunnen vinden om by hem te gaan.’</p>
<p>‘Ja, dat zoû ik,’ zeide Buat, half glimlachende by de gedachte, dat dit voorwendsel reeds gevonden was, half zuur kijkende, toen hem de aanleiding tot dat bezoek voor den geest kwam.</p>
<p>‘Een tegenbezoek dient gy hem toch te brengen, niet waar?’ vroeg Elizabeth.</p>
<pb n="84"/>
<p>‘Nu ja, dat is 't minst,’ zeide Buat, ongeduldig: ‘maar dan?’</p>
<p>‘Dan zal hy wel weder met hetzelfde voorstel voor den dag komen,’ hernam zijn vrouw: ‘dan houdt gy u in 't begin, of gy er niets van weten wilt, laat u langzamerhand door hem bepraten, en eindigt, met toe te stemmen.’</p>
<p>‘Hy zal er niet weder over beginnen,’ zeide Buat: ‘hy heeft zelf van middag afscheid genomen met te zeggen, dat hy de zaak als afgedaan beschouwde.’</p>
<p>‘Nu ja! zoo iets zegt men; maar als de gelegenheid zich voordoet, komt men er op terug: - en doet hy het niet, dan zijt gy slim genoeg, er hem weder op te brengen.’</p>
<p>‘Neen! dat in eeuwigheid niet,’ hernam Buat: ‘al wat ik kan doen, en wil doen, daar 't nu toch eenmaal zoo zijn moet, is toe te stemmen in den voorslag, als die herhaald wordt; maar dien zelf uit te lokken, daar bedank ik voor.’</p>
<p>‘Nu! dat verg ik ook niet, beste Henry!’ zeide Elizabeth, verheugd dat zy het zoo verre gebracht had, en haar man omhelzende: ‘wanneer gaat gy naar hem toe?’</p>
<p>‘Morgen,’ antwoordde Buat: ‘de zaak hindert my genoeg, en hoe spoediger er op de eene of andere wijze een eind aan komt, hoe beter.’</p>
<p>Hier begon hun kind te schreien: 't geen ten gevolge had, dat de baker boven kwam en het vertrouwelijk gesprek tusschen de beide echtgenooten voor dien avond een einde nemen moest.</p>
</div>
<div type="chapter">
<pb n="85"/>
<head rend="h3">Zesde hoofdstuk. Waarin de uitslag wordt verhaald van het bezoek van Buat by den Heer Van Espenblad.</head>
<p>Het was, gelijk wy gezien hebben, niet dan tegen zijne overtuiging aan en in weêrwil van zich zelven, dat Buat had toegegeven aan hetgeen zijn vrouw van hem verlangde: en verre van aangenaam en rustig was de nacht, welke hy, na dien gewichtigen dag, op zijn eenzame legerstede doorbracht. ‘Dwaas die ik ben,’ bromde hy in zich zelven, terwijl hy, in slaaplooze ongedurigheid, zich dan eens rechts, dan weder links omkeerde: ‘dwaas die ik ben, dat ik my aldus tot speelbal laat gebruiken, door een ouden wijsneus, die zijn onbeduidendheid achter een schijn van gewicht verbergt, en door een onervaren jonge vrouw, die de papegaai is van haar moeder. 't Is waar, Heenvliet heeft zich edelmoedig getoond en my van een lastige schuld verlost; - maar had hy er zijn oogmerken niet mede, zoo goed als Van Espenblad? en wat is de slotsom van dit alles? Dat ik van Charybdis in Scylla vervallen ben, en in plaats van my te verkoopen aan de Witt <hi rend="i">cum suis</hi>, my aan Heenvliet <hi rend="i">cum suis</hi> heb verkocht; of wel, als dat een
<pb n="86"/>
troostrijker denkbeeld mag genoemd worden, dat ik in plaats van een enkelde, een dubbelde verrader ben geworden. Ik woû dat mijn hand verstijfd ware, toen zy voor 't eerst een pen aanraakte. Hoe kon alles ook zoo samentreffen, om juist my, die een hekel heb aan alle politiek, in zulk een doolhof van knoeieryen te sturen! - Die toevallige bekendheid met Sylvius, zijn vertrek naar Engeland, waardoor ik, volkomen onschuldig, met hem in briefwisseling geraakte; mijn huwelijk met de dochter van die eeuwige intrigante, ten gevolge waarvan ik my laat verlokken, om, in spijt van myzelven, over staatszaken te schrijven; die ongelukkige schuld aan Van Espenblad, waardoor hy zich gerechtigd acht, my zulk een voorslag te doen!... Had ik er ten minsten maar niet tegen mijn vrouw en schoonmoeder over gesproken, dan ware de zaak uit geweest... en waar zal die nu op uitloopen?’</p>
<p>Van dezen en dergelijken aart waren de verwijten, die Buat zich zelven deed: en gelukkig zoû het voor hem en de zijnen geweest zijn, indien hy er naar geluisterd, het woord, aan zijn vrouw gegeven, terug genomen, aan de zaak haar natuurlijken loop gelaten en de mogelijke gevolgen had afgewacht; maar nu hy eens zwak genoeg was geweest om toe te geven, wilde hy, gelijk alle zwakke lieden plegen te doen, toch voor die zwakheid eenige verschooning vinden: en zoo begon hy langzamerhand de gronden op te halen, die men had aangevoerd om hem te bepraten: ja zelfs, vergetende, met hoeveel vuur hy die gronden bestreden had, begon hy langzamerhand zich zelven
<pb n="87"/>
diets te maken, dat zy, wel beschouwd, toch niet van gewicht ontbloot waren, en dat er in de gegeven omstandigheden wel niet veel anders opzat, dan te doen wat men van hem vorderde. Ware het dan ook met moeite, het gelukte hem nochthands ten lesten, de stem van zijn eergevoel tot zwijgen te brengen voor hetgeen hy de stem der rede noemde: en zoo gebeurde het, dat toen hy den volgenden morgen oprees, de eenige zwarigheid, welke hem nog kwelde, bestond in de onzekerheid, hoe hy het zoû aanleggen om Van Espenblad weder op het kapittel van de korrespondentie met Engeland te brengen.</p>
<p>Dit was intusschen van latere zorg; zijn eerste taak moest zijn, zich van zijn schuld te kwijten, en te dien einde niet weêr gevaar te loopen om Van Espenblad niet t'huis te treffen. Zoodra had hy zich dus niet aangekleed, zijn vrouw en kind goeden morgen gekust en een vluchtig ontbijt genomen, of hy nam hoed en degen en haastte zich naar het Plein. Toen hy echter aanbelde bekroop hem de vrees, of hy ook wellicht, ten gevolge eener te ver gedreven zorg van niet te laat te komen, zich te vroeg aanmeldde, en of hy niet zoû worden afgewezen uit aanmerking dat ‘mijn Heer nog niet by de hand was.’ Zijn vrees bleek echter ongegrond te zijn; want de jonge dochter, die hem de deur opendeed, verzekerde hem, dat hy gerust naar boven kon gaan, en dat mijn Heer al lang in zijn studeerkamer zat. En in de daad, toen hy den trap was opgegaan, en aan de deur van het hem bekende vertrek getikt had, kon-<pb n="88"/>digde een luid gesproken ‘binnen!’ hem aan, dat de man, dien hy zocht, zich aldaar bevond.</p>
<p>Men behoefde de kamer, welke Buat nu binnen trad, slechts met een vluchtig oog te beschouwen, om in den bewoner den man te herkennen, die zijn tijd verdeelde tusschen bezigheden en vermaken. Fraaie schilderyen aan den wand, keurig bewerkte hoekkasten, die een rijke verzameling van bekers, drinkhoornen, fluiten, en ander kostbaar glaswerk bevatteden, een verkeerbord van Japansch lakwerk, rijk gemonteerde degens, pistolen en rijzwepen, zijden kussens op de stoelen naast de ramen, en een onnoemlijk aantal kleine cieraden, hier en daar verspreid, verkondigden den man naar de waereld. Doch, even als er in Van Espenblad twee menschen aanwezig waren, zoo waren er ook, om zoo te zeggen, twee vertrekken in zijn woonkamer: keek men van den schoorsteen af naar de zijde van de vensterramen, dan was alles licht, vrolijkheid en zwier; - keek men de andere zijde op, dan vond men zich in het kabinet van den man van studie verplaatst. Zware boekekasten langs den muur, aard- en hemelgloben, land- en stedekaarten, tafels, beladen met papieren van allen vorm en grootte, alles wees op zaken, op geleerdheid, op wetenschap. Alleen de bewoner zelf, hoewel in dat diepere en donkere gedeelte van het vertrek by het lustig brandend vuur aan den arbeid gezeten, scheen, wat zijn kleeding betrof, beter te huis behoord te hebben in het vrolijker gedeelte van het vertrek: en de witte, met hemelsblaauw lint omboorde muts, die thands de paruik by hem verving, de gebloemde Japonsche rok, die hem om de leden
<pb n="89"/>
fladderde, het blinkend vest van zijden stof met zilver doorweven, en de bonten das, leverden een sterk kontrast op met den donkeren lederen leunstoel, waarin hygedoken lag, met het eenvoudig groene kleed der studeertafel, met al de sombere voorwerpen in één woord, die den achtergrond der schildery uitmaakten.</p>
<p>‘Mijn Heer Buat!’ riep Van Espenblad uit, met een verheugd gelaat van zijn zetel opspringende en zijn bezoeker te gemoet komende: ‘wel dat is een aangename verrassing! - Zoo vroeg had ik u niet verwacht:.... doch ga zitten, wat ik u bidden mag: - en waaraan ben ik de eer van uw aangename komst verschuldigd?’</p>
<p>‘Verschoon my, mijn Heer Van Espenblad!’ antwoordde Buat, terwijl hy op den hem aangeboden stoel naast den schoorsteen plaats nam: ‘maar ik onderstelde, dat UEd. op mijn bezoek eenigzins waart voorbereid, daar ik gisteren avond reeds de eer heb gehad my hier aan te melden en aan de dochter des huizes verzocht heb, u te verwittigen, dat ik van morgen zoû terug komen.’</p>
<p>‘O! waart gy het, die hier gisteren avond geweest zijt:.... die onnoozele deerne kon zich den naam niet herinneren en wist alleen te vertellen, dat er een officier was geweest. - Ja, ik was by den Heer van Montbas, met de Heeren van Gent, van Odijk, en nog een paar Heeren: 't was een partytjen ter eere van dien gewezen kamerdienaar van den Prins van Condé, die zich tegenwoordig de <hi rend="i">airs</hi> geeft van voor diplomaat te spelen, ofschoon in den grond de naam van spion hem beter zoû voegen: - gy weet
<pb n="90"/>
wien ik meen, Gourville. - Maar de Prins is machtig met hem ingenomen; vreemd genoeg, daar hy anders juist zoo Fransgezind niet is. Wy hadden Zijn Hoogheid ook verwacht; maar dat is mis geweest. 't Is jammer, dat gy er ook niet gekomen zijt.’</p>
<p>‘Ik was niet gekleed om uit te gaan,’ antwoordde ‘Buat: en bovendien, gelijk u bekend is, ongenoode gasten....’</p>
<p>‘O kom! gy zijt nooit ongenood,’ zeide Van Espenblad: ‘en gy hadt Montbas zeker verplicht, die nu byna alleen het gesprek moest ophouden met onzen Franschman; want, tusschen ons gezegd, die andere Heeren mogen al goed Fransch verstaan, zy zijn er geen heksemeesters in wanneer het op spreken aankomt.’</p>
<p>‘Maar UEd. spreekt toch het Fransch volkomen zuiver,’ merkte Buat aan.</p>
<p>‘Ik geloof dat gy my vleit,’ - zeide Van Espenblad, schamper lachend: ‘althands ik heb een paar reizen gemist een Ambassade naar Frankrijk te vervullen, omdat men bang was, dat men my daar niet goed zoû verstaan. Doch dat is tot daar aan toe.... ik moet u verschooning bidden, dat ik nog niet naar den welstand van Mevrouw Buat heb gevraagd.’</p>
<p>‘Mevrouw Buat is zeer wel naar tijds-omstandigheden,’ antwoordde Buat.</p>
<p>‘En de jonggeborene?’</p>
<p>‘Even zoo,’ antwoordde Buat nogmaals.</p>
<p>‘En de Baker vrij lastig? - alles naar gewoonte,’ hernam Van Espenblad: ‘en mag ik thands naar de aanleiding van uw bezoek vernemen?’</p>
<pb n="91"/>
<p>‘My dunkt,’ zeide Buat: ‘die kan u niet vreemd voorkomen, wanneer ons gesprek van gisteren niet geheel uit uw geheugen is geweken.’</p>
<p>‘Volstrekt niet,’ zeide Van Espenblad haastig, ‘wy spraken van een voorstel, dat ik u deed, en dat....’</p>
<p>‘Wy spraken van een schuld, die ik aan u heb,’ viel Buat in, en waarvan ik beloofd had, my gisteravond te kwijten. Vergun my nu, zulks op dit oogenblik te doen.’ En met-een zijn beurs voor den dag halende, telde hy de dukaten op de tafel neder.</p>
<p>‘Moet het dan volstrekt zoo zijn,’ zeide Van Espenblad, met een ontevreden gelaat naar zijn schrijftafel gaande, waar hy de schuldbekentenis van Buat uit nam en aan dezen ter hand stelde: ‘ik had veel liever gezien, dat gy mijn schuldenaar gebleven waart, dan dat gy u misschien om mijnent wille in ongelegenheid brengt.’</p>
<p>‘Zoo ik die schuld betaal, ik doe het vooral om mijnent wille, mijn Heer!’ zeide Buat, op eenigzins hoogen toon.</p>
<p>‘Zoo als gy wilt,’ hernam Van Espenblad, het goud achteloos naar zich toe strijkende en in een bakjen latende vallen, 't welk hy in de schrijftafel zette. Vervolgends terugkeerende, plaatste hy zich recht over Buat, zag hem sterk in de oogen en zeide toen, op een vriendelijk verwijtenden toon, terwijl hy het hoofd langzaam schudde:</p>
<p>‘Wilt gy my dan volstrekt den oorlog verklaren?’</p>
<p>‘Den oorlog!’ herhaalde Buat: ‘wat brengt u tot die gedachten?’</p>
<pb n="92"/>
<p>‘Wel,’ hernam Van Espenblad: ‘wat anders kan ik, na ons gesprek van gisteren, uit uw handelingen opmaken, dan dat het u bepaald tegenstaat, eenige verplichting jegens my te hebben. - Ik heb ondervinding genoeg om te weten, dat men in de waereld nooit op dankbaarheid moet rekenen; en toch had ik die van uwe zijde meer verdiend, dan ontevredenheid en wrevel.’</p>
<p>‘Ik weet niet,’ zèide Buat, die gevoelde, dat hy nu de pijnlijke rol moest beginnen te spelen, die hy had op zich genomen: ‘ik weet niet, dat ik reden tot ontevredenheid jegens u zoû hebben: ik ben gisteren misschien een weinig driftig geweest, wat my in mijn eigen huis allerminst voegde, en waarvoor ik gaarne nu verschoning verzoek.’</p>
<p>‘Niet waar?’ vroeg Van Espenblad: ‘er bestond geen reden tot ontevredenheid: - en ik was wel overtuigd, dat gy zelf dit by nader inzicht zoudt opmerken; gy hebt waarlijk de zaak, waarover ik gisteren met u sprak, uit een te eenzijdig oogpunt beschouwd, en u verbeeld, dat wy een spion van u wilden maken, terwijl wy u eenvoudig een geheime onderhandeling wilden opdragen.</p>
<p>Buat gevoelde al meer en meer hoe veel moeite het hem kostte, onoprecht te zijn, en het was of hy zijn mond vol brij had, toen hy antwoordde:</p>
<p>‘'t Is mogelijk, dat ik de zaak verkeerd heb ingezien; maar gisteren kwam my de taak, waarmede men my belasten wil, alles behalve eervol voor.’</p>
<p>‘Mijn waarde vriend!’ hernam Van Espenblad: ‘gy zijt een man van eer: als zoodanig ken <hi rend="i">ik</hi> u en
<pb n="93"/>
kent u de Heer Raadpensionaris: - wy zouden ons dus schamen, u voorslagen te doen, die een man van eer niet zoû kunnen aannemen. Daarby, gy hebt een helder oordeel, en zoo gy later in hetgeen wy van u vergen iets bemerkt, dat gy strijdig acht met uw eergevoel, dan zullen wy uw oordeel, zoo wel als uw gevoel, eerbiedigen, en zijt gy aan niets verbonden.’</p>
<p>‘Met uw verlof,’ zeide Buat: ‘ik heb ook nu nog geene verbintenis aangegaan.’</p>
<p>‘Neen, dat weet ik,’ hernam Van Espenblad, een snuifjen nemende uit een groote verlakte doos, die op tafel stond: ‘maar ik weet ook, dat gy u verbinden zult. Ik kan heden nog, door mijn invloed by den Heer Raadpensionaris, wellicht bewerken, dat er geen gevolg worde gegeven aan de klacht, welke men tegen u had willen inbrengen, wegens verboden briefwisseling; maar dat zoû niet beletten, dat zy, die van de zaak weten, u met een scheel oog aanzagen, en dat gy zoo wel uw Ritmeesterschap als uw bediening ten hove zoudt kunnen verliezen. - Zie nu toch in mijne woorden, wat ik u bidden mag, niet, zoo als gy gisteren deedt, een bedekte bedoeling om u, door het voorspiegelen van een ingebeeld gevaar, te willen dwingen datgene te doen wat u in den grond tegenstaat; - maar alleen een bloote vermelding van feiten, welke ik my uit oprechte belangstelling verplicht vind u niet te verzwijgen. En nu wordt eenvoudig de vraag: moogt gy, als man en vader, de gelegenheid afwijzen, welke u wordt aangeboden, om, door eerlijke middelen, niet alleen den
<pb n="94"/>
slag, die u dreigt, van u af te wenden, maar zelfs uw uitzichten te verbeteren?’</p>
<p>En nogmaals zag hy, met zijn doordringenden, schijnbaar zoo openhartigen blik, den armen Ritmeester aan, die zwijgend voor zich keek en met de tressen van zijn degenhanger speelde. Zoo moedig en groot als Buat zich den dag te voren tegen-over Van Espenblad gevoeld had, zoo klein en vernederd gevoelde hy zich thands. Want nu wist hy, dat hy niet weigeren zoû, en, zoo hy aannam, wist hy, dat het zijn zoû om misbruik te maken van het vertrouwen, dat in hem gesteld werd. Zijn toestand was hem ondragelijk, en hy zoû honderd voeten onder den grond hebben willen zitten.</p>
<p>‘Wel!’ zeide eindelijk Van Espenblad: ‘hoe is het? moet ik uw stilzwijgen voor een toestemming opvatten?’</p>
<p>‘Indien UEd. my verzekeren kunt, dat ik niets tegen de belangen van den Prins mijn meester zal behoeven te verrichten,’ stamelde Buat.</p>
<p>‘Laten wy elkander wel verstaan,’ zeide Van Espenblad, ernstig, en deze reis met te meer klem, daar hy geen oprechtheid behoefde te veinzen: ‘alles hangt af van de uitlegging, welke gy aan dat woord ‘belangen’ meent te moeten geven. Neen: gewis zal de Heer Raadpensionaris de belangen van den Prins niet voorstaan op die wijze, als een hoop verblinde lieden, die nooit wijs zullen worden door de ondervinding, zulks begeeren: neen, gewis zal hy thands niet instemmen met dezulken, die aan een baardeloozen knaap de leiding der zaken van ons Gemeenebest zouden willen toevertrouwen, in een oogenblik, dat zy
<pb n="95"/>
een vaste hand en kloeke zinnen vereischt: integendeel, hunne bedoelingen zal hy tegenwerken met al de vastheid, die hem kenmerkt, en met al de macht, welke hy bezit. Maar het ware belang van Zijn Hoogheid te bevorderen, te zorgen, dat hy, door een treffelijke opvoeding te genieten, door zijn hart en zijn verstand te vormen, eenmaal geschikt worde om hooge staatsambten te bekleeden, zich in één woord de ware vriend van den Prins te toonen, meer en beter dan de schijnvrienden, die hem omringen, daarin zal de Heer de Witt nooit in gebreke blijven: - en zoo gy in waarheid uw meester dienen wilt, dan zult gy dit nooit beter kunnen doen, dan door te volvoeren wat de Heer Raadpensionaris u oplegt.’</p>
<p>Van Espenblad had met warmte gesproken en deze reis uit den grond van zijn gemoed; want zijn oordeel was juist en helder, en, welke en hoedanig ook zijne eigene bedoelingen waren, de Witt was hem te lang en te goed bekend, dan dat hy niet in staat zoû geweest zijn, aan <hi rend="i">diens</hi> bedoelingen recht te doen wedervaren.</p>
<p>Buat was getroffen. Hy stond op en reikte aan Van Espenblad de hand.</p>
<p>‘Welaan!’ zeide hy: ‘ik zal doen wat gy my raadt; - doch, ook ik heb achting voor de persoon van den Raadpensionaris: gy staat my borg, dat hy my niet verachten zal om de rol die ik vervullen ga?’</p>
<p>Een wolkjen betrok even het gelaat van Van Espenblad, die op deze vraag niet was voorbereid, en zijn toevlucht nam tot zijn snuifdoos, om de verlegenheid van het oogenblik te bedekken. Hy toch wist
<pb n="96"/>
maar al te goed - sommigen beweerden door eigen ondervinding - dat De Witt hierin Filippus van Macedoniën en vele andere groote mannen navolgde, dat, zoo hy nu en dan verraders gebruikte, hy hen niet te min in den grond zijns harten verafschuwde.</p>
<p>‘<hi rend="i">Parbleu!</hi>’ zeide hy eindelijk: ‘ik heb u immers reeds gezegd en herzegd, dat uw rol niets verachtelijks hebben zal: hoe wilt gy dan, dat iemand, die zoo verstandig denkt als de Raadpensionaris, en die beter dan iemand in staat is den aart der werkzaamheden, welke hy van u verlangt, te beoordeelen, u zoû kennen verachten. - Wat dat betreft, kunt gy volkomen gerust zijn.’</p>
<p>‘Het zij dan zoo,’ hernam Buat: ‘wanneer treed ik in funktie?’</p>
<p>‘Dat zal spoedig wezen,’ antwoordde Van Espenblad: ‘eerlang zult gy wel nader van de zaak hooren. En nu’ - hier wees hy op de tafel - ‘zult gy my verschoonen. Over een uur moet ik naar de Vergadering, en ik heb nog een <hi rend="i">legio</hi> stukken te doorworstelen. Geloof my, ik zat liever nog wat met u te keuvelen, dan my met die vermakelijke kwestiën bezig te houden;... maar helaas! de zaken moeten voorgaan.’</p>
<p>‘Ik neem mijn afscheid,’ zeide Buat: ‘nu! ik heb u wel verstaan: - indien de taak mijn gevoel tegenstaat, kan ik altijd nog terug.’</p>
<p>Van Espenblad antwoordde niet dan met een beleefde buiging, die tevens tot afscheid gold, en liet den Ritmeester de deur uit.</p>
<p>‘Terug!’ herhaalde hy, zoodra hy zich alleen be-<pb n="97"/>vond, met een bitteren glimlach, en terwijl hy het vertrek met langzame schreden op en neder liep: ‘neen voor den duivel! terug zult gy niet: gy hebt u vrijwillig het net over 't hoofd gehaald en gy zult voortaan volbrengen wat men van u verlangt, of wy zullen 't u leeren. - Maar van waar die snelle omkeering?’ vroeg hy, op eenmaal stilstaande, zich zelven af: ‘gisteren wierp hy het voorstel zoo verre van zich - en heden was het, of hy bang was, dat ik het niet herhalen zoû. Dat is niet natuurlijk! Daar schuilt iets achter; maar wat? - De man was verward en verlegen: hy heeft my mijn geld teruggegeven en er zelfs niet eens aan gedacht, om loon voor zijn werk te bedingen. Hy zal toch niet van plan zijn, om thands gratis te verrichten, wat hy gisteren voor geen schatten zoû hebben willen doen. Onbegrijpelijk! zoû hy ook door de Oranjeparty bepraat zijn geworden, om voor kijk-in-de-pot te spelen? - zoû het geval zich ook voordoen, dat, nu ik meende, hem beet te hebben, hy <hi rend="i">facto</hi> my beet had? - Hy hoede zich in dat geval: het zoû hem berouwen, my om den tuin geleid te hebben. - Maar dat is van latere zorg.’</p>
<p>En meteen, zich aan de tafel zettende, hervatte hy met yver den arbeid; waarin de komst van Buat hem had gestoord: en weldra was hy, in het onderzoek der belangrijke kwestie, door de stad den Briel aan de Staten van Holland onderworpen, of zwagerschap ophield door den dood van de vrouw, welke die had doen ontstaan, den geheelen Buat volkomen vergeten. Wy willen dit echter niet doen, maar hem integen-<pb n="98"/>deel volgen naar zijn huis, en by zijn vrouw, tot welke hy na het afgelegd bezoek onmiddelijk was teruggekeerd.</p>
<p>‘Welnu!’ zeide hy: ‘gy kunt aan uw moeder de blijde tijding mededeelen, dat uw man zich verkocht heeft - aan wie, dat zal te bezien staan.’</p>
<p>‘Maar Henry! hoe kunt gy zoo spreken?’ zeide Elizabeth, aan wie deze uitval tranen uit de oogen lokte.</p>
<p>‘En dit moogt gy er byvoegen,’ hernam Buat, ‘dat, zoo ik al heb aangevangen, den Raadpensionaris in deze zaak ten dienste te staan, ik geweigerd heb, een blind werktuig te zijn in zijne handen; - maar dat ik evenzeer bedank, het blinde werktuig te wezen van uw moeder en haar politieke vrienden.’</p>
<p>Deze verklaring van Buat werd, met eenige wijziging, voor zooverre de uitdrukking betrof, door zijn vrouw aan haar moeder overgebracht: 't geen echter niet belette, dat reeds den volgenden morgen ten huize van Mevrouw Musch eene soort van vergadering werd belegd, waarby de Heeren van Zuylesteyn en van Heenvliet, Kievit, Van der Horst, Bosveldt, Bromley en nog een paar anderen tegenwoordig waren, doch waarop Buat niet genoodigd werd, en waar men overlegde op welke wijze men het voegzaamst de hem opgedragen taak zoû doen strekken tot bevordering der inzichten van de Oranje-party.</p>
</div>
<div type="chapter">
<pb n="99"/>
<head rend="h3">Zevende hoofdstuk. Waarin verhaald wordt, welke taak door De Witt aan Buat werd opgedragen.</head>
<p>Een paar dagen nadat de byeenkomst by Mevrouw Musch had plaats gehad, werd Buat by den Raadpensionaris ontboden. Het was niet zonder een gevoel van huivering en beklemdheid des harten, dat hy aan de huisdeur van De Witt klopte; - niet, dat hy eenige persoonlijke vrees koesterde voor den machtigen Staatsman, wien hy meermalen te voren, zoo ten Hove als elders, had ontmoet; maar de dienst, welke deze van hem zoû vergen, was van die natuur, dat Buat tegen het oogenblik opzag, dat hy beginnen zoû zich daartoe te leenen.</p>
<p>Het is algemeen bekend en schier noodeloos hier te herinneren, hoe eenvoudig de leefwijze en huishouding was van den man, die op dit tijdstip in de Vereenigde Nederlanden een gezach uitoefende, zoo uitgebreid en krachtig als wellicht geen Vorst voor of na hem aldaar bezeten heeft. De eenige mannelijke dienstbode van den Raadpensionaris was uit, en het was dus een dienstmaagd, welke de deur opende, en Buat toen hy zich aanmeldde, in een spreekkamertjen liet,
<pb n="100"/>
waar zy hem kort daarop kwam vragen, of hy maar achter beliefde te komen.</p>
<p>De Witt was, toen Buat in zijn studeerkamer binnentrad, achter een met boeken en papieren overladen tafel gezeten in een dier stoelen met groen laken bekleed, en met hooge vierkante ruggen, gelijk men ze ziet afgebeeld op vele schilderyen der zeventiende eeuw. Hy stond niet op om den Ritmeester te verwelkomen, gelijk hy gewis zoude gedaan hebben, indien deze hem een bloot bezoek van beleefdheid was komen brengen; maar in den man, die voor hem verscheen, zag De Witt voor 't oogenblik niets meer dan een eenvoudig bezoldigde van den Staat, die de bevelen kwam ontfangen van den Staatsdienaar, welke in zijne persoon de achtbaarheid der Staten vertegenwoordigde: en daarom vergenoegde zich De Witt dan ook de nederige groet van Buat met een eenvoudige hoofdbuiging te beantwoorden; waarna hy hem een vouwstoel aanwees aan de andere zijde der tafel. Vervolgends, na hem een wijl met zijn groote, doordringende bruine oogen te hebben aangezien op een wijze, wel geschikt om hem van zijn stuk te brengen, zeide hy, met zijn welluidende, heldere stem, doch tevens op den korten, beslissenden toon, die hem eigen was:</p>
<p>‘Gy zijt in korrespondentie met den Heer Sylvius, mijn Heer Buat!’</p>
<p>Buat boog toestemmend.</p>
<p>‘De Heer Van Espenblad heeft u gezegd, welke diensten van u zouden kunnen gevorderd worden.’</p>
<p>Nieuwe buiging van Buat.</p>
<pb n="101"/>
<p>‘'t Is wel. - Wie van u beiden heeft het laatst geschreven?’</p>
<p>‘De laatste brief,’ antwoordde Buat, aarzelende, ‘was van Sylvius aan my.’</p>
<p>‘Dus zoude, in de onderstelling dat gy een <hi rend="i">geregelde</hi> briefwisseling voert, thands aan u de beurt zijn van te schrijven: is het zoo niet?’ vroeg De Witt.</p>
<p>‘Ja, en neen,’ antwoordde Buat, op nieuw met eenige aarzeling.</p>
<p>‘Hoe ja en neen?’ herhaalde De Witt, een ontevreden blik op hem werpende: my dunkt, zoo Sylvius het laatst geschreven heeft, is thands de beurt aan u.’</p>
<p>‘Uw gevolgtrekking zoû juist zijn, mijn Heer!’ zeide Buat: ‘indien wy enkel by geschrifte onze gedachten aan elkander hadden medegedeeld; maar wy hebben elkander sedert onzen laatsten brief gesproken.’</p>
<p>‘Ik weet het,’ zeide De Witt: ‘gy hebt te Antwerpen een ontmoeting met hem gehad: - dat was vrij onvoorzichtig van u... doch dat daargelaten: - waarover liep uw gesprek?’</p>
<p>‘Over het wenschelijke van een spoedigen vrede,’ antwoordde Buat.</p>
<p>‘Een zeer geoorloofd onderwerp,’ zeide De Witt: ‘en over niets meer? niet over de bevordering van Zijn Hoogheid?’</p>
<p>‘Mijn Heer...’ zeide Buat, weder een oogenblik aarzelende.</p>
<p>‘Waarom schroomt gy het te zeggen?’ vroeg De, Witt: ‘de Heer Van Espenblad heeft u immers de verzekering gegeven, dat men de oogen zoû sluiten
<pb n="102"/>
voor het verledene, mids gy u in de toekomst wijzer gedroegt.’</p>
<p>‘Ik wil niet ontkennen,’ hernam Buat, ‘dat, zoowel door mijn vriend Sylvius als door my, de wensch is gëuit, dat Zijn Hoogheid spoedig in de ambten zijner voorvaderen mocht worden hersteld: - maar ik betuig u in gemoede, niet in te zien, dat ik daarin misdaan zoû hebben.’</p>
<p>‘Zoo lang het by wenschen bleef, neen,’ zeide De Witt: ‘maar waarschijnlijk hebt gy het niet by wenschen gelaten en ook tevens eens over de middelen gesproken, waardoor die wensch best verwezenlijkt zoû kunnen worden?’</p>
<p>‘Ik heb te veel achting voor den Heer De Witt,’ antwoordde Buat, ‘en te goede gedachten van de rechtschapenheid van zijn karakter, om te gelooven, dat hy my woorden zoû ontlokken, die later als een bekentenis van schuld zouden kunnen worden opgevat.’</p>
<p>‘Ik heb u reeds gezegd,’ hernam De Witt, op een gestrengen toon, ‘dat gy om het gebeurde niet achterhaald zoudt worden. - Doch om eenig nut uit het vervolg uwer korrespondentie te trekken, dien ik het standpunt te kennen, waarvan zy moet uitgaan, en alzoo te weten, wat gy te samen besproken en beraamd hebt, en op welke punten hy van u, of gy van hem, antwoord verwacht.’</p>
<p>‘Mijn Heer De Witt!’ antwoordde Buat: ‘ik geloof, dat ik my ongehouden zoû kunnen achten, aan een derde over te brengen wat tusschen my en mijn vriend in 't vertrouwen verhandeld is; - maar ik schroom te minder u daar verslag van te geven, om
<pb n="103"/>
dat wy in de daad niets anders gezegd hebben, dan wat zelfs hier in den Haag door velen luide verkondigd wordt: namelijk, dat het voortduren van den oorlog tusschen ons Gemeenebest en Engeland tot niets kan leiden dan tot het verderf van beider zeemacht en de verarming van beide Staten, waarvan alleen Frankrijk de vruchten kan plukken: dat het daarom zaak zoude wezen, dat hoe eerder hoe beter een Gezantschap van hier naar Koning Karel ging, om de onderhandelingen te openen, en dat de Steden, die vóór den vrede waren, zich krachtig verklaarden.’</p>
<p>‘En dan zeker ten slotte,’ zeide De Witt: ‘om het werk te bekroonen, dat zy my mijn ontslag gaven, Zijn Hoogheid Kapitein-Generaal en Stadhouder maakten en aan Frankrijk den oorlog verklaarden?’</p>
<p>‘Er is van geen oorlog met Frankrijk gesproken,’ zeide Buat, zich voorzichtigheidshalve niet uitlatende over de beide andere punten, welke De Witt had aangeroerd; ‘ik hoû my overtuigd, dat het voor ons zaak is, met die Mogendheid op een goeden voet, te blijven.’</p>
<p>‘En ik,’ zeide De Witt, bitter lachende en de schouders ophalende: ‘ik ben bereid op 't oogenblik mijn ambt af te staan aan u en aan een iegelijk, die er kans toe zoû zien, om, onder de bestaande omstandigheden, én met Engeland én met Frankrijk, goede vriendschap te houden. - Waarlijk,’ voegde hy er by, het hoofd langzaam schuddende: ‘men weet somtijds niet of men zich meer ergeren dan verbazen moet over de hersenschimmige uitzichten van sommige lieden: en ik kan het u zoo euvel niet duiden, dat
<pb n="104"/>
gy u daarin toegeeft, wanneer ik in aanmerking neem wat gezegd en gedaan wordt door anderen, die door hun betrekking en ondervinding in de gelegenheid zijn gesteld om de zaken helderder in te zien. Maar wel is het of sommigen willends blind zijn... Dan genoeg hiervan,’ vervolgde hy, op eens den gestrengen toon hernemende, dien hy in het begin van het gesprek gevoerd had: ‘gy zijt met elkanderen tot een bepaalde afspraak gekomen; - welke was die afspraak?’</p>
<p>‘Geene andere,’ antwoordde Buat, ‘dan dat, indien er, het zij hier, het zij in Engeland, iets van belang gebeurde, de een den ander daarvan zoo spoedig mogelijk zoû verwittigen.’</p>
<p>‘'t Is wel,’ zeide De Witt: ‘en is u sedert niets ter oore gekomen,’ vroeg hy, hem scherp aanziende, ‘dat gy belangrijk genoeg oordeeldet om aan Sylvius over te brieven?’</p>
<p>‘Hm! ja, wel het een en ander,’ antwoordde Buat, denkende aan het geheim verdrag met Denemarken, waarvan hy zijn schoonmoeder had hooren spreken.</p>
<p>‘Ik vraag een kategorisch antwoord,’ hernam De Witt gestreng: ‘en geen uitvluchten.’</p>
<p>‘Ik had gedacht,’ zeide Buat, ‘dat het voor Sylvius niet onbelangrijk zoude zijn, juiste narichten te ontfangen omtrent hetgeen dezer dagen by de Staten van Holland is verhandeld over het aanstellen van een veldoverste.’</p>
<p>‘Denkt gy dan,’ zeide De Witt, ‘dat Engeland door zijn agenten zoo slecht gediend wordt, dat men
<pb n="105"/>
er van u behoeft te vernemen, wat in de Staten verhandeld wordt?’</p>
<p>‘Of misschien,’ hernam Buat, ‘zoû ik hem geschreven hebben over de loopmare omtrent de verandering van 's Prinsen hofhouding.’</p>
<p>‘Dan zoudt gy hem over niets onderhouden hebben dan over een los gerucht,’ zeide De Witt: ‘ik zie wel, dat, zoo gy eenig nieuws zult schrijven, ik zelf genoodzaakt zal zijn, het u mede te deelen. - Daar ligt een pen en een blad papier: schrijf wat ik u zal voorzeggen.’</p>
<p>Buat zag De Witt met verbaasde oogen aan, maar dorst niet weigeren den hem gegeven last te volbrengen.</p>
<p>‘Schrijf!’ hernam De Witt:</p>
<p>‘Waarde Vriend!’</p>
<p>‘Ik ben gewoon, in 't Fransch met Sylvius te korrespondeeren,’ merkte Buat aan.</p>
<p>‘Om 't even,’ zeide De Witt: ‘gy kunt uw brief t' huis vertalen en overschrijven, en dat is misschien beter: dan valt het verschil van stijl niet in 't oog. - Ga voort:</p>
<p>‘De hoop, welke men in Engeland wellicht nog vinden mocht, dat de Bisschop van Munster aan de Staten de handen vol werks zoude geven, waardoor zy te eerder tot het sluiten van den vrede met Koning Karel zouden geneigd wezen, zal weldra blijken geheel ydel te zijn. De krijgkas van den Bisschop is uitgeput en hy zal zich eerstdaags genoodzaakt vinden, den vrede te sluiten en de plaatsen, die hy bemachtigd heeft, aan de Staten terug te geven.’</p>
<pb n="106"/>
<p>‘In de daad?’ riep Buat, ondanks zich zelven uit, terwijl hy De Witt vragend aanzag.</p>
<p>‘Ik laat u niets schrijven dan hetgeen waar is, of eerlang zal blijken waar te zijn,’ vervolgde De Witt: ‘schrijf verder:</p>
<p>‘Zoo de Staten zich alzoo aan de eene zijde van een lastigen vyand ontslaan, hebben zy zich aan de andere een vermogenden bondgenoot verworven. Het verdrag, op 11 dezer met Denemarken geteekend, behelst zeven punten, waarvan de zes eersten u gewis bekend zullen zijn; terwijl by het zevende, dat geheim is gebleven, de Koning van Denemarken zich verbindt, om terstond, nevens de Staten, in oorlog te treden met Groot-Brittanje.’</p>
<p>Nogmaals zag Buat verbaasd op, niet over hetgeen hy vernam, daar dit hem, zoo als wy weten, reeds ter oore gekomen was, maar daarover, dat De Witt er dus rond voor uitkwam. Hy bedacht niet, hoe deze zelf reeds zeer goed had vernomen, of wel kunnen begrijpen, dat de zaak langer geen geheim meer was, en hoe hy althands niet langer vreesde, dat iemand van de mededeeling misbruik zoû kunnen maken.</p>
<p>‘Vervolg,’ hernam De Witt:</p>
<p>‘De Staten alzoo de handen weder vrij hebbende, en door de hulp van een nieuwen bondgenoot gesterkt, zijn meer dan ooit by machte en gezind, den oorlog tegen Engeland voort te zetten, waarby zy staat kunnen maken op de medewerking der geduchte Fransche vloot, die uit de Middellandsche Zee naar het Kanaal stevent.</p>
<p>‘Laat u derhalve niet misleiden door hen, die u
<pb n="107"/>
zoeken diets te maken, dat men hier te lande algemeen naar den vrede met Engeland smacht: wel wenscht men dien; doch men zal er niet om bedelen, en dien althands niet op bezwarende omstandigheden sluiten.’</p>
<p>‘Vergun my u te zeggen,’ zeide Buat, hier de pen nederleggende: ‘dat de Heer Van Espenblad my had doen verstaan, dat ik mijn diensten zoû leenen om het vredewerk te <hi rend="i">bevorderen</hi>, en dat hetgeen UEd. my schrijven doet, my toeschijnt tot het tegenovergestelde einde te zullen leiden.’</p>
<p>‘Ik had by u geen gemoedsbezwaren van dien aart verwacht,’ zeide De Witt, terwijl hy Buat aanzag met een blik, die tevens van minachting en van eenige verwondering getuigde.</p>
<p>‘Ik geloof, mijn Heer De Witt!’ hernam Buat, niet zonder fierheid: ‘dat ik verkeerd door u beoordeeld worde: ik heb den voorslag, my door den Heer Van Espenblad gedaan, vrijwillig aangenomen; doch onder eene voorwaarde.’</p>
<p>‘Een voorwaarde!’ herhaalde De Witt, nog meer verwonderd: ‘en welke is die? de Heer Van Espenblad heeft my van geen voorwaarde gesproken.’</p>
<p>‘Dat ik terug zoû kunnen treden, zoodra de dienst, waartoe men my gebruiken wilde, mijn eergevoel kwetste.’</p>
<p>‘Goed gesproken, mijn Heer Buat,’ zeide De Witt, na hem lang te hebben aangestaard, als om het binnenste van zijn hart te doorschouwen: ‘maar nu vraag ik u, of gy al dan niet op u genomen hebt aan uw Engelsche vrienden te schrijven, wat ik u op zoû geven, en my hunne antwoorden mede te deelen?’</p>
<pb n="108"/>
<p>Buat zweeg en werd rood tot over de ooren. Wel had hy de vraag, zoo als die letterlijk door De Witt gesteld werd, ontkennend kunnen beantwoorden; doch hy gevoelde, dat hy toch niet kon loochenen, een soortgelijke verbintenis te hebben aangegaan, als welke De Witt bedoelde.</p>
<p>‘Ik erken,’ zeide hy eindelijk, ‘dat ik toegestemd heb, om my tot die dienst te leenen; doch de Heer Van Espenblad zal moeten getuigen, dat het bevorderen van den vrede daarvan het doel moest wezen.’</p>
<p>‘En bevorderen wy dien niet,’ vroeg De Witt, de schouders ophalende: ‘wanneer wy aan de Britsche Ministers bewijzen, hoe weinig wy den oorlog vreezen. Geloof my, niet zy, die hier vrede! vrede! roepen, zullen 't meest toebrengen, om ons dien te doen verkrijgen: - of wel, zy zouden dien alleen sluiten om binnenlandschen oorlog te verwekken, en daarvoor beware ons God. - Maar bovendien, gy hebt den sluitzin nog niet gehoord. Schrijf verder:</p>
<p>‘Ik kan u ernstig aanbevelen, dit een en ander onder het oog van Lord Arlington te brengen. Dat Zijn Lordschap zich geen valsche denkbeelden make omtrent den waren staat van zaken hier te lande, noch zijne Britsche Majesteit bewege tot maatregelen, die de belangen van hare kroon, zoo min die van mijn Prins zouden kunnen bevoordeelen; maar dat integendeel Zijn Lordschap alles daar heen wende, dat Zijne Majesteit, in geval de vredesonderhandelingen hervat worden, geene voorwaarden stelle, dan die met de eer der Vereenigde Gewesten bestaanbaar zijn;
<pb n="109"/>
terwijl ik, zoo Zijn Lordschap nadere inlichtingen verlangen mocht, steeds bereid zal zijn, die te geven.’</p>
<p>‘Welnu!’ vervolgde De Witt, toen Buat met schrijven geëindigd had: ‘gy ziet, dat ons einddoel hetzelfde is, en wy beiden den vrede wenschen. Richt nu te huis op uw gemak en naar uw goeddunken den vorm van uw brief in, doch zoo, dat het zakelijk deel onveranderd blijve: breng hem langs den u bekenden weg naar Engeland, en kom my te zijner tijd het antwoord mededeelen.’</p>
<p>Dit gezegd hebbende, maakte hy een hoofdbuiging en een beweging met de hand, welke aan Buat te kennen gaven, dat hy zich verwijderen mocht; waarop deze dan ook zijn afscheid nam en naar huis keerde. Maar niet weinig was hy verwonderd en onaangenaam verrast, toen hy, by het binnentreden in de zijkamer, aldaar niet alleen zijn vrouw aantrof, die tot op dat tijdstip nog niet door huis geweest was, maar ook zijn schoonmoeder, en, aan dezelfde tafel als deze beiden gezeten, de Heeren Van der Horst en Kievit, en toen hy het algemeene gejuich hoorde, waarmede hy verwelkomd werd.</p>
<p>Wy moeten, alvorens verder te gaan, onze lezers eenigzins bekend maken, met de beide laatstgemelde Heeren, die wel reeds meer dan eens in den loop van ons verhaal zijn genoemd geworden, doch er nog niet als handelende in zijn opgetreden.</p>
<p>Zoowel Joan Kievit als Ewout van der Horst waren Rotterdammers, en hadden in hun geboortestad onderscheiden regeeringposten bekleed: zelfs was
<pb n="110"/>
Van der Horst er nog Burgemeester, in welke hoedanigheid hy onlangs, als vroeger gezegd is geworden, den Prins deftig onthaald had. Ook waren beiden van wege gemelde stad afgevaardigd geweest in 't kollegie van Gekommitteerde Raden, een instelling, om dit in 't voorbygaan aan te merken, ongeveer gelijk aan die van onze hedendaagsche Gedeputeerde Staten. Kievit bekleedde ook nu nog die betrekking, welke Van der Horst echter verwisseld had tegen die van Lid van den Raad van State. Beiden waren dus door hun stand en ambt aanzienlijke lieden, en bovendien vermaagschapt met de voornaamsten uit den lande: hoewel sommigen het als een <hi rend="i">mésalliance</hi> hadden aangemerkt, dat een Magistraatspersoon als Kievit, zich in den echt verbonden had met de dochter van Marten Harpertsz. Tromp, die nooit een regeeringspost bekleed had. 't Is waar, Kornelis Tromp, de zwager van Kievit, was een man van deftige, ja aristokratische vormen, die al Van jongs af in de groote waereld verkeerd had; en daarom zag de hofparty dan ook in hem, meer dan in De Ruyter, de burgerlijke afkomst over 't hoofd.</p>
<p>Tot die hofparty behoorden, als ons reeds gebleken is, zoowel Kievit als van der Horst, ja zelf tot de voornaamste leidslieden daarvan: zonder dat men uit die omstandigheid de gevolgtrekking behoeft af te leiden, dat zij mannen van buitengewoone bekwaamheid of doorzicht waren; - want het was het ongeluk dier party, dat zy, althands tot aan den jare 1672 toe, niet een enkelen staatsman van schitterende talenten onder hare gelederen telde; terwijl al de groote en
<pb n="111"/>
schrandere mannen, die onze Staat in die dagen bezat, De Witt, Van Beverningk, Van Beuningen, ook toen nog Fagel, tot de Staatsgezinden behoorden. Kievit was niet veel meer dan een drijver, zonder ervarenis of kunde, en weinig naauwziende op de middelen, welke hy bezigde om zijn doel te bereiken: Van der Horst was ouder in jaren, en meende daardoor met meer gezach te mogen spreken; maar, hoewel hy het niet kwaad meende, zoo ontbraken hem genoegzaam doorzicht en vastheid van karakter, om zijn party van werkelijk nut te kunnen zijn: eindelijk hadden beiden dit gemeen, dat, hoeveel zy ook voor den Prins overhadden, het eigen Ik in hun Prinsgezindheid geen kleine rol speelde.</p>
<p>En toch waren zy het, die, in de byeenkomst ten huize van Mevrouw Musch gehouden, door hun medestanders het meest geschikt waren gekeurd om de geheime korrespondentie te regelen en te besturen, welke door Buat, naar men hoopte, zoude gevoerd worden. De Heer van Zuylestein had zich verschoond van zich met de zaak in te laten, daar hy, als Oom en Gouverneur van den jongen Prins, te naauw in 't oog gehouden werd en geen achterdocht verwekken wilde. Heenvliet verontschuldigde zich wegens zijn jaren en werd dan ook minder geschikt geacht om zich met details te bemoeien. Tromp was maar nu en dan in den Haag, en, hoezeer een man van 't hof, bezat hy te veel zeemansrondheid om zich in te laten met wat naar knoeiery zweemde. Bromley, die, even als Buat, Edelman van 's Prinsen kamer was, kwam niet in aanmerking, juist om dat
<pb n="112"/>
men vreesde, dat hy zich te veel met de zaak zoû willen bemoeien en, een Engelschman zijnde, de Nederlandsche belangen niet behartigen. Bosveldt was wel de schranderste van des Prinsen party; maar juist daarom had hy beter dan de overigen ingezien, dat hetgeen men voorhad, hachelijke gevolgen kon hebben voor hen, die er zich mede inlieten, en, zoodra hy bespeurde, dat anderen zich wilden doen gelden, zich wij slijk op den achtergrond terug getrokken. Doch, zoo Kievit en Van der Horst van meening waren, dat het spelen der hoofdrollen in 't geen hun een alleraardigste klucht voorkwam, aan hen was overgelaten, dan hadden zy gerekend buiten Mevrouw Musch, die, en uithoofde harer naauwe betrekking tot Buat, en om dat zy het eerste denkbeeld had gehad van de kontra-mijn, welke men wilde doen springen, en omdat zy zich zelve vrij wat knapper achtte dan al hare eedverwanten samen, van oordeel was, dat het bestier der zaak, voornamelijk, zoo niet uitsluitend, aan haar had moeten worden opgedragen. Zy was dan ook vast bepaald by haar zelve, dat zy niet alleen haar loodtjen in de schaal der beraadslaging leggen, maar vooral zorg dragen zoû, dat de meeningen der beide Heeren by Buat de voorkeur niet boven de haren mochten verwerven. Hoe haar schoonzoon zelf zoû denken over hetgeen van hem stond gevergd te worden, kwam by haar niet in aanmerking.</p>
<p>Intusschen was er, behalve de reeds genoemden, nog iemand, die stem in 't kapittel meende te moeten hebben, met name Mevrouw Buat. Aan den eenen kant had zy genoeg van den geest harer moeder over-<pb n="113"/>geërfd, om het deelnemen aan een soort van samenzwering, als die hier gesmeed werd, zeer naar haar smaak te vinden; ofschoon dan ook het bykomstig gevoel van wraakzucht over geleden rampen, dat haar moeder bezielde, niet, althands niet in zoo heftigen graad, by haar bestond: - aan den anderen kant, Buat hebbende overgehaald om te doen wat men van hem verlangde, begreep zy toch eenigzins verantwoordelijk te zijn voor de gevolgen, en daarom zoo veel mogelijk te moeten waken, dat men hem tot geen stap verleidde, die hem in ongelegenheid zoû kunnen brengen. Geen wonder dus, dat zy er op gestaan had, mede by de samenkomst tegenwoordig te zijn, en, in weêrwil van Moeder en Baker, zich geheel gekleed, en de kraamkamer voor het zijvertrek verlaten had.</p>
<p>Na alzoo te hebben opgegeven, welke personen zich vereenigd hadden om aan de te houden konferentie deel te nemen, zullen wy, voor hetgeen daarin verhandeld werd, een nieuw hoofdstuk openen.</p>
</div>
<div type="chapter">
<pb n="114"/>
<head rend="h3">Achtste hoofdstuk. Handelende over de byeenkomst ten huize van Buat, en over de gevolgen daarvan.</head>
<p>‘Wel! hoe is het afgeloopen? Wat heeft Mr. Jan gezegd? Hebt gy uw instrukties al ontvangen?’ klonk het van onderscheiden kanten Buat, by zijn binnenkomen, te gemoet.</p>
<p>‘Met uw verlof,’ zeide deze: ‘ik kan slechts aan een mensch te gelijk antwoord geven:’ en meteen wierp hy een ontevreden blik aan zijn vrouw toe, als om haar de tegenwoordigheid te wijten van het gezelschap, dat hy zoo onverwachts aantrof. Die blik noch de bedoeling daarvan ontgingen aan Kievit niet, en daar hy, onder zijn weinige deugden, voor 't minst die der wellevendheid telde, begreep hy, voor de vrouw des huizes, by haar man in de bres te moeten springen.</p>
<p>‘De Heer Van der Horst en ik,’ zeide hy tegen Buat, ‘hadden van Mevrouw Musch vernomen, dat gy heden morgen by den Raadpensionaris ontboden waart: en gy gevoelt, dat wy onze nieuwsgierigheid niet konden bedwingen, om te hooren, hoe gy gevaren waart.’</p>
<pb n="115"/>
<p>‘En u, voor zooveel noodig, van goeden raad te dienen,’ voegde Van der Horst er by.</p>
<p>‘En zoo hebben wy - onbescheiden genoeg - Mevrouw Buat overvallen,’ vervolgde Kievit.</p>
<p>‘'t Is dan ook niet meer dan natuurlijk,’ zeide Mevrouw Musch, ‘dat wy deze byeenkomst niet konden uitstellen; daar in allen gevalle, zoo er gehandeld moet worden, spoed wel een hoofdvereischte zijn zal. Maar gaat gy niet zitten, Heer Schoonzoon?’</p>
<p>Buat nam werktuigelijk een stoel, in den grond zijns harten de beide bezoekers, zoowel als zijn schoonmoeder, voor St. Felten wenschende.</p>
<p>‘En vertel ons nu eens,’ vervolgde Mevrouw Musch, ‘wat uw bezoek by Mr. Jan heeft opgeleverd.’</p>
<p>Buat zag wel, dat er geen middel bestond om aan de noodzakelijkheid eener mededeeling te ontkomen.</p>
<p>‘Hier,’ zeide hy, ‘is hetgeen de Heer De Witt my heeft laten schrijven.’ - En met deze woorden haalde hy het papier uit zijn zak.</p>
<p>Verscheidene handen werden reeds uitgestoken om het meester te worden; maar toen men zag, dat Buat het bleef vasthouden, klonk de algemeene kreet:</p>
<p>‘Lees! lees!’</p>
<p>‘Stelt u dan voor,’ zeide Buat, ‘dat ik op dit oogenblik niet anders ben dan de Sekretaris van den Heer De Witt, en dat ik u lees wat hy my in de pen heeft gegeven.’</p>
<p>Na deze voorafspraak zette hy zich tot het lezen van het opstel, 't welk niet geschiedde, zonder dat
<pb n="116"/>
zijn voordracht nu en dan werd afgebroken met kreten van: ‘is het mogelijk! - welk schandaal! - logen op logen!’ en dergelijke.</p>
<p>‘En denkt gy dien brief zóó te verzenden?’ vroeg Mevrouw Musch, nadat de lezing volbracht was.</p>
<p>‘Neen,’ antwoordde Buat, op een koelen toon: ‘ik denk er eerst een vertaling van te maken.’</p>
<p>‘Vertaling of geen vertaling,’ riep Mevrouw Musch met levendigheid uit: ‘die brief kan zóó niet gaan: hy stelt alle zaken in een valsch daglicht voor.’</p>
<p>‘Gewis!’ zeide Van der Horst, een gewichtige toon aannemende: ‘die vrede met Munster en die hulp van Denemarken zijn nog lang zoo zeker niet.’</p>
<p>‘En de verzekering, dat de meeste lieden hier eenstemmig denken met den Raadpensionaris, is althands geheel logenachtig,’ voegde Kievit er by.</p>
<p>‘Die brief moet op 't vuur geworpen, en een andere geschreven,’ hervatte Mevrouw Musch.</p>
<p>‘Gy vergeet, Moeder!’ zeide Elizabeth, ‘dat Buat het antwoord op <hi rend="i">dezen</hi> brief aan den Raadpensionaris brengen moet, en dat Sylvius, om den brief te beantwoorden, hem eerst dient te kennen.’</p>
<p>‘Volkomen juist aangemerkt,’ zeide Van der Horst.’</p>
<p>‘Gelijk wy van Mevrouw Buat gewoon zijn,’ voegde Kievit er by.</p>
<p>‘In de daad,’ zeide Mevrouw Musch, goedkeurend knikkende: ‘Betjen heeft gelijk: - maar dan dient toch by dezen een andere brief gevoegd, die de scheeve voorstellingen van den eersten te recht brengt en aan Sylvius berichte, waar hy zich aan te houden hebbe.’</p>
<pb n="117"/>
<p>‘Maar, my dunkt,’ merkte Van der Horst aan, na een wijl te hebben zitten nadenken: ‘die brief moge de zaken dan in een wat al gunstig daglicht stellen, de slotsom is toch zoo dwaas niet: wat wil De Witt er mede bedoelen, dan den vrede op goede voorwaarden te bevorderen? - Welnu! dat willen wy immers ook.’</p>
<p>‘Met dit kleine onderscheid,’ zeide Mevrouw Musch: ‘dat De Witt en de zijnen geen anderen vrede verlangen, dan een zoodanigen, waar zy al de eer van inoogsten, en des te vaster door op 't kussen zitten; en dat wy, als hoofdvoorwaarde van dien vrede, de herstelling van Z. Hoogheid in de ambten zijner vaderen eischen. Neen, liever oorlog, dan een vrede, waar de Prins buiten blijft gesloten.’</p>
<p>‘Hm! hm!’ hernam Van der Horst, terwijl hy aan zijn glimlach een snuggere uitdrukking poogde by te zetten: ‘ik zie wel, dat Mevrouw niet in den Raad van State zit, en niet te denken heeft over het vinden der middelen, om den oorlog gaande te houden.’</p>
<p>‘Ja! mijn waarde Heer!’ viel Kievit in: ‘dat moge zoo zijn; maar ik kan toch niet af zijn, Mevrouw gelijk te geven. Wy willen, ja, den vrede; maar toch zie ik niet in, hoe wy de Loevesteiners er ooit toe dwingen zullen, den Prins tot Kapitein-Generaal te benoemen, zoo het niet is, om dat zy anders geen kans zien den vrede te sluiten; en daarom is het noodig, dat de oorlog voortdure.’</p>
<p>‘Ik weet niet,’ zeide Elizabeth: ‘maar zoo ik den Heer De Witt wel ken, zal hy zich, noch door het voortduren van den oorlog, noch door eenig ander
<pb n="118"/>
middel laten dwingen om toe te stemmen in iets, dat hy uit beginsel afkeurt.’</p>
<p>‘Hy kan er althands door gedwongen worden, om zijn ontslag te nemen,’ hervatte Kievit: ‘en dan zijn wy althands zoo veel gevorderd. Is de slang haar kop kwijt, dan is zy ook niet schadelijk meer.’</p>
<p>‘Nu! wat my betreft,’ zeide Elizabeth, bezorgd over den loop, welken de beraadslagingen namen: ‘ik hoop, dat Buat wijzer zal zijn, en het Engelsche Ministerie in allen gevalle niet tot het voortzetten van den oorlog aansporen: zoo het ooit uitlekte, dat hy een dergelijk advys gegeven had, zoû men hem met recht van landverraad beschuldigen.’</p>
<p>‘Recht zoo!’ bevestigde Van der Horst met een goedkeurenden hoofdknik: ‘ik geloof ook bovendien, dat wy het lot van zoo velen, die de oorlog in rampen en ellenden stort, niet in de waagschaal mogen stellen. Ik zoû veeleer van meening zijn, dat onze vriend Buat aan Sylvius den raad gaf, by het Britsche Ministerie te bewerken, dat het by De Witt aanhield op het zenden van onderhandelaars, die minder bekend stonden als uitsluitende voorstanders der Loevesteinsche party. Buat zoû eenige namen kunnen opgeven van voorstanders van het Huis van Oranje.’</p>
<p>En het zoû tot niets leiden,’ viel Mevrouw Musch in: ‘of denkt gy, dat De Witt ooit iemand naar Engeland zoû afvaardigen, die een andere politieke denkwijze dan de zijne voorstond?’</p>
<p>‘Geen gedachten!’ zeide Kievit: ‘neen, de Engelschen moeten krijg blijven voeren: geen ander middel om Mr. Jan weg te krijgen.’</p>
<pb n="119"/>
<p>‘Maar Mr. Jan vreest den krijg niet,’ hernam Elizabeth, ‘zoo lang hy over een goede vloot beschikken kan en zeevoogden, heeft als uw zwager, en als de Heeren de Ruyter en Evertsen: en gy weet, zelf, dat wy op dit oogenblik, zelfs al liet Frankrijk ons in de steek, gelijk te verwachten is, toch best in staat zijn ons met de Engelschen te meten. Bedenk dus, dat, indien wy de overwinning op zee behalen, zulks alleen strekken zal om het gezach van De Witt des te meer te bevestigen.’</p>
<p>‘Op zee zoû gewis de kans vrij gelijk staan,’ zeide Kievit: ‘maar men zoude aan de Engelschen den raad kunnen geven, in de Ommelanden of elders een landing te doen. Dat zoû meer schrik verspreiden dan zelfs de ergste neêrlaag op zee.’</p>
<p>Buat had tot hiertoe gezwegen, gedeeltelijk uit wrevel, gedeeltelijk omdat hy wilde afwachten, wat de einduitslag der beraadslagingen zijn zoude, en tot zoo lang zijn meening voor zich gehouden. By dit laatste advys van Kievit kon hy echter niet langer zijn kalmte bewaren en driftig berstte hy uit:</p>
<p>‘En denkt gy, mijn Heer Kievit! dat ik er my ooit toe leenen zoû, een raad aan den vyand te geven, die het verderf van een onzer Gewesten ten gevolge zoude hebben? Neen voorwaar, mijn vrouw had wel recht: door zoodanige handelingen zoû ik den strop verdienen.’</p>
<p>‘Maar wie het doel wil, moet ook de middelen willen,’ zeide Kievit, de schouders ophalende.</p>
<p>‘Gy spreekt er gemakkelijk over, mijn Heer!’ hernam Buat: ‘maar gy zijt nooit in krijgsdienst ge-<pb n="120"/>weest als ik: en gy hebt nooit met oogen aanschouwd wat er plaats heeft by een landing: als de arme, op geen kwaad bedachte ingezetenen overvallen, de woningen geplunderd of verbrand, de mannen beroofd, mishandeld, doodgeslagen, de vrouwen geschoffeerd, en al de gruwelen des oorlogs bedreven worden in een streek, waar nog kort te voren rust en vrede heerschten. En al die ellende wilt gy overbrengen in een Gewest, (dat waarschijnlijk uw belangstelling niet opwekt, omdat het verre van hier gelegen is), onder vreedzame, in volle zekerheid wonende lieden? - Ik, die een krijgsman ben, huiver by het denkbeeld van een landing zelfs in een vyandelijk land ondernomen: en gy wilt er eigen landslieden aan blootstellen?’</p>
<p>‘Alles zeer fraai’ zeide Kievit: ‘maar er dient toch iets gedaan te worden, waardoor de volkshaat tegen De Witt worde opgewekt.’</p>
<p>‘Nu ja,’ zeide Mevrouw Musch: ‘maar mijn schoonzoon heeft gelijk: het middel dat gy hem aan de hand doet is wat al te kras;’ en met-een zich het gelaat wrijvende, fluisterde zy achter haar hand Kievit toe: ‘een toontjen lager: zoo iets krijgt gy vooreerst niet van hem gedaan.’</p>
<p>Ziende dat de overigen zwegen, nam Van der Horst weder het woord op:</p>
<p>‘Kom!’ zeide hy, ‘wy dienen toch tot eenig besluit te komen omtrent hetgeen wy door den Heer Buat zullen doen schrijven.’</p>
<p>‘Veroorloof my u te zeggen, mijn Heer Van der Horst!’ merkte Buat aan, ‘dat zoo UEd. zich verbeeldt, dat ik van zins ben, blindelings te schrijven al wat
<pb n="121"/>
door dit gezelschap zoû kunnen goedgevonden worden my voor te zeggen, UEd. zich grootelijks bedriegt. Het is volstrekt mijn roeping noch mijn wensch, om een lijdelijk werktuig te zijn van de bedoelingen van anderen.’</p>
<p>‘Een lijdelijk werktuig,’ herhaalde Kievit op een half verdrietigen, half verzoenenden toon: ‘dat is ook volstrekt de bedoeling niet. Maar gy zijt - althands voor zoo verre wy weten - een medevoorstander van de Oranje-party: wy vormen hier te samen een soort van kommissie, aan welke de meest invloedrijke leden dier party de taak hebben opgedragen om te beslissen, hoe men op de meest voordeelige wijze nut zou kunnen trekken van de gelegenheid om naar Engeland te schrijven. Elk heeft het recht zijn meening bloot te leggen: gy natuurlijk zoo goed als een ander: - doch ten slotte moet men zich wel, zoo goed als in elke geregelde vergadering, aan het gevoelen der meerderheid onderwerpen!’</p>
<p>‘Dan is de Vergadering der Staten van Holland al zeer ongeregeld,’ zeide Buat: ‘want daar kan de meerderheid ook zelfs de geringste minderheid niet dwingen. - Doch wat daarvan zij, ook ik ben evenmin van zins, my in dezen door de meerderheid te laten dwingen, en u ten gevalle brieven te schrijven, die het bederf van mijn Land, en het mijne daarby, ten gevolge zouden kunnen hebben.’</p>
<p>‘Indien gy toch voornemens zijt, uw eigen zin te doen,’ riep Kievit, ongeduldig wordende, ‘dan weet ik niet, waarvoor wy hier zitten.’</p>
<p>‘Neen, dat weet ik ook niet,’ zeide Buat, droogjens weg.’</p>
<pb n="122"/>
<p>Mevrouw Musch begreep, dat hare tusschenkomst noodzakelijk was, om een vredebreuk in het kamp der Bondgenooten te voorkomen: ‘Mijn waarde neef Kievit!’ zeide zy: ‘wees bedaard, en bedenk, dat wy Buat, die de verantwoording der zaak op zich neemt, niet kunnen verplichten tegen zijn gemoed te handelen. Wy zijn hier dan ook niet zoo zeer by elkander gekomen om hem een brief in de pen te geven, als om te overleggen wat best geschreven zoû kunnen worden: - en de Heer Van der Horst heeft wel gelijk met te zeggen, dat wy tot een besluit dienen te komen. By het verschil van meeningen, dat hier heerscht, zoû ik voorstellen, of het niet meest raadzaam ware, dat Buat het geven van een bepaalden raad aan Sylvius uitstelde tot een volgende gelegenheid, en zich vergenoegde, hem thands den brief te zenden, zoo als die door den Raadpensionaris is opgegeven, met byvoeging alleen, uit wiens koker dat geschrijf komt, en dat het althands de zaken vrij eenzijdig voorstelt. Dan hebben wy tijd om met onze vrienden te spreken, en later, zoo wel naar aanleiding van den raad, dien zy ons geven zullen, als van het ontfangen antwoord van Sylvius, by een volgend schrijven meer breedvoerig en stellig te berichten, wat ter zake dienstig wezen zal.’</p>
<p>Deze raadslag, werkelijk de verstandigste, die in de bestaande omstandigheden kon uitgebracht worden, vond ingang by de aanwezigen: en, hoewel Kievit nog een wijl zijn teleurstelling te kennen gaf, dat er tot geen beslissenden stap werd overgegaan, voegde hy eindelijk
<pb n="123"/>
zich mede by de overigen, om Buat te verzoeken, in den voorgestelden geest te handelen: - waarna de beide bezoekers afscheid namen.</p>
<p>Daar de klok reeds half-een sloeg, en het gewone uur van den middag-maaltijd alzoo op handen was, kon Mevrouw Musch geen voorwendsel vinden, om langer te vertoeven. Vruchteloos vleide zy zich nog een poos, dat haar schoonzoon haar verzoeken zoû, te zijnent te blijven eten: doch hy repte er zoo min van als zijn vrouw, die betuigde, wel wat vermoeid van de byeenkomst te zijn: en zy zag zich genoodzaakt af te trekken, hoewel zy beloofde, terstond na den eten terug te zullen komen, om Buat te helpen in het opstellen van den brief aan Sylvius.</p>
<p>‘Ik zal er wel deugdelijk zorg voor dragen,’ zeide Buat tegen zijn vrouw, zoodra zy zich alleen bevonden, ‘dat die brief klaar is, eer uw moeder terug komt. - Waarlijk, Betjen! men zoû een schrik van de menschen krijgen, wanneer men ziet, hoe zelfzucht en eigenbelang de eenige drijfveeren zijn, die hen doen handelen. Dat heet dan, dat zy niets zoeken, dan de verheffing van den Prins te bevorderen: en ondertusschen, Van der Horst heeft niets anders in 't oog, dan een gezantschap naar Engeland te bekomen: Kievit wil zijn landgenooten er aan opofferen, mids de oorlog dure, die zijn zwager Tromp onmisbaar maakt, en hem zelven verrijkt door de fooien, welke de leveranciers hem in de handen stoppen: en uw moeder denkt alleen om de voldoening van haar byzondere wraakzucht! - En nu spoedig den brief geschreven.’</p>
<pb n="124"/>
<p>‘Laten wy het werk onder ons beiden verdeelen,’ zeide Elizabeth: ‘dan zal het spoediger gaan.</p>
<p>‘Verdeelen!’ herhaalde Buat: ‘hoe meent gy dat?’</p>
<p>‘Wel ja,’ hernam zijn vrouw: ‘geef my uw opstel, dan zal ik er een Fransche vertaling van maken: gy korrespondeert immers altijd in het Fransch met Sylvius: en terwijl schrijft gy hem wat u goeddunkt, ter opheldering.’</p>
<p>‘Neen!’ zeide Buat: ‘uw voorstel is heel vriendelijk; maar gy moet aan uw toestand denken: ik weet zeer goed, dat u dit werk vermoeien zoû.’</p>
<p>‘Och wat vermoeien!’ riep Elizabeth uit: ‘denkt gy dan, dat het my niet veel meer kwaad zoû doen, indien ik het lijdelijk moest aanzien, hoe gy zat te tobben over het vertolken van dien epistel? Ik heb immers minnebrieven genoeg van u ontfangen om te weten, hoe fraai gy, ondanks uw Fransche afkomst en vlugheid in 't Fransch, zoodra het er op aankomt, er in te schrijven, met de ortographie haspelt, en woorden neêrplakt, daar hond noch kat uit wijs kan worden. Gy kwaamt nooit klaar vóór Moeders terugkomst. Neen! - zoo als ik gezegd heb, laat my het eene doen, en doe gy het andere: dat is het eenige middel om het werk ter gezetter tijd tot een einde te brengen.’</p>
<p>Buat zwichtte voor het krachtige, hoezeer dan ook voor zijn eigenliefde minder streelende argument, dat zijn vrouw gebezigd had, en weldra zaten beiden over elkander ieder met een pen in de hand en een blad schrijfpapier voor zich. Elizabeth toonde zich geen onwaardige kleindochter te zijn van den vlijtigen en
<pb n="125"/>
met den veder zoo wakker omgaanden Cats; want reeds had zy hare taak volbracht, en het geheele opstel, dat De Witt aan Buat had voorgezegd, in een Franschen brief terug gegeven, toen haar man nog te naauwer nood, en niet dan na vrij wat doorhalens en veranderens, een klein biljet had geschreven, waarin hy, naar de gemaakte afspraak, aan Sylvius bericht gaf, met wiens voorweten de korrespondentie tusschen hen beiden, althands gedeeltelijk, gevoerd zoû worden: - en nog zag Elizabeth zich genoodzaakt, hier en daar een woord te verbeteren en een punt of komma ter verduidelijking aan te brengen. Des niet te min, of liever, ten gevolge van haren bystand, waren de beide brieven in een groot half uur geschreven, gevouwen, in elkander gesloten en verzegeld: zoo dat het echtpaar, met een luchtig hart - immers voor zoo verre de opgevatte taak betrof - aan het maal konden gaan zitten, en dit bereids volbracht had eer Moeder Musch terug kwam. Het zal den lezer niet verwonderen, te vernemen, dat zy vrij zuinig keek, toen zy hoorde, hoe men het werk zonder hare medehulp geklaard had. Intusschen bleef voor haar niets anders over, dan zich zoo veel mogelijk goed te houden, en zich zelve te belooven, een volgende reis beter op te passen, en zorg te dragen, dat er geen brief naar Engeland ging, waar zy de hand niet in had gehad.</p>
</div>
<div type="chapter">
<pb n="126"/>
<head rend="h3">Negende hoofdstuk. Waarin de antwoorden uit Engeland komen en wat daarmede voorviel.</head>
<p>Eenige avonden na het gebeurde, waarvan wy in ons laatste hoofdstuk hebben gewach gemaakt, bevond zich het jonge echtpaar by elkander in de achterzaal, welke thands haar tijdelijke bestemming van kraamkamer weder verloren, en haar gewone bestemming terugbekomen had. Buat, in zijn zwierigste hoflivrei uitgedoscht, stond nevens de tafel, waaraan zijn vrouw gezeten was, die den post van kamerdienaar bij hem vervulde, en met haar blanke vingeren de strikken in orde bracht der fraaie Oranje linten, die, op de schouders gespeld, langs den bovenarm nedergolfden, of den degenknop vercierden: en met niet weinig welgevallen beschouwde zy de rijke gestalte en het bevallig voorkomen van haren echtgenoot, thands nog voordeeliger uitkomende in de zoo prachtige kleedy, waaraan de fenix der Haagsche kleedermakers al zijn talent had te koste gelegd. Nog was de taak, welke zy opgenomen had, niet geheel volbracht, toen de dienstmaagd binnentrad, met het bericht, dat er iemand aan de deur
<pb n="127"/>
was, die den Ritmeester in persoon wenschte te spreken, en geweigerd had, haar de boodschap te doen.</p>
<p>‘Iemand om my in persoon te spreken’ herhaalde Buat, wien de gedachte aan een schuldeischer onmiddelijk voor den geest speelde: ‘wie kan dat zijn?.... Zeg, dat ik my kleede om uit te gaan: dat ik nu niemand te woord kan staan.’</p>
<p>‘Dat heb ik al gezeid,’ hernam de meid: ‘maar hy zei, hy zoû wel wachten: hy moest men Heir noodzakelijk spreiken.’</p>
<p>‘Hoe lastig!’ zeide Elizabeth: ‘en wat slach van een man is het, Stijntjen?’</p>
<p>‘Wel 't lijkent een visschersman,’ antwoordde Stijntjen: ‘althands gein man hier uit de stad.’</p>
<p>‘Ha!’ riep Buat uit, terwijl zijn gelaat op eenmaal opklaarde: ‘Ik weet al, wie het wezen moet: - ik kom dadelijk by hem.’</p>
<p>En in de daad, toen hy in het voorhuis kwam, bevond hy, dat hy zich in zijn onderstelling niet bedrogen had. Het is bekend, dat de visschers van Scheveningen, sedert eeuwen her, in tijden van oorlog met Engeland, de toevlucht zijn geweest van al wie met de overzeesche kust betrekkingen wenschte te onderhouden: en zoo was het ook een dier visschers, die zich belast had met het paket aan Sylvius zijn bestemming te doen bereiken, en die thands het antwoord brengen kwam. Buat haastte zich het aan te nemen, den man te betalen en tot zijn vrouw terug te keeren.</p>
<p>‘Tijding van Sylvius, riep hy, het paket op tafel werpende.</p>
<pb n="128"/>
<p>“In de daad!” zeide zy; terwijl haar oogen vonkelden en zy het paket naar alle kanten omdraaide.</p>
<p>“Dat kon nooit gelukkiger komen,” hernam hy, dan nu wy alleen zijn en juist den tijd nog hebben om te zien wat het behelst.’</p>
<p>Het paket, geöpend zijnde, leverde het bewijs op, dat Sylvius, overeenkomstig het uitgedrukte verlangen, den brief van Buat aan den Engelschen Minister Arlington had medegedeeld: althands het eerste wat Buat in handen kwam, was een brief door gezegden Staatsman tot hem gericht, en waarvan hoofdzakelijk de strekking was, dat men in Engeland niet ongenegen was, den vrede te sluiten; mids de onderhandelingen daarover buiten medewerking van Frankrijk werden gevoerd, en deze Mogendheid niet in het vreêverdrag begrepen werd.</p>
<p>‘Zie daar wat aan den Heer De Witt niet bevallen zal,’ zeide Elizabeth: ‘dat men zijn lieve Franschjens zoo overal buiten wil sluiten.’</p>
<p>‘Gy zult moeten erkennen, liefste!’ merkte Buat aan, ‘dat het ook weinig dankbaarheid van zijne zijde toonen zoû, indien hy op zoodanige wijze zijnen trouwsten beschermer afviel. Maar zien wy verder: hier is een brief van Sylvius.’</p>
<p>Deze brief, blijkbaar mede geschreven met het doel om aan De Witt vertoond te worden, behelsde ongeveer hetzelfde als die van Arlington, doch trad in meer byzonderheden en gaf eenige punten op, welke Arlington aan Sylvius gezegd had, dat als grondslagen van een vredes-traktaat zouden kunnen dienen. De brief eindigde met het verlangen van den
<pb n="129"/>
schrijver te kennen te geven, om binnen weinige dagen zelf over te komen, waartoe hy Buat verzocht, hem brieven van vrij-geleide te bezorgen.</p>
<p>‘Heden!’ riep Elizabeth uit: ‘Sylvius zoû hier komen: dat zal Z. Hoogheid genoegen doen, die zoo aan hem gehecht was.’</p>
<p>‘Weet gy wel, Betjen!’ zeide Buat, terwijl hy dreigend den vinger ophief, ofschoon zijn glimlach toonde, dat het zoo kwaad niet gemeend was: ‘weet gy wel, dat gy my jaloersch zult maken van den Prins? zoo uitsluitend te denken aan zijne blijdschap over de ophanden zijnde komst van Sylvius, en niet aan de mijne?’</p>
<p>‘Wel zeker! ik zoû eens jaloersch worden van ons kleine Prinsjen,’ zeide Elizabeth lachende.</p>
<p>‘Klein, nu ja, dat mag wel zoo zijn,’ hernam Buat: ‘hy is toch al zestien jaar en nadert hoe langer hoe meer den leeftijd, waarop men voor vrouwen gevaarlijk wordt... vooral als men Prins heet. Lieve hemel!’ voegde hy er by, met een half vrolijke, half weemoedige herinnering, ‘als ik denk wat al streken zijn vader zaliger reeds op dien leeftijd uitrichtte en hoe.... doch kom, zien wy liever wat er in den derden brief staat.’</p>
<p>‘Ja, dat geloof ik ook, dat beter is,’ zeide Elizabeth, met een schalkschen blik: ‘gy zoudt anders misschien in de war geraken, en my, by ongeluk, behalve de stichtelijke avonturen van wijlen Z. Hoogheid, ook de uwen gaan opbiechten; - want ik denk, dat gy hem mooi ter zijde zult gestaan hebben.’</p>
<p>‘Als mijn plicht was,’ zeide Buat, een stemmig
<pb n="130"/>
gelaat zettende: ‘waar was ik anders zijn Paadje voor? Doch weg met die gekheid. Wat zegt die brief?’</p>
<p>De derde brief droeg het opschrift: <hi rend="i">pour vous-mesme</hi>. Hy was van Sylvius, en in een geheel anderen geest geschreven dan de twee, die Buat reeds gelezen had. Sylvius verklaarde er ronduit in, dat er aan geen vrede zoû te denken vallen, zoo lang de Prins niet tot Kapitein-Generaal, althands tot Generaal der Ruitery bevorderd, en men hier te lande van de tot nu toe gevolgde politiek geheel was afgeweken.</p>
<p>‘Dien brief zult gy nu <hi rend="i">niet</hi> aan De Witt toonen?’ zeide Elizabeth.</p>
<p>‘Niet aan De Witt, maar evenmin aan uw moeder of aan Kievit,’ hernam Buat: ‘hy zoude alleen dienen om hen in hun oorlogzuchtige gevoelens te versterken: - en daarom acht ik het voordeeligst hem maar aan Vulkaan ten offer te brengen.’</p>
<p>En onder het bezigen van deze mythologische uitdrukking, welke, in die eeuw, zelfs uit den mond eens Ritmeesters komende, niemand verwondering baren kon, bevestigde hy terstond zijn woorden met de daad en wierp den brief op 't vuur.</p>
<p>‘Maar Buat!’ riep zijn vrouw uit: ‘is dat nu niet te overijld gehandeld? Onze vrienden hebben toch eenig recht om....’</p>
<p>‘Om my in ongelegenheid te brengen?’ vroeg Buat, terwijl hy den tang nam en den brief dichter in de vlam stak: ‘volstrekt niet! - Zie zoo, nu is hy denzelfden weg gegaan, als de brief, dien Kievit zoo lang onder zich gehouden, en die my zoo ongerust gemaakt heeft. Ik doe reeds genoeg ten gevalle van
<pb n="131"/>
hem en de anderen: - maar ik wil de kat niet wezen, die de kastanjes voor hen uit het vuur haalt. - En nu, liefste! hoe laat is het?</p>
<p>‘Het zal zoo met-een zeven ure zijn,’ antwoordde Elizabeth, op een prachtig horologie ziende, dat aan haar zijde hing.</p>
<p>‘Uitmuntend!’ hernam Buat: ‘De Prins zal niet voor achten by Montbas zijn; dus heb ik nog juist den tijd, om by De Witt aan te loopen, en hem de brieven te laten lezen.’</p>
<p>‘Heeft dat zulk een haast? ik had my gevleid, dat gy ten minsten by my zoudt blijven, tot gy naar de speelparty gingt.’</p>
<p>‘Ook had ik dit liever gewenacht,’ zeide Buat: ‘maar toch durf ik die mededeeling niet uitstellen: men kan nooit weten, hoe het De Witt ter oore kon komen, dat ik die brieven heden avond ontfangen heb, en hy zoû in dat geval ontevreden zijn, indien ik ze hem eerst morgen bracht.’</p>
<p>Wel waagde Elizabeth nog een paar bedenkingen; doch zy moest eindigen met zelve te gevoelen, dat haar man gelijk had; en zoo begaf deze, na een hartelijk afscheid, zich op weg. Ten huize van De Witt gekomen zijnde, en vernemende dat deze zich nog op het Binnenhof bevond, begaf hy zich derwaarts, naar het kantoor van den Raadpensionaris, in het gebouw der Staten van Holland, aan de westzijde van het portaal gelegen. Van den bode hoorende dat De Witt alleen was, verzocht hy dat men hem zoû aanmelden, en werd onmiddelijk binnengelaten.</p>
<pb n="132"/>
<p>‘Hebt gy reeds antwoord? mijn Heer Buat?’ vroeg de Raadpensionaris, by des Ritmeesters komst opziende van de tafel, waaraan hy zat te schrijven: ‘dat is spoediger dan ik verwachtte.’</p>
<p>‘Twee brieven voor eenen,’ antwoordde Buat, terwijl hy die aan De Witt overhandigde.</p>
<p>‘Van Arlington!’ zeide De Witt, met een uitdrukking van tevredenheid: ‘Zoo ja,’ vervolgde hy, den brief doorloopende: ‘wat ik wel verwachtte; maar denkt hy, dat wy, om Engelands vriendschap te winnen, ons Frankrijk te vyand zullen maken? Onze Staat moet in de Engelsche oogen al voor wonder ongezond worden aangezien, dat men ons nog zoû willen aan boord komen met voorstellen, om zonder Frankrijk in onderhandeling te treden. - En wat schrijft Sylvius? - Hm! fraaie propozitiën! Hy althands moest beter weten. - Zoo! hy wil zich hier vertoonen. Hm! misschien om zijn vroegere sollicitatiën te hernieuwen, en naar een bediening by den Prins te staan, ter vergoeding van die, welke hy by de Princesse Royaal bekleedde. - Nu! wat my betreft, mag hy vrij komen: alsdan kan ik hem zelf zeggen, dat hy zich met geen hersenschimmen vleien moet: - ik zal zorgen, mijn Heer Buat! dat u morgen het vrij-geleide worde ter hand gesteld.’</p>
<p>‘En wat zal ik aan Lord Arlington antwoorden?’ vroeg Buat.</p>
<p>‘Ik zal het u morgen namiddag zeggen, wanneer gy tevens het vrij-geleide kunt afhalen,’ zeide De Witt: ‘en thands,’ vervolgde hy, met een glimlach de kleeding van Buat gadeslaande, ‘wil ik u niet
<pb n="133"/>
langer ophouden. Gy wordt zeker by den Heer de Montbas verwacht, waar naar ik vermeen, Z. Hoogheid den avond weêr moet doorbrengen.’</p>
<p>Buat boog toestemmend.</p>
<p>‘Nu!’ hernam De Witt: ‘dan roepen ambt en plicht u derwaarts. <hi rend="i">Principibus placuisse viris</hi>........ maar gy verstaat waarschijnlijk geen Latijn. Alleen dit mag ik u zeggen, dat, zoo gy eenigen invloed op Z. Hoogheid hebt, gy wel zult doen, die liefhebbery voor 't spel, welke den Prins bevangen heeft, eer af te raden dan aan te moedigen.’</p>
<p>‘Ik kan UEd. verzekeren,’ antwoordde Buat, ‘dat ik er niet de minste schuld aan drage. Het zal u misschien bekend zijn, dat ik, ten gevolge der bevalling mijner huisvrouw, veertien dagen verlof uit mijn dienst heb gehad, en daardoor Z. Hoogheid in al dien tijd niet gesproken heb. Het is in dien tusschentijd, dat de Heer de Gourville, zoo ik hoor, den Prins heeft overgehaald zijn avonden by Montbas te komen slijten.’</p>
<p>‘Nu!’ zeide De Witt, op een koelen toon: ‘de Prins is nog een knaap, en weet niet beter; maar 't wordt tijd, dat hy onder verstandiger leiding kome. Vaarwel, mijn Heer Buat! ik zie u morgen na noen, als gezegd is.’</p>
<p>Buat boog zich op nieuw en verliet het kabinet. By het afdalen van den achtertrap, die naar buiten voerde, liep hem iemand, die naar boven ging, en wien hy in de duisternis niet herkende, tegen 't lijf aan.</p>
<p>‘<hi rend="i">Pardon!</hi>’ klonk het over en weder.</p>
<p>Mijn Heer Van Espenblad!’ riep Buat.</p>
<p>‘Wel mijn waarde Buat!’ antwoordde Van Espenblad,
<pb n="134"/>
lachende: ‘keert gy terug van uw diplomatische konferentie? Nu! <hi rend="i">à tantôt!</hi>’ en met de gezwindheid van een jongeling snelde hy naar boven.</p>
<p>‘Wel!’ vroeg De Witt, toen van Espenblad, na aangemeld en binnengetreden te zijn, tegenover hem had plaats genomen: ‘wat brengt gy my voor goeds?’</p>
<p>‘Niet veel,’ antwoordde Van Espenblad: ‘ik heb alle devoiren gedaan om een kolonelschap te bezorgen aan den Markies de Montpouillan, en heb het overal luid doen klinken, dat hy door Turenne en door Van Beuningen beiden wordt aanbevolen; maar het heeft nog niet mogen baten. Men heeft voor die betrekkingen van Hoofd-officieren - van Kapitein-Generaal af tot Overste toe - al honderd kandidaten tegen eene vakante plaats.’</p>
<p>‘Patientie!’ zeide De Witt, de schouders ophalende: ‘ik wilde wel, dat Van Beuningen wat kariger was met zijn aanbevelingen van gelukzoekers met fraaiklinkende namen, die allen zich voordoen als of zy wonder wat verricht hebben en ons een groote dienst en byzondere eer bewijzen zullen, door de bedieningen aan te nemen, waar zy aanspraak op maken: en hoe ellendig loopt het niet af met de meesten hunner! Daar was voor een paar jaren Mortaigne, ook al een beschermeling van Van Beuningen, die met Mademoiselle Orleans wegliep en ons al die onaangenaamheden berokkende met Kuilenburg en Bremen, ja zelfs met Gelderland. - In November 11. gold het een Kolonelsplaats, die gevraagd werd voor du Bret; een maand later was het Sanitest, die een kompagnie te paard moest hebben; en nu is het Montpouillan, die geholpen moet worden.</p>
<pb n="135"/>
<p>‘Indien men de Heeren van Zeeland eens over dezen laatste sprak,’ zeide Van Espenblad.</p>
<p>‘Men kan het beproeven,’ antwoordde De Witt: ‘maar ik weet te voren, dat zy zullen yveren op de bevordering van een der Luitenant-Kolonels, die ter hunner repartitie staat, alleen om diens plaats te kunnen inruimen aan hun lieveling Buat.’</p>
<p>‘Buat!’ herhaalde Van Espenblad, met verbazing.</p>
<p>‘Verwondert u dat?’ vroeg De Witt: ‘bedenk, dat zijn schoonmoeder een Zeeuwsche is, een dochter van Cats, al heeft hy 's mans wijsheid niet geërfd, - en dat hy in Zeeland voor een warm Prinsgezinde doorgaat. De Raadpensionaris De Huybert heeft my nog onlangs over zijn belangen gesproken.’</p>
<p>‘Ik kan toch niet denken, dat hy goeden troost by u zal gevonden hebben?’ zeide Van Espenblad.</p>
<p>‘En waarom niet?’ vroeg De Witt: ‘Buat is een verdienstelijk officier: en wanneer het tot een hervorming van 's Prinsen hofhouding zal moeten komen, en hy mede zijn ontslag krijgt, dan zoû hy in die betrekking van Overste een schadeloosstelling kunnen vinden.’</p>
<p>‘Hm!’ zeide Van Espenblad; ‘er is een reden, waarom gy wel zult zorgen, dat hy die betrekking niet bekome.’</p>
<p>‘En welke?’ vroeg De Witt.</p>
<p>‘Om dat gy niet begeeren zoudt, dat men naderhand verhaalde, dat Buat tot Overste was benoemd ter vergelding van geheime diensten, die hy u bewezen had.’</p>
<p>‘My?’ zeide De Witt: ‘het is de Staat, dien hy
<pb n="136"/>
dient, en daarvoor moet hy te zijner tijd beloond worden. Gy noemt een aanspraak te meer op, die hy kan doen gelden.’</p>
<p>‘Ik weet, mijn Heer De Witt!’ zeide Van Espenblad, ‘dat nimmer eenige andere overwegingen uw handelingen besturen dan het welzijn van den Staat, en dat alzoo hy, die U dient, gezegd kan worden, den Staat te dienen; maar het algemeen maakt zulke fijne onderscheidingen niet: en wanneer men verneemt, dat Buat, u ten gevalle, die korrespondentie met Engeland voert, zal men, ik herhaal het, hem als uw werktuig beschouwen, en niet als dienaar van den Staat: ja nog meer, men zal het een schandaal noemen, dat iemand bevorderd werd, die, in den grond genomen, niet beter was dan een verklikker.’</p>
<p>‘Gy vergeet, mijn Heer Van Espenblad!’ merkte De Witt meesmuilende aan, ‘dat gy de man zijt, die hem hebt overgehaald, ons op die wijze ten dienst te staan, en dat gy alzoo, indien hy een verklikker mag genoemd worden, zulks gedeeltelijk op uw geweten hebt.’</p>
<p>‘Zie daar nu mijn loon,’ zeide van Espenblad, een snuifje nemende en gemaakt lachende: ‘ik belast my, u ten gevalle, met een netelige en hatelijke kommissie, en nu wordt het my van achteren nog verweten. In allen gevalle kom ik terug op hetgeen ik zeide: Buat is uw werktuig, of dat van den Staat, om 't even: wy willen over woorden niet twisten; maar hy is een dier werktuigen, die men met geld betaalt, die men veracht, en die men wegschopt als men ze niet meer noodig heeft.’</p>
<pb n="137"/>
<p>‘Ik beken,’ hernam De Witt, ‘dat ik in den beginne even als gy over hem gedacht heb. Maar reeds in onze eerste samenkomst heb ik meenen te bespeuren, dat ik hem te gestreng beöordeeld had. Ik heb de overtuiging, dat hy een man van eer is, die door geen gouddorst gedreven wordt en oprecht de bevordering van een eerlijken vrede verlangt.’</p>
<p>‘... En een Luitenant-Kolonels-plaats,’ voegde Van Espenblad er by: ‘ik herhaal u, ik vertrouw hem niet.’ ‘Wees trouw en vertrouw niemand, gelijk het spreekwoord zegt,’ hernam De Witt: ‘eerstdaags komt zijn vriend Sylvius hier, en zoo zy eenig kwaad brouwen, zal het spoedig uitkomen. Zorg, dat er als dan op beiden scherp gelet worde.’</p>
<p>‘Sylvius hier komen!’ herhaalde Van Espenblad.</p>
<p>‘Daar, lees!’ zeide De Witt, hem 's mans brief toewerpende; ‘gy zult er met-een in kunnen zien, op welke voorwaarden men ons dep vrede wel wil gunnen.’</p>
<p>‘Hm!’ zeide Van Espenblad, den brief opnemende en de voorgeslagen vredes-artikelen overluid oplezende<note n="(*)" place="foot">Deze Artikelen waren, even als de brief van Sylvius, in 't Fransch gesteld, en werden dus ook in die taal door Van Espenblad voorgelezen.</note>: ‘Artikel I. De som van tweehonderd-duizend pond Sterling aan den Koning te betalen, tot vergoeding van de schaden, door den oorlog geleden;’ wel waarom niet! - als of wy van onze zijde geen schadevergoeding te vorderen hadden! - maar wat staat er verder: ‘en de vervulling van 't jongste traktaat in al zijn punten.’</p>
<p>‘Gy ziet het,’ zeide De Witt: ‘dit is blijkbaar
<pb n="138"/>
aangelegd om ons van Frankrijk los te scheuren. Maar lees verder.’</p>
<p>‘Artikel II. Een Reglement op den handel, waaromtrent, by zoo verre eenige aannemelijke voorwaarden aan Zijne Majesteit voorgeslagen worden, deze zich zal vergenoegen met hetgeen redelijk zal wezen; en dat Zijne Majesteit daarop een spoedig antwoord zal geven aan dengene, dien de Heeren Staten zullen afzenden en aan wien zy de zaak zullen vertrouwen.’ Wel! - en hebt gy reeds de keuze van een onderhandelaar gedaan?’</p>
<p>‘Daar zal nog wel zoo veel haast niet by zijn,’ zeide De Witt, glimlachende: ‘doch vervolg: er is nog een artikel.’</p>
<p>‘Artikel III. De Koning belast zich te zorgen, dat zijn Bondgenooten zich te vreden zullen houden met hetgeen redelijk is.’</p>
<p>‘Alles fraai en wel!’ hernam De Witt: ‘maar zal Engeland ook <hi rend="i">onze</hi> Bondgenooten te vreden stellen? ziedaar een andere vraag.’</p>
<p>‘En wat’ vroeg Van Espenblad, ‘denkt gy op deze brieven te doen antwoorden?’</p>
<p>‘Te doen antwoorden!’ herhaalde De Witt: ‘ja waarlijk, die uitdrukking doet een licht voor my opgaan. 't Zij, dat Buat aan Sylvius heeft overgebriefd, hoe de vork in den steel zat, 't zij, dat Sylvius het geraden hebbe, die brief van hem en dat noemen dier drie artikelen, was niet bestemd om onder de oogen alleen van Buat te komen, maar opdat het my zoû worden meêgedeeld. Welnu! wat daarvan zij, ik zal Buat <hi rend="i">doen</hi> antwoorden en hem tevens machti-<pb n="139"/>gen er by te voegen, dat hy het uit mijn naam doet. Maar wat het antwoord wezen zal, ja, daarover moet ik eerst my met den Heer d'Estrades beraden, aan wien deze stukken dienen te worden medegedeeld. - Gaat gy van avond naar den Heer de Montbas?’</p>
<p>‘Zoo is mijn voornemen,’ antwoorde Van Espenblad.</p>
<p>‘Welnu, gy zult er d'Estrades zeker vinden: geef hem deze brieven, dan kan hy ze op zijn gemak lezen en den inhoud overwegen: en vraag hem, of ik morgen tijdig mijn opwachting by hem maken kan. - Maar zorg, dat geen derde door u iets van de zaak verneme: en laat vooral die Gourville er buiten blijven, die hier den geheimen onderhandelaar speelt, en my 11. Saturdag insgelijks zijn diensten heeft doen aanbieden om den vredehandel te bevorderen.’</p>
<p>‘Met medeweten van d'Estrades?’ vroeg Van Espenblad.</p>
<p>‘Dat is my nog niet klaar,’ antwoordde De Witt ‘hy zegt, door den Markies van Castel Rodrigo gemagtigd te zijn, en wil de onderhandelingen te Brussel doen plaats hebben: doch ik zie niet in, dat Spanje hier de verkieslijkste bemiddelaar wezen zoû, en ik weet zeker, dat dit nooit in den geest van 't Fransche Hof kan liggen - Nu, gy zult mijn boodschap aan d'Estrades doen?’</p>
<p>‘Wees gerust,’ zeide Van Espenblad, de brieven by zich stekende: ‘maar alles wel beschouwd: waarom gaat gy zelf niet naar Montbas?’</p>
<p>‘Ik dank u,’ antwoordde De Witt: ‘die partyen zijn niet voor my geschikt: ik heb nog bovendien veel werk, zoo zelfs, dat ik mijn vrouw van daag
<pb n="140"/>
te naauwernood gezien heb, - ik wenschte heden avond nog aan Van Beuningen te schrijven en hem mededeeling te doen van de gedane voorstellen.’</p>
<p>‘Hebt gy daartoe de brieven niet noodig?’ vroeg Van Espenblad: ‘of hebt gy er reeds kopy van genomen? - Maar neen.... gy hadt ze pas gekregen, toen ik hier kwam.’</p>
<p>‘Ik heb ze hier,’ zeide De Witt, op zijn voorhoofd wijzende: - ‘maar zeg my, gy hebt zeker nog meer; want ik kan niet denken, dat gy hier alleen gekomen zijt, om over dien Montpouillan te spreken.’</p>
<p>‘Wel geraden!’ antwoordde Van Espenblad: ‘en een zaak van meer gewicht dan al de Montpouillans. - Gy herinnert u, dat toen wy onlangs stemden, het Opperbevel over den aanstaanden veldtocht aan Turenne op te dragen, Leyden tevens voorsloeg, hem den Prins van Oranje toe te voegen, en Haarlem zelfs van Turenne niets weten wilde.’</p>
<p>‘Zeer juist,’ zeide De Witt: ‘vervolgends?’</p>
<p>‘Gy herinnert u tevens, dat gy my toen uw denkbeeld te kennen gaaft, om, by wijze van schikking, en om iedereen tevrede te stellen, Z. Hoogheid tot Generaal der Ruitery te doen benoemen, mids de Staat vooraf verzekerd ware, dat hy geheel los was gemaakt van Engelschen invloed, en voortaan in goede verstandhouding wilde leven met onze Bondgenooten.... Gy ziet, in 't voorbygaan gezegd, dat hy al mooi op weg is tot dit laatste; want hy heeft tegenwoordig geen omgang dan met d'Estrades, Gourville, Montbas en andere Franschen of Fransgezinden.’
<pb n="141"/>
‘Zoo is het,’ zeide De Witt, peinzende: ‘maar, ga voort.’</p>
<p>‘Wel!’ vervolgde Van Espenblad: ‘gy zeidet my, dat d'Estrades uw projekt had goedgekeurd, en gy verzocht my, er de Princes Douairière over te polsen, gelijk ik toen gedaan heb.’</p>
<p>‘Dat weet ik,’ zeide De Witt: ‘en volgends uw bericht niet alleen, maar ook in een onderhoud, dat ik nog onlangs met haar had, scheen zy het plan zeer toe te juichen.’</p>
<p>‘Juist zoo!’ hernam Van Espenblad: ‘maar nu doet zy het niet meer.’</p>
<p>‘Niet?’ herhaalde De Witt met blijkbare teleurstelling.’</p>
<p>‘Neen!’ zeide Van Espenblad: ‘althands heden morgen, toen ik de eer had mijn opwachting by haar te maken, was zy geheel van gedachten veranderd, en gaf my te kennen, dat het denkbeeld haar hoe langer hoe meer hinderlijk werd, dat haar kleinzoon, wiens voorouders hier altijd de hoogste militaire charges bekleed hadden, zich met een ondergeschikte rol zoû moeten te vrede stellen.’</p>
<p>‘Zy vergeet Maurits,’ merkte De Witt aan, ‘die onder Leycester stond.... hoewel het niet lang duurde. - Maar wat is, volgends u, de reden dier plotselinge verandering?’</p>
<p>‘Hm!’ antwoordde Van Espenblad: ‘ik stel voor vast, dat die Heeren van Haarlem haar het hoofd hebben warm gemaakt: en dan die oude gek van een Heenvliet, die, naar ik heb meenen te bemerken, haar verteld heeft, dat de vrede met Enge-<pb n="142"/>land op handen was, en dat alsdan Frankrijk zich niet tegen de bevordering des Prinsen zoû durven verzetten. Heenvliet is de groote vriend van Mevrouw Musch, en deze weet gewis, wat haar schoonzoon weet. Nog eens, wantrouw Buat.’</p>
<p>‘Ik dank u voor uw bericht,’ zeide De Witt, nadenkende: ‘maar ik zal zelf by haar gaan, en haar tot betere gedachten brengen. Zy is te verstandig en kent haar eigen belangen te goed, om op dit oogenblik het hoofd te bieden aan den vasten wil van de meerderheid der Staten. Het komt er alleen op aan, dat zy inzie, hoe nietig en zwak voor 't oogenblik de party is, die, meer nog om eigen inzichten te bevorderen dan uit wezenlijke gehechtheid aan 't Huis van Oranje, mijne bedoelingen tegenwerkt.’</p>
<p>‘Ik hoop, dat gy by haar slagen zult,’ hernam Van Espenblad: ‘en, recht uit gezegd, ik twijfel er niet aan; want, wat gy wilt, dat kunt gy. - Maar nu heb ik u reeds lang genoeg opgehouden, en het past my, er verschooning voor te vragen.’</p>
<p>‘Wel! gy hebt my dienst gedaan met uwe mededeelingen, en ik mag u ook niet langer van aangenamer gezelschappen aftrekken,’ zeide De Witt.</p>
<p>‘Nog eens,’ antwoordde Van Espenblad: ‘'t is jammer, dat gy niet medegaat. Men leert soms meer op eene vrolijke party dan op tien ernstige konferentiën.’</p>
<p>‘Maar gy gaat er immers,’ hernam De Witt: ‘en dat komt op 't zelfde neêr. Het valt my te lichter, my van het bywonen van dergelijke partyen te verschoonen - ook al hadden zy iets aanlokkelijks voor my - om dat ik de overtuiging bezit, dat, zoo er iets gesproken
<pb n="143"/>
wordt, wat my van belang kan zijn te vernemen, er zich iemand bevindt met een scherp oor en een goed geheugen, die het my later wel wil mededeelen.’</p>
<p>‘Daar kunt gy op rekenen,’ zeide Van Espenblad: ‘en nu - werk met genoegen.’</p>
<p>‘En goede fortuin,’ antwoordde De Witt, terwijl hy hem naar de deur geleidde: ‘Hoe jammer!’ vervolgde hy, toen hy zich alleen bevond: ‘een zoo helder hoofd, een zoo wakkere geest, een zoo werkzame aart! waarom mag ik er niet by voegen: een zoo eerlijk hart? - Maar hy weet, dat ik hem doorzie, en dat hy my niet misleiden kan: - en waarom zoû hy het ook doen? het is zijn belang niet: neen! nu niet; maar later misschien. - Treurige ervaring, welke men opdoet, hoe meer men de menschen kennen leert.’</p>
<p>En op eens, die sombere gedachten van zich afschuddende, riep hy met luider stemme:</p>
<p>‘Van Santen!’</p>
<p>‘Mijn Heer!’ antwoordde de stem van den klerk, die uit het nevenvertrek te voorschijn kwam.</p>
<p>‘Is er kopy gemaakt van de sekreete memorie des Heeren d'Estrades, nopends 't vormen van desseynen om afbreuk aan den vyand te doen? benevens van mijn bedenkingen daarop en de kontra-memorie van dien Heer?’</p>
<p>‘Ja, mijn Heer!’ antwoordde de klerk.</p>
<p>‘En van de Traktaten met Denemarken?’</p>
<p>‘De geheime artikelen moeten nog overgeschreven worden,’ antwoordde Van Santen.</p>
<p>‘En de akte van Guarantie?...’</p>
<p>‘Is overgeschreven,’ zeide de klerk.</p>
<pb n="144"/>
<p>‘Zeer wel! zoodra van de artikelen behoorlijk kopy is genomen, voegt gy alles in een pakket by elkander: zoodat het morgen aan den Heer Van Beuningen kan worden gezonden, - met den brief, dien ik nog schrijven moet. Verzuim ook niet kopy te te doen nemen van de missieve, die ik uit Kleef van den Heer van Beverningk heb ontfangen, betreffende het gesloten Traktaat met den Keurvorst van Brandenburg.’</p>
<p>‘Het zal geschieden,’ antwoordde de klerk.</p>
<p>‘En cijfer eens naauwkeurig de berekening na, die van wege de Amiraliteit van de Maze is gezonden, aangaande de geraamde kosten van het uitrusten van twaalf schepen van oorlog: ik vermoed, dat daar een abuis is ingeslopen: - en maak een lijst op van de kapiteins by het leger, naar rang van dienstjaren, en met zoodanige aanmerkingen er by, als geschikt zijn om hen te beöordeelen. - Voorts moet ik morgen ochtend een naauwkeurige opgave hebben van de verliezen, die onze zeemacht geleden heeft, sedert den aanvang van den oorlog, uit de bescheiden opgemaakt. - Zorg ook, dat de aanstellingen gereed worden gemaakt voor de nieuw benoemde loodsen: - en zeg aan Smit, dat hy zich wat haaste met de vertaling der oorlogs-verklaring van Engeland aan Frankrijk. Meer weet ik voor 't oogenblik niet; - of ja: ik had u gevraagd, een verslag op te maken over den juisten staat der inkomsten van het Zweedsche rijk. Waarom is dat nog niet in gereedheid?’</p>
<p>‘Er is nog al werk geweest, mijn Heer!’ ant-<pb n="145"/>woordde de klerk, zich het hoofd krabbende, ‘met al die gesloten verdragen, en....’</p>
<p>‘Ik weet het,’ zeide De Witt: ‘maar ik weet ook, dat men veel kan doen, wanneer men gezondheid en een goeden wil bezit, en zijn tijd niet verbeuzelt. - Ik zeg dit laatste niet als een verwijt, Van Santen! - maar als een waarschuwing. Ga nu - ik heb niets meer.... of wacht, breng my den cyfer-sleutel, dien de Heer van Beuningen en ik bezigen.’</p>
<p>En, zoodra de cyfer-sleutel gebracht was, zette de werkzame man, - die alleen een arbeid verrichtte, waar de hoofden van zeven verschillende departementen van algemeen bestuur onder gebukt zouden zijn gegaan, maar die het kon doen, <hi rend="i">omdat</hi> hy alleen was, en Jan de Witt heette, - zich weder aan zijn schrijftafel, en begon aan Van Beuningen een dier brieven te schrijven, zoo rijk van inhoud en bondig van stijl, welke aan de nakomelingschap als onschatbare gedenkteekenen van zijn helderheid van hoofd en onvermoeibare werkzaamheid zijn nagebleven.</p>
</div>
<div type="chapter">
<pb n="146"/>
<head rend="h3">Tiende hoofdstuk. Een speelparty by Montbas.</head>
<p>Wy moeten ons thands, uit het stille kabinet van den Raadpensionaris, verplaatsen naar de prachtige zaal, waarin de Heer van Montbas, de bekende zwager van Pieter de Groot, zijn aanzienlijke genoodigden vereenigd had. Een Franschman van geboorte en met de weelde van het Fransche Hof bekend, streefde hy er naar, die in zijne woning te doen terugvinden: terwijl de goede smaak en toon, die by hem heerschten, en de hoflijkheid, waarmede hy zijn gasten ontfing en voor hun gemak en genoegen zorgde, zijn huis als een der aangenaamste van 's Gravenhage deden beschouwen.</p>
<p>Het beschot der zaal, van een kostbare en in Nederland toen nog weinig bekende houtsoort, was van kunstig snij- en beeldwerk voorzien: en van afstand tot afstand prijkten rijk vergulde luchters, waarop talrijke waskaarsen haar helderen schijn verspreidden, Fraaie schilderstukken van beroemde meesters vercierden de wanden; doch wat meest de opmerking trok, was een levensgroote afbeelding van den beroem-<pb n="147"/>den Huig de Groot, hangende tegenover den schoorsteen, wiens vooruitspringende mantel rustte op vier Korinthische kolommen van gevlekt marmer, met witte kapiteelen. Onder dien mantel en ter weêrszijden van het helder brandende turvenvuur (waarop Montbas, die als Franschman koûelijker van aart was dan zijn Hollandsche vrienden, altijd zorg droeg dat ook een genoegzaam aantal zware houtblokken gestapeld werden) stonden vier stoelen van verlakt rood hout, met zittingen van fijn gevlochten matwerk en welgevulde hemels-blaauwe kussens, waar het wapen des eigenaars op gestikt was, en van welker hoeken zware zilveren kwasten afhingen. Dwars voor den schoorsteen stond een langwerpig vierkante tafel, met een groen kleed bedekt, en waar stoelen met hooge leuningen om heen geschikt waren, doch in dier voege, dat de plaatsen voor den haard onbezet bleven, zoo dat de warmte van het vuur niet ten nadeele van wie verder afzat kon onderschept worden. Over die ledige ruimte, en nagenoeg in 't midden van de tafel, was Gourville gezeten, die bij het <hi rend="i">Trente et quarante</hi>, toen het spel naar de mode, en dat op dit oogenblik in vollen gang was, de bank hield, en de kaarten ronddeelde. Aan zijn rechterhand, gedoken in een ruimen, prachtigen leuningstoel, zat een schrale, magere knaap, van een ziekelijk voorkomen, die gedurig door een schorre hoest gekweld werd, en den zakdoek, welken hy voor den mond hield, byna nooit wegnam, dan om een teug gerstewater met suiker te drinken uit een kostbaren kristallen beker, die voor hem stond. Zijn kleeding was
<pb n="148"/>
eenvoudig, eenvoudiger althands dan die van de overige gasten, en ook zijn bleek en onbeduidend gelaat zoû by niemand een ander gevoel dan van deelneming met zijn zwakken toestand hebben opgewekt, zoo niet nu en dan de holstaande oogen geflikkerd hadden van een zoo ongewoon en levendig vuur, dat men er als door gedwongen werd hem met meer aandacht te beschouwen, en dan weldra tot de overtuiging geraakte, dat gewis geen alledaagsche ziel in dat broze omkleedsel verborgen was. Spreken deed hy byna niet: en, als hy nog sprak, dan had hetgeen hy zeide schier alleen betrekking tot het spel, waar al zijn gedachten voor 't oogenblik in verdiept schenen.</p>
<p>Aan de linkerzijde van Gourville zat de Fransche Ambassadeur, de beroemde Graaf d'Estrades, wiens naam gedurende een tijdvak van zoo vele jaren met de geschiedenis onzer Republiek verbonden bleef, die vroeger, tot hare verdediging, het zwaard onder Frederik Hendrik gevoerd had, en, later, door den loop der omstandigheden, zich verplicht zag, tot een der voornaamste werktuigen te strekken, waarvan de heerschzuchtige Lodewijk XIV zich bediende om de zeven Gewesten, zoo mogelijk, onder zijne heerschappy te krijgen. Naast hem zat de Heer van Zuylestein, die zoon van Frederik Hendrik, wien de opleiding van Willem III was toevertrouwd en weldra zoû ontnomen worden, en wierp nu en dan een schuinschen blik op den Heer van Gendt, die wat verder gezeten was, en wien men als zijn opvolger doodverfde. Het overige gezelschap aan deze tafel, tot
<pb n="149"/>
welke het een byzondere eer strekte te worden toegelaten, bestond uit de aanzienlijksten onder de genoodigden, meest oude of tegenwoordige Regenten, of vreemdelingen van rang. De minder bevoorrechte onder de gasten stonden, achter de stoelen der spelers, de wisselingen der fortuin met ware of geveinsde belangstelling gade te slaan, of hadden zich, 't zij onder de schouwe, 't zij in eenen der hoeken van de zaal, 't zij in het voorvertrek, dat daarmede gemeenschap had, in verschillende groepen verdeeld, waar zy, meestal in de Fransche taal en met gedempte stem, elkander over 't nieuws van den dag onderhielden. Een kleinere speeltafel, in een hoek van het voorvertrek geplaatst, had nog maar weinig spelers uitgelokt. Dienaars, in cierlijke livereien uitgedoscht, liepen af en toe met ververschingen; terwijl de gastheer zelf, zich nu hier dan daar vertoonende, zijn best deed om ieders wenschen te raden, en, zoo mogelijk, te voorkomen.</p>
<p>‘Gy speelt niet, myn Heer Buat?’ vroeg hy, zich tot onzen held wendende, die in het voorvertrek stond te kijken naar een party, welke gespeeld werd tusschen een Fransch Edelman en eenige rijke jonge lieden, waaronder des Prinsen Stalmeester Heenvliet.</p>
<p>‘Ik dank u,’ antwoordde Buat: een armen drommel als my betaamt het slecht, zich te meten met zulke rijkaarts, tenzij hy de fabel vertoonen wil van de aarden tegen de ijzeren pot.’</p>
<p>‘Integendeel,’ merkte Montbas aan: ‘men moet juist spelen met hen die wat te verliezen hebben. Wat helpt het, of men al wint van hen die arm zijn?
<pb n="150"/>
of men krijgt zijn geld niet, of men steekt het met een gevoel van leedwezen in zijn zak.’</p>
<p>‘Een man van ondervinding als de Heer van Montbas,’ zeide Buat, ‘weet tegoed, dat waar de arme met den rijke speelt, hy altijd eindigt met geplukt te worden.’</p>
<p>‘Nu!’ hernam Montbas, glimlachende: ‘als gy 't ernstig opneemt, moet ik u wel gelijk geven. Maar ik heb u vroeger toch als een liefhebber van 't spel gekend, die niet vroeg waarom noch met wien hy speelde.’</p>
<p>‘En dat zoû ook wel de reden kunnen zijn, waarom ik er thands niet aan doe,’ zeide Buat. - De ware oorzaak, dat hy niet naar de speeltafel ging, was echter daarin gelegen, dat hem het denkbeeld hinderde, grof te spelen in tegenwoordigheid van den jongen Heenvliet, terwijl hy geld schuldig was aan diens vader: te meer, daar hy dezen mede onder de gasten, die zich aan de groote speeltafel bevonden, had opgemerkt.</p>
<p>Montbas had zich, na de laatste woorden van Buat met een minzame buiging van hem verwijderd om een ander aan te spreken. Dan nu nam Bromley, die, als vroeger gezegd is, even als Buat, Edelman van 's Prinsen kamer was, het gesprek tusschen Buat en Montbas gevoerd, op, waar laatstgemelde het gelaten had: ‘Gy zijt geheel en al een filozoof geworden,’ zeide hy: ‘is dat sedert uw huwelijk? of wel, sedert gy u met diplomatieke onderhandelingen inlaat?’</p>
<p>‘Ik?’ zeide Buat verdrietig.</p>
<p>‘Nu! veins maar niet verwonderd te zijn,’ her-<pb n="151"/>nam Bromley: ‘met my behoeft gy toch zoo geheimzinnig niet te wezen. - Maar zeg eens,’ fluisterde hy, hem by een knoop van zijn rok nemende, en ter zijde trekkende: ‘wanneer gy weder naar Engeland schrijft, denk dan ook om my. Het is tien tegen een, dat Mr. Jan my mijn afscheid laat geven: en waar moet ik dan heen?’</p>
<p>‘Al weder een die alleen zijn eigen belangzoekt,’ dacht Buat. ‘Hoe nu!’ vroeg hy: ‘waar beklaagt gy u over? gy trekt immers pensioen van Koning Karel?’</p>
<p>‘Te veel om te sterven, en te weinig om te leven,’ antwoordde Bromley, ‘als ik daar niet anders by heb.’</p>
<p>‘Maar denkt gy dan,’ hernam Buat, ‘dat ik eenigen invloed heb by Zijne Britsche Majesteit of Hare Ministers? Wie u dat verteld heeft, heeft den draak met u gestoken.’</p>
<p>‘Nu, indien gy niet wilt...,’ zeide Bromley, verstoord.</p>
<p>‘Maar, beste vriend! bedenk toch,’ vervolgde Buat, ‘dat als men u wegzendt, zonder u iets in de plaats te geven, gy een martelaar voor de goede zaak zult wezen, aan wien de Koning voor zijn eigen eer wel niet zal kunnen nalaten een vergoeding te schenken voor wat de gehechtheid aan zijne belangen u heeft doen verliezen, en dat mijne aanbeveling hier niet zal toe of afdoen. Voorwaar! ik, die vrouw en kind heb, ik zal, wanneer 's Prinsen hofhouding veranderd wordt, meer te beklagen zijn dan gy.’</p>
<p>‘Gy?’ herhaalde Bromley: ‘wel men zal u immers een Luitenant-Kolonels-plaats geven. Ik weet, dat de Staten van Zeeland daarop door hun Raadpensionaris, den Heer De Huybert, hebben doen aandringen.’</p>
<pb n="152"/>
<p>‘Ik hoop, dat de aandrang wat helpen zal,’ zeide Buat: ‘maar ik vrees, dat er niet licht een vakante plaats zal komen. Er doen zich, naar ik hoor, te veel vreemde liefhebbers op voor Kolonels-plaatsen.’</p>
<p>‘Zoo! en wie dan?’</p>
<p>‘Stil,’ vervolgde Buat, den blik zijdelings naar den Franschen Edelman wendende, die aan het speeltafeltjen zat: ‘daarover wel eens nader.’</p>
<p>‘Juist,’ hervatte Bromley: ‘laat ons liever tot ons onderwerp van daar even terug keeren. Hebt gy reeds van Sylvius....’</p>
<p>‘Noem toch geen namen,’ viel hem Buat levendig in de reden: ‘wy zijn hier door te veel ooren omringd, die op wat nieuws gespitst zijn.’</p>
<p>Op dat oogenblik ging de deur, waar hy nevens stond, open en trad Van Espenblad binnen.</p>
<p>‘Aha!’ zeide deze, Buat op den schouder kloppende: ‘hoe gaat het sints zoo even? Het is hier wat vrolijker, niet waar?’ blies hy hem in 't oor, ‘dan in dat kabinet van den Heer De Witt, en wy zijn hier beiden juist als scholieren, die pas hun thema van den meester hebben opgekregen, en zich haasten het by spel en vrolijkheid te gaan vergeten. Maar stil, ik zie de vonkelende oogen van Z. Hoogheid door de open deur op my gevestigd, en het past my mijn hof te gaan maken.’</p>
<p>En met-een zich naar de zaal begevende, doorliep hy deze, tot dat by zich by den armstoel bevond van den ziekelijken knaap, van wien wy gesproken hebbende, en die werkelijk, hoe ook schijnbaar door het
<pb n="153"/>
spel alleen bezig gehouden, de binnenkomst van Van Espenblad terstond had opgemerkt.</p>
<p>‘Het is wel laat, dat wy het genoegen hebben u te zien,’ zeide hy, al kuchende, terwijl hy de diepe groet van den nieuw aangekomene met een hoofdknik beantwoordde en zijn kaarten nederlegde: een voorbeeld, 't welk terstond door al de aanwezigen gevolgd werd.</p>
<p>‘Uwe Hoogheid zal my verschoonen,’ antwoordde Van Espenblad: ‘ik kom uit een konferentie met den Heer De Witt.’</p>
<p>‘En staatszaken gaan voor alles,’ hernam de Prins - want onze lezers zullen reeds begrepen hebben, dat de bleeke jongeling niemand anders was dan Willem III-: ‘en hoe maakt het de Heer De Witt? ik ben dikwijls bezorgd over hem, wanneer ik bedenk, hoevele zaken hy op zich geladen heeft en hoe weinig hy zijn gezondheid en zijn krachten raadpleegt.’</p>
<p>‘O!’ zeide Van Espenblad: ‘de Heer De Witt is ijzersterk en zal eer duizend zaken afmaken dan dat de zaken 't hem doen.’</p>
<p>‘Men is wel gelukkig als men een sterk gestel heeft,’ hernam de Prins, niet zonder spijt aan zijn eigen zwakheid denkende: ‘en als het lichaam nooit den geest in zijn werkzaamheden belemmert.’</p>
<p>‘Ja! ik kan my ook dikwijls niet verklaren, hoe do Heer De Witt het uithoudt,’ zeide Zuylestein: ‘staatszorgen van den ochtend tot den avond - en nooit een enkele verstroojing.’</p>
<p>‘<hi rend="i">Bah!</hi>’ viel Gourville in: ‘om zelfs by de drukste bezigheden gezond te blijven, heeft men maar één
<pb n="154"/>
ding noodig, te weten: een goede spijsverteering.’</p>
<p>‘En geruste nachten,’ voegde d'Estrades er by: ‘- om van een gerust geweten niet eens te spreken! - nu! al die vereischten bezit onze waardige vriend De Witt.’</p>
<p>‘Geruste nachten!’ herhaalde de Prins: ‘maar men is zelf geen meester van zich die te bezorgen.’</p>
<p>‘De Heer De Witt kent er toch een geheim voor, waarvan ik Uwe Hoogheid het aanwenden durf aanbevelen,’ zeide Van Espenblad.’</p>
<p>‘En dat is?’ vroeg de Prins.</p>
<p>‘Zoodra hy het hoofd op het beddekussen legt, alle zorgen van den dag te vergeten,’ antwoordde Van Espenblad.</p>
<p>‘Gelukkig zeker wanneer men dat doen kan,’ hernam de Prins: ‘ik, wat my betreft, heb geen staatszorgen, die my kwellen,....’ hier werd hy door een hevige hoestbui gedwongen even op te houden.</p>
<p>‘Arme knaap!’ zeide Gourville tegen d'Estrades, terwijl hy den lijdenden vorst met een blik van deernis beschouwde.</p>
<p>‘<hi rend="i">Ma foi!</hi>’ antwoordde deze, zacht: ‘ik beklaag hem zoo goed als gy; maar deze reis kan ik in die hoestbui niet anders zien, dan een verdiende straf voor de grollen, die hy ons zocht te verkoopen.’</p>
<p>‘Hoe dat?’ vroeg Gourville verbaasd: ‘zoû hy dan in de daad staatzuchtig zijn?’</p>
<p>‘Mijn waarde Gourville!’ hernam de Ambassadeur: ‘die zwakke en ziekelijke knaap, die schijnbaar alleen op jagen en spelen verzot is, denkt in den grond om niets dan om zijn aanspraken
<pb n="155"/>
op het Hoog Bewind: en, vroeg of laat, hy zal het De Witt, in spijt van diens macht en bekwaamheden, nog eenmaal te benaauwd maken. Maar stil! - de hoestbui is bedaard.’</p>
<p>‘Zie maar,’ hernam nu de Prins: ‘staatszorgen of niet, wie kan slapen, als hy, zoo als ik, gestadig door de hoest gekweld wordt?’</p>
<p>‘Wy willen hopen, dat het slechts een voorbygaande ongesteldheid is, die spoedig genezen zal,’ zeide Van Espenblad.</p>
<p>‘Dat willen wy,’ zeide Willem: ‘doch, van wat anders gesproken: - mijn hoest is al vervelend genoeg voor anderen, en zoû dubbel vervelend worden, als ik er langer over ging praten: - brengt gy goed nieuws, Mijn Heer van Espenblad?’</p>
<p>‘Uwe Hoogheid zal zeker reeds weten, dat de Keurvorst van Brandenburg ons zijn hulp tegen Munster beloofd heeft.’</p>
<p>‘Ja!’ antwoordde de Prins: ‘ik schaamde my reeds over mijn ooms: gelukkig, dat, nu de oom ten westen ons beöorloogt, de oom ten oosten het weder poogt goed te maken.... en ziedaar wat my denken doet, dat ik hier ook een oom ten westen heb, die my alles behalve gunstig is -’ hier wees hy op Gourville: ‘Kom, mijn Heer van Espenblad,’ vervolgde hy, de kaarten weder opnemende, ‘laten wy zien of uwe komst my geluk zal aanbrengen.’</p>
<p>Van Espenblad, uit deze woorden bemerkende, dat de Prins hem niets meer te zeggen had, boog zich, en plaatste zich achter d'Estrades, wien hy veelbeteekenend aanzag. De Gezant begreep terstond,
<pb n="156"/>
dat er eenig nieuws voor hem was: althands, na dat het spel nog een wijl geduurd had, verzamelde hy het voor hem liggende goud, en stak zijn beurs by zich.</p>
<p>‘Kom,’ zeide hy: ‘elk zijn beurt. Wilt gy zelf de fortuin niet eens beproeven, Montbas?</p>
<p>‘Het zoude my slecht staan, aan mijn gasten hun geld af te winnen,’ antwoordde de Heer des huizes.</p>
<p>‘Wel: handel dan nog nobeler, toon u in alle opzichten traktant: en verlies uw geld aan uw gasten.’ En met deze woorden stond d'Estrades op, nam Van Espenblad by den arm en begaf zich met hem naar het voorvertrek. Op hunne komst weken de aanwezigen, beleefd groetende, rechts en links op eenigen afstand terug, terwijl de beide Heeren zich op de breede vensterbank nederzetteden, waar zy hun gesprek konden voeren zonder vrees van beluisterd te worden. ‘Gy hebt my iets te zeggen?’ zeide d'Estrades.</p>
<p>‘Ik heb u iets te overhandigen,’ antwoordde Van Espenblad: ‘een klein ontwerp van verdrag tusschen Engeland en onzen Staat.’</p>
<p>‘Hoe!’ zeide de Gezant, terwijl hy werktuigelijk terugdeinsde, zonder zelfs de hand uit te steken naar de brieven, die de andere hem aanbood: ‘De Heer De Witt zoû er aan denken, om in deze oogenblikken een verdrag met Engeland te sluiten!’</p>
<p>‘Wees gerust,’ antwoordde van Espenblad, glimlachende: ‘het is geen ontwerp van den Raadpensionaris: het komt uit een geheel anderen koker; - maar in allen gevalle zal het hem aangenaam zijn, er uw oordeel over te vernemen, en wel, zoo mogelijk, morgen in tijds.’</p>
<pb n="157"/>
<p>‘Daar mag hy gerust op wezen,’ zeide d'Estrades: ‘ik ben morgen na den ontbijt aan zijn kabinet. Kent gy den inhoud van dit stuk?’</p>
<p>‘Zooveel weet ik er althands van,’ antwoordde Van Espenblad: ‘dat de strekking is, Frankrijk buiten den vrede te houden.’</p>
<p>‘De Staten zullen toch niet denken vrede te maken, zonder ons er in te kennen!’ zeide d'Estrades: ‘dit zoû voorwaar te grove ondankbaarheid zijn, na den yver, waarmede Frankrijk hun belangen heeft omhelsd.’</p>
<p>‘Dat heb ik ook aan den Raadpensionaris gezegd,’ hernam Van Espenblad: ‘en ik vlei my, dat mijne redenen niet zonder invloed by hem geweest zijn?’</p>
<p>‘Wees overtuigd, mijn Heer!’ vervolgde de Gezant: ‘dat zoo dikwerf gy de belangen van mijnen Koning behartigt, gy tevens die behartigt van dezen Staat en uwe eigene.’</p>
<p>‘De Heer Graaf is, hoop ik, genoegzaam overtuigd,’ zeide Van Espenblad, dat ik het my steeds tot een aangenamen plicht maak, den Koning van dienst te zijn, zooveel mijn zwakke vermogens het gedoogen.’</p>
<p>‘Fraaie woorden, mijn waarde Heer!’ hernam d'Estrades: ‘maar gy hadt my beloofd, dat gy uw beste pogingen zoudt aanwenden, om den Heer De Witt terug te brengen van zijn gevoelen, dat een barrière zoude noodig blijven tusschen Frankrijk en de Republiek.’</p>
<p>‘Ik heb gedaan, wat ik kon,’ zeide Van Espenblad: ‘maar ik behoef u niet te leeren, dat de Heer
<pb n="158"/>
De Witt geenszins de man is om van een eenmaal opgevatte meening afstand te doen.’</p>
<p>‘En toch, na de waarborgen, die Frankrijk thands geeft, zeide de Gezant, ‘is het onbegrijpelijk, dat hy er by kan blijven volharden: men heeft barrières noodig tegen een vyand, niet tegen een bondgenoot.</p>
<p>‘Hm!’ merkte Van Espenblad aan, terwijl hyzijn snuifdoos opende: ‘een bondgenoot kan somtijds in een vyand verkeeren - daar bestaan voorbeelden van - kan ik u dienen?’</p>
<p>‘Ja!’ zeide d'Estrades, het snuifjen naar den neus brengende en veinzende de scherts van Van Espenblad niet op te merken: ‘daar zijn voorbeelden van.’ Maar mijn Koning kan er nimmer belang by hebben dezen Staat te beöorlogen.’</p>
<p>‘Zelfs dan niet,’ vroeg van Espenblad, ‘wanneer eens, door een mogelijken samenloop van omstandigheden, het hoogste gezach hier te lande werd opgedragen aan gindschen knaap, wiens slapeloosheid en bleeke kleur minder uit eenige fyzieke reden voortspruiten, dan uit de onrust en nijd, welke de grootheid van uwen Koning by hem verwekt.’</p>
<p>‘Gy acht hem dus ook den onbeduidenden knaap niet, dien sommigen in hem meenen te zien?’</p>
<p>‘<hi rend="i">Bah!</hi>’ zeide Van Espenblad: ‘onbeduidend! wiedan ezels zouden het gelooven kunnen! Hy paart de zelfbeheersching van Willem I aan de onverzettelijkheid van Maurits en daarby, zoo één hartstocht hem beheerscht, het is een ingekankerde haat tegen uwen Koning.’</p>
<p>‘Dan vooral is het dubbel zaak, te zorgen, dat hy buiten het bewind blijve,’ antwoordde d'Estrades.</p>
<pb n="159"/>
<p>‘Hm!’ hernam Van Espenblad, de schouders ophalende: ‘Zeeland werkt yverig, dat men hem een plaats in den Raad van State geve.’</p>
<p>‘Tusschen ons gezegd,’ zeide d'Estrades, glimlachende: ‘ik geloof niet, dat De Witt zich juist veel stoort aan wat Zeeland wil.’</p>
<p>‘Dat niet,’ vervolgde Van Espenblad: ‘maar men zal, vrees ik, wel iets moeten doen, om het volk, dat in zijn blindheid den Prins verafgoodt, te vrede te stellen. Een Generaalschap zal hem niet kunnen ontgaan.’</p>
<p>‘Zelfs dat moet hy niet bekomen,’ zeide d'Estrades met nadruk.</p>
<p>‘De Witt meent, dat het de eenige weg is om een iegelijk te vreden te stellen,’ hernam Van Espenblad: ‘hy is van oordeel, dat, als de Heer van Turenne het veldmaarschalk-ambt bekleedt, deze wel zorg zal dragen, dat de Prins onschadelijk blijve.’</p>
<p>‘Neen,’ zeide d'Estrades, het hoofd schuddende: ‘De Witt moge zich vleien, dat de omgang met Turenne en diens leiding den Prins van zijn Engelsgezindheid zullen doen afzien, en hem gevoelens, die hem beter passen, doen omhelzen: ik heb hem in de laatste maanden te goed leeren kennen, om die hoop te koesteren. Eens een voet in den stijgbeugel hebbende, zal hy het ros ook willen besturen en zich met geen ondergeschikte rol vergenoegen. Bovendien, het is zeer waarschijnlijk, dat Turenne het aanbod niet aanvaardt.’</p>
<p>‘Niet?’ vroeg Van Espenblad: ‘ik dacht in mijn onnoozelheid, dat 's Konings belang medebracht, een
<pb n="160"/>
zijner Maarschalken aan 't hoofd van ons leger te hebben.’</p>
<p>‘Dat zoû het zeker,’ hernam de Gezant: ‘indien het hoofd van uw leger niet altijd ondergeschikt bleef aan het goeddunken van Gedeputeerden te velde.’</p>
<p>‘Wel!’ zeide Van Espenblad: ‘dat hebben Maurits en Turennes leermeester, Frederik Hendrik, zich wel getroost.’</p>
<p>‘Een Maarschalk van Frankrijk zoû het zich niet getroosten,’ hervatte d'Estrades, met trotschheid: ‘maar wat daarvan zij, weigert Turenne, en is de Prins van Oranje eenmaal Generaal, dan zal men er als van zelven toe overgaan, hem tot Veldmaarschalk, wellicht tot Kapitein-Generaal, te verheffen. Gy hebt my geen dienst gedaan, Van Espenblad! door dat plan van De Witt by de Princes Douairière aan te prijzen.’</p>
<p>‘Integendeel,’ antwoordde Van Espenblad: ‘van dien kant hebt gy, dank zij mijne bemoejingen, geen tegenwerking te vreezen.’</p>
<p>‘Hoe!’ riep d'Estrades, verbaasd.</p>
<p>‘Ik heb,’ vervolgde Van Espenblad, ten gevalle van De Witt, haar schijnbaar zoeken over te halen, om hare goedkeuring aan het plan te schenken; - maar in de daad zoodanige bedenkingen geöpperd, dat haar eerzucht voor haar kleinzoon geprikkeld is, en zy verlangt, dat hy, of niets, of Kapitein-Generaal worde. Daar nu De Witt dit laatste by geen mogelijkheid gedoogen kan, zal het wel <hi rend="i">niets</hi> worden.’</p>
<p>‘Uitmuntend!’ zeide d'Estrades, met een goedkeurend hoofdknikken: ‘maar zoo De Witt haar eens tot andere gedachten bracht? Gy weet, hoe zy, on-<pb n="161"/>danks al haar fierheid, by de bewustheid zijner macht, beducht voor hem is. En in deze zaak zal hy met dubbelen klem kunnen spreken, om dat hy ruggesteun vindt, niet alleen by zijne vrienden, maar ook by de tegenparty.’</p>
<p>‘De Witt zelf zal niets liever verlangen dan van de zaak niet meer te reppen, zoo de Steden, die voor de bevordering des Prinsen geyverd hebben, zich gelieven stil te houden,’ zeide Van Espenblad.</p>
<p>‘Ja, Haarlem en Leyden,’ hernam d'Estrades: ‘maar zouden de Afgevaardigden dier beide Steden niet kunnen overgehaald worden tot het omhelzen van een verstandiger gevoelen?’</p>
<p>‘Hm!’ antwoordde Van Espenblad, na een wijl te hebben nagedacht: ‘er zijn er sommigen by, die misschien anders zouden spreken, indien zy wisten, dat zy er den Koning een dienst meê deden. En’ - hier veranderde hy op eens van toon: ‘hoeveel is het u waard?’</p>
<p>‘<hi rend="i">Ma foi!</hi>’ antwoordde d'Estrades; zoo gy denkt, dat vijf-duizend livres...’</p>
<p>‘Denkt gy met een Duitschen Keurvorst te doen te hebben?’ vroeg, met een geveinsde verontwaardiging, Van Espenblad, zinspelende op de geringe sommen, waarvoor de Fransche Regeering onlangs eenige Duitsche Vorsten had omgekocht.</p>
<p>‘Nu, de prijs moet geëvenredigd zijn naar den invloed en het gezach van hen, die men begeert te winnen,’ hernam de Gezant: ‘indien gy meent, dat men meer moet bieden...’</p>
<p>‘Laat gy my <hi rend="i">carte blanche?</hi>’ vroeg Van Espenblad.</p>
<pb n="162"/>
<p>‘Zorg, dat deze veldtocht afloope, zonder dat de Prins een bediening by 't leger bekome: en ik bezorg u twintig-duizend livres,’ zeide d'Estrades.</p>
<p>‘Wat my betreft,’ hernam Van Espenblad, op den koelsten toon van de waereld: ‘my is uw woord genoeg; maar er zijn er, die niet zullen begeeren, zonder voldoende garantie, tot het eind van 't jaar te wachten op de vervulling der belofte, die ik hun zal moeten doen.’</p>
<p>‘Kom morgen by mijn Tresorier,’ zeide d'Estrades: ‘ik vlei my, dat gy over my te vrede zult zijn, en...’ Hier zweeg hy plotslings, daar Van Espenblad, den vinger op den mond leggende, hem met den blik naar den ouden Heenvliet wees, die, het spel verlaten hebbende, hun ongemerkt genaderd was.</p>
<p>‘Vergeeft my, mijne Heeren!’ zeide de grijzaart: ‘ik stoor misschien uw onderhoud; maar ik wist niet, dat gy 't over zaken hadt.’</p>
<p>‘Wensch den Heer Graaf geluk met den koop dien hy gedaan heeft,’ antwoordde Van Espenblad, die niet licht zijn tegenwoordigheid van geest verloor: ‘hy heeft my mijn beste paard afgekocht.’</p>
<p>‘Welk paard?’ vroeg Heenvliet, terwijl d'Estrades Van Espenblad, half verwonderd, half goedkeurend, aankeek.</p>
<p>‘Dat bruine, 't welk aan Buat heeft toebehoord, en dat eerst onlangs mijn eigendom geworden was.’</p>
<p>‘Zoo, ja, een treffelijk dier,’ zeide Heenvliet: ‘ik wist niet, dat Buat er zich van ontdaan had; - maar het verwondert my, dat gy, het eenmaal gekocht hebbende, er afstand van doet.’</p>
<pb n="163"/>
<p>‘Wat zal ik u zeggen?’ hernam Van Espenblad: ‘de Heer Ambassadeur had er byzonder zijn zinnen op gezet.’</p>
<p>‘En men doet gaarne iets om den Heer Ambassadeur genoegen te geven, niet waar?’ vroeg Heenvliet, zijn beide vingers in de snuifdoos dompelende die de ander hem aanbood.</p>
<p>‘De waarheid is, dat het een deugdzaam paard is,’ zeide d'Estrades, die zich zocht te binnen te brengen of hy het beest ooit gezien had.</p>
<p>‘Zoo mak: een kind kan het regeeren,’ merkte Van Espenblad aan.</p>
<p>‘Nu! dat is 't minst,’ zeide Heenvliet: ‘de Heer d'Estrades is lang gewend, met paarden en menschen om te gaan, en ze naar zijn hand te zetten.’</p>
<p>‘Waarachtig! mijn Heer van Heenvliet begint op zijn ouden dag nog stekelig te worden,’ hernam Van Espenblad, lachende.</p>
<p>‘Ik wist niet, iets zoo geestigs gezegd te hebben,’ zeide Heenvliet, terwijl hy Van Espenblad uit de hoogte aanzag. ‘In allen gevalle, Heer Graaf!’ vervolgde hy tegen d'Estrades: ‘het is een deugdzaam paard, en zoo ik had kunnen denken, dat Buat er zich van had willen ontdoen, zoû het by my op stal staan.’</p>
<p>‘Ik moet my dan dubbel met mijn aankoop geluk wenschen,’ zeide d'Estrades, met de hem eigene wellevendheid, ‘wanneer een kenner als de Heer van Heenvliet dien goedkeurt.’</p>
<p>‘Al te beleefd,’ antwoordde Heenvliet: ‘maar de Heer Graaf moest zelf een goed kenner zijn, als hebbende vroeger by de ruitery gediend.’</p>
<pb n="164"/>
<p>‘Dat is wat lang geleden,’ hernam de Ambassadeur: ‘en sedert heb ik my minder met mijn stal kunnen bezig houden, en de zorg om dien te voorzien aan anderen moeten overlaten.’ Hier zag hy Van Espenblad zijdelings aan.</p>
<p>‘Juist, zoo als ik daar even zeide,’ hervatte Heenvliet: ‘eersf paarden dresseeren, en dan menschen. - Nu, wat een en ander betreft, er gaat niets boven praktijk; en 't spreekt van zelf, dat wanneer men een geruimen tijd verloopen laat zonder zich er mede op te houden, men langzamerhand den slag kwijt raakt. Met my is het andersom gegaan dan met u, Heer Graaf! in vroeger jaren had ik de eer, den Staat als gezant te dienen, en moest menschekennis opdoen; - maar sedert lang heb ik aan de politiek vaarwel gezegd en ben meer uitsluitend tot de paarden teruggekeerd. Wanneer het u eens gelegen komt, mijn arme huizinge op Heenvliet met een bezoek te vereeren, en mijn stoetery in oogenschouw te nemen, dan vlei ik my, dat gy niet geheel onvoldaan zult terugkeeren. Ik heb daareenige veulens van Spaansch ras gekweekt, die ik vertoonen durf.’</p>
<p>d'Estrades drukte op heusche wijze zijn bereidwilligheid uit om van het beleefde aanbod gebruik te maken, en de drie Heeren, zich van de vensterbank verwijderende, wandelden langzaam, en al pratende, naar de andere kamer. Intusschen oogde de voormalige eigenaar van het paard, waarvan de gefingeerde verkoop aanleiding tot hun onderhoud gegeven had, en wien het niet ontgaan was, dat zy zijn naam een
<pb n="165"/>
paar reizen genoemd hadden, hen van verre na, en was half in den wil hen te volgen, om te vernemen, wat zy van hem vertelden, toen hy aangesproken werd door Kievit, die uit de zaal kwam, en hem met zich naar de pas door de andere Heeren verlaten vensterbank voerde.</p>
<p>‘Welnu, Buat!’ zeide deze: ‘hoe staat het? reeds antwoord uit Engeland ontfangen, naar ik hoor?’</p>
<p>‘Hoe?’ antwoordde Buat, spijtig: ‘gy weet reeds....’</p>
<p>‘Ik ben zoo even aan uw huis geweest en heb Mevrouw Buat gesproken, gelijk mede Mevrouw Musch, die by haar was. Zy hebben my reeds het een en ander verteld. - Geen vrede op dien voet, hoop ik?’</p>
<p>‘Ik denk ten minsten niet, dat de Heer De Witt er toe zal overhellen,’ antwoordde Buat, de schouders ophalende.</p>
<p>‘Neen, neen!’ hernam Kievit: oorlog, oorlog moeten wy hebben, dat is het eenige middel om Mr. Jan hatelijk by 't volk te maken, en hem ons van den hals te schuiven. - Nu, ik kom morgen by u aan, wy moeten overleggen, wat er geschreven zal worden.’</p>
<p>‘Foei! foei! al weder over politiek?’ vroeg Van der Horst, die van 't spelen afkwam: ‘Bedenkt toch, mijne Heeren! dat wy hier voor ons genoegen zijn: - althands dat moet men zich wijs maken, als men, gelijk ik, een paar honderd dukatonnen heeft laten zitten. Die drommelsche Franschman heeft ons allen, en Z. Hoogheid in de eerste plaats, op de beleefdst mogelijke wijze geplunderd. - Nu, hy is de
<pb n="166"/>
eerste niet, en zal ook wel de laatste niet zijn, aan wien wy, onnoozele Hollanders, ons goede geld opbrengen. - Maar <hi rend="i">à propos</hi>, Kievit! Z. Hoogheid heeft naar u gevraagd.’</p>
<p>‘Naar my?’ vroeg Kievit: ‘Z. Hoogheid is wel goed:’ en met-een haastte hy zich naar de zaal terug te keeren.</p>
<p>‘Goed, dat hy weg is,’ hernam Van der Horst tegen Buat: ‘want hy behoeft niet te hooren, wat ik u te zeggen heb. Luister, Buat! ik ben voor zeker onderricht, dat de Heer Van Gogh in Engeland nooit meer welkom als Afgezant wezen kan, en er ook zelf niet verlangt terug te keeren. Er dient dus iemand in zijne plaats gevonden te worden; en het moet daarheen gericht, dat het iemand van onze kleur zij. Ik heb al rondgezien; maar ik ken onder hen, die wy vertrouwen kunnen, schier niemand, die vloeiend genoeg Engelsch spreekt en met de zeden en gebruiken daar te lande genoegzaam bekend is. De Heer van Heenvliet is te oud, en Kievit te weinig bezadigd voor zulk een betrekking... ik heb waarlijk al gedacht’...</p>
<p>‘Om u zelven, niet waar?’ vroeg Buat, den volzin eindigende.</p>
<p>‘Neen,’ antwoordde Van der Horst, rood wordende tot achter de ooren toe: ‘ik meende.. maar zoudt gy waarlijk denken dat..? - ..Ja, ik beken, ik zoû ongaarne mijn huisgezin en bezigheden hier te lande verlaten; maar toch, indien ik er den lande, dienst mede kon doen... ik geloof dat het den Prins niet onaangenaam zoû zijn... Nu, schrijf er eens over aan Sylvius.’</p>
<pb n="167"/>
<p>‘Dat zal niet behoeven,’ antwoordde Buat, glimlachende: ‘daar hy zelf eerstdaags denkt hier te komen, en gy er alsdan met hem over kunt spreken; - maar zacht, Z. Hoogheid is van de speeltafel opgestaan: ik dien op mijn post te wezen.’</p>
<p>En in de daad, de Prins was opgerezen, en de overige spelers hadden zijn voorbeeld gevolgd. Hy ging nu de kamer rond, een vriendelijk woord of een minzame toespraak richtende tot de genoodigden, die nu, allen naar de zaal terugkeerende, zich langs den muur in een kring plaatsten.</p>
<p>‘Ik vertrouw,’ zeide hy tegen d'Estrades, ‘dat gy Zijn Majesteit mijn nederige dankbetuigingen zult hebben overgebracht voor de voortdurende bewijzen, welke Zy wel gelieft te geven voor Hare belangstelling in den voorspoed van dezen Staat.’</p>
<p>‘Ik heb my van mijn last gekweten,’ antwoordde d'Estrades: ‘Uwe Hoogheid kan zich verzekerd houden, dat de Koning mijn meester hoogen prijs stelt op de gevoelens, welke het Uwer Hoogheid heeft behaagd, ten Zijnen opzichte uit te drukken, en tevens, dat Hy niets liever verlangt, dan de vriendschapsbetrekkingen met dezen Staat op steeds vasteren voet te onderhouden.’</p>
<p>‘Ik twijfel er niet aan,’ hernam de Prins: ‘ik weet dat de Koning byna geen onderscheid maakt tusschen de Nederlanders en zijn eigen onderdanen... in zoo verre namelijk, dat hy aan beiden een gelijke toegenegenheid toedraagt,’ voegde hy er, na even gekucht te hebben, by.</p>
<p>d'Estrades beantwoordde deze dubbelzinnige lofspraak
<pb n="168"/>
op zijn meester alleen met een buiging; doch ziende, dat de Prins verder wilde gaan, nam hij het woord op:</p>
<p>‘Mag ik de eer hebben, aan Uwe Hoogheid den Markies van Montpouillan voor te stellen?’</p>
<p>De Markies van Montpouillan trad naar voren en boog zich. Het was de jonge Franschman, over wien De Witt met Van Espenblad gesproken, en wien Buat aan Bromley had aangewezen als dingende naar een kolonelsplaats.</p>
<p>‘Verheugd van uwe kennis te maken, mijn Heer!’ zeide de Prins: ‘gy zijt met den Heer van Turenne vermaagschapt, naar ik hoore.’</p>
<p>De Franschman boog toestemmend.</p>
<p>‘Gewis een groote aanbeveling,’ hernam de Prins: ‘en gy hebt goederen in Zwitserland, niet waar?’</p>
<p>‘In het kanton Bern, Uwe Hoogheid.’</p>
<p>‘Zijt gy genaturalizeerd Zwitser?</p>
<p>‘Nog niet, mijn Prins! maar ik vlei my, spoedig brieven van naturalizatie te kunnen bekomen, in gevalle het gemis daarvan de eenige hinderpaal ware tegen het verzoek, dat ik de eer had tot H. Hoog-Mogenden te richten.</p>
<p>‘Ik weet het,’ hernam de Prins: ‘gy hebt om een kolonelsplaats verzocht.’</p>
<p>‘Ja, mijn Prins! en ik hoû my overtuigd, dat zoo ik de voorspraak van Uwe Hoogheid mocht verwerven, mijn verzoek gewis weldra zoû worden ingewilligd.’</p>
<p>‘Mijn waarde Heer!’ zeide de Prins: ‘wees overtuigd, dat niets my aangenamer zoude zijn, dan
<pb n="169"/>
iets te kunnen doen voor iemand, in wien de Heer van Turenne belang stelt, en die als een zoo verdienstelijk Officier bekend staat. Maar ik ben zelf in uw geval, en ding mede naar een betrekking by het leger van den Staat. Ik laat u dus oordeelen, of het houding heeft, dat de eene sollicitant voor den anderen in de bres springe. Hebt gy reeds met den Heer De Witt gesproken?’</p>
<p>‘Ik heb die eer nog niet gehad,’ antwoordde Montpouillan.</p>
<p>‘Zoo haast u dan, u by hem aan te melden,’ hernam de Prins: ‘indien de Heer De Witt oordeelt, dat uwe diensten voor den Staat nuttig kunnen wezen, dan kunt gy zeker van uw aanstelling zijn; want wat de Heer De Witt nuttig acht voor den Staat, dat geschiedt ook.’</p>
<p>Met deze woorden boog hy zich, en keerde zich naar Gourville.</p>
<p>‘Ik hoop, mijn Heer!’ zeide hy tot dezen, ‘dat gy nog lang in den Haag denkt te blijven, en ons uw aangenaam gezelschap te schenken?’</p>
<p>‘Uwe Hoogheid is wel goed,’ antwoordde Grourville: ‘de duur van mijn verblijf alhier hangt af van het meer of minder spoedig antwoord, dat my gegeven zal worden op den voorslag, dien ik van wege den Heer Markies van Castel-Rodrigo ben komen doen.’</p>
<p>d'Estrades en Van Espenblad, die alleen naby genoeg stonden om deze woorden te hooren, spitsten de ooren om te vernemen, wat de Prins zoû antwoorden: en glimlachend zagen zy elkander aan, toen Willem, na even gehoest te hebben,
<pb n="170"/>
hernam: ‘gy gaat, hoor ik, dikwijls uit jagen met den Heer Markies: - ik heb uw hazewinden zeer hooren roemen.</p>
<p>‘'t Is waar,’ antwoordde Gourville, ‘dat zy goed gedresseerd zijn.’</p>
<p>‘Ik hoop u eerstdaags eens te laten zien, hoe de mijnen loopen,’ vervolgde de Prins.</p>
<p>‘Het zal my veel eer zijn,’ zeide Gourville: ‘en zoo ik dan by die gelegenheid, Uwe Hoogheid tevens eens mocht onderhouden over het voorstel, dat de Heer Markies....’</p>
<p>‘Gy zijt een voortreffelijk speler, Mijn Heer de Gourville,’ viel de Prins in: ‘ik hoop nog dikwijls party met u te maken. Ik wensch mijn best te doen, om van uw onderricht gebruik te maken.’</p>
<p>‘Ik zal steeds tot de dienst van Uwe Hoogheid zijn,’ hernam Gourville: ‘er is niets, dat ik niet zoû willen doen, ten genoege of ten voordeele van Uwe Hoogheid: en de zending, welke de Heer Markies my heeft opgedragen, zal daarvan, naar ik my vleie, tot een nieuw bewijs kunnen strekken.’</p>
<p>‘Men heeft my gezegd, dat gj een uitmuntenden kok hebt,’ zeide de Prins.</p>
<p>‘'t Is waar,’ antwoordde Gourville, zich op de lippen bijtende: ‘een leerling van den beroemden Vatel.’</p>
<p>‘Aha ja! Vatel, de kok van den Prins van Condé, die zich zelven van 't leven beroofde, om dat de visch niet in tijds gekomen was. Ik hoop toch, Mijn Heer! dat dit voorbeeld by de overige hof bedienden van dien Prins niet aanstekelijk is geweest, en dat zy zich
<pb n="171"/>
niet, by de eerste teleurstelling, den degen door 't hart stooten?’</p>
<p>‘<hi rend="i">Ma foi!</hi> mijn Prins,’ antwoordde Gourville: ‘indien ik het doel miste, waarom ik in den Haag gekomen ben, zoû ik er wel lust toe gevoelen.’</p>
<p>‘Gy zoudt niet handelen als een Kristen,’ zeide de Prins droogjens. ‘Om tot uw kok terug te komen, ik wenschte eens in de gelegenheid gesteld te worden, zijn bekwaamheid te beöordeelen.’</p>
<p>‘Uwe Hoogheid heeft slechts te gebieden,’ zeide Gourville: ‘maar, ik zie my niet in staat, Uwe Hoogheid, op een voegzame wijze, in de herberg, waar ik mijn intrek heb genomen, te ontfangen.’</p>
<p>‘Deze of gene zal u wellicht zijn huis wel willen leenen,’ zeide de Prins: ‘ik wilde wel eens een maaltijd bijwonen, zoo als gy die in Frankrijk weet te geven: - zonder omslag en vooral zonder etikette! Ik beveel er my toe aan.’ Met deze woorden groette hy en ging verder.</p>
<p>‘<hi rend="i">Que diable!</hi>’ zeide Gourville, toen de Prins zich op eenigen afstand bevond, tegen d'Estrades: ‘gy wildet my straks vertellen, dat die knaap staatzuchtig is: en ondertusschen, zoo vaak ik hem op het terrein der staatkunde heb zoeken te brengen, heeft hy my met koks en hazewinden geantwoord.’</p>
<p>‘Mijn waarde Heer!’ zeide d'Estrades, terwijl hy met moeite zijn trek tot lachen bedwingen kon: ‘ik heb dien knaap nog nooit een gekheid hooren uiten: en ik ken tot heden geen volwassen mensch, aan wien ik denzelfden lof zoû schenken.’</p>
<p>Terwijl de Prins nog bezig was de ronde te doen,
<pb n="172"/>
en nu tot deze dan tot gene een kort woord te richten, naderde hem zijn Stalmeester Heenvliet, en zeide met een buiging:</p>
<p>‘De <hi rend="i">équipages</hi> van uwe Hoogheid!’</p>
<p>‘Dan is het tijd om te vertrekken,’ zeide de Prins: ‘Mijn Heer de Montbas! ik ben u hoogst dankbaar voor uw heusch onthaal, en ik beveel my aan voor 't vervolg. Mijne Heeren!’ Hier maakte hy een algemeene buiging voor 't gezelschap, en begaf zich toen, gevolgd van Zuylestein, en voorafgegaan door Heenvliet, die naar beneden snelde om de koets te doen voorkomen, uit de zaal naar het voorvertrek, waar Buat hem met zijn hoed en mantel stond te wachten.</p>
<p>‘Wel Buat!’ fluisterde hy, terwijl deze bezig was hem den mantel om te hangen: ‘ik hoor dat gy ook al een politiek onderhandelaar geworden zijt.’</p>
<p>‘Uwe Hoogheid!’ stamelde deze.</p>
<p>‘Goed!’ hernam Willem: ‘slechts eene zaak verzoek ik u. Er zijn dwazen, die van oordeel zijn, dat het voortduren van den oorlog met Engeland bevorderlijk kon zijn voor mijne belangen. Dezulken doen my een slechte dienst. Tracht ons den vrede te bezorgen, en gy zult u aanspraak verwerven op mijne erkentenis.’ En met deze woorden vertrok hy.</p>
</div>
<div type="chapter">
<pb n="173"/>
<head rend="h3">Elfde hoofdstuk. Een avondmaaltijd by Gourville.</head>
<p>Het vertrek van den Prins had het natuurlijk gevolg, dat onder de genoodigden op nieuw beweging en gewoel ontstond. d'Estrades maakte daarvan gebruik om Van Espenblad in te fluisteren:</p>
<p>‘Gy hebt my daar aardig een paard aangesmeerd, dat ik niet noodig had.’</p>
<p>‘<hi rend="i">Parbleu!</hi>’ antwoordde de andere op den koelbloedigsten toon mogelijk: ‘ik moest toch wel iets uitdenken, om dien ouden bemoeial van de wijs te helpen, voor zoo verre hy iets van ons gesprek gehoord mocht hebben. In allen gevalle hebt gy van hem kunnen hooren, dat het een beest is vol van goede hoedanigheden, en ik u dus geen kwaad <hi rend="i">cadeau</hi> gedaan heb.’</p>
<p>‘Mijn Heer!’ zeide d'Estrades, de borst hoog opzettende: ‘ik ontfang geen <hi rend="i">cadeaux</hi>, ik geef ze. Gy kunt morgen het paard by my op stal zenden en er de waarde voor ontfangen. Ik heb vernomen, dat mijn rijtuig voor staat en heb alzoo de eer u te groeten.’ En met een lichte buiging voor het gezelschap, vertrok hy.</p>
<pb n="174"/>
<p>‘Alsof ik het hem aangeboden zoû hebben, indien ik niet te voren geweten had, dat hy het niet voor niets zoû hebben willen aannemen,’ zeide Van Espenblad, by zich zelven, hem naöogende: ‘maar hy had zijn weigering wat beleefder kunnen uitdrukken. Nu! eens zal de tijd misschien komen, dat ik op mijne beurt dien toon zal kunnen voeren.’</p>
<p>Wy laten hem zich streelen met het aangename vooruitzicht op een Ambassade, en keeren terug naar Buat, die, na den Prins tot aan zijn rijtuig vergezeld, en hem met Zuylestein, den jongen Heenvliet en Bromley te hebben zien wegrijden, weder naar boven was gegaan. Naauwlijks was hy het voorvertrek binnen getreden, het hoofd nog vervuld van de laatste woorden, welke de Prins tot hem gesproken had, of de oude Heenvliet kwam hem te gemoet met den uitroep:</p>
<p>‘Wel! ik hoor daar, gy hebt uw paard aan Van Espenblad verkocht. Waarom het my niet gezegd, dat gy er u van wildet ontdoen? ik had er u gaarne een goed bod op gedaan.’</p>
<p>‘Aan Van Espenblad!’ herhaalde Buat, verwonderd en wrevelig: ‘wie heeft u dat verhaald?’</p>
<p>‘Wel hy zelf,’ antwoordde Heenvliet: ‘het schijnt, dat hy rostuischer geworden is: immers hy heeft het dadelijk aan den Franschen Ambassadeur overgedaan.’</p>
<p>‘Des te beter,’ zeide Buat: ‘want het zoû my gehinderd hebben, er hem op te zien rijden.’</p>
<p>‘Hoe! en gy verkoopt het hem?’ vroeg Heenvliet: ‘hoe rijmt dat?’</p>
<p>‘Ik heb het hem niet verkocht,’ antwoordde Buat:
<pb n="175"/>
‘maar aan dien schelm van een Nyssen, en ik woû dat ik het gelaten had.’</p>
<p>‘Ik geloof gaarne dat gy er berouw over hebt,’ hernam Heenvliet: ‘zulk een goed paard! - Maar, van wat anders gesproken,’ voegde hy er op zachten toon bij: ‘de Heeren Van der Horst en Kievit zijn beiden een weinig ontevreden op u. Gy weet, dat het hun was opgedragen, met u het noodige te regelen omtrent die bewuste zaak: en zy beweeren, dat gy u niet door hen wilt laten leiden.’</p>
<p>‘Laten zy 't eerst zelve onder elkander eens zijn,’ zeide Buat.</p>
<p>‘Maar toch wilde ik wel eens weten,’ vervolgde Heenvliet, ‘of gy voornemens zijt in deze zaak alleen uw eigen hoofd te volgen?’</p>
<p>‘Ja mijn Heer! om het niet te verliezen,’ antwoordde Buat.</p>
<p>‘Ik vrees eer, dat gy in ongelegenheden komen zult, zoo gy niet naar goeden raad luistert,’ hernam Heenvliet: ‘gy zijt een beste goede jongen, Buat! en van wien ik steeds veel werks gemaakt heb; maar in een zaak van zoo neteligen aart zult gy toch verstandig doen om te rade te gaan met hen, die meer jaren en ondervinding hebben.’ - En, na deze woorden te hebben uitgesproken op dien toon van gewicht, welke aan lieden van gevorderde jaren en bekrompen geestvermogens ten allen tijde en vooral hier te lande byzonder eigen schijnt geweest te zijn tegenover al wie de vijf-en-veertig nog niet te boven is, wandelde de Heer Van Heenvliet weg, Buat in de wreveligste stemming mogelijk achterlatende. Niet
<pb n="176"/>
alleen hinderde het hem, dus als een kind behandeld te worden, maar vooral was zijn gal gaande gemaakt door de herinnering aan den verkoop van zijn paard en door de op zich zelve onschuldige omstandigheid, dat Nyssen het juist aan Van Espenblad had verkocht, en dat deze misschien kennis droeg aan de toedracht van dien verkoop; - in welk geval hy ongetwijfeld zich zeer vermaakt had met de wijze waarop hy, Buat, door den stalhouder beet genomen was.</p>
<p>Terwijl hy aldus vrij knorrig in een hoek op een streep bleef kijken, werd hy uit zijn mijmering gewekt juist door den man, die er aanleiding toe gegeven had: en die, zonder schijnbaar eenige acht te slaan op de ontevreden uitdrukking van zijn gelaat, met den vriendelijksten glimlach op de lippen naar hem toetrad.</p>
<p>‘Mijn Heer Buat!’ zeide Van Espenblad: ‘vergun my u te stooren: er is iemand, die uwe kennis verlangt te maken.’</p>
<p>‘Wat! Wie?’ vroeg Buat, als een uit een droom ontwakende, en op Van Espenblad een gramstorigen blik werpende:</p>
<p>‘Wel!’ zeide deze, hartelijk lachende: ‘heb ik u wezenlijk schrik aangejaagd? Een zoodanige verstrooidheid van gedachten zoû men by een verliefden minnaar verwachten, maar niet by iemand, die man en vader is. Kom met my, bid ik u: het is de Heer De Gourville, die naar u gevraagd heeft.’</p>
<p>‘Gourville!’ herhaalde Buat: ‘en die vraagt naar my?’</p>
<p>‘Dunkt u dat zoo vreemd?’ vroeg Van Espen-<pb n="177"/>blad: ‘hy weet zeer goed, dat wie van de Vorsten iets begeert, beginnen moet, met zich de leden der Hofhouding tot vrienden te maken.’</p>
<p>‘Ik begrijp,’ hernam Buat, ‘dat het niet om mijnent wil is, dat hy mijne kennis zoekt.’</p>
<p>‘Dat wil ik met dat al niet beslissen,’ zeide Van Espenblad: ‘intusschen, ik moet u voor eene zaak waarschuwen. Gourville komt hier met het doel om te bewerken, dat de strijdende Mogendheden de bemiddeling van Spanje aannemen: laat hem niet in uwe kaart kijken.’</p>
<p>Onder het wisselen dezer woorden waren zy in de zaal gekomen, welke reeds door de meeste genoodigden verlaten was; terwijl de overigen zich mede gereed maakten om den gastheer voor zijn onthaal dank te zeggen. Gourville kreeg naauwelijks de beide Heeren in 't oog, of hy kwam hun te gemoet.</p>
<p>‘Ha, mijn Heer Buat!’ zeide hy, zoodra deze laatste hem was voorgesteld, hoezeer verheugt het my, uwe kennis te maken.’</p>
<p>‘Ik ben het in tegendeel,’ antwoordde Buat, ‘die my vereerd moet achten....’</p>
<p>‘Neen! neen!’ hernam Gourville: ‘spreek my niet van vereerd achten:.... ik moet my alleen beklagen, niet vroeger geweten te hebben, dat ik my in gezelschap bevond met den zoon van den Kolonel Buat.’</p>
<p>‘Gy hebt mijn Vader gekend?’ vroeg Buat.</p>
<p>‘Ik heb die eer gehad,’ antwoordde Gourville: ‘in den veldtocht van 1646, den laatsten, geloof ik, voor den vrede van Westfalen. Uw Heer vader lag
<pb n="178"/>
toen voor Filippine met een gedeelte der ruitery van de Staten, en ik bevond my in het gevolg van den Prins van Marsillac, die als vrijwilliger diende by de Fransche hulptroepen, en nog wel by het Eskadron, waar onze tegenwoordige gastheer het bevel over voerde. Het zal my recht aangenaam zijn, de kennis, met den vader gemaakt, met den zoon voort te zetten, en gy zult my daarom wel het genoegen willen doen, het overige deel van den avond mijn gast te zijn. Ik wacht nog eenigen van deze Heeren aan mijn herberg, en ik zal trachten het u zoo geriefelijk te maken als op een dergelijke plaats mogelijk is.’</p>
<p>Buat nam gereedelijk een uitnoodiging aan, die met zooveel voorkomendheid en onder het inroepen van zoo heilige herinneringen was gedaan. De aanwezigen waren intusschen vertrokken, op weinige na, die mede behoorden tot de genoodigden door Gourville, en zich alzoo gezamenlijk naar diens herberg dachten te begeven. Montbas was mede verzocht, doch had zich verschoond op grond zijner reeds gevorderde jaren en de vermoeienissen van den avond. Gourville bood nu aan Buat een plaats aan in zijn koets, waarin hy mede de Heeren Van Espenblad en van Montpouillan ontfing: terwijl de overige genoodigden, deels te voet, deels in draagkoetsen of met ander rijtuig, volgden.</p>
<p>Het was in de Oude Zwaen, dat Gourville een paar bovenkamers betrokken had, waar nu een goed vuur en een prachtig vercierde tafel de gasten verwachtte. Schitterende waslichten, in kwistigen overvloed zoo op den disch als op de armblakers en bu-<pb n="179"/>fetten geplaatst, een tafelservies van vermeil-, en - wat nog ongewoner pracht was - vazen met frissche en geurige bloemen, die den zomer in het hartjen van den winter terugvoerden, gaven een denkbeeld van den rijkdom, zoo wel als van de onbekrompenheid des gastheers en deden de beste verwachting voeden van het onthaal, dat volgen zoû.</p>
<p>‘Voorwaar!’ zeide Van Espenblad, terwijl hy met welgevallen rondzag: ‘ik herken de bovenkamer van de Oude Zwaen niet meer. Gy hebt zeker eenige dier goede geesten tot uw dienst, waar de Arabische vertellingen van gewagen, en behoeft slechts een tooverlamp te wrijven of een ring in den mond te steken, om een oud, berookt, tochtig en versleten lokaal in een wonderpaleis te herscheppen.’</p>
<p>‘In de daad!’ viel Kievit in, die mede tot de genoodigden behoorde, ‘die zachte tapijten op den vloer, die cierlijke kraamschutten, al die oogverblindende luister op den disch..! 't is keurig om te zien.’</p>
<p>‘Gy zijt wel goed, mijne Heeren!’ zeide Gourville, ‘van u te verwonderen over eenige gemakken en geriefelijkheden, die ik my veroorloofd heb hier te vereenigen, in de hoop, dat daardoor mijn kamer eenigzins waardig zouden zijn, zulke uitgelezene gasten te ontfangen. - En daarby, gy moet denken, ik ben het reizen en trekken nog al gewoon, en weet by ondervinding, dat, wanneer men in een herberg tamelijk wil bediend zijn, men zijn dienaars, - wanneer men er goed in wil slapen, men zijn bed, - en wanneer men er goed in wil gehuisvest zijn, men het noodige huisraad er mede moet brengen; en
<pb n="180"/>
daarom reis ik ook niet zonder mijn kamerdienaar, mijn kok, mijn etens-servies, mijn beddegoed, om van mijn koets en koetsier en eenige andere onontbeerlijke zaken niet te spreken. - Wat zal ik u zeggen? - Ik heb dat zoo gezien by de Prinsen van Marsillac en van Conti, by wie ik gediend heb, en poog hen na te volgen, zooveel mijn geringe middelen het my toelaten.’</p>
<p>‘<hi rend="i">Parbleu!</hi>’ fluisterde Van Espenblad Buat in 't oor: ‘hy moet die Prinsen geducht bestolen hebben, dat hy thands op zulk een voet kan leven.’</p>
<p>‘Zoo als de waard is, betrouwt hy zijn gasten,’ was Buat op het punt van te antwoorden toen gelukkig het binnentreden van een knecht, met een geurig dampende soepterrine, het sein gaf om aan te zitten. De genoodigden namen plaats en weldra hoorde men geen ander geluid dan dat der lepels en der borden, of wel van de oude Muskaat- en Borgonjewijnen, die in de glazen werden geschonken.</p>
<p>‘En die Borgonje, mijn Heer de Gourville?’ vroeg Van Espenblad: ‘vergezelt hy u ook op reis?’</p>
<p>‘Ik zoû aan een vorstelijk verblijf als 's Gravenhage een affront meenen aan te doen,’ antwoordde Gourville, ‘indien ik er aankwam met den kelder, die my anders gewoonlijk vergezelt. Nochthands heb ik eenige flakons medegebracht, die een wijntjen bevatten, dat hier wellicht niet zoo algemeen bekend is.’</p>
<p>‘Ik ben er dubbel nieuwsgierig naar,’ zeide Van Espenblad: ‘zoo omdat ik my overtuigd houd, dat alles wat de Heer de Gourville bezit, keurig in zijn soort moet wezen, alsook omdat het my desniettemin
<pb n="181"/>
verwonderen zal, zoo hy iets heeft, dat wy hier te 's Gravenhage niet zouden kennen.’</p>
<p>‘Is dat niet wat al te Haagsch gesproken?’ vroeg Kievit.</p>
<p>‘Neen!’ antwoordde Van Espenblad: ‘Ik durf dit zeggen zonder beschuldigd te worden van belachlijke ingenomenheid met mijn woonplaats. Maar een ieder zal my toestemmen, dat 's Gravenhage tegenwoordig, meer dan eenige hofplaats, de stad genoemd mag worden, waar zich uit alle landen van Europa, ja ik zou haast zeggen uit alle hoeken der waereld, mannen van geboorte, aanzien en smaak verzamelen, die weten wat het zegt, goed te leven, en die er naar streven, ons de genietingen, ieder van zijn moederland, te leeren kennen. Men behoeft dan slechts geen vreemdeling te zijn in den aanzienlijken Haagschen kring, om een weinig op de hoogte te geraken van de beste voortbrengselen van elk land: en wie smaak heeft en geld, weet al spoedig zich de goede kanalen te bezorgen en zich hetgeen hem goed aanstaat, te verschaffen. Zien wy niet op onze tafels de makaroni en de lacryma Christi, zoo goed als die in Italiën kunnen gevonden worden? Kunnen wy geen ollapodrida en geen olijven op onze tafels schaffen, zoo goed als de Spanjaart? Zendt ons niet Duitschland zijn wijn en zelfs zijn rivierkreeften? en drinken wy, spijt den oorlog, geen bier uit de Engelsche brouweryen? En - om ons niet by Europa te bepalen, zien wy de ananas,<note n="(1)" place="foot">Waarschijnlijk bedoelt hier de Heer Van Espenblad gekonfijte ananassen; daar de kweek van den ananas in de warme kassen van later dagteekening is.</note> de gember,
<pb n="182"/>
den mangistan en de papaias uit warmere luchtstreken niet op onzen disch? Wordt zelfs sedert een paar jaar niet de lievelingsdrank van den Arabier, de koffy, als een weldadig middel ter bevordering der spijsvertering, na den maaltijd aan de gasten geschonken?’</p>
<p>‘Voorwaar mijn Heer!’ zeide Gourville: ‘ik begin groote vrees te krijgen, dat mijn arm onthaal in de oogen van een keurigen rechter als gy zijt, geen genade zal vinden.’</p>
<p>‘Ik bid u, wees te dien opzichte niet bezorgd,’ zeide van Espenblad: ‘Wat gy ons verschaft, is niet alleen uitgezocht in zijn soort; maar het is vooral de wijze, waarop het is toebereid, die hulde en lof verdient: en helaas! het is juist in de wijze van toebereiden, dat men hier over 't algemeen nog achterlijk is.’</p>
<p>‘Omdat men er zich algemeen weinig om bekommert,’ zeide Kievit: ‘Zoudt gy wel gelooven, mijn Heer de Gourville! ‘dat er hier velen zijn, onder onze aanzienlijkste Staatsbeambten, vermogende lieden zelfs, die het om 't geld niet behoeven te laten, die byna 't geheele jaar door van ingelegde kool en graauwe erwten leven, en by wie maar eens in de week een stuk vleesch aan 't spit komt - zoo zy nog een spit bezitten - waarover zy dan de geheele week kaauwen.’</p>
<p>‘Over het spit?’ vroeg Van Espenblad.</p>
<p>‘Neen, over het vleesch,’ zeide Kievit: ‘en dan ken ik er nog, die nooit ander vleesch zien dan een bal gehakt.’</p>
<pb n="183"/>
<p>‘Goede hemel!’ riep Gourville: ‘maar dat zijn dan geen beschaafde menschen, dat zijn barbaren, ware Samojeden of Hottentotten.’</p>
<p>‘Och neen!’ hernam Van Espenblad: ‘dat zijn geen barbaren noch Hottentotten: ten zij gy b.v. den den Heer De Witt ook onder dat slach van wilden begeert te rangschikken.’</p>
<p>‘Wat,’ riep Gourville: ‘de groote Pensionaris! Ik heb wel opgemerkt, dat hy geen minnaar was van feesten en partyen; maar hy heeft toch stellig genoeg gastmalen bygewoond, die in behoorlijke orde waren, om te kunnen oordeelen hoe het behoort.’</p>
<p>‘Geef hem,’ zeide Van Espenblad, ‘de neteligste rechtsvraag ter beslissing, of het moeilijkste problema van wiskunde op te lossen, hy zal er zich spoediger en beter uit redden, dan zoo gy hem de eenvoudige vraag voorstelt, wat op een gastmaal vooraf behoort te gaan, de taarten of 't gebraad. Zoudt gy wel gelooven, dat hy deze delikate vogeltjens, waarvan ik gaarne nog een paar zoû vragen, indien het niet onbescheiden ware, zoû opeten, in de gedachten - zoo hy er al over dacht - dat het leeuwrikken of musschen waren.’</p>
<p>‘Is het mogelijk!’ riep Gourville, met een uitdrukking van diep medelijden met den armen Raadpensionaris.</p>
<p>‘Voorwaar!’ zeide Kievit: ‘ik schaam my niet te bekennen, dat ik, ofschoon wel proevende dat dit geen vinken noch leeuwrikken zijn, echter even onzeker ben wat ik gegeten heb.’</p>
<p>‘Dat zijn ortolants, mijn waarde!’ zeide Van Es-<pb n="184"/>penblad met een triomfeerenden blik over zijn gastronomische kennis: ‘en zoo heerlijk als ik ze ooit geproefd heb.’</p>
<p>‘Zeer lekker,’ hernam Kievit, het laatste stukjen met smaak oppeuzelende: ‘maar zeer vet: ik geloof dat dit goed slecht verteert.’</p>
<p>‘Daarom moet het ook met wat Alicante doorgespoeld worden,’ zeide Gourville, op wiens wenk men een nieuwe flesch openstak.</p>
<p>‘Deze wijn is het niet,’ vervolgde hy tegen Van Espenblad, die hem reeds glimlachend aanzag, ‘welken ik u als wat nieuws wil opdisschen: - neen met dezen wilde ik een glas toebrengen aan den Heer Buat, en hem mijn genoegen betuigen van hem aan mijnen disch te zien.’</p>
<p>‘Ik beantwoord u van harte,’ zeide Buat, zijn glas opheffende: ‘gy hebt dan ook dien veldtocht van 't jaar 46 gemaakt, mijn Heer de Gourville?’</p>
<p>‘Dat beloof ik u,’ antwoordde deze: hy heeft kort geduurd; maar het ging er soms warm genoeg toe.’</p>
<p>‘Gy hebt dan mede gevochten?’ vroeg Van Espenblad.</p>
<p>‘Dat durf ik niet zeggen,’ antwoordde Gourville lachende: ‘dat ik mijn leven nu en dan gewaagd heb, is waar; want ik was gewoon den Prins van Marsillac te vergezellen als hem zijn plicht in de loopgraven riep: wy berenden toen een vesting met een naam, dien ik vergeten ben en dien ik toch niet zoû kunnen uitspreken, al had ik hem onthouden... en eens kwam een kanonskogel vlak naast my te land, zoodat ik met aard overdekt werd, en niet anders dacht dan dat mijn laatste uur geslagen was.
<pb n="185"/>
Ik kwam echter met den schrik vrij. - Maar wat vechten betreft - dat niet. Ik heb maar eens in mijn leven, zoo veel ik my herinneren kan, een slag ontfangen en terug gegeven - en dat had my nog mal kunnen opbreken.’</p>
<p>‘Eilieve! verhaal dat eens!’ klonk het van alle kanten.</p>
<p>‘Wel! het was juist toen wy den tocht aanvingen, waar ik zoo even van sprak. Gy weet dat, na het innemen van Kortrijk, ons leger zich op weg stelde naar het kanaal van Brugge, ten einde den overtocht te bevorderen van 6000 man onzer troepen, met den Maarschalk van Grammont aan 't hoofd, die zich aan de overzijde moesten vereenigen met het leger des Prinsen van Oranje. Wy hadden den geheelen dag geloopen, en waren niet weinig vermoeid; want vooreerst waren wy gedurig in afwachting geweest van een aanval der vyanden, die byna op eene lijn met ons optrokken, en ten anderen was het de heetste dag, dien men by menschengeheugenis beleefd heeft. Wy hadden byna geen tenten; want men had al den zwaren trein achtergelaten: en zoo ging ik hout halen, om een soort van barak op te slaan voor den Prins van Marsillac: hy bracht er de nacht in door op een matras; maar ik, als een jong mensch zonder ondervinding, ging naast hem op 't gras liggen en verfrischte mijn armen en beenen in den dauw. 's Morgens zeer vroeg trokken de troepen op, die met den Maarschalk van Grammont het kanaal over moesten. Ik zag iedereen om my heen te paard stijgen; maar zelf kon ik arm noch been verroeren.
<pb n="186"/>
Langzamerhand kreeg de zon meer kracht en begon ik van mijn verdooving te bekomen; maar eerst nadat de vendels der achterhoede zich in beweging hadden gesteld, vond ik my in staat, my in den zadel te heffen. Zoo reed ik achter de overigen, alleen en weinig op mijn gemak, daar ik in geval van aanval op geen hulp kon rekenen, en tot eenig wapentuig het hout van een lans bezat, dat ik had opgeraapt. Een tijd lang had ik voortgereden, toen ik op eens achter my hoor roepen: ‘uit den weg! uit den weg!’ en terzelfder tijd een rottingslag op mijn hoofd voel. Ik keer my om, en zonder te vragen wien ik voor heb, beantwoord ik die beleefde groet, door den ruiter, die my geslagen had, met mijn stok zoo geducht tusschen hals en nek te raken, dat hy byna van 't paard tuimelt. Terstond zie ik my van alle kanten omringd. De persoon, wien ik zoo onzacht had gestreeld, was de Graaf van Chaumont, een der Adjudanten van Monsieur<note n="(1)" place="foot">Gaston van Orleans, broeder van Lodewijk XIII van Frankrijk.</note>, 's Konings broeder, die hem vooruitreed om plaats voor hem te doen maken. De Kapitein der Zwitsers van den Hertog van Orleans pakte my by de schouders om my van 't paard te halen; doch ik gaf hem een zoo fikschen duw met mijn elboog in zijn maag, dat hy my losliet. Gelukkig herkende my de markies van Mesny, Kapitein der gardes van Monsieur, en waarschuwde my, dat ik my spoedig zoû wegpakken, 't geen ik my geen tweemaal liet zeggen. Gy gevoelt, dat de zaak veel gerucht maakte: en dat men mijn stoutheid niet kon begrijpen, van de
<pb n="187"/>
hand te hebhen opgeheven tegen een Officier van 's Konings broeder. Ik leide de zaak uit en zeide, dat ieder die, als ik, van achteren een slag bekomen had, en even onbewust van de tegenwoordigheid van Monsieur geweest ware, hetzelfde zoû gedaan hebben. De zaak werd echter geschikt, onder voorwaarde, dat ik, in tegenwoordigheid van den Kapitein der lijfwacht van den Prins van Marsillac, op mijn knieën vergeving zoû vragen aan den Graaf van Chaumont, die te bed lag; hetgeen ik deed, met de betuiging van mijn leedwezen over het gebeurde, De slag was goed aangekomen; want hy toonde my zijn hoofd en nek, die met doeken omwonden waren, en hy vertelde aan den Kapitein, dat hy voor de derde reis zoû gelaten worden. Hy schonk my echter vergiffenis: ik heb hem sedert wel ontmoet, doch my altijd maar gehouden, of ik hem niet kende.’</p>
<p>‘Hoe, mijn Heer!’ riep Buat: ‘gy vroegt nog nederig om vergiffenis aan iemand, die u het eerst geslagen had?’</p>
<p>‘Wat zoû ik anders hebben kunnen doen?’ vroeg Gourville, verbaasd: ‘een Officier van den Hertog van Orleans!’</p>
<p>‘Al ware het de Hertog van Orleans zelf geweest,’ zeide Buat: ‘wie kaatst, moet den bal verwachten.’</p>
<p>‘Gy zoudt de hand toch niet hebben opgeheven tegen een Prins van den bloede!’ hernam Gourville, meer en meer verwonderd: ‘gy, een Franschman!’</p>
<p>‘Van afkomst,’ zeide Buat: ‘wat mijn opvoeding en mijn hart betreft, ben ik Nederlander.’</p>
<pb n="188"/>
<p>‘Wat wilt gy?’ zeide van Espenblad: ‘het moet u niet verwonderen, mijn waarde Heer de Gourville! dat wy Nederlanders niet veel om een tytel geven, wy, die zoovele Prinsen en groote Heeren in onze dienst hebben, die met den hoed in de hand staan voor onze Regenten.’</p>
<p>‘Met den hoed in de hand!’ riep Montpouillan, in verbazing, uit, ‘hoe! zoû b.v. de Maarschalk van Turenne, indien hy hier een bevel bekwam....’</p>
<p>‘Zich het moeten getroosten, zoo dikwijls hy voor Gedeputeerden te velde geroepen werd, met den hoed in de hand te staan, en zich met een veldstoel te vergenoegen, terwijl zy in armstoelen gezeten waren,’ viel Kievit in, die begreep, dat deze mededeeling, zoo zy Turenne ter oore kwam, hem wel, zoû afschrikken om hier te lande eenig bevel aan te nemen.</p>
<p>‘Ja, 't is zoo,’ zeide Gourville tegen Montpouillan: ‘de Heeren hebben gelijk; men geeft hier niets om tytels of adelijk bloed. Maar,’ vervolgde hy tot de overigen: ‘ik zoû wel eens willen weten, hoe het hier in uw vrije land een armen Hofmeester, gelijk ik toen was, vergaan zoû, die een uwer Regenten met een rottingslag begroette? - Ik zweer u, dat ik ongaarne in zijn vel zoû steken. - Gelooft my, mijne Heeren!’ vervolgde hy, toen zijn vraag door de omstanders alleen door een glimlach beantwoord werd: ‘in geen land ter waereld is het zaak, den kwaden luim op te wekken van hen, die de macht in handen hebben. Ik heb dikwijls genoeg de Bastille en andere vermakelijke verblijven van
<pb n="189"/>
dien aart moeten bezoeken, uit vrij wat minder oorzaak, dan een gegeven rottingslag.’</p>
<p>‘Hebt gy nog anderen veldtochten bygewoond, dan die van 1646?’ vroeg Montpouillan.</p>
<p>‘By menigten, mijn waarde Heer!’ antwoordde Gourville: ‘ik durf zeggen, dat er in de dagen van de Fronde geen belangrijke krijgsverrichting heeft plaats gehad, waar ik niet by tegenwoordig was, en, hoewel ik my niet mag laten voorstaan op het verrichten eener enkele krijgsdaad, zoo is het toch zeker, dat elke onderneming, waar ik by tegenwoordig was, gelukkig uitviel: ja zoo, dat de Prins van Conti plach te zeggen, dat hy 't zij voetvolk, 't zij ruitery wel kon missen, mits hy my slechts by zich had.’</p>
<p>‘Dan zijn wy dubbel gelukkig, u thands hier te bezitten,’ merkte Kievit aan.</p>
<p>‘Gewis!’ zeide Van Espenblad: ‘en na hetgeen onze gastheer ons verhaald heeft, geloof ik, dat het zaak zal wezen, hem wel bewaard naar de vloot te zenden, dan zijn wy zeker van de Engelschen te kloppen.’</p>
<p>‘Ik dank u,’ zeide Gourville: ‘ik ben bang voor de zee. - Maar voor zoo verre anders mijn tegenwoordigheid alhier kan toebrengen tot den voorspoed der Vereenigde Gewesten, zal ik my gelukkig achten, hier gekomen te zijn. En dat doet my aan iets denken. Mignot! breng nu die flakons, waar ik u van gesproken heb, en geef schoone roemers aan de Heeren. Mijn Heer Van Espenblad, wees zoo goed, my uw oordeel over dezen wijn te zeggen.’</p>
<p>Van Espenblad begon, gelijk als keurige wijnproe-<pb n="190"/>vers, den volgeschonken roemer, dien de kamerdienaar hem op een vergulde schaal aanbood, tegen 't licht te houden: de wijn had een heldere roode kleur, en was minder donker dan Borgonje. Het gezicht van het vocht was echter voor den kenner niet voldoende: hy bracht het glas aan zijn neus, en snoof een poos den geur in, die er uit opsteeg, doch eindigde toen met zijn derde zintuig ter hulp te roepen en den roemer aan zijn lippen te brengen.</p>
<p>Kievit had den zijne reeds geledigd. Ongenegen Gourville te verdenken van aan zijn gasten een poets te willen spelen, en begeerig om te toonen, dat hy zich niet zoo gemakkelijk liet foppen, haastte hy zich te zeggen:</p>
<p>‘'t Is zeer zacht en aangenaam van smaak; - maar ik heb eenigen twijfel of het wel wijn is.’</p>
<p>‘Hm! ja! ja!’ zeide Van Espenblad, naproevende en langzaam met het hoofd knikkende: ‘'t is wel wijn.’</p>
<p>‘Zoo gy 't dus noemen wilt,’ zeide Kievit: ‘heb ik er vrede meê; er zijn zoo vele dranken, die wijn heeten: bessenwijn, korenwijn, appelwijn, brandewijn.... maar de vraag is: is dit druivennat? en daar twijfel ik aan.’</p>
<p>‘Dit vocht schijnt my toe meer zuren te bevatten, dan andere wijnen,’ hernam Van Espenblad: maar de smaak bevalt my wel.’</p>
<p>‘Gy hebt het dus nooit gedronken?’ vroeg Gourville, zich de handen wrijvende.</p>
<p>‘Nooit, zoo verre ik weet,’ antwoordde Van Espenblad.</p>
<p>‘Welnu! is het wijn of niet?’ vroeg Kievit haastig.</p>
<pb n="191"/>
<p>‘Het is wijn, mijne Heeren!’ antwoordde Gourville, ‘en afkomstig van een stuk land, dat ik niet verre van Bordeaux bezit.’</p>
<p>‘In de daad!’ zeide Van Espenblad: ‘ik wist niet, dat de streken van Bordeaux wijn opleverden; maar de smaak bevalt my wel: en ik moet er eens met een wijnkooper over spreken. Wellicht zoû deze soort, indien de prijs niet al te hoog is, hier, mettertijd, als lichte tafelwijn, de Rynsche en witte wijnen kunnen vervangen, wier hoedanigheid hoe langer hoe meer vermindert.’</p>
<p>‘Ik wensch van harte, dat uw onderstelling waarheid worde,’ hernam Gourville: ‘maar intusschen zij het my vergund, met dezen wijn van mijn eigen grond op den bloei dezer landen te drinken en op de voortdurende goede harmony tusschen de Zeven Gewesten en Frankrijk.’</p>
<p>Deze dronk van Gourville werd door de meesten der aanwezigen met luide toejuiching ontfangen: en ook zy, die er minder met de Fransche alliantie waren ingenomen, lieten niet na, uit beleefdheid voor den gastheer, hun roemers te ledigen. Na eenige oogenblikken vroeg Montpouillan het woord en verzocht vergunning, een dronk te mogen brengen op den voorspoed der Hollandsche wapenen, zoo te land als ter zee.’</p>
<p>‘Braaf gesproken!’ riep Van Espenblad: ‘en moge de Heer de Montpouillan welhaast in de gelegenheid gesteld worden, er het zijne aan toe te brengen.’</p>
<p>‘Mijne Heeren!’ zeide kort daarna Buat, wien nog steeds de laatste woorden van den Prins
<pb n="192"/>
in de ooren klonken: ‘ik wensch thands een dronk van een anderen aart voor te stellen, en wel: op den spoedigen vrede!’</p>
<p>De meesten der gasten hieven hunne roemers omhoog. Kievit echter keek wrevelig en liet den zijne onaangeroerd staan, terwijl Van Espenblad lachend zeide:</p>
<p>‘Een zonderlinge wensch voor een officier.’</p>
<p>‘Ik ben officier,’ zeide Buat, die niet gestemd was veel van den spreker te verdragen: ‘maar ik ben in de eerste plaats Nederlander, en ik weet zoo goed als iemand, dat de oorlog, ook al wordt hy op de glansrijkste wijze gevoerd, steeds de grootste ramp is, die ons land overkomen kan.’</p>
<p>‘Wel gezegd!’ zeide Gourville, ‘vrede best!’</p>
<p>‘Bah!’ hernam Van Espenblad: ‘die vrede is nog lang verwijderd, en 't is de vraag of iemand er hier zoo byzonder naar verlangt.’</p>
<p>‘Meer wellicht dan men wel denken zoû,’ zeide Buat: ‘en ik wil wedden dat wy dien spoedig zullen hebben.’</p>
<p>‘En ik wed van neen,’ zeide Kievit, die zich niet langer bedwingen kon.</p>
<p>‘Wed toch niet tegen Buat,’ hernam Van Espenblad, een snuifjen nemende en den Ritmeester glimlachend aanziende: ‘hy zal u zeggen wat Van Beuningen tegen de Fransche hofjonkers zeide, dat hy den vrede in den zak heeft.’</p>
<p>Buat was op het punt van een scherp antwoord op dit gezegde van Van Espenblad te geven: doch de gedachte weêrhield hem, dat Van Espenblad hem
<pb n="193"/>
met opzet wilde aanzetten om zich onvoorzichtig uit te laten, en hem dit later doen opbreken. Hij vergenoegde zich dus met op de lippen te bijten en te zeggen: ‘Zijt verzekerd mijne Heeren! dat, zoo 't van my afhing, het morgen vrede zou wezen.’</p>
<p>‘En waarom zoû men ook langer oorlog hebben?’ zeide Gourville: ‘het is zoo genoegelijk in eensgezindheid en rust te leven, zonder ooit van geruchten en belegeringen te hooren: - en dan, hoe lastig wordt het, als alle middelen van gemeenschap met het buitenland ophouden en men zelfs voor zijn geld de spijzen en dranken, waar men op gesteld is, niet kan bekomen. -’</p>
<p>‘Nu vraag ik u, mijn Heeren!’ zeide Van Espenblad: ‘of de Heer de Gourville de zaak niet te zwart inziet? en of hy wel over afstuitingen van gemeenschap spreken mag aan een tafel, die, in spijt dat wy oorlog hebben te land en ter zee, zoo keurig van alles voorzien is. - Moest niet veeleer die disch ons doen vergeten, dat er zoo iets als oorlog en politiek bestaat, en ons luide toeroepen: denkt niet om wat buiten is, maar geniet, wat voor de hand ligt.’</p>
<p>‘Recht zoo,’ zeide Gourville: ‘dat is de wijsbegeerte van Epikurus, en zy moet ook de onze zijn. Een vollen roemer tot straf voor al wie weder een dier beide onaangename onderwerpen aanroert.’</p>
<p>‘Aangenomen!’ riepen de gasten, juichende.</p>
<p>‘Aangenomen!’ herhaalde Van Espenblad: ‘onder eene voorwaarde.’</p>
<p>‘En welke?’ vroeg Gourville.</p>
<p>‘Dat de roemer met water gevuld zij; anders zoû
<pb n="194"/>
de straf te zoet zijn, en men zoude met opzet zondigen om die te mogen ondergaan. Gy kent mijn landgenooten nog niet, mijn Heer de Gourville: en gy hebt onze bokalen nog niet gezien, die een paar flesschen inhouden en die dan nog het opschrift voeren: <hi rend="i">vivitur parvo bene</hi> of <hi rend="i">natura paucis contenta</hi>.’</p>
<p>‘Het zij zoo,’ hernam Gourville: ‘de overtreder zal water drinken; - en, om u te toonen, dat het my ernst is een vrolijker onderwerp aan te roeren, zoo zal ik den Heer Markies vragen, hoe hy over de Haagsche dames denkt?’</p>
<p>‘Op mijn woord,’ antwoordde Montpouillan: ‘ik heb nog maar weinig gelegenheid gehad er over te oordeelen; want men ziet die zoo zelden, en wanneer men nog in de zoete hoop is, van er den avond meê door te brengen, dan trekken zy reeds te acht ure af en laten ons, Heeren, alleen zitten.’</p>
<p>‘Ja! daar heb ik ook al over geklaagd,’ hervatte Gourville: ‘“'s lands wijs 's lands eer,” zegt men wel; maar ik hoû het by de Parijsche en Brusselsche manier, waar de Dames aan 't spel deelnemen en ons haar aangenaam gezelschap tot het einde blijven schenken. - Maar dat daargelaten: welke is u het best bevallen van al de Hollandsche schoonen, die gy tot nog toe gezien hebt?’</p>
<p>‘Dat is een vrij onbescheiden vraag,’ merkte Van Espenblad, lachende, aan: ‘moet de Heer Markies aldus zijne hartsgeheimen bloot leggen?’</p>
<p>‘Mijn hart is in den vreemde altijd met drie dubbel ijzer voorzien,’ zeide Montpouillan: ‘en ik durf de vraag van onzen gastheer beantwoorden, zonder dat
<pb n="195"/>
een trek op mijn gelaat veranderen zal. De schoonste en geestrijkste van degenen, met wie ik my in gezelschap heb bevonden, is, in mijn oog, de dochter van den Graaf van Nassau, dien ik by den Heer d'Estrades heb ontmoet.’</p>
<p>‘Mademoiselle van Beverweert!’ riep Van Espenblad uit: ‘nu, op mijn woord, de Heer Markies toont geen kwaden smaak.’</p>
<p>‘Ik heb haar in Engeland ontmoet,’ zeide Gourville: ‘toen haar vader Ambassadeur van H. Hoog-Mogenden was: een schoone blonde voorwaar: het is gelukkig, Heer Markies! dat gy er niet op verliefd zijt geraakt; want zy is, althands zy was toen, verloofd met den Heer Bennet, die later Graaf van Arlington werd. - En hoe gaat het toch met hun vrijaadje, sedert dien verbruiden oorlog?’</p>
<p>‘Een glas water voor onzen gastheer!’ riep Van Espenblad.</p>
<p>‘Gy hebt gelijk,’ zeide deze, den hem ingeschonken roemer zonder tegenspraak ledigende: ‘ik meen, hoe draagt zy de scheiding, welke de omstandigheden noodzakelijk hebben gemaakt tusschen haar en haar lief?’</p>
<p>‘Ja!’ antwoordde Kievit: ‘zy verwenscht, geloof ik den oo... de omstandigheden; maar wat zy zal doen? De arme maagd moet wel geduld hebben.’</p>
<p>‘Zoo is dan het huwelijk toch niet afgeraakt ten gevolge van.... die omstandigheden?’ vroeg Gourville wederom.</p>
<p>‘Gewis niet,’ antwoordde Kievit: ‘er is tusschen hen nog geen vredebreuk ontstaan, zoo verre ik weet.’</p>
<pb n="196"/>
<p>‘Een glas water voor mijn Heer Kievit!’ schreeuwde Van Espenblad.</p>
<p>‘Gy hebt voor den drommel gelijk ook,’ zeide deze, zich aan de straf onderwerpende: ‘maar bedenkt gy wel, dat een gesprek over vrijeryen moeilijk kan aangehouden worden, zonder dat men gevaar loopt de verboden woorden te bezigen? Immers, wat zegt de dichter:</p>
<p><hi rend="i">Militat omnis amans et habet sua castra Cupido</hi>.’</p>
<p>‘Gy verdiendet voor uw Latijn een gandsche waterflesch leêg te drinken,’ zeide Van Espenblad: ‘ofschoon ik beken, dat de Heer Markies, door Mademoiselle van Beverweert te noemen, ons allen op glad terrein heeft gebracht. Ik geloof intusschen, my aan geen overtreding der door ons ingestelde bepaling schuldig te maken, wanneer ik zeg, dat ik haar thands dubbel misgun aan dien vreemdeling,’</p>
<p>‘Ik meende, dat hy vroeger uw vriend was,’ merkte Kievit aan, niet zonder eenige scherpheid in zijn toon.</p>
<p>‘Mijn vriend?’ herhaalde Van Espenblad: ‘ja, indien ik allen, met wie ik in mijn leven den bal geslagen of een kaartjen gelegd heb, mijn vrienden moet noemen, dan zeker moet ik er hem ook onder rekenen. Ik behoor in allen gevalle niet tot de zoodanigen, die, ook nu nog, hun beste vrienden over zee hebben.’</p>
<p>‘Indien dit een personeele toespeling is,’ zeide Kievit, bleek wordende van gramschap, ‘dan zal ik..’</p>
<p>‘Dan zult gy u rechtvaardigen, daar ben ik zeker van,’ zeide Van Espenblad, bedaard een snuifje nemende: ‘maar dat zult gy niet kunnen doen, zonder
<pb n="197"/>
een onnoemlijk getal bekers vol water te moeten inslobberen: en dewijl ik onderstel, dat gy daar geen vriend van zijt, zoo moet ik u raden, het onderwerp maar te laten varen.’</p>
<p>‘En’ vervolgde Kievit: ‘deze Heeren in den waan te laten, dat ik...’</p>
<p>‘Dat gy vrienden in Engeland hebt?’ hernam Van Espenblad: ‘welnu! voor wien zoû dat wat nieuws zijn? en welk kwaad steekt daar op zich zelf in, zoo lang gy niet begeert, dat die vrienden hier den baas spelen? en dat is, gelijk ik my overtuigd houde, verre van uwe meening.’</p>
<p>Kievit scheen mede te begrijpen, dat het geene zaak was, het onderwerp verder aan te roeren; althands hy zweeg, en vergenoegde zich met herhaaldelijk eenige glazen wijn te drinken en aan Van Espenblad nu en dan grimmige blikken toe te werpen, waaraan deze zich niet stoorde. Gourville had ondertusschen, als een wijze en beleefde gastheer, het gesprek weder op een min gevaarlijk en meer aangenaam onderwerp weten te brengen, door uit te weiden over de bevalligheid van de Markiezin van Meslin, dochter van den Spaanschen Gezant Don Estevan de Gamarra, en eene der meest gevierde schoonheden van den Haag. Hieruit kwam van zelve een vergelijking ter sprake tusschen de vrouwen van het Zuiden en van het Noorden, en de eigenaardige bekoorlijkheden, die men by deze zoowel als by gene aantreft: en er volgde, gelijk gewoonlijk, een aantal vertellingen en aardigheden, welke ik hier niet zal opnemen, al ware het om geen andere reden, dan dat ik ze liever bewaar om by een
<pb n="198"/>
soortgelijke gelegenheid, als waar ze toen opgedischt werden, zelf te pas te brengen. Daar de wijn by de gasten van Gourville zijn gewone uitwerking begon te doen, en hetgeen in zoodanig geval gezegd wordt, ook al wordt er hartelijk om gelachen door de toeschouwers, doorgaands minder in den smaak valt van den lezer, die in een geheel andere stemming verkeert, zoo wil ik hier alleen nog zeggen, dat de maaltijd, op eenige gebroken glazen en borden na, zonder rampen afliep, en de gasten op een vrij laat uur, de een wat meer, de ander wat minder in een rechte lijn, de Oude Zwaen verlieten.</p>
</div>
<div type="chapter">
<pb n="199"/>
<head rend="h3">Twaalfde hoofdstuk. Buat ontfangt onverwachte bezoeken.</head>
<p>Den volgenden namiddag begaf Buat, volgends de gemaakte afspraak, zich weder naar het kabinet van den Raadpensionaris, by wien hy weder onmiddelijk werd toegelaten.</p>
<p>‘Mijn Heer Buat!’ zeide De Witt, zoodra de Ritmeester gezeten was: ‘ik heb meenen op te merken, dat gy niet dan schoorvoetende er toe overgegaan zijt, van u te leenen tot de taak, welke u door den Heer Van Espenblad is opgedragen.</p>
<p>‘Ik beken,’ antwoordde Buat, ‘dat het denkbeeld my stuitte, om wat my door Sylvius, of wie ook, geschreven werd, aan u of anderen mede te deelen, en alzoo misbruik te maken van het in my gestelde vertrouwen.’</p>
<p>‘Juist zoo!’ hernam De Witt: ‘dit kwetste uw eergevoel, en ook my hindert het, langs slinksche wegen iets te moeten vernemen, al is het ook nuttig voor den Staat. Welnu! voor het vervolg zult gy, zoo ten opzichte van uw Engelsche Korrespondenten, als tegenover my, met open kaarten kunnen spelen.’</p>
<pb n="200"/>
<p>‘Hoe verstaat UEd. dat?’ vroeg Buat, verwonderd.</p>
<p>‘Zeer eenvoudig,’ antwoordde De Witt: ‘ik zal u mijn meening duidelijk maken. Deze brieven zijn blijkbaar geschreven met het doel om my vertoond te worden.’</p>
<p>Hier kleurde Buat.</p>
<p>‘Wel nu,’ vervolgde De Witt, schijnbaar zonder zulks op te merken:’ gy kunt gerust aan uw vrienden in Engeland berichten, dat gy die <hi rend="i">hebt</hi> vertoond, en hun tevens uit mijnen naam antwoord geven.’</p>
<p>‘In de daad!’ zeide Buat, wien deze woorden van De Witt een pak van 't hart namen.</p>
<p>‘Ja, mijn Heer!’ hernam De Witt: ‘gy ziet, dat gy, als de zaak op die wijze behandeld wordt, geen verraad behoeft te plegen jegens hen, die vertrouwen in u stellen; 't zij die persoon Sylvius heete of De Witt.’</p>
<p>Buat kleurde nog sterker dan te voren.</p>
<p>‘Kunt gy,’ vervolgde De Witt, altijd zonder in schijn acht te geven op den indruk, dien zijne woorden maakten; ‘kunt gy nu goed onthouden, wat ik u zal opgeven om te antwoorden?’</p>
<p>‘Ik zal er althands mijn best toe doen,’ antwoordde Buat, nog geheel van zijn stuk gebracht door de veranderde stelling, waarin hy zich op eenmaal geplaatst zag.</p>
<p>‘In allen gevalle,’ hernam De Witt: ‘hier is papier genoeg, en gy hebt volle vrijheid om op te teekenen, wat gy vreest te vergeten. Gy moogt dan aan Sylvius of aan zijn Lordschap melden, dat de opgegeven punten my dubbelzinnig en duister voorkomen, en ook, voor zoo verre ik die heb meenen
<pb n="201"/>
te begrijpen, onredelijk. - Maar gy schijnt my toe niet veel te luisteren naar hetgeen ik zeg.’</p>
<p>‘Ik luister,’ zeide Buat: ‘maar ik ben nog te zeer verrast door de heusche wijze, waarop UEd. al het onkiesche van de rol, die ik te spelen had, hebt willen wegnemen, en ik ben er u dankbaar voor.’</p>
<p>‘Ik geloof u,’ zeide De Witt: ‘en ik geloof ook, dat gy er naar zult handelen. Maar ik bid u, luister deze reis beter toe; want ik heb geen tijd genoeg te verliezen, dat ik my zoû mogen veroorloven, twee malen hetzelfde te zeggen:’ - en meteen herhaalde hy nogmaals het te geven antwoord.</p>
<p>‘Dat valt niet zwaar te onthouden,’ zeide Buat: ‘wat verder?’</p>
<p>‘Verder niets,’ antwoordde de Raadpensionaris: ‘immers voor zoo verre mijn antwoord aan die Heeren betreft.’</p>
<p>‘Hoe!’ riep Buat: ‘is dit dan alles wat ik hun kan melden? Dat zal voorwaar de onderhandelingen niet veel vooruit brengen.’</p>
<p>‘Geduld,’ hernam De Witt: ‘ik heb u wel gezegd, dat ik, wat my betreft, niets meer op die brieven heb te antwoorden; maar daaruit volgt nog niet, dat ik u niets meer zoû te zeggen hebben, waarmede gy, des verkiezende, uw nut kunt doen.’</p>
<p>‘Ik luister,’ zeide Buat.</p>
<p>‘Ik onderstel,’ hernam De Witt, ‘dat het den Koning van Groot-Brittanje ernst is, den vrede met dezen Staat te sluiten; - in dat geval, dient Zijne Majesteit de zaak zoodanig aan te leggen en te doen aanleggen, dat men omtrent twee punten gerust zij;
<pb n="202"/>
namelijk ten eerste, dat er geen toeleg besta om aan de Gemeente alhier den indruk te geven, dat het de Koning is, die den vrede begeert, en dat het de Regenten en Ministers van dezen Staat zijn, die hem van de hand wijzen; - en ten anderen, dat die voorslagen van vrede geen gezochte vonden zijn, alleen strekkende om mistrouwen by onze Bondgenooten te verwekken, en daardoor scheiding te veroorzaken.’</p>
<p>‘Begeert UEd. dat ik dit naar Engeland schrijve?’ vroeg Buat.</p>
<p>Daarover nader,’ antwoordde De Witt: ‘eerst wil u mededeelen, wat er verricht en wat nagelaten zoû kunnen worden, om te vermijden dat de kwade indrukken ontstaan, waarvan ik zoo even gewaagde. Gy zelf, in de eerste plaats, kunt daartoe veel bybrengen.’</p>
<p>‘Ik!’ riep Buat eenigzins verwonderd uit.</p>
<p>‘Gy,’ hernam De Witt: ‘wanneer gy op vrolijke festijnen en maaltijden, in tegenwoordigheid van lieden van alle kleur en denkwijze, met luider stemme verkondigt, dat de Koning van Engeland waarlijk vrede begeert, en dat Haar Hoog-Mogenden die kunnen hebben, wanneer het Haar gelieft, moeten de onkundigen of onnadenkenden onder uwe toehoorders dan niet de gevolgtrekking daaruit opmaken, dat wy het zijn, die hardnekkig het sluiten van dien vrede tegengaan?’</p>
<p>‘Ik heb, voor zooverre ik weet, niets van dien aart te kennen gegeven,’ zeide Buat, eenigzins verwonderd over de beschuldiging.</p>
<p>Gy zijt gisteren avond by den Heer de Gourville te gast geweest, niet waar?’ vroeg De Witt.</p>
<pb n="203"/>
<p>‘Zoo ben ik,’ antwoordde Buat, wien op eenmaal een licht opging: ‘maar men heeft de uitdrukkingen, die ik aldaar gebezigd heb, verdraaid, indien men er den zin aan heeft gegeven, waarin zy thands door u worden voorgesteld; en ik zoû niet veel moeite hebben om te raden, wie de vriendelijke verslaggever geweest is, die u zoo naauwkeurig heeft ingelicht.’</p>
<p>‘Het kan gebeuren,’ hernam De Witt, ‘dat op dergelijke vrolijke maaltijden, en wanneer de zinnen door den wijn eenigzins beneveld worden, men niet zeer duidelijk verstaat en daardoor min juist overbrengt, wat gezegd is.’</p>
<p>‘Ziedaar de beste verschooning, die ik voor den overbrenger weet,’ zeide Buat, op een koelen toon.</p>
<p>‘Maar het kan evenzeer gebeuren,’ vervolgde De Witt, ‘dat men, onder dien invloed van het Bachusnat, niet recht weet wat men zegt en het zich naderhand niet meer herinneren kan - en daarom heb ik my ook steeds, wanneer ik er door mijn ambt niet geroepen werd, van dergelijke maaltijden onthouden.’</p>
<p>‘Maar ik weet zeer goed, wat ik gezegd heb,’ hernam Buat: ‘en.......’</p>
<p>‘Het zij daarmeê gelijk het wil,’ viel De Witt in: ‘ik wil aannemen, dat gy niets gezegd hebt, dan wat gy kunt verantwoorden: ik heb u dus alleen voorzichtigheid aan te raden voor 't vervolg. - Maar ik ga voort. Wil Koning Karel toonen, dat hy den vrede werkelijk begeert, dan zal hy wèl handelen, met de openingen, daartoe strekkende, niet alleen aan de Regeering hier te lande, of aan hare Minis-<pb n="204"/>ters te laten doen, maar met ons tevens te verzoeken, die terstond mede te deelen aan Frankrijk. - Zie daar wat gy, des verkiezende, Lord Arlington kunt berichten.’</p>
<p>‘Ik zal niet in gebreke blijven, zulks te doen,’ zeide Buat: ‘maar ik vrees dat het doel, dat wy ons voorstellen, een gewenschte vrede, op die wijze niet verkregen wordt.’</p>
<p>‘Men weet in Engeland genoeg, dat onze Staat dien verlangt,’ zeide De Witt: ‘doch daartoe niet zal overgaan, dan op de voorwaarden, zoo by monde als by geschrifte, door den Heer Ambassadeur Van Gogh aan de Engelsche Regeering medegedeeld. Van deze zijde kan Koning Karel niets naders verwachten, voor en aleer hy zich mede van zijne zijde klaar, duidelijk en redelijk op die voorwaarden verklaard hebbe.’</p>
<p>‘En kan ik mededeeling van die voorwaarden bekomen?’ vroeg Buat.</p>
<p>‘Van Santen!’ riep De Witt.</p>
<p>De klerk verscheen.</p>
<p>‘Maak dadelijk een afschrift van den brief, door Haar Hoog-Mogenden aan den Heer van Gogh onder dagteekening van 11 December j.l. geschreven. Gy zult,’ vervolgde hy tegen Buat, toen de klerk vertrokken was, ‘de bedoelde voorwaarden daarin omstandig vermeld vinden.’</p>
<p>‘En is er sedert dien tijd niets voorgevallen, dat daarin eenige wijziging zoû kunnen brengen?’ vroeg Buat.</p>
<p>‘Niets,’ antwoordde De Witt: ‘dan, alleen, dat
<pb n="205"/>
het in December een oneenigheid gold tusschen Grootbrittanje en dezen Staat, die dus met onderling goedvinden geschikt kon worden, en nu daarentegen, vermits sedert dien tijd ook de Koning van Frankrijk met Engeland gebroken heeft, Haar Hoog-Mogenden niet zullen handelen dan met onderlinge samenstemming, en niet sluiten, dan volgends het verdrag, met gezegden Koning aangegaan.’</p>
<p>‘Het ware, dunkt my, van belang,’ zeide Buat, die zich sedert de mededeelingen, hem door De Witt gedaan, al meer en meer een gewichtig personaadje begon te gevoelen: ‘dat ik, hetgeen my door UEd. daar gezegd wordt, op schrift had, ten einde er geen twijfel kon ontstaan, of het wel uw eigen meening is, die ik overbreng.’</p>
<p>‘Zoo gy wilt, zal ik het op de kopy van den brief zetten,’ antwoordde De Witt: ‘Maar wacht, ik heb u nog niet gezegd, op welke gronden Haar Hoog-Mogenden moeilijk zullen kunnen treden in het toekennen van een schadeloosstelling, gelijk die door Engeland gevorderd wordt. Wilt gy die gronden opteekenen, dan zal ik die uit-een-zetten.’</p>
<p>Buat nam zwijgend pen en papier, en schreef op wat De Witt hem voorzeide. Daar deze zich hierby in een vrij omstandige beschouwing begaf van hetgeen de Staat wederkeerig op Engeland te vorderen zoû hebben, en te dien opzichte in byzonderheden trad, waarvan de vermelding minder belangrijk zijn zoû voor den Lezer, in wiens oogen dit verhaal wellicht reeds te veel naar een verslag van politieke onderhandelingen begint te zweemen, zal ik my bepalen
<pb n="206"/>
met te zeggen, dat, byna terzelfder tijd, dat de Raadpensionaris aan 't slot zijner redeneering was gekomen, hem Van Santen het afschrift kwam brengen van den brief aan Van Gogh, op den rand van welk stuk De Witt alsnu de beloofde aanteekening maakte.</p>
<p>‘Zie hier,’ zeide hy, ‘wat gy verlangdet: gy zult thands zijn toegerust met de noodige bouwstoffen om naar Engeland te schrijven: - en hier,’ vervolgde hy, terwijl hy hem, tevens met het afschrift, een dicht-gevouwen papier overhandigde: ‘is het verzochte vrijgeleide voor den Heer Sylvius. Vaarwel, mijn Heer Buat! ik beveel u nogmaals voorzichtigheid aan.’</p>
<p>Buat stak de bescheiden by zich, groette den Raadpensionaris en begaf zich weder naar huis, zeer te vrede over De Witt, doch al meer en meer gramstorig op Van Espenblad, aan wien hy de scheeve voorstelling weet van het gebeurde op de avondparty by Gourville, en wien hy al meer en meer by zich zelven beschuldigde, hem, zelfs buiten weten van De Witt, in een strik te hebben willen doen vallen. Al nadenkende over de wijze, waarop hy van dien Heer een verklaring zoû afvorderen, kwam hy aan zijn woning en vond hy aldaar op den stoep den Visscher staan, die hem de brieven van Sylvius gebracht had.</p>
<p>‘Reeds daar?’ vroeg Buat: ‘het pakjen, dat ik zoû medegeven, is nog niet gereed.’</p>
<p>‘Dat 's minder,’ antwoordde de Visscher: ‘ik kwam alleen maer hooren, of men Heir het vrij-geleide 'ekregen heit.’</p>
<p>‘Het vrij-geleide!’ herhaalde Buat verbaasd: ‘weet gy daar ook al van af?’</p>
<pb n="207"/>
<p>De Visscher knikte toestemmend.</p>
<p>‘Nu, ja!’ antwoordde Buat: ‘en gy kunt het van avond met de brieven komen halen.’</p>
<p>‘Dat 's wa'k weten woû,’ antwoordde de zeebonk, en, op de hielen draaiende, verwijderde hy zich met een haastigen stap, terwijl Buat zijn woning binnentrad. Dan, niet weinig verwonderd was hy, toen, reeds aan de voordeur, zijn vrouw hem tegenkwam.</p>
<p>‘Nu raadt gy nooit, Henry!’ zeide zy, ‘wie wy te gast hebben gekregen.’</p>
<p>‘Hoe wil ik het raden?’ vroeg hy, de schouders ophalende, en eenigzins verdrietig, dat hy zijn vrouw niet alleen vond, nu hy belangrijke zaken met haar te verhandelen had.</p>
<p>‘Nu!’ zeide zy: ‘kijk maar zoo zuur niet: het zal u meêvallen. Gy raadt het niet? wel! ik zal 't u maar zeggen, moei Anna is in de stad gekomen en blijft een dag of wat by ons.’</p>
<p>‘Mevrouw van Wernhout!’ riep Buat, terwijl zijn gelaat op eens een vrolijke uitdrukking aannam: ‘Nu! die is altijd van harte welkom!’ En zonder verwijl trad hy naar achteren, waar hy de tante zijner vrouw, met zijn kind op den schoot, gezeten vond.</p>
<p>‘Wel, dat is een ware verrassing, en daar doet gy braaf aan, Tantelief! dat gy ons bezoeken komt,’ riep hy haar onder 't binnentreden toe, en, terstond op haar afgesneld, kustte hy haar dat het klapte.</p>
<p>En in de daad, Anna Cats, des Raadpensionarissen oudste dochter en weduwe van Cornelis van Aarssen, Heer van Wernhout en Drossaart van Breda, verdiende op zulk een hartelijke wijze doof haar neef en
<pb n="208"/>
nicht ontfangen te worden. Ofschoon verre van eenige aanspraak op schoonheid te kunnen maken, en eerder tot die soort van vrouwen behoorende, welke men gewoon is met den weinig vereerenden naam van: ‘dikke schommels,’ te bestempelen, had zy iets zoo welwillends en gulhartigs in haar voorkomen, lag er zulk een uitdrukking van tevredenheid en kalmte over haar gelaat verspreid, dat al wie haar voor 't eerste zag, niet nalaten kon, van terstond een goeden dunk van haar op te vatten; maar bovendien was zy een van die zeldzame menschen, die winnen in de schatting van wie hen van naby leert kennen. Want alleen door haar dagelijks en van naby te zien, kon men oordeelen, hoevele schatten van liefde, van goedheid, van gezond verstand, van godvruchtigheid, van edele gevoelens, haar hart in zich besloot; hoe zy, onder voorspoed altijd nederig, in tegenspoed gelaten en onderworpen, het echte beeld was dier oude Hollandsche huismoeders, gevormd door de lezing van den Bijbel en van de schriften des echt Hollandschen dichters. Mocht haar zuster Musch, die een zoo geheel van het hare verschillend karakter bezat, al meer achting en genegenheid dan sympathie voor haar gevoelen, hare nicht Buat, ofschoon mede meer naar hare moeder aardende, had echter, van kindsbeen af, Moei Aarssen leeren lief hebben, van welke zy zoovele blijken van liefde ontfangen had: en Buat, niet tegenstaande hy haar op lateren leeftijd had leeren kennen, in weêrwil dat hy een hoveling en krijgsman was en zy dood eenvoudig in handel en wandel, had echter gezond oordeel genoeg,
<pb n="209"/>
om haar op prijs te stellen, gelijk men iets op prijs stelt dat niet alledaagsch, dat origineel, en dat daarby zeer goed is.</p>
<p>‘Ja, lieve Neef!’ antwoordde Mevrouw Aarssen, na de groete van Buat te hebben beantwoord: ‘ik moest toch uw kleine ook eens komen zien, en ik heb de gelegenheid te baat genomen, nu de winter althands voor 't oogenblik geweken is, en de wateren weêr open zijn, om mijn stil buitenverblijf te verlaten en eens hier naar toe te komen.’</p>
<p>‘En hebt gy geene uwer dochters medegebracht?’ vroeg Buat.</p>
<p>‘Neen!’ antwoordde Mevrouw Aarssen: ‘Betjen moet op het huis passen: Jannette en Marie kunnen van haar kinderen zoo min scheiden als Amarante van haar lief; en Anna gevoelde zich wat onpasselijk. - Maar laat my u nu geluk wenschen met uwe spruit. God geve dat gy beiden veel vreugde van de kleine beleven moogt, en dat zy in Zijne vrees moge opgroeien! - Deze heet nu naar uw moeder niet waar, Betjen? - Wel! voor de volgende beveel ik my als meter aan. Ik vlei my dat ik er in tijds by ben.’</p>
<p>‘Wel lieve Moei! Waar denkt gy aan?’ vroeg Elizabeth, terwijl zy rood werd: ‘my dunkt, eene is al wel.’</p>
<p>‘Eene!’ herhaalde Mevrouw Aarssen: ‘neen! neen! uw grootvader sprak in 't meervoud, toen hy zeide:</p>
<lg type="poem">
<l>‘<hi rend="i">Wie geen lieve kinders heeft</hi></l>
<l><hi rend="i">Weet voorwaer niet, dat hy leeft</hi>.’</l>
</lg>
<pb n="210"/>
<p>‘Ja Moei!’ hervatte Elizabeth: ‘maar op een andere plaats zegt hy toch ook:</p>
<lg type="poem">
<l><hi rend="i">Kleine kinders, noyt verlost</hi>,</l>
<l><hi rend="i">Groote kinders, groote kost</hi>.</l>
</lg>
<p>Waar zouden wy ze van onderhouden, als ik u vragen mag?’</p>
<p>‘Zoo!’ zeide Mevrouw Aarssen: ‘hebt gy dat waarlijk nog onthouden? Ik dacht niet, dat gy nog zoo goed in uws grootvaders werken t'huis waart. Maar toch moest gy juist die regels niet aanhalen, en liever denken:</p>
<lg type="poem">
<l>‘<hi rend="i">Wort u menich kint geboren</hi>,</l>
<l rend="; 1tab"><hi rend="i">Daerom is het, dat men trout</hi>:</l>
<l><hi rend="i">Sonder dat is 't lant verloren</hi>.</l>
</lg>
<p>Ik heb er ook negen gehad, en ik heb hen toch allen zien opgroeien.’</p>
<p>‘Nu,’ zeide Buat, lachende: ‘wy zullen zien wat het geeft; - maar, zoo ik my wel herinner, is er ergens in de werken van wijlen den Heer Cats zeker prentjen te vinden van iemand, die geen brij genoeg heeft om alle monden te stoppen.’</p>
<p>‘Ei wat,’ hernam Mevrouw Aarssen:</p>
<lg type="poem">
<l><hi rend="i">Geef aen uw kinders koeck, maer houdt de panne vast</hi>;</l>
</lg>
<p>Zoo hebt gy altijd wat overig voor degene, die nog komen kunnen. En dan, my dunkt, gy hebt niet te klagen, Neef! Gy zijt toch nog in de kracht van uw jaren, en van vooruitzichten niet verstoken. - Gy schudt het hoofd? - ja ik vat al, wat gy zeggen wilt: gy meent, dat er geen bevordering voor u op zit, omdat gy te veel Prinsgezind zijt. Maar wat doet gy u dan ook met staat-<pb n="211"/>kunde te bemoeien? Laat dat aan de lieden van 't vak over: betracht uw plicht als Edelman van 's Prinsen Kamer en als Ritmeester, en niemand zal er aan denken, u een stroo in den weg te leggen.’</p>
<p>‘Maar lieve Moei!’ zeide Elizabeth: ‘Gy moet toch begrijpen, dat Buat, van zijn jeugd af verknocht aan 's Prinsen vader en aan hem, niet werkeloos kan aanzien, dat men op alle wijze Z. Hoogheids bevordering tegenhoudt, en....?’</p>
<p>‘Gy ook al!’ viel haar Tante haar in de reden, met een bedenkelijk hoofdschudden: ‘Zie! by uw kind, aan den wasch, in de strijkkamer, by de proviziën, of in den kelder, daar is uw plaats, Betjen! - en zoo gy u daar meer uitsluitend bevondt, zoudt gy uw man het hoofd niet warm maken met al die politieke nesteryen.</p>
<lg type="poem">
<l><hi rend="i">Vernought u met u huys: ghy vint in u bedrijf</hi></l>
<l><hi rend="i">Meer als je dragen kunt ook met u heele lijf</hi>.</l>
</lg>
<p>Ja! gy zult misschien denken: ‘ware Moei Aarssen maar t'huis gebleven met haar ongevraagde lessen; maar ik moet het zeggen zoo als 't my op 't hart ligt:</p>
<lg type="poem">
<l><hi rend="i">Wy zijn ront en daertoe goet;</hi></l>
<l><hi rend="i">Dat 's van outs een Zeeuwsch gemoet,</hi></l>
</lg>
<p>heeft ergens mijn vader gezegd.’</p>
<p>‘Gy weet wel, dat wy alles van u hooren willen,’ zeide Elizabeth, haar omhelzende; ‘maar gy moet Buat noch my in dezen niet te hard vallen. Noch hy noch ik hebben het gezocht; het toeval heeft ons er als van zelve toegebracht, een politieke rol te vervullen.’</p>
<p>‘Dus is het toch, gelijk ik vreesde,’ hervatte Mevrouw
<pb n="212"/>
Aarssen: ‘ja, ik bemerkte wel, uit hetgeen uw moeder zeide, toen ik van middag by haar afstapte, dat er wat gaande was. Zy scheen niet veel tijd te hebben en moest hier naar toe en daar naar toe; want er waren, voor zoo veel ik uit haar verstond, groote zaken op 't tapijt, waar gy ook in betrokken waart. Nu, uw moeder is altijd een vrouw geweest van veel meer verstand en waereldkennis dan ik; en ik bid God, dat zy u ten goede leide: anders, ik zoû al ligt in den wil geraken om tot u te zeggen:</p>
<lg type="poem">
<l><hi rend="i">Waerom wil je loven drijven,</hi></l>
<l rend="; 1tab"><hi rend="i">Jonge bliecken, kleyne visch?</hi></l>
<l><hi rend="i">Gy moet liever onder blijven</hi>,</l>
<l rend="; 1tab"><hi rend="i">Daer uw eygen woningh is</hi>.’</l>
</lg>
<p>‘Veroorloof mij, lieve Tante!’ zeide Buat, voor zijn vrouw, die hy zag dat wat zuinig keek, het woord opvattende: ‘u hier nu eens te antwoorden met de woorden van een hedendaagschen fabelschrijver, die in Frankrijk een roem begint te verwerven, omtrent gelijk staande met dien, welken uw vader zaliger hier te lande verkregen heeft. - Hy zegt ergens:</p>
<lg type="poem">
<l><hi rend="i">Petit poisson deviendra grand</hi>:</l>
</lg>
<p>En zoo is het my ook gegaan: ik was voor weinige dagen nog een onbeduidend vischjen; maar nu ben ik een visch geworden.’</p>
<p>‘Wacht u dan, dat gy niet in't net raakt,’ hernam Mevrouw Aarssen: ‘waar de kleinen door de mazen kruipen, worden de grooten gevangen.’</p>
<p>‘Of zy nemen het heele net meê,’ zeide Buat, lachende: ‘maar zoo veel is zeker, dat ik gisteren nog maar weinig had in te brengen, en my heden
<pb n="213"/>
kan beschouwen als een zaakgelastigde van den Heer De Witt, gemachtigd om over den vrede te handelen.’</p>
<p>Beide de vrouwen zagen Buat met verwondering aan en tevens met eenige bezorgdheid: Mevrouw Aarssen, omdat zy zich weinig goeds voor hem van een politieke loopbaan beloofde; Elizabeth, om dat zy in den toon van haar echtgenoot een zekere tevredenheid meende op te merken, welke haar, als warme Prinsgezinde, vreemd voorkwam, indien werkelijk De Witt hem een officiëele zending had opgedragen.</p>
<p>‘Het is zoo,’ vervolgde Buat, tegen zijn vrouw: ‘ik mag my overal weêr met opgeheven hoofde vertoonen: de Heer De Witt heeft my bewijs gegeven, dat hy my niet gebruiken wil als een verspieder, maar als een eerlijk man: en ik zal voortaan, uit zijnen naam, met Lord Arlington briefwisseling voeren.’</p>
<p>‘Hoe!’ zeide Mevrouw Aarssen: ‘kiest de Heer De Witt u tot zijn tusschenman? u! - Neem het my niet kwalijk, Neef! ik wantrouw uw geschiktheid om voor onderhandelaar te spelen geheel niet; en dat zoû my ook slecht passen, als de Heer De Witt u dien post opdraagt; - maar ik dacht, aan de eene zijde, dat gy als te veel Prinsgezind <hi rend="i">bekend stondt</hi>, dan dat zijn aandacht op u zoû vallen: en - vergeef my - ik dacht, aan de andere zijde, dat gy te veel Prinsgezind <hi rend="i">waart</hi>, om u door hem te laten gebruiken.’</p>
<p>‘Ja, lieve Moei!’ zeide Elizabeth: ‘hoe dat alles zich heeft toegedragen, zal ik u wel eens nader vertellen; maar ik betuig u evenmin als gy te begrijpen, waarover Henry zoo verheugd is:’ en met-een zag zy haar man eenigzins verwijtend aan.</p>
<pb n="214"/>
<p>‘Moet het my niet verheugen,’ vroeg deze, ‘de overtuiging te hebben bekomen, dat een man als de Raadpensionaris, in stede van my te verachten, gelijk ik vreesde dat hy deed, my zijn achting en vertrouwen bewijst, ja schier vaderlijk met my omgaat?’</p>
<p>‘Een mooie vader!’ zeide Elizabeth, de schouders ophalende: ‘hy mag een jaar of drie ouder wezen dan gy, stellig niet meer.’</p>
<p>‘Maar verachten zeidet gy!’ hernam Mevrouw Aarssen: ‘waardoor zoudt gy zijn verachting hebben kunnen verdienen?’</p>
<p>‘Ik zeide alleen, te vreezen, dat hy omtrent my geen gunstige gevoelens koesterde,’ antwoordde Buat een weinig kleurende, en ongaarne de juiste toedracht der zaak aan zijn tante willende openleggen: ‘maar dat is nu anders gebleken. Ik wil dan ook geen misbruik meer maken van het vertrouwen, dat hy in my stelt,’ vervolgde hy, zich meer bepaald tot zijn vrouw wendende: ‘uw moeder en haar vrienden mogen huizen hoog schreeuwen, ik zal my vergenoegen met de onderhandeling tusschen den Heer De Witt en de Britsche Regeering te blijven voeren, en my er niet langer mede inlaten om de zelfzucht van byzondere personen te dienen.’</p>
<p>‘Uitmuntend!’ riep op bitteren toon Elizabeth, terwijl Mevrouw Aarssen eerst goedkeurend knikte en toen weder bedenkelijk met het hoofd schudde, in afwachting van wat er volgen zoû: ‘zijt gy het die spreekt, Henry? - O! wat Mr. Jan er zich op verstaat, de lieden schoon in te pakken. En zoo zullen dan de belangen van den Prins geheel vergeten, neen,
<pb n="215"/>
tegengewerkt worden om den wille van den nieuwen Heilige, dien gy vereert?’</p>
<p>‘Dat verwijt verdien ik niet, Betjen!’ zeide Buat: ‘de Prins, ik heb het uit zijn eigen mond, begeert den vrede: en dien wil de Raadpensionaris ook, mids op redelijke voorwaarden.’</p>
<p>‘Gy moogt ze redelijk noemen,’ hernam Elizabeth: ‘maar, wat my betreft, al ken ik ze niet, ik wil honderd tegen een verwedden, dat zy van dien aart zijn, dat zy aan een weigering tot schikking gelijk staan.’</p>
<p>‘Daarover zult gy kunnen oordeelen, wanneer gy ze gezien hebt,’ zeide Buat, de medegebrachte papieren voor den dag halende en op de tafel rangschikkende: ‘maar dit zeg ik u, dat de Heer De Witt ten minsten weet, wat hy wil, en uw vrienden niet: immers, zy zijn het met elkander oneens.’</p>
<p>‘Helaas!’ zeide Mevrouw Aarssen, half luid, en als in zich zelve: ‘'t zal ook met hen allen wel zijn:</p>
<lg type="poem">
<l><hi rend="i">En of al dees of gheen wat plomper ga te werck,</hi></l>
<l><hi rend="i">Sy hebben al te gaer het eyghen ooghemerck.’</hi></l>
</lg>
<p>‘Ik geloof met u,’ zeide Elizabeth, terwijl zy de papieren opende, ‘dat Mr. Jan weet wat hy wil: - alleen meester zijn en ons arm Prinsjen buiten de zaken houden. En daar zoudt gy uw bystand toe leenen, Henry? - Maar daarover nader. Zien wy eerst, wat hy u heeft opgedragen: immers, zoo Moei Aarssen’.... hier zag zy deze met een verlegen blik aan.</p>
<p>‘Gaat uw gang, kinderen!’ zeide de goede vrouw: ‘en doet volkomen of ik er niet ware: wel spijt het my, dat ik hier juist zoo inval, nu gy met zulke
<pb n="216"/>
hooge belangen bezig zijt; maar dat heb ik aan myzelve te wijten, daar ik vooraf niet liet vragen of ik u gelegen kwam.’</p>
<p>‘Gy moet ons al heel onbeleefd vinden, Tantelief!’ vervolgde Buat: ‘maar 't ongeluk wil, dat heden avond reeds de Vischboer komt, die onze brieven moet medenemen;.. doch dan zijn wy ook voor het overige van den avond geheel ter uwer beschikking.’</p>
<p>‘Ik herhaal het,’ zeide Mevrouw Aarssen: ‘gaat gerust uw gang, ten zij gy bevreesd zijt, dat ik uw geheimen zal verklappen; maar ik beloof u anders, dat ik er niet naar luisteren zal. Ik weet te goed:</p>
<lg type="poem">
<l><hi rend="i">Geen oog in yemants anders brief</hi>.</l>
</lg>
<p>Ik zal intusschen uw kind wel zoet houden... zoo lang het althands niet vraagt naar hetgeen Betjen haar alleen kan geven.’</p>
<p>Door de vriendelijke woorden van Mevrouw Aarssen eenigzins meer op hun gemak gebracht, zetteden de echtgenooten zich aan 't lezen, herlezen en kommentarieeren der medegebrachte stukken, waarna de beraadslaging volgde over hetgeen men naar Engeland schrijven zoû. Buat wilde zich bepalen by het overbrengen van het antwoord, door De Witt gegeven, en alle verdere mededeelingen uitstellen, tot dat die mondeling aan Sylvius zouden kunnen gedaan worden; zijn vrouw daarentegen had wel gewenscht, dat hy aan Arlington schreef, vooral aan te dringen op de bevordering van den Prins, als voorwaarde van den vrede; doch zy dorst in de tegenwoordigheid van Tante niet al te stijf op haar stuk blijven staan: en zoo gaf zy, spoediger dan zy anders gedaan zoû heb-<pb n="217"/>ben, toe, dat het in allen gevalle zaak was, de bouwstoffen, door De Witt verstrekt, in behoorlijke orde te rangschikken en in een brief op te nemen. Zy zetteden zich nu aan deze taak, die hun meer tijds wegnam, dan zy by den aanvang gedacht hadden, zoodat de avond reeds een goed eind gevorderd was, eer zy den brief behoorlijk opgesteld en in 't Fransch vertaald hadden: by welke laatste bezigheid zy goede dienst hadden van Mevrouw Aarssen, die hun niet zelden te recht hielp, wanneer het er op aankwam, de kracht van een woord of uitdrukking goed terug te geven. Juist was Buat bezig het opstel, dat hem zijn vrouw voorlas, in 't net te brengen, toen er gebeld werd.</p>
<p>‘Dat zal de Vischboer zijn,’ zeide Buat, ‘die hooren komt of ik al klaar ben.’</p>
<p>‘Men Heir!’ zeide de Meid, binnen komende: ‘dair is een man, die van Scheiveningen komt, om men Heir te spreiken.’</p>
<p>‘Heel goed,’ antwoordde Buat: ‘laat hem maar in de keuken wachten; ik zal hem zoo dadelijk helpen.’</p>
<p>De dienstmaagd ging weder naar voren; en men hoorde het geluid van een zwaren stap in den gang, maar dat, in stede van te verflaauwen - gelijk geschieden moest in geval de man naar de keuken afdaalde - al meer en meer naderde. Op eens ging de deur weder open en een breede gestalte vertoonde zich aan den ingang.</p>
<p>‘Die stomme Meid heeft my verkeerd verstaan,’ zeide Buat, en zich naar den man keerende: ‘ik had gezegd, dat gy in de keuken zoudt wachten, vriendschap. -’</p>
<pb n="218"/>
<p>‘Ja, maar mijn boodschap was niet aan de Meid, maar aan u beiden,’ zeide de man, terwijl hy den zwaren reismantel afwierp, die hem bedekte.</p>
<p>‘Sylvius!’ riepen Buat en Elizabeth te gelijk, verbaasd en verheugd over de onverwachte verschijning van hun vriend.</p>
<p>‘Ik zelf, mijn waardsten,’ zeide Sylvius, terwijl hy nadertrad: ‘Mevrouw van Wernhout! ik heb de eer u te groeten; het is lang geleden, dat wy elkander niet ontmoet hebben.’</p>
<p>‘Het is my altijd aangenaam, den zoon van een oud vriend mijns vaders te zien,’ antwoordde Mevrouw Aarssen.</p>
<p>‘En nu is mijn eerste vraag,’ hernam Sylvius, zich tot Buat wendende: ‘waar is mijn vrij-geleide?’</p>
<p>‘Hier hebt gy het,’ antwoordde deze: ‘maar wie kon denken...?’</p>
<p>‘Uitmuntend!’ zeide Sylvius, het dokument by zich stekende: ‘nu behoef ik ten minsten niet als een hoenderdief langs de huizen te sluipen. Voorwaar!’ vervolgde hy, zich in den armstoel nedervlijende, dien Buat by 't vuur aangeschoven had, en zijn lange beenen op de warme vuurplaat uitstekende: ‘het is hier beter dan in die ellendige visschershut te Scheveningen.’</p>
<p>‘Gy zijt dus te gelijk met uw brief gekomen?’ vroeg Buat.</p>
<p>‘Gelijk gy zeer juist raadt,’ antwoorde Sylvius: ‘ik moest hier toch voor mijn eigen zaken wezen, en zoo dacht ik, nadat ik mijn brief reeds aan den visscher gegeven had, dat ik dezelfde gelegenheid wel kon te baat nemen, om de reis naar Holland
<pb n="219"/>
te doen, in de hoop, dat het gevraagde vrij-geleide my niet zoû geweigerd worden. Zonder dat stuk dorst ik my echter in den Haag niet openlijk vertoonen.’</p>
<p>‘Neen,’ zeide Mevrouw Aarssen: ‘dat ware niet raadzaam geweest; want, zoo als de Dafnis zegt in de Minneklacht:</p>
<lg type="poem">
<l><hi rend="i">Hier zeit u de ronde:</hi> sta.</l>
<l><hi rend="i">Daer de schildwacht:</hi> Qui va là?’</l>
</lg>
<p>‘En zoo,’ vervolgde Sylvius, ‘bleef ik te Scheveningen, en zond u heden middag onzen getrouwen Maarten, ten einde te vernemen, of de zaak in orde ware.’</p>
<p>‘En zijt gy alleen gekomen?’ vroeg Buat.</p>
<p>‘En hoe hebt gy het op reis gehad?’ vroeg zijn vrouw.</p>
<p>‘Veroorlooft my, een voor een uwe vragen te beantwoorden,’ zeide Sylvius: ‘Mevrouw doet my de eer aan, my te vragen, hoe ik het gehad heb: ik zal haar antwoorden, dat ik het zoo goed gehad heb, als iemand het hebben kan, die drie dagen met stormachtig February-weêr, in 't kombof van een armoedige pink, met koude, nattigheid en zeeziekte ligt te kampen.’</p>
<p>‘Ja,’ zeide Mevrouw Aarssen:</p>
<lg type="poem">
<l><hi rend="i">Zijtge van een goet verstand,</hi></l>
<l><hi rend="i">Eert de zee en blijft te lant</hi>.’</l>
</lg>
<p>‘Wat mijn gezelschap betreft,’ vervolgde Sylvius, zich naar Buat keerende: ‘ik heb my met dat van mijn Kamerdienaar moeten te vrede stellen.’</p>
<p>‘Uw Kamerdienaar!’ herhaalde Buat: ‘uw karretjen is, dunkt my, sints ik u laatst ontmoette,
<pb n="220"/>
wel op een zandweg geraakt, dat gy er tegenwoordig een kamerdienaar op nahoudt.’</p>
<p>‘Wat ik u bidden mag,’ zeide Sylvius: ‘praat van geen zandweg tot een armen dienaar van 't Huis van Oranje, die de genade van De Witt moet komen afbedelen om een postjen te verkrijgen, en alleen een kamerdienaar medeneemt, omdat hy niet anders kan.’</p>
<p>‘En waar hebt gy dien man gelaten?’ vroeg Buat.</p>
<p>‘In de Oude Zwaen,’ antwoordde Sylvius: ‘waar ik mijn intrek heb genomen.’</p>
<p>‘De Oude Zwaen wordt een verblijf van vredeonderhandelaars,’ zeide Buat: ‘de Heer de Gourville heeft daar ook zijn kamers.’</p>
<p>‘Zoo heb ik vernomen,’ antwoordde Sylvius.</p>
<p>‘Maar zoû hy wel, als wy, de belangen van Z. Hoogheid voorstaan?’ vroeg Elizabeth.</p>
<p>‘Kom!’ viel Mevrouw Aarssen in: ‘bedenk nu eens, Betjen, dat de Heer Sylvius van de reis komt, en dat gy hem met politiek niet zult verwarmen. Hebt gy niet wat</p>
<lg type="poem">
<l rend="; 1tab"><hi rend="i">hittigh Spaensch gewas,</hi></l>
<l><hi rend="i">Dat als brant schiet uit het glas?</hi>’</l>
</lg>
<p>‘Neen!’ zeide Buat: ‘dan weet ik er wat beters op: gy moest een kandeeltjen koken, Betjen! dat zal onzen vriend wat verwarmen.’</p>
<p>‘Een kandeeltjen!’ zeide Sylvius: ‘top! zie daar een vaderlandschen drank, dien ik in jaren niet geproefd heb: en ik voel, dat de maag voor 't oogenblik wel iets warms verlangt.’</p>
<p>De noodige toebereidselen werden gemaakt, en niet lang duurde het of de beide Dames zaten met haar
<pb n="221"/>
handwerk aan de tafel, en de beide Heeren by den haard, onder het genot van een kandeeltjen, te praten; terwijl men een tijd lang, uit beleefdheid voor Mevrouw Aarssen, de politieke zaken zoo veel mogelijk rusten liet. Eindelijk echter kon Buat niet nalaten te zeggen:</p>
<p>‘Het spijt my, Sylvius! dat gy niet een uur vroeger hier geweest zijt: gy hadt ons de moeite gespaard van den langen brief op te stellen, dien ik bezig was over te schrijven toen gy hier kwaamt.’</p>
<p>‘Laat u dat niet spijten,’ zeide Sylvius: ‘die moeite is toch niet vergeefsch geweest. Geef my het klad maar hier, dan zal ik het by my steken en u morgen mijn meening wel komen zeggen.’</p>
<p>‘Ja maar!’ hernam Buat: ‘Lord Arlington moet immers ook tijding hebben.’</p>
<p>‘Laat my daarvoor zorgen,’ zeide Sylvius: ‘ik zal hem wel schrijven. - Doch dat is van latere zorg,’ vervolgde hy, de stukken by zich stekende: ‘zoudt gy denken, dat ik Z. Hoogheid morgen vond?’</p>
<p>‘Ik zal dadelijk den Prins bericht zenden van uw aankomst en gehoor voor u verzoeken,’ zeide Buat: en met-een, een paar regeltjens aan Bromley schrijvende, gaf hy die aan de dienstmaagd, met last om ze terstond door een kruier naar 't Hof van den Prins te doen brengen en antwoord te wachten.</p>
<p>Niet lang was Stijntjen terug, toen er wederom gebeld werd en, eer men nog tijd had gehad om te bedenken wie het wezen kon, het gezelschap vermeerderd werd door het binnentreden van Mevrouw Musch.</p>
</div>
<div type="chapter">
<pb n="222"/>
<head rend="h3">Dertiende hoofdstuk. Wat raad mevrouw Aarssen aan hare nicht gaf.</head>
<p>‘Weêr die vrouw’ bromde Buat by zich zelven: ‘men kan voorwaar niet meer rustig samen zitten, of zy komt er tusschen.’</p>
<p>‘Goeden avond, Kinderen!’ zeide Mevrouw Musch: ‘gy hadt my niet verwacht, niet waar? - En wat zegt gy van de verrassing, die Tante u bezorgd heeft? - Maar heb ik het wel? En is het niet onze vriend Sylvius, dien ik daar zie?’</p>
<p>‘Vriend Sylvius in levenden lijve,’ zeide deze: ‘gereed u te dienen, zoo 't in zijn vermogen is.’</p>
<p>‘Wel dat treft byzonder,’ hernam Mevrouw Musch: ‘nu, gy komt juist als geroepen, en hetgeen ik heb mede te deelen geldt u zoowel als de overigen. Ik ben thands geheel op de hoogte omtrent de gedragslijn, die wy te volgen hebben,’ ging zy voort, zonder zelfs te wachten, tot zy met behulp harer dochter zich van haar <hi rend="i">Coëffe</hi> ontlast had: ‘wy moeiten op vrede aandringen.’</p>
<p>‘Vrede is zeker in alle zaken het best,’ zeide haar
<pb n="223"/>
zuster, terwijl Buat zijn schoonmoeder aanzag, als wilde hy vragen, of dat nu het groote nieuws ware, dat zy had mede te deelen.</p>
<p>‘Ja!’ vervolgde Mevrouw Musch: ‘ik heb onderscheidenen onzer vrienden gesproken, en daaronder van dezulken, wier stem niet weinig geldt in de Staten-Vergadering. Zy zullen met kracht er op staan, dat men hoe eer hoe beter vrede sluite. En, wat nog meer zegt, Z. Hoogheid zelve is daar ook voor; dat heeft de Heer van Heenvliet my verzekerd.’</p>
<p>‘Ik had het u ook kunnen verzekeren,’ zeide Buat, de schouders ophalende.</p>
<p>‘Het is alleen Mr. Jan en de Fransche party, die oorlog willen, om hun eigen grootheid te bevorderen,’ vervolgde Mevrouw Musch: ‘en zoo wy de lieden daarvan kunnen overtuigen, hebben wy gewonnen spel. De vraag blijft nu maar, hoe Koning Karel er over denkt: en daar zoû de Heer Sylvius ons best op kunnen antwoorden.</p>
<p>‘Wat dat betreft,’ zeide Sylvius: ‘ik ben nog kort voor mijn vertrek by Zijne Majesteit ten gehoore toegelaten, en Zy heeft my de verzekering gedaan, van niets liever te wenschen, dan met dezen Staat in goede eensgezindheid te leven; - doch de Koning heeft my daarby te kennen gegeven, dat hy zelfs den schijn moest vermijden, als of hy den oorlog voerde om den wille van zijn neef.’</p>
<p>‘En toch,’ hervatte Mevrouw Musch, ‘zoû de overtuiging daarvan veel toebrengen, om de lieden hier nog sterker in te nemen tegen De Witt en de zijnen, voor zoo verre men bewijzen kon, dat deze
<pb n="224"/>
alleen tegen den vrede zijn, en dat de bevordering van den Prins daarvan ten voorwaarde strekken zoû,’</p>
<p>‘Ik herhaal maar wat de Koning my gezegd heeft,’ zeide Sylvius: ‘hy vreest, niet zonder grond, het ongenoegen der Engelsche Natie te verwekken, wanneer hy oorlog voert om een familiebelang.’</p>
<p>‘Het zij zoo,’ hernam Mevrouw Musch: ‘wy weten in allen gevalle, dat wy op hem als op een bondgenoot kunnen rekenen.’</p>
<p>‘Nu,’ zeide haar zuster, met het hoofd schuddende:</p>
<lg type="poem">
<l>‘<hi rend="i">Vertrouwt te ghener tydt op Koninghen of Heeren:</hi></l>
<l><hi rend="i">Want sneller dan den wint siet ghy hun gunste keeren</hi>.’</l>
</lg>
<p>‘En hoort nu verder,’ vervolgde Mevrouw Musch, zonder op deze herinnering acht te slaan: ‘Onze party wordt hier gedurig machtiger. De Heeren Kuyf<note n="(1)" place="foot">Deze en de beide volgende zijn verzierde namen, even als die van Van Espenblad. De Lezer zal later begrijpen, waarom ik my in sommige gevallen van pseudonymen bediend heb.</note> en Schulper van Leyden, de Heer Boerstede van Haarlem, en de Pensionarissen van Edam en van Enkhuizen hebben my stellig beloofd, dat zy zoo wel op den vrede als op de bevordering van den Prins zullen aandringen en gedurig op datzelfde aanbeeld blijven slaan. Zeeland zal ons krachtdadig steunen: en, wat meer is, wy zullen een krachtdadiger hulp vinden by den Keurvorst van Brandenburg.’</p>
<p>‘Heeft UEd. die waarlijk ook al gesproken?’ vroeg Buat, met een spotachtig gezicht.</p>
<p>‘Neen, Heer Schoonzoon,’ antwoordde Mevrouw Musch: ‘maar, wat op 't zelfde neêrkomt, zijn Gezant, den Heer Blaespeil, die met den Heer Van Beverningk heden morgen hier is gekomen.’</p>
<pb n="225"/>
<p>‘Blaespeil!’ herhaalde Buat: ‘een fraaie naam voorwaar: ik weet niet, of ik niet even lief Blaaskaak heette.’</p>
<p>‘Hy heeft my verzekerd,’ vervolgde Mevrouw Musch, dat zijn Meester een vertoog by de Staten van Holland zoude inleveren, om hun de belangen van den Prins aan te bevelen.’</p>
<p>‘Waarlijk?’ riep Elizabeth verheugd uit.</p>
<p>‘En voeg daarby, dat Spanje den Heer de Gourville mede gemachtigd heeft om weder voorslagen te doen, dan kunt, gy uit dit alles opmaken, of de zon van Mr. Jan niet machtig aan het tanen is.’</p>
<p>‘Ik vrees sterk,’ Mevrouw!’ zeide Buat, ‘dat het nog maar luchtkasteelen zijn, die gy u bouwt. Ik voor my geloof, dat de Raadpensionaris nog zoo vast staat als een rots, en dat, zoo lang hy den moed niet laat zakken, zijn party hem niet ontzakken zal.’</p>
<p>‘Ja,’ zeide Mevrouw Aarssen, ‘'t is ten opzichte van degenen, die hem zijn ambt benijden, als Vader zeî:</p>
<lg type="poem">
<l><hi rend="i">Daer zijnder in het lant, die wenschen iemants stoet</hi>,</l>
<l><hi rend="i">Al is hy noch gesont te midden in den raet</hi>.</l>
</lg>
<p>En bovendien: - al gelukt het u, hem weg te krijgen, zoo hebt gy nog niet een beteren in zijne plaats.’</p>
<p>‘Hoe nu, Anna!’ zeide Mevrouw Musch, terwijl zy haar zuster een toornigen blik toewierp: ‘zijt gy een afvallige geworden van de goede zaak?’</p>
<p>‘Ik ken slechts eene goede zaak,’ zeide Anna: ‘en dat is het welzijn van ons lieve Land. Wat zal men er meê winnen, wanneer hier twist en onrust verwekt wordt? Herinner u Vaders woorden:</p>
<pb n="226"/>
<lg type="poem">
<l>‘<hi rend="i">Ghedenkt dit alle tijt, ghy vrije Nederlanden:</hi></l>
<l><hi rend="i">Want siet, in eenigh zijn daer zijn u vaste banden:</hi></l>
<l><hi rend="i">Maect, dat u binnen 's lands geen wrevel om en voert</hi>,</l>
<l><hi rend="i">Vermits een grage wolf op uwe kudden loert</hi>.’</l>
</lg>
<p>‘En dus wildet gy, dat wy ons de dwingelandy van Mr. Jan maar gedwee zouden getroosten?’ vroeg Mevrouw Musch.</p>
<p>‘Ik wilde,’ antwoordde hare zuster, ‘dat men zich niet stelde tegen hen, die geroepen zijn om ons te regeeren: en, zoo gy de wijze lessen van Vader geheel vergeten zijt, dan zal ik u herinneren, wat een nog wijzer mond gezegd heeft: “Zijt den gestelden machten onderdanig.”’</p>
<p>‘Maar De Witt is geen gestelde macht,’ hernam Mevrouw Musch: ‘hy is niet meer dan de uitvoerder der bevelen van Haar Hoog-Mogenden, en in die hoedanigheid betaamt het hem niet, te handelen of hy zelf hier volstrekte heer en meester ware.’</p>
<p>‘Zie daar iets,’ zeide Mevrouw Aarssen, ‘wat gy noch ik te beöordeelen hebben: en het voegt vrouwen niet, zich in zulke zaken te steken.’</p>
<p>‘Ik verwachtte niet,’ hernam haar zuster, ‘dat iemand, wier vader en wier man zoo vele jaren de weldaden van het Huis van Oranje genoten hebben, zich scharen zoude aan de zijde van de party, die 's Prinsen rechten zoekt te fnuiken, ja, zoo mogelijk, te vernietigen.’</p>
<p>‘Geloof niet, Zuster,’ zeide Mevrouw Aarssen, ‘dat ik zoo ondankbaar ben, om ooit te vergeten wat de Prinsen voor ons Huis gedaan hebben. Ik heb Z. Hoogheid van harte lief en bid God, dat hy eenmaal, zoo dit tot het welzijn van den Lande
<pb n="227"/>
strekken kan, geroepen worde tot het bekleeden der hooge waardigheden zijner voorzaten, waarop hy billijke aanspraak heeft. Maar, voor zoo verre ik als vrouw over staatsaangelegenheden oordeelen kan, zoo acht ik het zeer gewaagd, op dit tijdstip, nu wy oorlog hebben ter zee en te land, en eendracht van binnen meer dan ooit noodig is, praktijken aan te wenden om den man, die aan het roer is van den Staat, en die het vertrouwen bezit van zoo velen, tegen te werken en te belemmeren. Ik heb wel gelezen, dat de Romeinen, die anders toch ook een Republiek hadden gelijk wy, in tijden van gevaar een Diktator aanstelden met onbeperkt gezach. Welnu! zulk een Diktator hebben wy ook van doen: en matigt de Heer De Witt zich te veel gezach aan, het is, geloof ik, voor ons heilzamer, dat, zoolang de oorlog duurt, één mensch de zaken regele en beschikke, dan dat er uit veelheid van beraadslagingen ongewisheid in de besluiten en ongelijkheid in de uitvoering ontstaan. Vader heeft het reeds gezegd, wanneer er meer dan een tevens het bestuur hebben:</p>
<lg type="poem">
<l><hi rend="i">Zy sullen onder een geduerigh leggen rasen</hi>,</l>
<l rend="; 1tab"><hi rend="i">Geduerigh in krakeel en swanger van den nijt</hi>,</l>
<l rend="; 1tab"><hi rend="i">Geduerigh over hoop en al uyt enckel spijt</hi>.’</l>
</lg>
<p>‘Maar, lieve Moei!’ zeide Elizabeth: ‘wanneer er iemand aan 't hoofd der zaken moet staan, wien komt het dan anders toe als aan Z. Hoogheid?’</p>
<lg type="poem">
<l>‘<hi rend="i">De dochter gaet des moeders gangh</hi>,’</l>
</lg>
<p>antwoordde Mevrouw Aarssen, lachende: ‘maar het kan u immers geen ernst zijn, Betjen! zoo te spreken. Wilt gy aan een zestienjarigen knaap het opperbewind toe vertrouwen over de zaken van Staat en Oorlog? Gy
<pb n="228"/>
zoudt hem dan toch iemand moeten toevoegen, die het werk voor hem bestierde? En waar zult gy er voor 't oogenblik een vinden, die maar op eenen dag verdient genoemd te worden met den Heer De Witt?’</p>
<p>‘Ik moet zeggen, dat Mevrouw Aarssen waardig ware van in den Raad van State te zitten, zoo spreekt zy,’ zeide Buat: ‘en ik wil oprecht verklaren, dat, ook naar mijne meening, de Raadpensionaris op dit oogenblik moeilijk te vervangen ware. Maar, zoo wy het nu maar zóó verre by 't leger konden brengen, dat Z. Hoogheid een betrekking en zitting in de Raad van State verkreeg, en dat de vrede gesloten werd, dan waren wy al veel gevorderd. Hadden wij eens den vrede, dan zoude Mr. Jan minder noodig zijn, en wy zouden van zelf het oude bestuur terug bekomen.’</p>
<p>‘Zeer fraai!’ hernam Mevrouw Aarssen: ‘gy wilt hem dus gebruiken zoo lang gy hem noodig hebt, hem de kastanjes uit het vuur laten halen, en hem later ter zijde stellen, als een citroen, die men wegwerpt na er het sap te hebben uitgedrukt. My dunkt, dat is niet zeer edelmoedig ten opzichte van iemand, van wien gy straks met achting gesproken hebt, Neef!’</p>
<p>‘Ik blijf hem persoonlijk achten,’ zeide Buat: ‘zoo om zijn bekwaamheden als om zijn karakter: en ik zoû hem gaarne dienen, indien zijne inzichten maar niet strijdig waren met de belangen mijns Meesters. Voor 't overige moge hy blijven in zijn post, indien hy zich daarby verkiest te houden: de Heer Cats
<pb n="229"/>
heeft in der tijd insgelijks het Raadpensionaris-ambt bekleed; maar hy heeft zich nimmer opgeworpen tot alleenheerscher.’</p>
<p>‘Neen voorwaar niet!’ zeide Mevrouw Aarssen: ‘hy verrichtte eenvoudig het hem opgedragen werk, en zocht geen eigenverheffing, de gemoedelijke, nederige man, die hy was. Maar de Heer De Witt is nu eenmaal door de omstandigheden er toe geleid geworden, om alles op zijn hoornen te moeten nemen en de eerste in den Staat te zijn. Hy moet of blijven wat hy is, of tot het ambtelooze leven terugkeeren.’</p>
<p>‘Hy zal van zelf zich wel aan de zaken onttrekken, merkte Sylvius aan, ‘wanneer zijn haan geen koning meer kraait. Ik geloof in de daad, Mevrouw! dat UEd. onze handelingen en ons streven uit een al te gemoedelijk oogpunt beschouwt. Wat wy zoeken te bevorderen is de vrede en 's Prinsen verheffing: en ziedaar twee zaken die alle welgezinden met verlangen te gemoet kunnen zien. Wat De Witt naderhand doen of niet doen zal, is, dunkt my, van latere zorg.’</p>
<p>‘Juist,’ zeide Mevrouw Musch: ‘Maar wat ik nu terstond wenschte te weten, is, wat hy geäntwoord heeft op de gedane voorslagen? Of denkt gy my weder buiten alles te houden, heer Schoonzoon, gelijk de vorige reis?’</p>
<p>‘Ik heb dat alles reeds aan Sylvius medegedeeld,’ antwoordde Buat: ‘doch zoo UEd. er op gesteld zijt, het te vernemen, zoo kan ik het u in twee woorden zeggen. De Heer De Witt houdt zich aan
<pb n="230"/>
de vroegere voorwaarden, behoudends overleg met Frankrijk.’</p>
<p>Mevrouw Musch liet zich niet volkomen met dit antwoord te vrede stellen, en vroeg nadere verklaring. Terwijl Buat en Sylvius bezig waren, haar die te geven, werd er weder gebeld, en bracht Stijntjen een brief, dien de kruier had medegebracht van het Hof. Buat opende den omslag, en zag dat deze twee uitnoodigingen bevatte, eene voor hem en eene voor Sylvius, om een jachtparty by te wonen, die de Prins den volgenden dag zoû houden, en waartoe men zich aan het Huis ten Bosch vereenigen zoû.</p>
<p>‘Een jachtparty!’ riep Buat: ‘dan dienen wy te zorgen, dat wy paarden hebben.’</p>
<p>‘Gy hebt immers uw paard,’ zeide Elizabeth.</p>
<p>‘Ik wenschte het,’ antwoordde Buat, zuchtende: ‘maar ik had my niet voorgesteld, dat ik het met den winter noodig zoû hebben, en heb het daarom eenige dagen geleden verkocht.’</p>
<p>‘Verkocht!’ herhaalde Elizabeth: ‘dien fraaien bruin.... en zonder my er iets van te zeggen?’</p>
<p>‘Ja!’ zeide Buat: ‘ik had bovendien geld noodig: - men heeft geen kraamkamer aan huis voor niets: en het beest kostte my te veel aan onderhoud. Doch dat daargelaten! Wat dunkt u, Sylvius! zijt gy genoeg uitgerust, en gevoelt gy moed om eens naar Jelissen te wandelen en een paar paarden uit te kiezen, om voor morgen ten onzen gebruike te huren?’</p>
<p>‘Ik ben tot uw dienst,’ zeide Sylvius: ‘maar dan moeten wy er drie hebben; want ik wenschte
<pb n="231"/>
mijn kamerdienaar wel mede te nemen: hy heeft een goed verstand van de lange jacht: en de andere genoodigden zullen waarschijnlijk hun jagers ook wel medenemen.’</p>
<p>‘Top!’ zeide Buat: ‘dan zullen wy onze wandeling maar niet langer uitstellen: anders hebben wy kans, dat wy Jelissen nog uit het bed moeten kloppen. Tot wederziens, Dames!’</p>
<p>Weldra hadden de beide Heeren zich van hoed en mantel voorzien, en verlieten zy het huis, niet kwalijk te vrede van op die wijze aan de politieke redeneeringen van Mevrouw Musch te ontkomen. Wat deze betrof, zy was vrij ongesticht over het haastig vertrek van de Heeren, uit wie zy gehoopt had nog meer byzonderheden aangaande de onderhandeling met Engeland te vernemen.</p>
<p>‘Zoo zijn de mans,’ zeide zy, wrevelig: ‘een jachtparty doet hun alles, ook zelfs de gewichtigste zaken, vergeten.’</p>
<p>Ja!’ antwoordde haar zuster, lachende:</p>
<lg type="poem">
<l>‘<hi rend="i">Vliegen en jagen</hi></l>
<l><hi rend="i">Zijn vrouwen plagen:</hi></l>
</lg>
<p>en Z. Hoogheid mocht ook wel denken:</p>
<lg type="poem">
<l><hi rend="i">Zijt ghy een Prins, jaegt niet zoo sterck</hi>,</l>
<l><hi rend="i">Dat ghy verzuimt uw eigen werck</hi>.’</l>
</lg>
<p>‘Als of de arme knaap ander werk had,’ hernam Mevrouw Musch: ‘waarlijk, Anna! gy brengt Vaders spreuken soms al heel zonderling te pas.’</p>
<p>‘Hm!’ zeide Mevrouw Aarssen; ‘de Prins moge al geen Staatswerk aan de hand hebben, hy moet toch zorgen, dat zijn lief hebbery geen hartstocht worde,
<pb n="232"/>
en nu en dan eens nalezen, wat in de jachtlesse staat:</p>
<lg type="poem">
<l><hi rend="i">Hy is een dwaes</hi>,</l>
<l><hi rend="i">Die om een haes</hi></l>
<l rend="; 1tab"><hi rend="i">Veel smerten lijt</hi>,</l>
<l><hi rend="i">En noch een peerd</hi>,</l>
<l><hi rend="i">Veel ponden weert</hi>,</l>
<l rend="; 1tab"><hi rend="i">Den hals afrijt</hi>.’</l>
</lg>
<p>‘Ja, dat is wel mogelijk,’ viel Elizabeth in: ‘maar met dat al spijt het my toch wel, dat ik niet mede van de party zal kunnen zijn.’</p>
<p>‘Droomt gy Betjen?’ vroeg hare moeder: ‘in uwen toestand?’</p>
<p>‘Een zogende vrouw!’ zeide hare moei verbaasd.</p>
<p>‘Ja, dat weet ik wel,’ hernam Elizabeth: ‘ik zoû toch niet kunnen medegaan: daarom niet; maar men had toch de beleefdheid kunnen hebben van my te vragen. Ik wil wedden, dat er andere juffers komen.’</p>
<p>‘Met wie gy Buat ongaarne rijden ziet?’ vroeg Mevrouw Aarssen, lachende: ‘Foei! gy moet niet jaloersch zijn, Betjen:</p>
<lg type="poem">
<l><hi rend="i">O wat een ongemack sal echte lieden quellen</hi></l>
<l><hi rend="i">Als man of swacke vrou naer dese stuypen hellen</hi>.’</l>
</lg>
<p>‘Ik ben niet jaloersch,’ hernam Elizabeth: ‘maar ik mag die Mademoiselle van Beverweert niet lijden, die voor my en andere juffers den neus ophaalt, omdat wy niet als zy van vorstelijken bloede zijn, ofschoon wy Goddank geen <hi rend="i">filet</hi><note n="(1)" place="foot">Een <hi rend="i">filet</hi> is het teeken der bastaardy.</note> in ons wapen hebben, zoo als zy.’</p>
<p>‘Welnu! laat zy haar neus optrekken,’ zeide Me-<pb n="233"/>vrouw Aarssen: ‘gy zijt er immers geen hair minder om.’</p>
<p>‘Ja maar, jegens onze mans is zy minder trotsch,’ hernam Elizabeth: ‘en een wakker gezel behoeft juist niet van adel te zijn, om in haar gunst te staan. Ik wenschte dat het vrede ware, alleen, omdat zulks haar huwlijk met dien Engelschen Lord wat bespoedigen zoû.’</p>
<p>‘Ik help het u wenschen,’ zeide Mevrouw Musch: ‘maar gy hebt ongelijk, Betjen! u dus ongunstig over Mademoiselle van Beverweert uit te laten. Zy is wel gezien ten hove, en hare voorspraak kan u en uw man wellicht van groote dienst zijn.’</p>
<p>‘En ik wil niets aan hare voorspraak verschuldigd wezen,’ antwoordde Elizabeth, terwijl zy haar kind uit de wieg nam en het aan de borst wilde leggen.</p>
<p>‘Wacht nog een oogenblik!’ zeide Mevrouw Aarssen, haar wederhoudende: een moeder moet haar kind nooit zogen op een oogenblik, dat zy slecht geluimd is. Uw Grootvader schreef:</p>
<lg type="poem">
<l rend="; 1tab"><hi rend="i">Sijtje boos of met den kop gequelt</hi>,</l>
<l><hi rend="i">Soo kies een andre min, die beter is gestelt</hi>.’</l>
</lg>
<p>Elizabeth kon niet nalaten van te lachen over de half ernstige, half kluchtige wijze, waarop deze vermaning gegeven werd, 't welk ziende, Mevrouw Aarssen mede begon te lachen, en haar nu vergunde, haren moederplicht te vervullen, tot groot genoegen der zuigeling, die minder dan hare moeder op de hoogte was, om te begrijpen, waarom niet terstond aan haar verlangen was voldaan geworden.</p>
<p>Min belangrijk voor den Lezer was het onderhoud,
<pb n="234"/>
dat verder tusschen de drie Dames plaats had, en waarin de staatkunde voor een wijl ter zijde gelaten werd voor meer gewone onderwerpen. Ook duurde het niet lang of de draagstoel van Mevrouw Musch werd aangekondigd, waarop zy, na herhaaldelijk hare dochter op het hart gedrukt te hebben, dat deze toch vooral haar niet onkundig zoû laten van 't geen Buat of Sylvius ter gelegenheid der jachtparty betreffende de politieke zaken vernemen mochten, zich gereed maakte om naar huis te gaan. De beide andere vrouwen stonden op om afscheid te nemen, en Elizabeth deed hare moeder uitgeleide tot aan de voordeur. Toen zy weder de achterzaal binnenkwam, vond zy Mevrouw Aarssen nog staande, en met de oogen strak gevestigd op de afbeelding van Cats.</p>
<p>‘Het gelijkt goed, niet waar?’ vroeg zy.</p>
<p>‘Helaas! Betjenlief!’ antwoordde haar moei, terwijl zy zich een traan uit het oog wischte: ‘ik dacht daar by my zelve: hoe zoû die waardige man, indien hy, even gelijk thands zijn beeltenis schijnt te doen, de oogen bestendig kon gevestigd houden op al wat binnen deze kamer gezegd en gedaan wordt, hoe zoû hy te moede zijn?’</p>
<p>‘Maar, veel kwaad voeren wy toch niet uit,’ zeide Elizabeth, op een vleienden toon.</p>
<p>‘Weet gy dat zelve?’ vroeg Mevrouw Aarssen: ‘zie mijn kind! ik heb u en uw man steeds lief gehad, omdat ik uw beider goed hart en uw genegenheid te mywaart op hoogen prijs stel; maar - ik moet het u zeggen nu wy alleen zijn - het is my bang om 't hart geworden, toen ik heden avond
<pb n="235"/>
hoorde wat er gaande is, en in welke ontwerpen gy gemoeid zijt. Ik wil uw moeder niet te streng veroordeelen: zy heeft veel geleden en ik kan my het gevoel verklaren, dat haar bezielt en handelen doet; - ofschoon zy een meer kristelijk voorbeeld aan haar kinderen geven zoû, indien zy zich tot vergiffenis geneigd toonde: - zy heeft hare jaren en moet weten wat zy doet; maar zy moest hare kinderen niet aansporen tot bedrijven, die voor hen licht eenmaal noodlottig kunnen zijn.</p>
<p>‘Maar, lieve Moei!’ zeide Elizabeth! ‘ik geloof met Sylvius, dat gy u de zaak zwarter voorstelt, dan zy is. Ik beken, eenige dagen geleden was ik niet geheel zonder vrees, omdat toen Buat van ter zijde vernam, dat men hem wellicht om zijn briefwisseling met Sylvius vervolgen zoû - in weêrwil, dat daarin niets schuldigs gelegen was; - maar, sedert hy de vredehandeling met Engeland voert met medeweten van den Raadpensionaris zelven, kan daarin niet langer eenig gevaar steken.’</p>
<p>‘En ziedaar juist, wat my bekommering baart,’ hernam Mevrouw Aarssen: ‘uw man, zegt gy, handelt met medeweten van den Raadpensionaris: - en toch, uit alles wat ik zie en hoor, blijkt het, dat het streven is, de plannen van den Heer De Witt en van diens party tegen te werken. Hy speelt dus ten opzichte van dien Heer een dubbelzinnige, om niet te zeggen een valsche en bedriegelijke rol.’</p>
<p>‘Indien hy dat schijnt te doen,’ zeide Elizabeth met levendigheid: ‘het is zijne schuld niet: de omstandigheden hebben er hem toe gebracht: het is De
<pb n="236"/>
Witt, die door zijn handlanger Van Espenblad hem 't eerst heeft laten aanzoeken om een briefwisseling te voeren, die hy hem zoû mededeelen: en Buat heeft dit aangenomen, maar ten einde die Heeren in hun eigen strikken te laten loopen, en daardoor met hun inzichten en bedoelingen bekend te worden.’</p>
<p>‘En die aan uwe moeder en hare vrienden te verraden, niet waar?’ vroeg Mevrouw Aarssen: ‘o! ik raad het al. Voorwaar Betjen! ik had niet gedacht, dat uw man, dien ik steeds als een rond en open mensch gekend en geacht heb, zich met dergelijke treken zoû inlaten.’</p>
<p>‘Hy had er ook eerst veel tegen,’ zeide Elizabeth: ‘maar hy had geen keus. Aan de eene zij werd hy met een vervolging bedreigd; aan de andere zij kon hy schijnbaar De Witt, en in de daad onze party dienen: en hy koos het laatste.’</p>
<p>‘Hy verzaakte, wat hy wist dat eer en plicht geboden, uit vrees voor vervolging!’ riep Mevrouw Aarssen uit: ‘dat had ik nooit van hem gedacht.’</p>
<p>‘Ach lieve Moei! zeg hem dat nooit!’ zeide Elizabeth: ‘hy heeft reeds spijt genoeg, dat hy zich heeft laten overhalen om’....</p>
<p>‘Dan zijt gy het, die er hem toe bewogen hebt?’ vroeg Mevrouw/Musch: ‘En waar de man uit zich zelven sterk genoeg was, is hy voor de tranen der zwakke vrouw bezweken: Betjen! Betjen! gy hebt een zware verantwoording op u geladen! En wat zullen de gevolgen zijn? Eens komt toch de waarheid aan den dag. De waarheid, zong uw Grootvader,</p>
<pb n="237"/>
<lg type="poem">
<l><hi rend="i">De waerheyt bortelt uit gelijck de sonneschijn</hi>,</l>
<l><hi rend="i">De waerheyt, hoe het gae, wil niet begraven zijn</hi>.</l>
</lg>
<p>en dan, als alles ontdekt is, zal dan niet de Heer De Witt des te toorniger zijn, naarmate hy langer misleid is geworden? - Kindlief!</p>
<lg type="poem">
<l><hi rend="i">Ghy doet gelijck de mus, die geeft haer in den slagh</hi>,</l>
<l><hi rend="i">So veyligh als se kan, so gretigh als se magh</hi>.</l>
</lg>
<p>O! ik zie het al in 't verschiet:</p>
<lg type="poem">
<l rend="; 1tab"><hi rend="i">daer wordt de borst gevanghen</hi>,</l>
<l><hi rend="i">Daer melt hy het bedrogh en al zijn slimme ganghen</hi>.</l>
</lg>
<p>Geloof my, het spel dat gy speelt, is te gewaagd: en denk toch steeds, wat uw goede en brave Grootvader zeggen zoû, indien hy zijn wijze lessen aldus verwaarloosd zag door eene dier lieve kleindochters, aan wie hy de overdenkingen zijner grijsheid opdroeg!’</p>
<p>‘Maar lieve Moei!’ zeide Elizabeth: ‘er is nu immers geen gevaar meer. Gy hebt het gehoord: Buat is door De Witt bepaald tot onderhandelen gemachtigd, en wanneer hy zich dus niet onvoorzichtig gedraagt, wat kan men hem dan verder te verwijten hebben?’</p>
<p>‘Niets,’ antwoordde Mevrouw Aarssen: ‘Maar laat hy dan ook werkelijk getrouw blijven aan de goede voornemens, welke hy heden avond aan den dag legde, zich met de rol van onderhandelaar vergenoegen, en zich niet door Sylvius of door anderen laten bepraten, om zich met gevaarvolle kuiperyen in te laten. En gy ook, Betjen! gy moet my plechtig beloven, dat gy zult goedmaken wat gy verkorven hebt, en hem nooit weder zult aansporen, zich te steken in iets, wat naar samenspanning zweemt, maar zich daarvan veeleer zorgvuldig te onthouden.’</p>
<pb n="238"/>
<p>‘O, zeide Elizabeth, wat hem betreft, hy heeft reeds genoeg een weêrzin aan die bedekte wegen: hy heeft zelf den laatsten brief, dien wy geschreven hebben, niet eens aan Moeder laten zien, uit vrees dat zy er van het hare in zoû mengen.’</p>
<p>‘Dan ben ik omtrent hem gerust. Maar gy? nog straks waart gy het, die, toen uw man de beste en verstandigste voornemens aan den dag legde, hem verweet, dat hy zich als een afvallige gedroeg.’</p>
<p>‘Ik zie in, dat ik verkeerd handelde,’ zeide Elizabeth: ‘en ik beloof u, voortaan wijzer te zullen wezen.’</p>
<p>‘Komaan,’ zeide Mevrouw Aarssen: dan is mijn laatste zorg weg genomen: en nu beloof ik, van mijn kant, u over de zaak niet langer te zullen lastig vallen.’</p>
<p>De terugkomst van Buat, die van Sylvius aan zijn herberg had afscheid genomen, gaf een andere wending aan het gesprek, en weldra gingen de beide echtgenooten en hun logeergast ter ruste. De laatste dankte God, toen zy alleen was, dat zy door hare redenen indruk had mogen maken op haar nicht: dan helaas! hoe kortzichtig zijn ook de verstandigste stervelingen: en hoe zoude haar het hart beklemd zijn geweest, indien zy had kunnen voorzien of zelfs vermoeden, dat het navolgen door Elizabeth van haren op zich zelven zoo wijzen raad, gedeeltelijk zoude strekken om Buat in 't verderf te storten.</p>
<p>&nbsp;</p>
<p><hi rend="sc">einde van het eerste deel</hi>.</p>
</div>
<div type="chapter">
<pb n="1"/>
    <head rend="h2">[Tweede deel]</head>
<head rend="h2">Elizabeth Musch.</head>
<head rend="h3">Eerste hoofdstuk. Een jachtparty.</head>
<p><hi rend="b">D</hi>en volgenden morgen begaf zich Buat vroegtijdig naar de Oude Zwaen, ten einde Sylvius af te halen. Op de Plaats gekomen, zag hy voor de deur der herberg niet alleen den knecht van Jelissen met de aldaar bestelde paarden gereed staan, maar ook een bediende, in de livrei van Gourville, met twee handpaarden op en neder gaan, waaruit hy opmaakte, dat de Franschman mede van de party was. Binnengetreden en naar de kamer van Sylvius gegaan zijnde, vond hy dezen met zijn Kamerdienaar, welke laatste zich terstond eerbiedig in een hoek van 't vertrek terugtrok.</p>
<p>‘Gy komt tijdig genoeg,’ zeide Sylvius: ‘het is nog naauwlijks zeven ure.’</p>
<p>‘Een Edelman van 's Prinsen kamer mag niet op zich laten wachten,’ zeide Buat: ‘Zijt gy gereed?’</p>
<p>‘Wat my betreft, ja,’ antwoordde Sylvius: ‘maar de Heer de Gourville, hoorende dat ik ook naar de
<pb n="2"/>
jachtparty trok, heeft de beleefdheid gehad, my te laten vragen of wy ons gezamenlijk derwaarts zouden begeven.’</p>
<p>‘Drommels!’ zeide Buat: ‘als die Franschman maar geen treuzel is. Ik zoude ongaarne te laat op mijn post zijn.’</p>
<p>‘Stel u gerust,’ antwoordde Sylvius: ‘ik geloof, dat ik hem reeds hoor.’</p>
<p>En in de daad, daar werd aan de deur getikt, en Gourville trad in cierlijk jachtgewaad binnen. Maar, tot groote verwondering van Buat, die hem als iemand van beleefde en voorkomende manieren had leeren kennen, verzuimde hy de diepe strijkaadjen te maken, die anders in die eeuw gebruikelijk waren, telkens wanneer wel opgevoede lieden elkander ontmoeteden, en trad hy met een opgewonden voorkomen en een bloedrood gelaat op Sylvius af, terwijl hy een open brief krampachtig tusschen de vingers wreef.</p>
<p>‘Mijn Heer!’ zeide hy: ‘vergun my u te vragen of gy het zijt, die dezen brief op mijn toilet hebt nedergelegd.’</p>
<p>‘Ik, mijn Heer!’ riep Sylvius, op een toon van verbazing.</p>
<p>‘Gy komt toch uit Engeland, naar ik hoor,’ zeide Gourville.</p>
<p>‘En is dat een reden, dat ik de onwellevendheid zoû begaan, om in uwe kamer te sluipen?’ vroeg Sylvius geraakt.</p>
<p>‘Neen,’ antwoordde Gourville: ‘maar deze brief is ook uit Engeland gekomen, en van zeer versche dagteekening: mijn bedienden betuigen, dat geen
<pb n="3"/>
hunner hem in mijne kamer gebracht heeft: de lieden uit de herberg, die ik ondervraagd heb, weten er even min iets van: en de vooronderstelling was dus zoo vreemd niet, dat gy hem kondet hebben meêgebracht’</p>
<p>‘Er zoû dan geen reden bestaan, waarom ik hem u niet in persoon zoû hebben overhandigd,’ zeide Sylvius.</p>
<p>‘Zonderling!’ hernam Gourville: ‘die brief kan toch niet van zelven op mijn toilet gekomen zijn.... Kan wellicht iemand van uw gevolg....?’</p>
<p>‘Ik heb geen ander gevolg, dan mijn Kamerdienaar,’ viel Sylvius in: ‘en die is gewoon, alleen de zaken zijns meesters te doen.’</p>
<p>‘En waarschijnlijk ook een weinig de zijnen,’ voegde Gourville er by: ‘of de Engelsche kamerdienaars zijn machtig verschillend van de Fransche.’ Dit zeggende nam hy den dienaar, die nog altijd onbewegelijk in den hoek van 't vertrek stond, in oogenschouw. Het was een man, oogenschijnlijk van omstreeks veertig jaar, met het deftige voorkomen en de eenvoudige, doch nette kleedy, welke van ouds alle Engelsche kamerdienaars gekenmerkt heeft, met een rosse pruik en knevels, en een strak gelaat, waarop te lezen was, dat hy van het geheele gesprek niets begrepen had.</p>
<p>‘Vergunt gy my, dat ik hem ondervrage?’ vroeg Gourville aan Sylvius.</p>
<p>‘Met genoegen,’ antwoordde deze: ‘maar ik moet u waarschuwen, dat hy geen Fransch verstaat.’</p>
<p>‘Des te erger,’ zeide Gourville: ‘want ik heb
<pb n="4"/>
nooit dan zeer enkele woorden van het bargoensch, dat die eilanders spreken, kunnen leeren. Maar gy zult my wel tot tolk willen dienen, niet waar?’</p>
<p>‘Mijne Heeren!’ viel Buat hier in, ‘ik moet u doen opmerken, dat de tijd verloopt, en dat de Prins niet van wachten houdt, vooral, wanneer het een jachtparty geldt. Wy zouden, dunkt my, ons onderhoud al rijdende kunnen voortzetten, te meer, daar die man ons toch vergezelt.’</p>
<p>‘Gy spreekt als een boek, mijn Heer Buat!’ zeide Gourville: ‘en ik moet u verschooning vragen, dat ik u nog niet behoorlijk gegroet heb.’</p>
<p>‘Laat ons alle plichtplegingen ter zijde stellen, mijn waarde Heer!’ antwoordde Buat: ‘en zorgen, dat wij ons op weg begeven, eer wy gevaar loopen van te laat op de verzamelingsplaats te komen.’</p>
<p>Gourville scheen dit ook te begrijpen, en, Mignot roepende, liet hy zich zijn hoed, mantel en degen geven, waarna onze drie Kavaliers zich naar beneden begaven, hun paarden bestegen en den Vijverberg opreden, gevolgd door Mignot en den Kamerdienaar van Sylvius. Zoo lang de ruiters zich binnen de stad bevonden, werd er geen woord tusschen hen gewisseld, doch naauwlijks waren zy het Bosch ingereden, of Gourville vroeg aan Sylvius: ‘kent gy by toeval ook de handteekening van Lord Arlington?’</p>
<p>‘Zoo doe ik,’ antwoordde Sylvius: ‘en mijn Heer Buat even als ik.’</p>
<p>‘Wel nu!’ hernam Gourville: ‘dan kunt gy my zeggen, of deze echt is?’ - En met een haalde hy
<pb n="5"/>
den brief weder voor den dag en hield hun het onderschrift voor.</p>
<p>‘Zonder eenigen twijfel is die naamteekening echt,’ riepen de beide anderen, als uit eenen mond.</p>
<p>‘Goed’ hervatte Gourville, den brief weder by zich stekende: ‘en nu vraag ik nogmaals: hoe komt een brief van Lord Arlington in mijne kamer.’</p>
<p>‘<hi rend="i">Ma foi!</hi>’ zeide Buat lachende: ‘ik heb altijd gehoord, dat Lord Arlington zich een weinig op de zwarte kunst verstaat, en het zoû my niet verwonderen, zoo hy dat stuk papier naar u toe had getooverd.’</p>
<p>‘Hy kan uw bediende toch niet omgekocht hebben,’ vroeg Gourville aan Sylvius, terwijl hy omzag naar den Kamerdienaar. Deze was bezig voor de tiende maal de schouders op te halen tegen Mignot, die een gesprek met hem zocht aan te knoopen, en nu wanhopend afliet, al brommende over de domheid der Engelschen, die geen Fransch verstaan.</p>
<p>‘Uw Kamerdienaar heet zeker Smith, gelijk de helft der Engelschen,’ zeide Buat tegen Sylvius.</p>
<p>‘Neen,’ antwoordde deze: ‘hy heet Thomson, gelijk de andere helft.’</p>
<p>‘Weet gy wel,’ hernam Buat, ‘dat gy hem het beste paard gelaten hebt van de twee, die Jelissen u gezonden heeft? Die schimmel, dien hy berijdt, is een uitmuntende harddraver.’</p>
<p>‘Ja,’ antwoordde Sylvius: ‘maar het beest kwam my wat al te wild voor, en ik heb geen trek, om, in tegenwoordigheid van het gezelschap, waar wy deel van zullen uitmaken, een zandruiter te worden.’</p>
<pb n="6"/>
<p>‘Ik gevoel het,’ hernam Buat, lachende: ‘gy waagt er uw Kamerdienaar liever aan dan u.’</p>
<p>‘O!’ zeide Sylvius: ‘Thomson is een geöefend ruiter, meer dan ik. Maar wil ik hem nu by ons roepen, dan kan mijn Heer de Gourville van hem te weten komen wat hy verlangt.’</p>
<p>‘Straks, straks!’ zeide Buat: ‘de dag is nog lang, en, liever dan te praten, moesten wy onze paarden in galop zetten om niet te laat te komen.’</p>
<p>En met-een deed hy zijn rijdier de sporen voelen, en gaf het voorbeeld van spoed, 't welk door de overige ruiters gevolgd werd: zoo dat het weinige minuten leed, of zy bevonden zich op het voorplein van het Huis ten Bosch.</p>
<p>Hier heerschte niet weinig drukte. Jagers, gedeeltelijk te paard, gedeeltelijk afgestegen, pikeurs, bedienden, honden, woelden door elkander. Dan,</p>
<lg type="poem">
<l><hi rend="i">boven 't volck en alle hoofden uit</hi>,</l>
</lg>
<p>liet zich de hooge gestalte onderscheiden van den Heer van Heenvliet, die met luider stem zijn bevelen gaf en regelde wat geschieden moest. Buat haastte zich, af te stijgen, en, zijn paard aan een dienaar toevertrouwende, snelde hy naar binnen om zich aan den Prins te vertoonen.</p>
<p>Het gezelschap werd gaande weg vermeerderd door genoodigden, die, sommige van de naburige buitenverblijven, doch de meeste uit den Haag, kwamen aangereden. Onder deze laatste bevond zich ook Van Espenblad, die terstond op Gourville toereed, en dezen zijn genoegen betoonde van hem te ontmoeten.</p>
<pb n="7"/>
<p>‘Wel!’ zeide hy: ‘gy zult nu gelegenheid hebben, de windhonden van Zijn Hoogheid hun bekwaamheid te zien ten-toon-spreiden.’</p>
<p>‘Wat zeker zeer vereerend voor my is,’ antwoordde Gourville: ‘maar het spijt my eenigzins, daardoor niet in staat te zijn, den Heer De Witt heden een bezoek te brengen, gelijk gy my hadt doen hopen, dat ik gisteren zoû hebben kunnen doen.’</p>
<p>‘Ja!’ viel Van Espenblad in: ‘de Heer De Witt is gisteren verhinderd geweest u te ontfangen. De Heeren Colbert, Blaespeil en Van Beverningk waren uit Kleef hier aangekomen, en hebben een groot gedeelte van zijn tijd genomen. Maar bovendien, ik kan u wel vooraf zeggen, dat gy schipbreuk by hem zult lijden. Hy wil van een bemiddeling van Spanje nog minder hooren dan de Prins,’ voegde hy er lachende by. En toen, Sylvius in 't oog krijgende: ‘Zie ik wel, of heb ik 't mis?’ vroeg hy: ‘mijn Heer Sylvius hier!’</p>
<p>‘Gelijk gy ziet,’ zeide deze: ‘en zeer verheugd van u te ontmoeten.’</p>
<p>‘Ik had u zeker niet hier verwacht,’ hernam Van Espenblad: ‘ongetwijfeld heeft Buat u aangespoord, de zee over te steken.’</p>
<p>‘Neen,’ antwoordde Sylvius, eenigzins verwonderd: ‘Buat wist al zoo min van mijne komst als iemand hier.’</p>
<p>‘Nu, dat's om 't even,’ hernam Van Espenblad: ‘in allen gevalle is het doel uwer overkomst zeker, een vroom werk te doen en den vrede te helpen sluiten.’</p>
<pb n="8"/>
<p>‘Den vrede!’ zeide Gourville, die deze laatste woorden gehoord had: ‘komt mijn Heer...’</p>
<p>‘Met dezelfde inzichten als mijn Heer de Gourville,’ viel Van Espenblad in: ‘o! het getal is <hi rend="i">legio</hi> van hen, die den vrede willen bevorderen: 't geen my zoû doen vermoeden, dat die nog verre te zoeken is. - Maar stil,’ vervolgde hy, ‘daar is Zijn Hoogheid.’</p>
<p>Deze woorden hadden de uitwerking, dat de oogen van Gourville, die reeds met een uitdrukking van bevreemding en wantrouwen op Sylvius gevestigd waren, zich naar den stoep van het Lusthuis wendden, op welken Willem III verschenen was, den arm gevende aan de schoone en schitterende Jonkvrouw, of, gelijk men toen meer algemeen zeide, Mademoiselle Van Beverweert, en gevolgd door Boreel, den jongen Heenvliet, Buat, Bromley en een geheelen stoet van Edelen en Jonkvrouwen. Hy groette met wellevendheid de aanwezigen, daalde toen den stoep af, hielp eerst met ridderlijke beleefdheid de Jonkvrouw te paard, en besteeg toen zijn eigen ros. Snel liet hy zijn oogen om zich heen gaan, reed op Sylvius toe, wien hy de hand drukte en een paar woorden in 't oor fluisterde, gaf aan Gourville den wensch te kennen, dat de jachtparty hem niet te zeer zoû tegenvallen, en vervoegde zich daarna by den Heer van Heenvliet.</p>
<p>‘De Heer Houtvester heeft zeker alles wederom met zijn gewone zorg beschikt?’ vroeg hy.</p>
<p>‘Althands voor zoo veel mijn departement aangaat,’ antwoordde Heenvliet: ‘en ik hoop, dat het
<pb n="9"/>
door my verrichte de goedkeuring van Uwe Hoogheid zal wegdragen.’</p>
<p>‘De onderwijzer behoeft niet naar de goedkeuring des leerlings te vragen,’ hervatte Willem, lachende: ‘het is dus afgesproken, dat wy het veld tot Voorschoten zullen afjagen, en over Wassenaar terug keeren.’</p>
<p>‘Ten zij Uwe Hoogheid het anders verkiezen mocht,’ zeide Heenvliet.</p>
<p>‘Ik keur alles goed,’ antwoordde de Prins: ‘en nu, daar weer en wind gunstig en alles gereed is, op weg maar!’</p>
<p>En terstond zijn ros in beweging stellende, reed hy, onder een blij hoorngeschal, de brug over, gevolgd door den geheelen stoet. Men zwenkte dadelijk het Bosch uit en kwam eerlang aan de weilanden, die bejaagd zouden worden. Het was een fraaie, zoele morgen, gelijk men soms, zelfs hier te lande, in February aantreft: een van die winterdagen, waarop ons reeds een balsemende voorjaarslucht te gemoet stroomt, die ons byna zoû doen gelooven, dat wy spoedig de lente zullen zien wederkeeren, wisten wy niet, dat wy eerst nog Maart met zijn gure stormbuien en April met zijn regenvlagen moeten doorworstelen. En daarby, nog niet een der voorboden van het warme saizoen liet zich op de uitgestrekte weide zien: geen ojevaar was nog het hem bekende plekjen komen terug vinden: geen kieviten vertoonden zich nog, die cierlijke kringen vormende, waarby heur wieken, zoo vaak zy door de zon bestraald worden, als lichtvonken flikkeren: slechts
<pb n="10"/>
hier en daar stoven koppels spreeuwen van voor de voeten der paarden weg, of scheen een oude kraai, op den top van een walvischkaak of van een boerehek gezeten, de komst van den stoet af te wachten en tilde dan eerst, als met moeite, de zware vleugels op, om zich op een afstand weêr neder te zetten.</p>
<p>Dan, hoe gunstig ook de weersgesteldheid ware, minder voordeelig was die van het jachtveld: daar de grond over 't algemeen vrij drassig was, en zich hier en daar groote plassen bevonden, die men nog kon rondrijden zoolang men stappende voortging, doch welke het te voorzien was, dat moeilijk zouden kunnen vermeden worden wanneer men eens het wild achtervolgde. Het moge ons, die nu leven, dan ook vreemd schijnen, dat men tot jagen een dag uitkoos in een zoodanig ongeschikt saizoen, 't welk heden bovendien tot het verboden tijdperk behoort. Maar, ofschoon men in de zeventiende eeuw geen tijd van opening en sluiting der jacht kende, zoo was deze des-niet-te-min ook toen ongeöorloofd wanneer er sneeuw of ijs op het veld lag; terwijl de jachtordonnantiën in Holland streng verboden, het geheele jaar door meer dan twee malen in de week ter jacht te gaan, en tevens, op eenen dag meer dan twee hazen en een of twee koppels konijnen te vangen. - Het natuurlijk gevolg dezer bepaling was, dat de liefhebbers geene gelegenheid, die maar niet bepaald ongunstig was, verzuimden.</p>
<p>De belemmeringen, welke men nu en dan ondervond, zoo door de plassen van welke ik heb gespro-<pb n="11"/>ken, als door de slooten, die het weiveld doorsneden, hadden dan ook ten gevolge gehad, dat het grootste deel der jagers, en daaronder de dames, niet over de weilanden voortreden, maar een binnenweg hielden, van welken men de vlakte kon overzien. Wat den Prins betrof, die, als een echte jager, voor geene hinderpalen terugdeinsde, hy bleef aan 't hoofd der overigen recht toe recht aan het jachtveld houden, nu en dan een kort woord tot Heenvliet of Gourville richtende, maar bestendig het oog over de vlakte latende rondgaan, met diezelfde scherpte van blik en met diezelfde innige belangstelling, waarmede hy later zoo menig slagveld overzag.</p>
<p>Reeds hadden de honden, die met uitgestrekten hals in gestrekten loop nu her- dan weder derwaart voor de jagers uit het veld doorkruisten, twee of drie malen een haas uit het leger doen opstuiven; doch telkens was het nagejaagde wild westelijk opgevlucht, naar de zijde, waar een breede, diepe sloot het weiland scheidde van den met struiken of kreupelhout bezetten duinkant, als had het de bewustheid, dat het aan gene zijde dier sloot voor vervolging vrij zoû wezen. En werkelijk, telkens hadden de goed onderwezen winden een najagen gestaakt, dat haas en honden buiten het weiland voeren, hen dus aan des meesters oog onttrekken, en dezen van zijn genoegen berooven zoû: Dan, nu deden zy voor de vierde maal een haas op; en nu, als ware het by onderlinge afspraak, het zeel verdeelde zich: de spilgioenen bleven het vluchtende wild op de hielen volgen, en de winden, links af houdende, snelden,
<pb n="12"/>
vlug als het licht, en terwijl hun klaauwen het weigras naauwlijks raakten, langs de sloot vooruit, om in tijds aan het voorwerp hunner vervolging den overtocht af te snijden. Wakker repte intusschen het arme haas zijn loopers en hield nog een goeden afstand tusschen zich en de spilgioenen; daar genaakte hy de sloot en maakte zich gereed te water te gaan. Een der winden echter had zijn oogmerk geraden, was vroeger reeds de sloot overgezwommen en aan den overkant voortgesneld. Het haas, op het zien van dien nieuwen vyand verschrikt, veranderde wederom van koers en rende het weiveld over, waar straks al de honden hem achtervolgden, en, na hen, de jagers, met den Prins aan 't hoofd, met blijde voldoening over de meesterlijke krijgslist, door zijn geliefkoosden windhond in 't werk gesteld.</p>
<p>‘Wel!’ riep hy Gourville toe, die zich in zijn nabuurschap bevond: ‘wat zegt gy van Diana? heeft zy het haas ook met beleid gekeerd?’ - En, zonder naar antwoord te wachten, gaf hy zijn ros de sporen, deed hem een hek overspringen, en rende voort over plassen en slooten, zich er weinig aan storende, of het water hem om de ooren spatte.</p>
<p>Ten gevolge van de belemmeringen, welke het jachtveld opleverde, waren spoedig de jagers verspreid en uit elkander geraakt; terwijl alleen zy, die de vlugste paarden bezaten en daarby de beste ruiters waren, zich in staat bevonden, den Prins ter zijde te blijven. Op het laatst waren er maar drie meer in zijn onmiddelijke nabyheid: de eerste was Heenvliet, die, ondanks zijn gevorderde jaren, zijn gelijke
<pb n="13"/>
niet kende als hy in den zadel zat, doch die, als een oud hoveling, zorg droeg, dat de kop van zijn rijdier nooit verder kwam dan gelijk met het middellijf van des Prinsen paard: de tweede was Gourville, die een treffelijken draver had bestegen, en die altijd nog hoop voedde op een onderhoud met den Prins over de politieke zaken: de derde was Thomson, die met de daad bewees, dat zijn meester hem niet zonder grond als een goed ruiter geprezen had, en die het paard van Jelissen, hoe rap ter been het ook ware, liet loopen, gelijk het stellig in zijn leven niet gedaan had, en op een wijze, waarover de eigenaar gewis weinig gesticht zoude zijn geweest. De Prins, alleen aan het jachtvermaak denkende, lette er naauwelijks meer op, wie hem ter zijde waren; en voor Heenvliet, hoe hoog hy anders de borst ook droeg, was op de jacht elk onderscheid van rang en stand verdwenen; maar Gourville vond goed, zich, met de lichtgeraaktheid van een <hi rend="i">parvenu</hi>, geërgerd te toonen, dat een kamerdienaar zich verstoutte, den Prins op zijde te blijven, en, na een paar toornige blikken op Thomson geworpen te hebben, duwde hy hem in gebroken Engelsch toe, dat zijne plaats in de achterhoede was.</p>
<p>‘Zoo gaat het,’ antwoordde Thomson, met een onnoozelen blik: ‘er zijn meer kamerdienaars, die vooruit geraken, zonder dat zy zelve weten, hoe.’</p>
<p>Deze toespeling op de betrekking, door Gourville vroeger bekleed, was te duidelijk: onwillekeurig hield deze zijn paard in, en zeide tegen Thomson: ‘ik moet u straks nader spreken.’</p>
<pb n="14"/>
<p>De Engelschman knikte toestemmend, zonder dat een plooi zich op zijn onbewegelijk gelaat vertrok, en nu ging het, even als tot nog toe, over de vlakte voort. Weldra was het haas de buit der honden geworden, en, in afwachting, dat zy er een tweede zouden opjagen, brachten de ruiters hun paarden weder in den stap. Gourville nam deze gelegenheid waar om Thomson te wenken, en, schijnbaar zonder opzet, zich met hem naar de zijde van de sloot te begeven, waar zy, het verst van het overige gezelschap afgezonderd, naast elkander voortreden. Gourville ving, wederom in afschuwelijk Engelsch, het gesprek aan.</p>
<p>‘Ik moet weten,’ zeide hy, ‘of gy dien brief hebt gebracht.’</p>
<p>‘Zoo ik er den Heer de Gourville mede genoegen kan doen,’ antwoordde Thomson, in volkomen zuiver Fransch, ‘ben ik bereid het onderhoud in zijne moedertaal voort te zetten.’</p>
<p>‘Gy spreekt Fransch!’ riep Gourville, verbaasd: ‘maar, dat is nu de vraag niet. Ik wil er mijn hoofd onder verwedden, dat gy dien brief van Lord Arlington op mijn toilet hebt nedergelegd.’</p>
<p>‘Dat niet alleen,’ hervatte Thomson: ‘maar ik ben bereid, my met uw antwoord op dien brief te belasten.’</p>
<p>‘Hoe!’ riep Gourville: ‘en uw meester....’</p>
<p>‘De Heer Sylvius weet van deze zaak niets af,’ zeide de Kamerdienaar.</p>
<p>‘Niet! - maar wie zijt gy dan?’ vroeg Gourville, meer en meer nieuwsgierig.</p>
<p>‘Dat is onverschillig,’ antwoordde de Kamerdienaar: ‘iemand die bereid is, u te verplichten.’</p>
<pb n="15"/>
<p>‘Maar hoe wilt gy, dat ik eenig vertrouwen in u stel,’ vroeg Gourville, ‘indien ik geen waarborgen heb, dat het wel geplaatst is.’</p>
<p>‘Die waarborgen kan ik u terstond geven,’ zeide Thomson: ‘gy hebt den brief gesloten ontfangen, niet waar?’</p>
<p>‘Met dubbele zegels,’ antwoordde Gourville.</p>
<p>‘Wel!’ vervolgde de andere: ‘gy zult dan gewis geen zwarigheid maken om eenig vertrouwen in my te stellen, wanneer ik u zeg, wat er in dien brief geschreven stond.’</p>
<p>‘Gy zoudt dit weten?’ vroeg Gourville, groote oogen opzettende.</p>
<p>‘De Heer Bennet schrijft u....’ zeide Thomson.</p>
<p>‘Lord Arlington,’ viel Gourville in, de titulatuur verbeterende.</p>
<p>‘'t Zij zoo,’ hernam Thomson: ‘indien gy hem liever by dien naam hoort noemen. Lord Arlington schrijft u, dat de Regeering van Zijn Britsche Majesteit ongeneigd is, de bemiddeling van Spanje aan te nemen, en dat de Heer De Witt de voorslagen, die gy hem hebt laten doen, waarschijnlijk evenzeer van de hand zal wijzen.’</p>
<p>‘'t Is waar,’ zeide Gourville, den spreker verwonderd aanziende.</p>
<p>‘En voorts geeft hy u in bedenking,’ vervolgde Thomson, ‘om liever uwe pogingen aan te wenden, ten einde de party van de zoodanigen te steunen, die hier te lande den Raadpensionaris uit den zadel zoeken te lichten.’</p>
<p>‘Zoo is 't,’ zeide Gourville.</p>
<pb n="16"/>
<p>‘Welnu!’ hernam Thomson, hem strak aanziende ‘welk antwoord moet ik aan Lord Arlington terugbrengen?’</p>
<p>Gourville zag een poos voor zich. ‘Ik zal er over nadenken,’ zeide hy toen.</p>
<p>‘Gy zijt geen vriend van De Witt,’ hervatte Thomson, na dat beiden een wijl zwijgend hadden voortgereden.</p>
<p>‘Waarom niet?’ vroeg Gourville.</p>
<p>‘Omdat hy u niet zoo voorkomend behandeld heeft, gelijk gy reden hadt van hem te verwachten,’ zeide Thomson: ‘en omdat hy op dit oogenblik alles doet wat genoegen kan geven aan den Heer d'Estrades, die u tegenwerkt.’</p>
<p>‘Gy gelooft....’ zeide Gourville.</p>
<p>‘Ik geloof.... zeer weinig,’ antwoordde de ander op een luchthartigen toon: ‘wat ik u thands zeg, weet ik zoo goed als zeker. Het kan nooit dan lijnrecht strijdig zijn met de bedoelingen van Frankrijk, dat Spanje de rol van bemiddelaar in de bestaande geschillen zoû op zich nemen: en wat De Witt betreft, hy wil geen ander bemiddelaar dan.... zich zelven.’</p>
<p>‘Wie zijt gy toch?’ riep Gourville, wiens verbazing telkens hooger klom.</p>
<p>‘Ik zoû u kunnen antwoorden, dat ik niemand anders ben dan de Kamerdienaar van den Heer Sylvius,’ antwoordde Thomson; ‘maar gy zoudt my niet gelooven. Ik wil daarom liever eenvoudig weg zeggen, dat ik, even als hy, een zendeling ben van Lord Arlington, maar dat hy een vrij-geleide bezit
<pb n="17"/>
en ik niet, en het daarom verstandiger is, dat ik my niet noem. Dit alleen wil ik u zeggen, dat, indien gy volbrengt wat van u verlangd wordt, mijn Koning zich niet ondankbaar betoonen zal. Voor 't overige, vergeet ons onderhoud, en handel met Sylvius of met Buat.’</p>
<p>‘Met Buat!’ herhaalde Gourville.</p>
<p>‘Gewis,’ hervatte Thomson: ‘het zal u toch niet onbewust zijn, dat hy de tusschenman is.’</p>
<p>‘Tusschen wie?’ vroeg Gourville.</p>
<p>‘Tusschen de Britsche Regeering en De Witt,’ antwoordde Thomson: ‘en twijfelt gy, zie hier den brief, dien hy niet later dan gisteren aan Lord Arlington schreef,’ en meteen haalde hy dien voor den dag en wees hem aan Gourville.</p>
<p>‘Hoe nu!’ zeide deze: ‘een geöpende brief, en dien Lord Arlington nog niet gelezen heeft!’</p>
<p>‘Gy kunt daaruit oordeelen, of ik eenige aanspraak maken kan op uw vertrouwen,’ zeide Thomson, den brief weder wegbergende: ‘en nu, als gy aan de Britsche Regeering iets te schrijven hebt, het kanaal van Buat is veilig en zeker, ik herhaal het: en tevens, vergeet, dat gy my ooit ontmoet hebt. - De jacht is weder aan den gang: zoo niet,.... maar wat is dat?’</p>
<p>Om te weten, waar deze vraag van Thomson betrekking op had, dienen wy onzen Lezers te verhalen, wat even te voren gebeurd was. De bodem der weilanden, die men nu bejoeg, was iets hooger en daardoor minder dras dan die van de reeds afgejaagde, en dit had ook dat gedeelte van het gezelschap
<pb n="18"/>
't welk den binnenweg gevolgd was en zich reeds beklaagde, dat het alleen uit de verte mocht toekijken, den moed gegeven om mede op het jachtveld te komen, en zich, eer de jacht weder aanving, even als de rest, in beweging te stellen. Dan op eens werd het paard van de Jonkvrouw van Beverweert, die tusschen een drom van jonge lieden reed, schichtig en ging met haar door. De meeste ruiters, en onder hen Buat, Bromley en Montpouillan, dreven hun paarden vooruit, om haar, zoo noodig, hulp te bieden; doch dit diende alleen om het ros der Jonkvrouw des te wilder te doen voorthollen.</p>
<p>‘Zie eens,’ zeide Van Espenblad tegen Sylvius, die zich toevallig naast hem bevond: ‘daar geeft ons Mademoiselle van Beverweert het schouwspel eener jacht van een nieuwe soort en geheel buiten het programma.’</p>
<p>‘Goede Hemel!’ riep Sylvius: ‘de arme Jonkvrouw zal nog een ongeluk krijgen.’</p>
<p>‘Vrees niets,’ hernam van Espenblad: ‘zy zit vast genoeg: maar zie, zy doet even als het haas van zoo even en rent ook tegen den duinkant aan. Braaf Buat! hoû u goed Bromley! Haar achterna als wakkere spilgioenen! Hoe jammer, dat Buat zijn eigen paard verkocht heeft om die schuld aan my af te doen. Maar waar is nu de windhond, die haar den weg af zal snijden? - Aha! daar vertoont er zich een. Braaf zoo! Wie is die man?’</p>
<p>‘Hemel!’ riep Sylvius, verbleekende: ‘wat onvoorzichtigheid!’ - Hy had namelijk Thomson herkend in den ruiter, die, langs de sloot aan den duin-<pb n="19"/>kant voortrennende, juist in tijds, op het oogenblik, dat het ros van de Jonkvrouw te water zoû gaan, kwam aangieren, en den teugel greep van het hollende dier. De schok hierdoor veroorzaakt was zoo hevig, dat de beide paarden storteden, en de Jonkvrouw vrij onzacht op het veld zoû zijn neêrgekomen, indien Thomson haar niet, met loffelijke tegenwoordigheid van geest, had vastgegrepen en haren val daardoor gebroken. Ter zelver tijd waren de drie Edellieden, die haar volgden, genaderd en sprongen van hun paarden af. Buat was 't eerst gereed om de Jonkwouw op te beuren en haar te vragen of zy zich niet bezeerd had.</p>
<p>‘Henry!’ riep zy, terwijl zy de oogen opsloeg, met een uitdrukking vol verwondering en teederheid.</p>
<p>‘Waarlijk?’ zeide Bromley, meesmuilend Buat aankijkende, die zelf niet weinig vreemd opzag van aldus door de Jonkvrouw by zijn doopnaam te worden aangesproken. - Maar reeds was haar blik van hem afgewend en scheen iemand anders te zoeken. Blijkbaar vond zy niet wat zy zocht; althands haar gelaat drukte eenige te-leur-stelling uit. Zy begreep echter, niet te kunnen nalaten, haar erkentenis aan de jonge Edellieden te betuigen, en met een sterken blos op 't gelaat zeide zy: ‘Ik bedank u, mijne Heeren! maar wie.... wie heeft mijn paard gestuit?’</p>
<p>Bromley en Montpouillan zagen rond; maar Thomson was reeds dadelijk weder te paard gestegen en had zich bescheiden verwijderd achter de ruiters, die nu van alle kanten kwamen aandraven.</p>
<p>‘Het was een dienaar van den Heer Sylvius,’
<pb n="20"/>
zeide Buat: ‘verlangt de Jonkvrouw, dat ik hem roepe?’</p>
<p>‘Ja.... of neen....’ stamelde zy eenigzins verlegen, en scheen te aarzelen welk antwoord zy geven zoude, toen de komst van den Prins een afleiding aan de zaak gaf.</p>
<p>‘Ik hoop dat mijn waarde <hi rend="i">cousine</hi> geen letsel heeft gehad,’ zeide hy, den hoed met wellevenheid aflichtende.</p>
<p>‘'t Is niets, Uwe Hoogheid!’ antwoordde zy: ‘het doet my maar leed, door mijne onhandigheid uw jachtvermaak gestoord te hebben.’</p>
<p>‘O!’ zeide de Prins, ‘de jacht is haren gang gegaan: en zie - de honden hebben intusschen hun tweede haas gegrepen. Wy kunnen hen alzoo laten terugroepen en koppelen, en dan, als wy ons met het ontbijt dat ons wacht, wat versterkt hebben, langs den duinkant terug keeren, om te zien of er een konijn of wat te vangen is.’</p>
<p>Des Prinsen last werd volvoerd en het jachtgezelschap zette zijn weg met bedaarden stap naar Wassenaar voort.</p>
</div>
<div type="chapter">
<pb n="21"/>
<head rend="h3">Tweede hoofdstuk. 't Welk een vervolg is op het voorgaande.</head>
<p>Een jaar te voren zoude het kasteel van Wassenaar gewis een gastvrij onthaal aan het luisterrijke jachtgezelschap hebben verleend; maar de dood van den Baanderheer, in den noodlottigen zeeslag van 1665 omgekomen, was nog te versch geleden, dan dat, ook al hadden de erfgenamen des doorluchtigen Amiraals den Prins uitgenoodigd, op het slot te komen rusten, deze laatste er aan gedacht zoû hebben, die uitnoodiging aan te nemen. De ruime herberg te dier plaatse was echter door de zorg van Boreel uitmuntend ingericht om de aanzienlijkste deelgenooten van de jachtparty te ontfangen: terwijl de overigen zich, 't zij in een nevenvertrek behielpen, 't zij staande of wandelende hun honger en dorst zochten te stillen. Wat de paarden betrof, deze waren of in de stallingen en nabygelegen schuren geplaatst, voor zooverre de ruimte het toeliet, of zy werden, na eerst heen en weder geleid te zijn om te bekoelen, met dekjens tegen de koû beschut en, zoo veel mogelijk buiten den tocht, aan de boomen op den weg vastgemaakt.</p>
<pb n="22"/>
<p>Het was by gelegenheid van het heen en weder loopen, 't welk het natuurlijk gevolg dezer verrichtingen was, dat Buat Van Espenblad tegenkwam.</p>
<p>‘Mijn Heer Van Espenblad!’ zeide hy, zijn hoed afnemende en zich buigende: ‘ik wenschte u een paar oogenblikken afzonderlijk te mogen spreken.</p>
<p>‘Waarom zoo veel plichtplegingen?’ vroeg Van Espenblad: ‘wat ik u bidden mag, wees gedekt, mijn waarde Heer! - Ik ben bereid u te woord te staan.’</p>
<p>‘Zoo UEd. 't goedvindt,’ hernam Buat, ‘zullen wy dit zijpad nemen, om zeker te zijn, dat men ons niet stoore.’</p>
<p>‘Te drommel! Het schijnt iets van gewicht te zijn, dat gy my te zeggen hebt, als het zooveel voorzorg vereischt,’ zeide Van Espenblad, terwijl hy met Buat het zijpad insloeg, dat achter de herberg om, tusschen een geschoren haag naar het kreupelhout aan den voet van 't duin geleidde.</p>
<p>‘Mijn Heer!’ begon Buat, toen zy ver genoeg verwijderd waren om niet gestoord te worden door een hunner jachtgenooten: ‘ik meen reden te hebben om my over u te beklagen.’</p>
<p>‘Waarlijk?’ vroeg Van Espenblad, terwijl hy stil stond en een snuifjen nam, zonder dat zijn gelaat iets verloor van de goedmoedige, wellevende uitdrukking, die er doorgaands op lag.</p>
<p>‘UEd. heeft het,’ vervolgde Buat, ‘aan onderscheiden lieden, althands nog straks aan mijn vriend Sylvius, doen voorkomen, als ware ik in geldverlegenheid, en als hadde ik mijn paard verkocht om zekere kleine schuld aan UEd. te kunnen voldoen.’</p>
<pb n="23"/>
<p>‘Zeer mogelijk, dat ik iets van dien aart heb gezegd, mijn waarde!’ zeide Van Espenblad: ‘en wanneer ik nareken, dat die verkoop juist op den avond van mijn bezoek ten uwent moet hebben plaats gehad, dan is, naar 't my voorkomt, zoodanige gevolgtrekking niet al te lichtvaardig.’</p>
<p>‘Mijn Heer!’ hernam Buat, ‘ik heb mijne schuld by u afgedaan: en het kwam dus niet te pas, verder by anderen daarover te spreken, althands niet op een wijze, die voor mijn krediet nadeelig zijn kan.’</p>
<p>‘Ik kan toch niet denken,’ hernam Van Espenblad, op konigzoeten toon, maar terwijl zoowel zijn woorden als een licht rood, dat op zijn voorhoofd zichtbaar werd, bewezen, dat hy innerlijk geraakt was; ‘ik kan toch niet denken, dat het de meening is van den Heer Buat, my een les te willen geven omtrent hetgeen my betaamt te zeggen of te zwijgen?’</p>
<p>‘Misschien wel, mijn Heer!’ antwoordde Buat: ‘ik heb nog meer ten uwen laste.’</p>
<p>‘Ei!’ zeide Van Espenblad: ‘dan spijt het my, dat hier geen bank is, waar ik u meer op mijn gemak kan aanhooren, of dat gy dit onderhoud niet tot een meer gelegen tijd hebt uitgesteld.’</p>
<p>‘Ik meen,’ hernam Buat, ‘dat in gevallen, waar de eer op het spel staat, en waar wellicht een misverstand kan plaats hebben gehad, dat uit den weg behoort geruimd te worden, een verklaring deswege nimmer moet uitgesteld worden. - Tot de zaak. Iemand heeft aan den Heer De Witt verteld, dat ik, op den avondmaaltijd by den Heer de Gourville, ge-<pb n="24"/>zegd zoû hebben, dat men vrede met Engeland kon sluiten, wanneer men wilde: - en wanneer ik op mijne beurt alles nareken, dan kan de zegsman niemand anders wezen dan de Heer Van Espenblad.’</p>
<p>‘Vervolgends?’ zeide deze, weder een snuifjen nemende:</p>
<p>‘My dunkt, wat er volgen moet is zeer duidelijk,’ antwoordde Buat: ‘daar het u volkomen bekend is, dat ik zoodanige uitdrukking niet gebezigd heb, zoo zal UEd. wel de goedheid hebben, den Heer De Witt daaromtrent beter in te lichten.’</p>
<p>‘Uw onderhoud, mijn Heer Buat! is altijd zeer belangrijk,’ zeide Van Espenblad, den hoed even aflichtende: ‘maar toch durf ik niet aannemen, de uitdrukkingen, welke gy gelieft te bezigen, altijd onveranderd en woordelijk in mijn geheugen te zullen bewaren. Misschien heb ik op den bewusten avond u verkeerd verstaan: misschien ook hebt gy u niet zoo duidelijk uitgedrukt als gy anders gewoon zijt; maar 't kwam my voor, dat gy nagenoeg zoodanig gesproken hadt, als of gy zeker waart, dat het van ons afhing, vrede te sluiten: en ofschoon ongehouden van te herhalen, wat tusschen den Heer De Witt en my in een byzonder gesprek verhandeld is, wil ik u wel zeggen, dat ik de woorden, door u gebezigd, in dien zin heb overgebracht.’</p>
<p>‘In dat geval,’ hernam Buat, ‘vertrouw ik, dat UEd. te minder zwarigheid zult maken, om aan den Heer De Witt te zeggen, dat UEd. verkeerd gehoord hebt.’</p>
<p>‘Ik vraag u, mijn waarde Heer!’ zeide Van Espenblad, ‘of ik door zoodanige verklaring aan dien
<pb n="25"/>
Heer te doen, niet by hem den schijn op my zoû laden, als of ik beschonken ware geweest en niet recht geweten had wat ik hoorde.... een schijn, welken ik te minder op my wil laten rusten, omdat ik nog niet zoo geheel overtuigd ben, dat ik verkeerd verstaan heb.’</p>
<p>‘Wel nu, mijn Heer!’ zeide Buat, ‘in dat geval...’</p>
<p>‘Wat?’ vroeg Van Espenblad, de borst opzettende, en hem uit de hoogte aanziende.</p>
<p>‘In dat geval zal UEd. nader van my hooren,’ vervolgde Buat: ‘ik had my gevleid, dat deze zaak tusschen ons beiden zoû gevonden worden; - doch ik zie nu, dat het noodzakelijk zal wezen, er getuigen in te halen.’</p>
<p>‘Mijn Heer!’ hernam Van Espenblad, op hoogen toon: ‘gy kunt u de moeite sparen, my iemand te zenden. Ik treed omtrent de zaak in geene nadere verklaring; en wanneer het uwe bedoeling was, my een uitdaging te doen toekomen, dan zeg ik u vooraf, dat ik die niet aanneem. Daargelaten, dat het tweegevecht door de Staten verboden is, en ik niet mag medewerken om een wet te schenden, die ik moet helpen handhaven, zoo zoû ik in geen geval strijden dan met mijns gelijke.’</p>
<p>‘Hoe mijn Heer!’ zeide Buat: ‘my dunkt, wanneer een Edelman, als ik, u op het terrein roept, is het aan u, dat eer aangedaan wordt.’</p>
<p>‘Gy vergeet, mijn Heer!’ zeide Van Espenblad, ‘dat gy - met al uw adel - niets meer zijt dan een dienaar van de Staten, en dat ik op dit oogenblik by dat lichaam ben afgevaardigd.’</p>
<pb n="26"/>
<p>‘Een fraaie uitvlucht om uw lafhartigheid te bedekken,’ zeide Buat, die meer en meer in drift ontstak.</p>
<p>‘Gy zult vergeefs pogingen aanwenden om mijn toorn gaande te maken,’ hernam Van Espenblad, de schouders ophalende: ‘gedragingen als de uwen kunnen alleen strekken om met medelijden beschouwd en beöordeeld te worden.’</p>
<p>‘Ik begeer uw medelijden niet,’ zeide Buat: ‘ik begeer, dat gy my recht verschaft, 't zij by den Heer De Witt, 't zij met de kling.’</p>
<p>‘Ga heen, en slaap uw roes uit,’ zeide Van Espenblad, zich half omwendende.</p>
<p>‘Ik zal u dan moeten dwingen om my voldoening te vragen,’ riep Buat uit, de hand in een dreigende houding opheffende.</p>
<p>‘'t Is dus, om my vuistslagen te geven, dat gy my op deze eenzame plaats geroepen hebt?’ vroeg Van Espenblad, de armen over elkander slaande en hem met een ernstigen blik aanziende.</p>
<p>‘Gy hebt gelijk,’ zeide Buat, terwijl hy de hand weêr liet zakken: ‘het is beter, dat ik u stokslagen toediene in tegenwoordigheid van het gandsche hofgezin, opdat ieder u voor een lafaart kenne.’</p>
<p>‘Ga uw gang,’ zeide Van Espenblad: ‘gy zult er geen andere uitkomst door verkrijgen, dan dat men u voor een dolleman zal houden. Herinner u slechts de historie, die ons Gourville verteld, en de zedeleer, die hy er uit getrokken heeft. Gy hebt vrouw en kind, en het zoude my leed doen, indien zy de slachtoffers werden uwer oploopendheid. Immers
<pb n="27"/>
gy gevoelt zelf, dat een slag, aan een Lid van Hun Edel Mogenden gegeven, in verband met andere zaken, die tot uw last zouden kunnen gebracht worden, u zuur zoude opbreken.’</p>
<p>Buat beet zich op de lippen: hy kon niet ontkennen, dat Van Espenblad waarheid sprak; maar het was hem onverdragelijk, te bespeuren, hoe deze tegen alle beleediging als met een ondoordringbaar harnas gewapend was.</p>
<p>‘Gy hebt te veel vergeten,’ vervolgde Van Espenblad, ‘dat, al mocht ik aan de speeltafel of in de kaatsbaan u als een makker en gezel behandelen, het verkeer, dat wy aldaar hebben, geen verandering brengt in de maatschappelijke stellingen, die wy bekleeden. Het doet my te meer leed, om dat ik u genegen was, en u zulks meer dan eens, ook nog onlangs, getoond heb.’</p>
<p>‘Ja, door van my een verklikker te willen maken,’ zeide Buat, met bitterheid.</p>
<p>‘Door u, toen gy, even als Oudart ten vorigen jare, groote kans liept om in hechtenis te geraken, voor alle vervolging vrij te waren,’ hernam Van Espenblad: ‘door u in betrekking te brengen met den Heer De Witt, die u tot den rang van zijn vertrouweling en van geheimen onderhandelaar verheven heeft. Gy hebt het aan my alleen te danken, dat gy hier vrij rondwandelen kunt: en hadde ik, om eenige onbeduidende gezegden, kwalijk verstaan of kwalijk overgebracht misschien, van uwen kant een zoo grove ondankbaarheid en een zoo honende behandeling kunnen verwachten? - Maar
<pb n="28"/>
basta! gy hebt my reeds lang genoeg om zulk een nietigheid van het gezelschap verwijderd gehouden. Ik vlei my, dat gy my zult verstaan hebben, en dat ik niet langer aan dergelijke ontmoetingen zal worden bloot gesteld.’</p>
<p>Met deze laatste woorden, welke hy van een koele buiging vergezeld deed gaan, sloeg Van Espenblad het pad weder in, dat naar de herberg voerde. Buat volgde hem langzaam, bleek van onmachtige gramschap, en by zich zelven nadenkende over de middelen, langs welke hy zich voldoening zoû kunnen verschaffen over het ongelijk, 't welk hy beschouwde, dat hem door Van Espenblad, wat deze ook zeggen mocht, was aangedaan. Naauwlijks was hy op den heirweg, by de herberg, terug gekomen, of Gourville, zich afscheidende van eenige Heeren, met wie hy wandelde, kwam op hem af.</p>
<p>‘O! ik zocht u, mijn Heer Buat,’ zeide hy, hem onder den arm nemende en vertrouwelijk met hem ter zijde gaande: ‘ik heb vernomen, dat gy de man zijt, die onderhandelingen voert met het Hof van Engeland om den vrede aan dezen Staat te bezorgen: - en daar mijne komst hier geen ander doel heeft, heb ik begrepen, dat wy elkander wellicht op dat stuk zouden kunnen verstaan en onderling van dienst zijn.’</p>
<p>‘Ik zal de eer hebben, my, wanneer gy 't verlangt, ter uwer beschikking te stellen,’ zeide Buat, zich buigende.</p>
<p>‘Wel! dan hoe eer hoe beter maar,’ zeide Gourville: ‘morgen ochtend, of morgen avond, zoo gy wilt.’</p>
<pb n="29"/>
<p>‘Het zij gelijk gy 't verkiest,’ hernam Buat: ‘en ik neem deze gelegenheid te gretiger aan, om dat ik u toch wenschte te raadplegen over een zaak van eer, waarin ik niet twijfel dat uw ondervinding my van dienst zal kunnen zijn.’</p>
<p>Hier werd hun onderhoud gestoord door Bromley, die met drift kwam toegeloopen.</p>
<p>‘Waar schuilt gy toch?’ vroeg hy aan Buat: ‘men zoekt u sints een geruimen tijd overal als een speld. Mademoiselle van Beverweert heeft naar u gevraagd.’</p>
<p>‘Naar my?’ vroeg Buat.</p>
<p>‘Men moet geen juffer laten wachten,’ zeide Gourville: ‘ik hoop u dan eerlang ten mijnent te zien?’</p>
<p>‘Ik zal niet in gebreke blijven,’ antwoordde Buat, en met een begaf hy zich met Bromley naar de herberg. Hier stond de schoone Jonkvrouw voor de deur in gesprek met eenige Dames en jonge Edellieden. Zoodra zag zy echter Buat niet, of zy kreeg een kleur, en, het onderhoud, dat zy voerde, afbrekende, trad zy naar hem toe:</p>
<p>‘Ik ben nog niet in de gelegenheid geweest, mijn Heer Buat!’ zeide zy, ‘u behoorlijk te bedanken voor de my bewezen dienst.’</p>
<p>‘Ik mag, helaas! uw welwillende dankbetuiging niet aannemen,’ zeide Buat: ‘mijn wil was goed; maar ik ware te laat gekomen, indien een ander niet reeds uw hollend ros gestuit had.’</p>
<p>Terwijl hy aldus sprak, had zy zijn arm genomen, en was een eind weegs met hem opgewandeld, zoo dat zy zich buiten gehoor van het gezelschap bevonden.</p>
<pb n="30"/>
<p>‘En die ander?’ vroeg zy, eenigzins verlegen haar blaauwe oogen op hem richtende: ‘wie was hy? 't kwam my voor, dat gy hem genoemd hadt.’</p>
<p>Hoewel Buat er nimmer aan gedacht had, zijn hof aan de bekoorlijke kleindochter van Prins Maurits te maken, en zijn Elizabeth nog te innig lief had, om aan een andere te denken, zoo was toch zijn eigenliefde gestreeld geweest door de onderscheiding, waarmede de hooggevierde Jonkvrouw hem aldus voor de oogen van het geheele Hof behandelde; en zijn ydelheid vond zich een weinig gekwetst, toen hy bemerkte, dat de gedachten van Mademoiselle van Beverweert minder met hem bezig waren dan met een onbekenden Kamerdienaar. Hy bedekte echter zijn spijt en antwoordde op beleefden toon:</p>
<p>‘De man, die zoo gelukkig was, u zoo tijdig hulp te bieden, is een Engelschman, een Kamerdienaar van mijn vriend Sylvius.’</p>
<p>‘Waarlijk?’ vroeg de Jonkvrouw, met een uitdrukking van verwondering, 't zij over de omstandigheid dat Sylvius een Kamerdienaar had, 't zij over de wakkere tegenwoordigheid van geest, door iemand uit dien stand aan den dag gelegd.</p>
<p>‘En,’ vervolgde zy, na een poos te hebben nagedacht: ‘sedert wanneer is de Heer Sylvius hier?’</p>
<p>‘Sedert gisteren avond,’ antwoordde Buat.</p>
<p>‘Die man heeft my het leven gered,’ hernam zy, na weêr een korte pauze: ‘hy heeft aanspraak op belooning.’</p>
<p>‘Hy zal er u zeker dankbaar voor zijn,’ zeide Buat: ‘zoo gy aan Sylvius of aan my iets voor hem ter hand wilt stellen, zullen wy ons een van beiden
<pb n="31"/>
met genoegen belasten hem dat blijk uwer welwillendheid over te brengen.’</p>
<p>‘Neen!’ hernam de Jonkvrouw, wederom blozende: ‘dat niet. Dergelijke diensten laten zich niet met geld alleen betalen. Iemand, die ons het leven redt, hoe laag zijn stand ook zijn moge, heeft voor 't minst recht, dat wy hem in persoon onzen dank betuigen.’</p>
<p>‘Gewis zal die persoonlijke dank de waarde uwer gift verhoogen,’ zeide Buat: ‘wilt gy, dat ik hem opzoeke en aan u voorstelle?’</p>
<p>‘Neen,’ antwoordde de Jonkvrouw: ‘niet hier.... dergelijke openbare vertooningen zijn niet naar mijn smaak. Het voegt beter dat hy aan mijn woning kome. Zoudt gy de goedheid willen hebben, te zorgen, dat die man zich aan de huizinge mijns vaders veryoege, en naar my vrage.’</p>
<p>‘Ik zal uw last volvoeren,’ zeide Buat zich buigende: ‘wanneer wilt gy, dat hy kome?’</p>
<p>‘Heden blijf ik ten Hove eten,’ antwoordde zy: ‘morgen ochtend zal het niet schikken. Laat het dan morgen avond zijn.’</p>
<p>‘Ik zal zorgen, dat hy er is,’ hernam Buat.</p>
<p>‘'t Is wel: ik reken er op,’ hervatte zy: ‘maar toch,’ vervolgde zy met zekere aarzeling in haar stem: ‘ik heb nog een verzoek.’</p>
<p>‘Elk verzoek van Mademoiselle van Beverweert is een bevel voor my,’ zeide Buat.</p>
<p>‘De dwaze figuur,’ hernam zy: ‘die ik straks gemaakt heb, heeft my reeds genoegd gehinderd, en het zoû my dubbel kwellen, zoo het algemeen be-<pb n="32"/>kend werd, dat ik door een Kamerdienaar gered ben en my, om zoo te zeggen, in zijn armen bevonden heb. De man heeft zich met bescheidenheid verwijderd.... en de overigen kunnen denken, dat gy het waart, aan wien ik mijn leven te danken heb. - Laat de menschen in die meening.... ik heb dat liever... en spreek met niemand van hetgeen die man gedaan heeft.’</p>
<p>‘Ik beloof het u,’ zeide Buat, onwillekeurig glimlachende over hetgeen hem in de Jonkvrouw een vrij zonderlinge <hi rend="i">pruderie</hi> voorkwam: ‘intusschen zal Sylvius toch dienen te weten, waar ik zijn bediende heen zend.’</p>
<p>‘Nu ja!’ hernam zy: ‘ten gevalle van Sylvius moogt gy een uitzondering maken; - maar anders aan niemand: - en thands, heb de goedheid, my weder naar het gezelschap te geleiden.’</p>
<p>‘Gelukkig sterveling!’ fluisterde Bromley onzen held in 't oor, toen deze, na de Jonkvrouw teruggeleid te hebben in den kring, dien zy verlaten had, zich met bescheidenheid weder op eenigen afstand van daar begeven had.</p>
<p>‘Wat bedoelt gy?’ vroeg Buat, op koelen toon.</p>
<p>‘Nu! veins maar, my niet te verstaan,’ hernam Bromley, de schouders ophalende: ‘wanneer de schoonste der schoonen u, in een oogenblik van onnadenkendheid, by uw doopnaam noemt, vervolgends een glans van vergenoegen op 't gelaat krijgt, wanneer zy u terug ziet, en vertrouwelijk, voor ieders oogen, met u op en neder wandelt, dan mag men daar toch wel de gevolgtrekking uit op maken, dat zy u niet ongenegen is.’</p>
<pb n="33"/>
<p>‘Zy heeft my willen bedanken voor hetgeen ik straks gedaan heb: dat is alles,’ zeide Buat.</p>
<p>‘Nu ja,’ hervatte Bromley: ‘zy heeft my ook bedankt; maar toen bloosde zy niet. Wat dunkt er U van, mijn Heer Sylvius?’</p>
<p>‘Ik denk,’ zeide deze, die inmiddels genaderd was, ‘dat het voor de huislijke rust van Buat zeer gelukkig is, dat Mevrouw Buat zich niet hier bevond.’</p>
<p>‘Kom aan! begint gy nu ook al den draak met my te steken?’ vroeg Buat: ‘ik geef u mijn woord, dat mijn goede vrouw volkomen gerust kan zijn omtrent mijn verhouding tot Mademoiselle van Beverweert. - Maar dat daargelaten. Waar is uw Kamerdienaar, Sylvius! ik wenschte hem iets te vragen.’</p>
<p>‘Ik onderstel, dat hy by de paarden zal gebleven zijn,’ antwoordde zijn vriend.</p>
<p>‘Ik zal hem daar gaan zoeken,’ hernam Buat: ‘ik wenschte tevens eens te zien, of de beesten goed verzorgd zijn.’</p>
<p>En met-een zich van het gezelschap verwijderende, begaf hy zich naar een afgelegen schuurtjen, dat mede te dezer gelegenheid tot paardestal was bevorderd. - Aan den ingang was de man, dien hy zocht, op een bankjen gezeten, en bezig om zich in zijn eenzaamheid den tijd te verdrijven, met het orberen van een broodtjen, 't welk hy niet zonder moeite voor geld en goede woorden had weten te bekomen.</p>
<p>‘<hi rend="i">Master</hi> Thomson!’ zeide Buat: ‘ik heb een boodschap voor u!’ en met-een deelde hy hem mede, hoe de Jonkvrouw hem bescheiden had.</p>
<p>‘Ik zal de eer hebben, my by haar te laten vin-<pb n="34"/>den,’ antwoordde Thomson: ‘maar, zoo gy een boodschap hadt aan my, mijn Heer Buat! ik heb er ook eene aan u.’</p>
<p>‘Wel?’ vroeg Buat.</p>
<p>‘Namelijk, of gy dit briefjen nog heden in 't geheim in handen van Zijn Hoogheid kunt en wilt stellen?’</p>
<p>‘Dit briefjen!’ herhaalde Buat, terwijl hy de verwonderde oogen beurtelings liet heen en weder dwalen, van den spreker op het dichtgevouwen biljet zonder opschrift, dat deze hem had overgereikt, en van het biljet weder op den spreker.</p>
<p>‘Ja,’ antwoordde Thomson: ‘gy zult toch wel gelegenheid vinden, om een woord in 't geheim tot Zijn Hoogheid te richten.’</p>
<p>‘Dat is de vraag nog,’ zeide Buat: ‘en een tweede is, of ik my met een boodschap als deze wil of mag belasten. Van wien komt dit briefjen?’</p>
<p>‘Zijn Hoogheid zal het u zeggen, indien zy 't noodig oordeelt,’ antwoordde de Kamerdienaar.</p>
<p>‘Hoor eens, <hi rend="i">master</hi> Thomson!’ hernam Buat: ‘ik heb er machtig weinig trek in, de kans te loopen, dat de Prins dit papier verscheurt, en my de stukken in 't aangezicht smijt.’</p>
<p>‘Daarvan zult gy geen kans loopen,’ zeide Thomson, glimlachende: ‘ik sta er u voor in.’</p>
<p>‘Een schoone waarborg!’ zeide Buat: ‘waarom wendt gy u niet tot uw meester?’</p>
<p>‘Om dat die over zee is,’ antwoordde Thomson, koeltjens.</p>
<p>‘Hoe! is dan de Heer Sylvius....’</p>
<pb n="35"/>
<p>‘Niet volkomen,’ viel Thomson in: ‘het is waar, ik had my eerst tot hem kunnen wenden; maar ik hoû er van, steeds den kortsten weg te gaan, en daarom richt ik mijn verzoek onmiddelijk tot u.’</p>
<p>‘En de oplossing van dit raadsel....’</p>
<p>‘Zal u geworden, zoodra dit veilig geschieden kan. Nogmaals, gy zult my de geringe dienst niet weigeren, die ik van u vorder: te minder, daar zulks in het belang van uw meester is.’</p>
<p>‘Welnu! Het zij zoo,’ zeide Buat, het briefjen by zich stekende.</p>
<p>‘Nog iets!’ hernam Thomson: ‘wel waarschijnlijk zal de Heer Sylvius heden middag ten Hove genoodigd worden. In dat geval zult gy my onder de dienaars vinden, wanneer gy my mocht noodig hebben: en anders vertoef ik in de herberg aan den uitgang van 't Bosch.’</p>
<p>Buat zag nogmaals den spreker met een doordringenden blik aan; doch daar hy uit de onveranderlijke trekken van Thomson niets te maken wist, gaf hy 't op, en keerde naar de herberg. Niet lang duurde het, of de Prins begreep, dat menschen, paarden en honden genoeg ververscht en uitgerust zouden wezen, en men de jacht hervatten kon. De ruiters bestegen hun paarden weder en het gezelschap nam langs den duinkant den terugtocht aan naar den Haag; terwijl onder weg nog eenige der menigvuldige konijnen, die de grootste hindernis uitmaakten tegen het ontginnen dezer streek, de eer genoten, om door de windhonden van Zijn Hoogheid te worden gevangen. Aan het Huis ten Bosch scheidde men gelijk men
<pb n="36"/>
gekomen was: de Leden van 's Prinsen hofhouding bleven echter aldaar te gast: een eer, welke ook aan sommigen onder de jachtgenooten, als aan Van Espenblad, Sylvius en Gourville ten deele viel. Doch toen laatstgemelde, na den afloop van het middagmaal, Buat zocht, om door zijne tusschenkomst een afzonderlijk gehoor by den Prins te verwerven, en te dien einde onvoorzichtiglijk de deur van eene der nevenkamers opende, trad hy verwonderd en verlegen terug, toen hy aldaar Zijn Hoogheid in ernstig onderhoud vond met iemand die naast hem gezeten was, en in wien hy, Gourville, <hi rend="i">master</hi> Thomson herkende.</p>
<p>Buat had de gelegenheid gevonden, het briefjen aan den Prins ter hand te stellen, en, op diens last, den Kamerdienaar heimelijk by hem gebracht.</p>
</div>
<div type="chapter">
<pb n="37"/>
<head rend="h3">Derde hoofdstuk. De kamerdienaar Thomson legt bezoeken af.</head>
<p>Het was in den avond van den dag, volgende op dien, waarop de jachtparty had plaats gehad, en de klok had juist vijf geslagen, toen de Kamerdienaar van Sylvius zich aan de Huizinge van Beverweert vervoegde en den Lakei, die hem de deur opende, verzocht, aan de Jonkvrouw te berichten, dat de persoon, die zy besteld had, gekomen was. De Lakei scheen bereids de noodige bevelen ontfangen te hebben: althands hy liet Thomson in een benedenzaal, waar hy een brandende kaars nederzette, en ging toen zijn jonge meesteresse roepen. Thomson scheen, als de meeste kamerdienaars, op zijn gemak gesteld: hy schoof een leuningstoel by den haard, zette zich, strekte zijn beenen over de plaat uit, en wachtte zoo de komst der Jonkvrouw af. Niet lang echter werd zijn geduld op de proef gesteld, en weldra hoorde men het gerucht van voetstappen op den trap. Eer echter de deur openging, had Thomson den tijd gehad zich snel weder op te richten en naar het midden van het vertrek te begeven, waar hy thands, in eerbiedige
<pb n="38"/>
houding, de schoone Jonkvrouw afwachtte. Zy trad binnen in een eenvoudig, doch hoogst bevallig huisgewaad van wit satijn, waarover zy een jakjen droeg van geele stoffaadje, met wit bont gevoerd en omzoomd. Haar kapsel was ingericht in den stijl, welken eene der beroemdste vrouwen van het Hof van Lodewijk XIV, Madame de Sévigné, onlangs in den smaak gebracht had, en ontelbare blonde krullen omzoomden als een gouden franje het leliewit en bekoorlijk gelaat. Eenige oogenblikken bleef zy in de deur staan en liet met aandacht haar schoone blaauwe oogen op Thomson rusten: eerst toen, zich tot den Lakei wendende die achter haar stond: ‘gy kunt heen gaan, Roelof!’ zeide zy.</p>
<p>De Lakei boog, verliet het vertrek en trok de deur achter zich toe. Doch ook na zijn vertrek bleef de Jonkvrouw nog lang de onbewegelijke houding en gelaatstrekken aanstaren van den man, in wiens tegenwoordigheid zy zich bevond, eer zy het stilzwijgen brak.</p>
<p>‘Gy hebt my een groote dienst bewezen, Jonkman!’ zeide zy eindelijk, in 't Engelsch, terwijl zy met een geborduurd beursjen scheen te spelen, dat zy in de hand hield.</p>
<p>‘Ik moet dubbel het toeval zegenen,’ antwoordde Thomson, altijd nog zonder zich te roeren, ‘dat my naar Holland gevoerd heeft, sinds het my daartoe in de gelegenheid stelde.’</p>
<p>Het geluid dezer stem nam allen twijfel weg, die nog by de Jonkvrouw mocht zijn overgebleven.</p>
<p>‘Henry!’ riep zy: ‘gy zijt het dan wezenlijk?’</p>
<pb n="39"/>
<p>‘Gy hadt my dan nog niet herkend, Izabella?’ zeide de gewaande Kamerdienaar, op een toon van teder verwijt.</p>
<p>Maar reeds was zy op hem toegesneld en hem met hartelijkheid om den hals gevlogen. Spoedig echter wond zy zich weder uit zijn omhelzing los en zeide, met een uitdrukking van angst op het gelaat:</p>
<p>‘Wat onvoorzichtigheid!’</p>
<p>‘Wat zal ik zeggen?’ antwoordde de persoon, wien zy Henry genoemd had, doch die wy by voortduring voor als nog Thomson zullen blijven noemen: ‘ik kon niet langer leven zonder u te zien.’</p>
<p>‘Gy wist toch,’ hervatte zy, ‘dat ik met het voorjaar naar Engeland zoû overkomen. Moest gy uwe veiligheid dan in de waagschaal stellen, en hadt gy geen geduld zoo lang te wachten?’</p>
<p>‘Zal ik u de waarheid zeggen?’ vroeg Thomson.</p>
<p>‘En aan wie zult gy die zeggen, zoo niet aan my?’ zeide de Jonkvrouw.</p>
<p>‘Gy hebt gelijk,’ hernam hy, lachende: ‘maar in de betrekking, welke ik bekleed, wordt het waarheid-spreken iets zoo ongewoons, dat men ook zijn beste vrienden soms diende te waarschuwen, als men plan heeft, daartoe by uitzondering eens over te gaan. Zie, u wil ik niet bedriegen, en al zoude ik u willen wijs maken, dat verlangen naar u de eenige reden was mijner overkomst, gy zoudt zulks toch op den duur niet gelooven. Neen, hoe ik ook wenschte u weder te zien, ik zoû gepoogd hebben, geduld te oefenen, indien ik niet een weddenschap had aangegaan met dien dolleman van een Sedley, dat ik naar
<pb n="40"/>
Holland zoû oversteken, er drie dagen vertoeven, in dien tijd een onderhoud hebben met den Prins, met d'Estrades en met u, - en terug keeren zonder in hechtenis genomen te zijn.’</p>
<p>‘Zeer vleiend voor my,’ zeide Izabella: ‘gy doet, om een weddenschap te winnen, wat gy niet gedaan zoudt hebben uit liefde voor Izabella van Beverweert.’</p>
<p>‘Zonder die liefde voor u had ik de weddenschap nooit aangenomen,’ hervatte Thomson, de blanke hand, welke zy terug getrokken had, weder vattende en met kussen bedekkende: ‘nu verschaft my die weddenschap een dubbel genoegen: u weder te zien, en Sedley, wanneer ik terugkeer, van spijt te doen bersten.’</p>
<p>‘<hi rend="i">Wanneer</hi> gy terugkeert,’ zeide Izabella: ‘doch dit is nog lang zoo zeker niet, waaghals die gy zijt! Voorwaar, alleen een Engelschman is in staat zulke dolle streken te begaan.... ofschoon niemand die verwacht zoû hebben van u, die de hemel weet hoe, u een naam van deftige bezadigdheid verworven hebt.’</p>
<p>‘By de menigte, ja,’ zeide Henry, lachende: ‘maar vraag aan wie my beter kennen, of het niet juist ten gevolge van geheel tegenovergestelde hoedanigheden is, dat ik by Old Rowley<note n="(1)" place="foot">De spotnaam, onder welken Karel II bekend was.</note> in zoo blakende gunst sta.’</p>
<p>'t Is waar,’ zeide de Jonkvrouw, ‘dat gy een uitnemend tooneelspeler zijt - en dat doet my dikwijls voor de toekomst vreezen.’</p>
<pb n="41"/>
<p>‘Geloof my, Izabella,’ zeide Thomson, terwijl hy zich weder in den leunstoel zette en de jonge schoone naar zich toe trok: ‘alleen mijn liefde voor u is geen vertooning.’</p>
<p>‘Ik moet u wel gelooven,’ zeide Izabella: ‘of ik zoû my al te ongelukkig gevoelen. Maar zeg my - hoe hebt gy toch gisteren de schroomelijke onvoorzichtigheid kunnen begaan, van u bloot te stellen aan zoovele nieuwsgierige oogen? Is dit geen roekelooze vermetelheid?’</p>
<p>‘Het blijkt van neen,’ antwoordde Thomson: ‘want niemand heeft my herkend: - en zelfs gy scheent zoo even nog te twijfelen.’</p>
<p>‘In de daad,’ zeide Izabella, ‘die afschuwlijke roode pruik vermomt u zoo zeer, en gy hebt zulk een domme, koude uitdrukking aan uwe anders zoo sprekende gelaatstrekken weten te geven, dat ik naauwlijks geraden zoû hebben, wie zich achter dat masker verschool, zoo niet, op het oogenblik toen ik van 't paard viel, mijn blik den uwe had ontmoet.’</p>
<p>‘En uw uitroep my bykans verraden had,’ zeide Thomson.</p>
<p>‘In de daad,’ zeide de Jonkvrouw: ‘ik meen my te herinneren, dat, in dat oogenblik van schrik en verrassing, my uw naam ontglipte. - Gelukkig schijnt niemand dien gehoord te hebben.’</p>
<p>‘Neen,’ zeide Thomson: ‘behalve misschien de Heer Buat, die, zoo 't my is voorgekomen, voor uw redder doorgaat, en het zich laat aanleunen.’</p>
<p>‘Op mijn verzoek,’ zeide Izabella: ‘ik ken hem als een man van eer, en, toen ik meende, u herkend te heb-<pb n="42"/>ben, wist ik aan niemand beter den last op te dragen om u tot deze samenkomst te noodigen. - Maar ik bedenk daar... hy is de vriend van Sylvius:.. weet hy.’...</p>
<p>‘Nog niets,’ antwoordde Thomson: ‘en 't is vooreerst nog niet noodig, dat iemand my kenne, behalve de drie personen, die ik gewed heb te zullen gaan zien.’</p>
<p>‘Maar hoe zult gy daartoe geraken?’ vroeg Izabella.</p>
<p>‘Wel!’ antwoordde Thomson; ‘ik ben reeds voor twee derden geslaagd. U zie ik thands: den Prins heb ik gisteren gesproken: en van hier ga ik naar d'Estrades.’</p>
<p>‘En vreest gy niet, dat deze u zal overleveren?’ vroeg Izabella, beängst.</p>
<p>‘Tot nog toe niet,’ antwoordde Thomson; ‘en, in allen gevalle, wie zijn doel wil bereiken, dient iets te wagen. Maar laten wy daar niet over spreken; de oogenblikken, welke ons geschonken worden, zijn zoo kort, dat wy die wel alleen aan onze liefde mogen wijden.’</p>
<p>‘Stil!’ zeide zy: ‘ik beef ieder oogenblik, dat iemand ons komt overvallen: de hemel weet, of het niet reeds opspraak geeft by mijn dienstboden, dat ik my hier zoo lang onderhoude met iemand, wien niemand kent.’</p>
<p>‘Wel!’ hernam Thomson; ‘er is dunkt my een zeer eenvoudig middel om alle praatjens te voorkomen. Verzoek uwen Heer vader, zich hier te begeven.’</p>
<p>‘Neen! dat niet,’ zeide Izabella: ‘het is beter,
<pb n="43"/>
dat mijn vader nimmer van uw overkomst onderricht worde: gy kent hem: hy is zwaartillend, en bovendien bevreesd, ongenoegen met onze Regenten te krijgen. Een geheim als dit zoude hem loodzwaar op het hart drukken en hem al zijn rust ontnemen. - Maar ga nu, Henry! - ga! - gy zijt hier reeds te lang geweest.’</p>
<p>‘Is het Izabella, die my dat zegt?’ vroeg Thomson? met een weemoedig verwijtenden blik.</p>
<p>‘Ach!’ hervatte zy: ‘gy weet immers te goed, hoe ik niets vuriger zoû verlangen, dan dat gy immer by my blijven mocht. Maar noch mijne eer, noch uwe veiligheid gedoogen een langer onderhoud. Ga dus, Henry! en de Hemel bescherme u voor de gevaren, welke gy zoo roekeloos trotseert.’</p>
<p>‘Nog één woord,’ zeide Thomson: ‘het is my uit uw laatsten brief gebleken, dat gy my een week te voren er een geschreven hadt: en deze is my niet geworden: - een bewijs, dat het middel van korrespondentie, door ons gebezigd, niet altijd even zeker is.’</p>
<p>‘Hebt gy een ander gevonden?’ vroeg Izabella.</p>
<p>‘Misschien wel,’ antwoordde hy: ‘indien gy uw brieven den Heer Buat toevertrouwdet: zijn korrespondentie met Engeland heeft plaats met voorweten van den Heer De Witt en wordt dus niet bemoeilijkt.’</p>
<p>‘En denkt gy,’ vroeg zy, ‘dat Buat genoegzame bescheidenheid bezit, om’...</p>
<p>‘Gy kent hem beter dan ik,’ zeide Thomson: ‘en kunt dit dus beöordeelen.’</p>
<pb n="44"/>
<p>‘Ik zal er over nadenken,’ hernam zy: ‘en nu, mijn Henry! vaarwel!’</p>
<p>Dit vaarwel was echter niet het laatste, dat van wederszijden gesproken werd. Wat Thomson betrof,</p>
<lg type="poem">
<l><hi rend="i">he often took leave, but seem'd loth to depart</hi>.<note n="(1)" place="foot">Hij nam herhaaldelijk zijn afscheid, maar scheen bezwaarlijk te kunnen vertrekken.</note></l>
</lg>
<p>En ook de Jonkvrouw, in weêrwil dat zy gestadig herhaalde, dat haar minnaar zijn bezoek volstrekt niet langer rekken moest, scheen alles behalve genegen om hem te laten gaan. Er is intusschen een einde aan alle dingen: en ten lesten opende dan ook Izabella de deur, riep den bediende, en gaf hem last, den gewaanden Kamerdienaar uit te laten.</p>
<p>‘Zie zoo!’ zeide deze laatste by zich zelven, toen hy zich op straat bevond: ‘tot dus verre is alles voor-de-wind gegaan. Zien wy nu of het derde bezoek evenzeer zonder hindernis zal gebracht worden.’</p>
<p>Aldus peinzende, hoe hy 't best zoû aanleggen, zich by d'Estrades te vertoonen, wandelde hy naar diens Huizinge toe, op het Voorhout gelegen. Daar gekomen, scheen hy op eens zijn plan gevormd te hebben; althands hy wandelde met een stouten stap door de open huisdeur en stapte toen, zonder zich verder aan te melden, het wachtvertrek in, waar een drietal Lakeien zaten kaart te spelen.</p>
<p>‘Hoe is het, vriendtjen?’ vroeg een hunner, zijn knevel opzettende, en den onbescheiden indringer met een norschen blik van 't hoofd tot de voeten metende: ‘denkt gy dat het hier de vleeschhal is of de
<pb n="45"/>
kroeg, dat gy zoo maar zonder aan te kloppen binnen komt?’</p>
<p>‘Verschoon my,’ zeide Thomson: ‘ik wenschte by den Heer Pomard te worden toegelaten.’</p>
<p>‘By den Heer Pomard!’ herhaalde de Lakei, altijd op denzelfden barschen toon: ‘de Heer Pomard is niet te spreken.’</p>
<p>‘Dat zoû my verwonderen,’ hernam Thomson: ‘want hy heeft my zelf ontboden.’</p>
<p>‘Zoo!’ zeide de Lakei, hem met een oog van twijfel aanziende: ‘wien moet ik dan aanmelden?’</p>
<p>‘Zeg hem dat Whitefield er is, en zoo gy kunt, wat spoedig,’ antwoordde Thomson, ongeduldig wordende en een toon van gezach aannemende, die wel niet in overeenstemming was met de rol, welke hy speelde, doch die niet naliet, indruk te maken op den Lakei, meer gewend, aan bevelen te gehoorzamen dan aan verzoeken te voldoen. Hy verwijderde zich dan ook, en kwam na verloop van een korten tijd terug met de boodschap, dat de Heer Pomard den Heer Whitefield zoû afwachten. Thomson volgde hierop den Lakei, die hem, eenige trappen hoog, naar de kleine nette kamer bracht, waarin de Kamerdienaar van den Gezant, by een helder brandend haardvuur aan een tafel was gezeten en bezig scheen met het schrijven van brieven van uitnoodiging voor een gastmaal, 't welk zijn meester dacht te geven.</p>
<p>‘Geef mijn Heer een stoel, La Fleur!’ zeide, met een bevende stem, de Heer Pomard, een bleek, mager mannetjen, van een ziekelijk voorkomen: ‘en laat ons alleen.’</p>
<pb n="46"/>
<p>Terwijl Thomson plaats nam en de Lakei het vertrek verliet, zette de Kamerdienaar des Graven, met een hand, die niet minder beefde dan zijn stem, zijn bril recht en bekeek met aandacht zijn bezoeker.</p>
<p>‘Nu! herkent gy my niet, Monsieur Pomard?’ vroeg Thomson, met een vrij barsche stem.</p>
<p>‘Is het toch in de daad zoo? Is het wel mogelijk?’ vroeg Pomard, de handen samenvouwende, terwijl de zweetdruppelen, die langs zijn gelaat stroomden, van innerlijke angst getuigden: ‘maar wil UEd. ons dan beiden verderven!’</p>
<p>‘Wat u betreft, neen,’ antwoordde Thomson: ‘gy hebt my tot nog toe te goed gediend, dan dat ik aan zoo iets zoû denken; en wat my betreft, zoo is dat een zaak, waarvoor ik wel alleen zal zorgen. - Hoor eens wat my hier voert: ik moet den Heer Graaf spreken.’</p>
<p>‘De Heer Graaf bevindt zich in zijn kabinet,’ zeide Pomard, een beweging makende naar de deur: ‘zal ik u aandienen?’</p>
<p>‘Vindt gy,’ vroeg Thomson, lachende, ‘dat ik in deze kleedy en met deze roode pruik er naar uitzie, om, door de dubbele deuren der appartementen heen, plechtstatig by Zijn Excellentie te worden binnengeleid. Neen, Monsieur Pomard!’ ik moet by den Graaf als 't ware binnen gesmokkeld worden, zoo by wijze van verrassing. Er is zeker wel een geheime toegang tot zijn kabinet, langs welken gy my tot hem brengen kurlt.’</p>
<p>‘Onmogelijk!’ zeide Pomard.</p>
<p>‘Waarom?’ vroeg Thomson: ‘er is niets onmoge-<pb n="47"/>lijk, en vooral niet voor iemand, die de schranderheid en het vlug vernuft bezit van Monsieur Pomard.’</p>
<p>‘Maar,’ hernam deze, terwijl hy zich het gelaat met zijn zakdoek afdroogde: ‘indien de Heer Graaf er achter komt, dat ik u by hem gebracht heb, jaagt hy my weg.’</p>
<p>‘Dan weet gy, dat gy een goede retraite by my hebt,’ zeide Thomson.</p>
<p>‘En ware dat nog het ergste gevaar, dat my kon overkomen,’ vervolgde Pomard: ‘maar hy liet my gekneveld naar Frankrijk vervoeren om daar misschien voor mijn leven tusschen de vier muren der Bastille geplakt te worden.’</p>
<p>‘Kom! kom!’ hernam de onverbiddelijke Thomson: ‘de Bastille is alleen voor groote Heeren.’</p>
<p>‘Zoo gelooft men buiten 's lands,’ zeide Pomard: ‘omdat de lieden alleen notitie nemen van de groote Heeren, die er heen gezonden worden en er toch allen weêr uit geraken; maar arme drommels als ik worden er opgesloten zonder dat ooit meer een haan naar hen kraait.’</p>
<p>‘Nu! - dat is alles mogelijk,’ zeide Thomson: ‘gy weigert dus, my de dienst te bewijzen, die ik van u vorder?’</p>
<p>‘Ik moet wel,’ antwoorde Pomard.</p>
<p>‘Zeer wel!’ zeide Thomson: ‘dan zal morgen de Heer Graaf onderricht worden, dat zekere Monsieur Pomard nu en dan een oog heeft in zijn geheime korrespondentie, en uittreksels daarvan zendt aan <hi rend="i">master</hi> Whitefield, Mutsemaker, Strand, Londen, welke <hi rend="i">master</hi> Whitefield in de daad niemand anders is dan....’</p>
<pb n="48"/>
<p>‘Om 's hemels wil! UEd. zal my toch niet zoo ongelukkig maken,’ zuchtte de Kamerdienaar, de handen wringende en zich voor Thomson op de knieën werpende.</p>
<p>‘Kom!’ zeide deze, de schouders ophalende: ‘laat ons toch geen tooneelvertooningen hebben: gy weet, dat gy in mijne macht zijt, en dat gy zult moeten eindigen met mijn wil te doen.’</p>
<p>‘En hoe kom ik in uw macht?’ vroeg Pomard, opspringende, terwijl de hevige overspanning, by hem te weeg gebracht, zijn angst tot woede en radeloosheid deed overslaan: ‘omdat ik door uw goud my heb laten verlokken om ontrouw jegens mijn goeden meester te plegen. - Maar ik zal my by hem begeven, ik zal hem mijn schuld bekennen, en hy zal my vergiffenis schenken, om de groote en belangrijke vangst, welke ik hem in handen lever.’</p>
<p>‘Gy raaskalt, oude!’ zeide Thomson, terwijl hy altoos even bedaard bleef zitten en een tandestoker voor den dag haalde, van welke hy zich bediende: ‘wat praat gy toch van my te leveren, als ik zelf vrijwillig hier kom om my aan uw meester te vertoonen? - En wat zegt het, of hy u al vergiffenis schenkt voor de ontrouw, jegens hem gepleegd, zoo lang ik in het bezit ben van zekere akte, welke my het eerst macht over u gegeven heeft. Gy weet al te goed, dat, zoo gy my dient, het niet alleen is om den wille van mijn goud, maar ook en vooral omdat ik door het opzenden van dat bewuste stuk aan den Luitenant-Krimineel te Parijs, het bewijs kan leveren, dat Monsieur Pomard in de daad niemand an-<pb n="49"/>ders is dan zekere Michel Servin, voor eenige jaren ontsnapt van de galeien van Rochefort, waar hy wegens vervalsching was heengezonden.’</p>
<p>‘O mijn God! wat zal ik doen?’ riep Pomard uit, terwijl hy het hoofd moedeloos hangen liet.</p>
<p>‘Wat gy doen zult? - Wijs wezen en my gehoorzamen. Antwoord nu! is er niet zoo iets als een geheime trap, die naar het kabinet van uw meester geleidt?’</p>
<p>‘Ja,’ antwoordde Pomard, met een zucht.</p>
<p>‘Waar komt die trap uit?’</p>
<p>‘In de steeg, die langs de huizinge loopt.’</p>
<p>‘Groed! - en boven?’</p>
<p>‘Op een gang.’</p>
<p>‘En waarheen leidt die gang?’</p>
<p>‘Aan de eene zijde naar de boven vertrekken, aan de andere naar een kamertjen, dat met het kabinet van den Heer Graaf gemeenschap heeft.’</p>
<p>‘Voortreffelijk! - Gy brengt my, buiten om, naar dien trap.’</p>
<p>‘Onmogelijk!’ hernam Pomard: ‘de deur in de steeg kan alleen van binnen worden geöpend.’</p>
<p>‘Om 't even,’ zeide Thomson: ‘dan laat gy my uit: ik loop het huis om, gy gaat binnen door en ontsluit my de geheime deur.’</p>
<p>‘Er is nog eene zwarigheid,’ zeide Pomard nadenkende.</p>
<p>‘Welke?’</p>
<p>‘Het is.... dat het op slag van zeven ure is, en dat juist te zeven ure zich iemand aan die deur moet aanmelden.’</p>
<pb n="50"/>
<p>‘Zoo?’ vroeg Thomson, lachende: ‘een liefdesavontuur? - Ik dacht niet, dat de Graaf zich daar nog mede ophield.’</p>
<p>‘Neen,’ antwoordde Pomard: ‘het is een vertrouwd vriend van den Heer Graaf, zekere Heer Van Espenblad.’</p>
<p>‘Ik ken hem,’ zeide Thomson, nadenkende: ‘den vriend van al wie hem betaalt, en geen hair beter dan gy, Pomard! al zijt gy op de galeien geweest, en al zit hy in de vergadering van Hun Edel-Mogenden Laat dit een troost voor u zijn. In allen gevalle ben ik niet bang voor dien Heer Van Espenblad. Gy laat hem eerst in: en vervolgends my.’</p>
<p>‘Hoe! UEd. wil het wagen....’</p>
<p>‘Ik herhaal u, dat dit mijne zaak is. Handel, gelijk ik u gelast, en gy zult zien, dat gy volstrekt geen gevaar zult loopen van over mijn bezoek te worden lastig gevallen. Er zal zelfs geen vermoeden van medeplichtigheid op u rusten.’</p>
<p>‘In 's hemels naam dan,’ zeide Pomard, zuchtende: ‘het zal weldra tijd wezen.’</p>
<p>‘Laten wy dan gaan,’ vervolgde Thomson: ‘gy zult my uitgeleide doen tot buiten de voordeur, en zorgen dat de lakeien later kunnen zweren, dat zy my hebben zien vertrekken.’</p>
<p>Pomard gaf door een flaauwen hoofdknik zijn goedkeuring over dezen maatregel van voorzorg te kennen, stak eenige der op tafel liggende briefjens by zich, bracht Thomson naar beneden, en riep, toen hy aan de voordeur gekomen was, met luider stemme: ‘La Fleur! Jasmin!’</p>
<pb n="51"/>
<p>‘Wat is er?’ vroegen de lakeien, voor den dag springende:</p>
<p>‘Gy zult zorgen, dat deze uitnoodigingsbrieven aan hun adressen besteld worden: nog heden avond, hoort gy? - Vaarwel vriend Whitefields! tot wederziens!’</p>
<p>En met deze woorden de hand schuddende van Thomson, keerde hy naar binnen. Thomson daaren-tegen liep de straat een eind op, keerde toen terug, en stelde zich achter een boom, van waar hy het oog hield op het steegjen naast de huizinge.</p>
<p>Niet lang duurde het, of hy zag iemand, in een donkeren mantel gewikkeld, die van de zijde van 't Korte Voorhout afkomende, voorzichtig langs de huizen sloop, en toen het steegjen insloeg, waar Thomson weldra hoorde, dat met drie regelmatige tusschen-poozen aan een deur geklopt, en deze kort daarop geöpend werd. Hy haastte zich nu, denzelfden weg in te slaan, en, aan de deur gekomen, welke wederom gesloten was, stond hy in beraad of hy insgelijks zich op dezelfde wijze als zijn voorganger zoû aanmelden, toen er behoedzaam weder opengedaan werd.</p>
<p>‘Stil!’ fluisterde Pomard, terwijl hy Thomson inliet: maak geen geluid, en wees voorzichtig: het is hier donker; en met-een, na de deur weder gesloten te hebben, nam hy Thomson by de hand, en geleidde hem langs een wenteltrap naar boven, tot zy zich op een smallen gang bevonden.</p>
<p>‘Hier verlaat ik u,’ zeide Pomard naauwlijks hoorbaar: ‘Ik ga links naar mijn kamer terug: gy zult rechts, aan het eind van den gang, de deur vinden, die naar een soort van doorloop, en langs
<pb n="52"/>
dezen, naar het kabinet mijns Meesters voert. Maar gy verzekert my, geen boze voornemens jegens den Heer Graaf te koesteren?’</p>
<p>‘Zot!’ zeide Thomson: ‘Zie ik er uit als een sluipmoordenaar?’</p>
<p>En met-een begaf hy zich naar de deur, welke Pomard hem gewezen en de voorzichtigheid had gehad, open te laten staan: binnen getreden, zag hy, by het flaauwe licht eener lamp, die van de zoldering hing, dat hy werkelijk, als de kamerdienaar gezegd had, zich in een doorloop bevond, doch die tevens gebezigd werd om kleederen en huisraad te bergen of van de hand te zetten. Het geluid van stemmen, dat hy nevens zich hoorde, toonde hem met-een de noodzakelijkheid aan, om zelf geen gerucht te maken, zoo hy niet ontijdig ontdekt wilde worden: doch tevens gaf het hem de overtuiging, dat hy zich van het kabinet des Gezants alleen door een hangtapijt gescheiden vond, en dus alles zoû kunnen hooren, wat daar binnen gesproken werd. De eerste woorden echter, welke hy verstond, brachten hem in geen geringe verlegenheid: het was d'Estrades, die tegen van Espenblad zeide:</p>
<p>‘Ik geloof waarlijk, dat die ezel van een Pomard vergeten heeft, de deur van den doorloop te sluiten, en daar men zich tegen alle luisteraars moet beveiligen, zult gy my veroorloven my even daarvan te gaan verzekeren.’</p>
<p>Thomson had ter naauwernood den tijd om zich achter een kast in een donkeren hoek te verbergen, toen het hangtapijt werd opgelicht en d'Estrades hem
<pb n="53"/>
voorbyging, de deur sloot en den sleutel by zich stak, en toen weder naar zijn kabinet terugkeerde, zonder hem te hebben opgemerkt.</p>
<p>‘Hy kiest zeker een schrander middel uit, om zich tegen luisteraars te beveiligen,’ zeide Thomson by zich zelven: ‘Ik zit als een muis in den val; doch geduld maar: 't zoû wel ongelukkig wezen, indien ik niets hoorde, waar party van te trekken ware.’</p>
</div>
<div type="chapter">
<pb n="54"/>
<head rend="h3">Vierde hoofdstuk. Waarin verhaald wordt, wat in het kabinet van d'Estrades verhandeld werd.</head>
<p>‘Wel!’ vroeg d'Estrades aan Van Espenblad, nadat beiden plaats hadden genomen: brengt gy my goede tijding?’</p>
<p>‘Hm!’ antwoordde Van Espenblad: ‘de pogingen, welke ik by onze Afgevaardigden heb aangewend, beginnen goed te slagen: het gestrooide zaad valt in geen on vruchtbaren grond; maar wat ik te dien opzichte verricht heb, zal later blijken. - Ik heb u op dit oogenblik een zaak van meer gewicht te openbaren.’</p>
<p>‘En die is?’</p>
<p>‘De Prins heeft gisteren een agent van Engeland by zich ten gehoore toegelaten.’</p>
<p>‘Ja,’ zeide d'Estrades: ‘dat heb ik vernomen: zekeren Sylvius, denzelfden, met wien de Ritmeester Buat korrespondentie houdt.’</p>
<p>‘Van Sylvius spreek ik niet,’ hernam Van Espenblad: ‘die heeft zich openlijk hier vertoond: hy is by den Heer De Witt geweest, heeft met den Prins niet dan ten aanhoore van 't geheele Hof eenige woor-<pb n="55"/>den gewisseld, en iedereen weet, wat hy in zijn schild voert. De man, wien ik bedoel, is op een geheimzinnige wijze by Zijne Hoogheid toegelaten: hy was vermomd en niemand kende hem; maar het ontbreekt ten Hove nooit aan luisteraars en lasteraars, en zoo ben ik er achter gekomen, dat hy den Prins heeft aangeraden, een openlijke demonstratie te doen.’</p>
<p>‘In de daad! En vreest de Heer De Witt....?’</p>
<p>‘Toen ik heden morgen by hem was, wist hy nog niets: althands hy heeft my over niets gesproken; maar het schijnt, dat de woorden van den onbekende indruk op den Prins gemaakt hebben: ten minsten hy heeft, niet zonder eenigzins van zijn gewone voorzichtigheid af te wijken, te kennen gegeven, dat hy een reisjen wilde doen door de steden van Holland.’</p>
<p>‘Een reisjen!’ herhaalde d'Estrades.</p>
<p>‘En gy gevoelt,’ vervolgde Van Espenblad: ‘wat hy van dat middel hoopt en verwacht. De domme gemeente moet door zijne verschijning worden opgewonden: en dan zullen - zoo althands stelt hy zich de zaak voor - de Regenten, uit vrees voor oproer, zich meer rekkelijk op het punt zijner bevordering toonen. - Ik heb het noodig gedacht, u met dat fraaie plan het allereerst bekend te maken, ten einde u in staat te stellen, er uw profijt mede te doen.’</p>
<p>‘Ik vertrouw,’ zeide d'Estrades, dat de Heer De Witt niet gedoogen zal, dat die dwaze reis plaats hebbe.’</p>
<p>‘Veroorloof my, hieromtrent met u van gevoelen te verschillen,’ zeide Van Espenblad: ‘ik hoû my
<pb n="56"/>
overtuigd, dat het verhinderen dier reis een verkeerde politiek van de zijde des Heeren De Witt zoû wezen.’</p>
<p>‘Hoe legt gy dat uit?’ vroeg d'Estrades verwonderd.</p>
<p>‘Vooreerst,’ zeide Van Espenblad, ‘zoû het als een daad van tiranny en verdrukking worden uitgekreten, en er, wel beschouwd, ook eenigen schijn van hebben: - in de tweede plaats, zoû het een zekere vrees verraden; terwijl het juist van belang is voor den Raadpensionaris, te toonen, dat hy boven dergelijke kleingeestige bezorgdheid verheven is: en eindelijk, ten derde, houde ik het er voor, dat niets wenschelijker zijn zoû, dan het ontstaan van een klein oproer hier of daar.’</p>
<p>‘Hoe!’ riep d'Estrades: ‘gy zoudt dat wenschlijk achten?’</p>
<p>‘Gewis,’ antwoordde Van Espenblad: ‘om dat men te voren zijn maatregelen nemen kan, om het te beteugelen. Vriend en vyand doen zich by zoodanige gelegenheid kennen: men heeft een heerlijke aanleiding om de leiders der tegenparty in staat van beschuldiging te stellen, hare kracht daardoor te breken en zijn eigen gezach met dubbelen klem te handhaven. Zoû Pizistratus wel ooit oppermachtig te Athene geworden zijn, indien er niet zeer van pas een samenzwering tegen hem gesmeed ware geweest?’</p>
<p>‘Het blijft de vraag,’ zeide d'Estrades, nadenkende: ‘of die oppermacht van De Witt voortdurend wenschelijk is.‘</p>
<p>‘Hoe!’ riep Van Espenblad: ‘heeft hy zich niet ten allen tijde den oprechten bondgenoot van Frank-<pb n="57"/>rijk getoond? - En is het niet werkelijk uw Koning, die hier regeert, wanneer De Witt hier regeert?’</p>
<p>‘Dat kan ik nog zoo volmondig niet toegeven,’ zeide d'Estrades, het hoofd langzaam schuddende: ‘en wanneer ik overweeg, dat hy bestendig de politiek van Frankrijk ten opzichte der Spaansche Nederlanden blijft dwarsboomen....’</p>
<p>‘Het verwondert my, u daarover te hooren klagen,’ merkte Van Espenblad aan: ‘heeft hy niet aan uwen Koning een plan tot deelihg der Nederlanden doen voorslaan?’</p>
<p>‘Praatjens om tijd te winnen,’ zeide d'Estrades: ‘en waar mijn Regeering zich niet door laat om den tuin leiden. Bloote woorden, maar die ik weinig tel waar daden spreken. Heeft hy niet geweigerd, ons verzoek om den afstand van Maastricht zelfs in overweging te doen nemen? en is het niet aan zijne yverzucht te wijten, dat aan onze troepen, toen zy naar Overyssel trokken, de vergunning om door de Spaansche Nederlanden te trekken, door Castel-Rodrigo geweigerd is?’</p>
<p>‘Daartoe behoefde voorwaar de Markies niet door De Witt te worden opgezet,’ zeide Van Espenblad.</p>
<p>‘Om 't even,’ hernam de Graaf: ‘ik acht De Witt hoog, ik hoû van hem, ik verlang zelfs niets vuriger, dan dat hy in Holland met de leiding der zaken belast blijve; maar ik beschouw het daar-en-tegen als gevaarlijk, dat hy zich voortdurend tot autokraat over de Zeven Gewesten opwerpe: het is noodig, dat hem in de Republiek zelve, buiten Holland, een te-<pb n="58"/>genwicht gegeven worde: en daartoe kunt gy my wellicht van dienst zijn, Van Espenblad!’</p>
<p>‘Ik ben steeds bereid u te dienen in al wat betamelijk is,’ antwoordde Van Espenblad: ‘alleen besef ik niet, waar gy zoodanig tegenwicht zult zoeken.’</p>
<p>‘Zoeken behoeft niet,’ zeide d'Estrades, ‘waar reeds gevonden is!’</p>
<p>‘Gevonden!’ riep Van Espenblad: ‘en wie is de man uit onze Landgewesten, dien gy aan De Witt zoudt kunnen tegenover stellen?’</p>
<p>‘Het is geen man,’ antwoordde d'Estrades: ‘het is een vrouw: Princes Albertina, de Voogdes van den jongen Stadhouder van Friesland en Groningen.’</p>
<p>‘Zy!’ riep Van Espenblad verwonderd.</p>
<p>‘Zy-zelve,’ vervolgde d'Estrades: ‘ik heb haar, toen zy dezen zomer in den Haag was, duidelijk aangetoond, hoe haar Moeder, de Princes Douairière, die op niets anders uit is dan om de belangen van Prins Willem voor te staan, haar gezach in Friesland en Groningen zoekt te ondermijnen, ja aldaar reeds een grooten aanhang gevormd had: ik heb haar aangetoond, hoe haar belang vorderde, dat zy zich onder de bescherming stelde van Frankrijk: - en het is my gelukt haar te overtuigen, dat voor haar geen andere keuze bleef.’</p>
<p>‘Maar,’ zeide Van Espenblad: ‘ik zie niet in, hoe dit bondgenootschap, met Princes Albertina gesloten, het gezach van De Witt verminderen zoû, wiens politiek toch evenzeer tegen die van de Princes Douairière gekant is.’</p>
<p>‘Gy zult dit spoedig begrijpen,’ hernam d'Es-<pb n="59"/>trades: ‘de Fransche hulpbenden zijn thands in Overyssel.’</p>
<p>‘Welnu?’</p>
<p>‘Zy wachten alleen op het einde van den Munsterschen krijg, om, op het verzoek van Princes Albertina, Friesland en Groningen te bezetten, en haar gezach in die Gewesten krachtig te handhaven.’</p>
<p>‘En voorts?’ vroeg van Espenblad, peinzende.</p>
<p>‘Is het u nog niet duidelijk genoeg?’ hernam d'Estrades: ‘hebben eenmaal onze troepen aldaar voet gekregen, dan hangt Princes Albertina, met al wie op haar zijde is, van ons af: en mocht eenmaal De Witt plannen vormen, strijdig met de belangen van Frankrijk, dan vindt hy aan die zijde een tegenstand, des noods door onze wapenen gesteund.’</p>
<p>‘En,’ vroeg Van Espenblad: ‘op welke wijze kan ik u van dienst zijn, om dat ontwerp te doen gelukken?’</p>
<p>‘Door uw invloed by Groningens Afgevaardigden ter Generaliteit,’ antwoordde d'Estrades: ‘ik heb reeds onder de hand de Friesche Heeren, Bronsma en Van Haren, op dat stuk gepolst: en ik meen, op hen te kunnen bouwen; - maar Groningen heeft nieuwe Afgevaardigden gezonden: een hunner is, meen ik, met u verwant: en gy moet den weg tot hen voor my effen maken, en hen voorbereiden op hetgeen ik hun te verzoeken zal hebben.’</p>
<p>‘Ik herhaal het,’ zeide van Espenblad: ‘ik ben steeds tot uwe dienst, in deze gelijk in alle zaken; - maar ik zie nog niet in, hoe het houden van een kleine bezetting, in verafgelegen Gewesten, als Fries-<pb n="60"/>land en Groningen, uwen Koning tot werkelijk nut zal strekken, zoolang hy geen meester is van de Spaansche Nederlanden. En mijns bedunkens, zoude zijn Majesteit juist nu de schoonste gelegenheid hebben om daar zijn troepen heen te zenden, zonder dat zelfs De Witt het kwalijk nemen kon.’</p>
<p>‘In de daad?’ vroeg d'Estrades: ‘en hoe dat?’</p>
<p>‘Er is,’ vervolgde Van Espenblad, ‘zoo straks uit Brussel bericht gekomen, dat, zoo in Brabant als in Vlaanderen, ten platten lande volk geworven wordt om den Bisschop van Munster hulp te bieden.’</p>
<p>‘Toch niet met toelating van den Landvoogd?’ vroeg d'Estrades.</p>
<p>‘Neen,’ antwoordde Van Espenblad: ‘in tegendeel neemt hy de houding aan van zulks te verbieden: 't is dan ook meer de godsdienstyver dan de politiek, die by deze wervingen in 't spel is; maar met dat al, wanneer dit verbod niet krachtig wordt gehandhaafd - en dit schijnt het geval niet te zijn - dan staat het met oogluikende goedkeuring gelijk. En, daar de Bisschop op dit oogenblik een vyand is van Frankrijk, zouden die wervingen, gevoegd by andere redenen van ongenoegen, een geschikt voorwendsel kunnen opleveren, om een beweging van troepen te wettigen.’</p>
<p>Het denkbeeld is niet slecht,’ zeide d'Estrades, goedkeurend knikkende: ‘ik dank er u voor en zal er den Heer de Lionne onmiddelijk over schrijven.’</p>
<p>‘Ik hoop, heer Graaf!’ zeide Van Espenblad, dat gy u tevens herinneren zult, wat ik vroeger de eer had u onder het oog te brengen.’</p>
<pb n="61"/>
<p>‘O ja!’ antwoordde de Graaf, met een glimlach: ‘Dat gy voor uw gezondheid gaarne een meer zuidelijke lucht zoudt inademen. Maar, mijn waardste! gy ziet er immers uit als een wolk.’</p>
<p>‘De Heer Boreel is oud en ziekelijk,’ hervatte Van Espenblad, zonder die loftuiting op zijn uitzicht te beantwoorden: ‘en de Heer van Beuningen is niet rekkelijk en volgzaam genoeg naar den zin van uwe Regeering: - gronden te over, waarop de Heer de Lionne, onder 's hands, aan De Witt zoû kunnen te kennen geven, dat een ander Ambassadeur niet onwelkom zoû wezen aan het Fransche Hof.’</p>
<p>‘Wees overtuigd,’ zeide d'Estrades, ‘dat de Heer de Lionne, zoowel als de Koning mijn meester, volkomen bekend zijn met de schatting, waarin ik u houde.’</p>
<p>In weêrwil van al zijn slimheid en menschenkennis, was Van Espenblad toch genoeg door ydelheid verblind, om deze woorden van den Graaf voor een kompliment op te nemen, en hy boog zich op de wellevendste wijze.</p>
<p>‘Maar om terug te komen op dien man, met wien Zijn Hoogheid gesproken heeft,’ zeide d'Estrades: ‘Wie kan hy zijn geweest, naar uwe meening?’</p>
<p>‘Ik weet het niet,’ antwoordde Van Espenblad: ‘ik heb onderzoek gedaan, en bevonden, dat in de laatste dagen aan niemand, behalve aan Sylvius, vrijgeleide was gegeven; doch ik heb den Heer Fiskaal verwittigd, die onmiddelijk last gegeven heeft, de yverigste nasporingen in het werk te stellen; de kaerel moge zich nog zoo goed schuil houden.... maar wat is dat?’</p>
<pb n="62"/>
<p>‘Wat?’ vroeg d'Estrades.</p>
<p>‘Ik meende iets in gindschen doorloop te hooren,’ zeide Van Espenblad.</p>
<p>‘Onmogelijk! daar kan zich niemand bevinden, en de gangdeur heb ik zelf gesloten. - Gy zeidet dan....’</p>
<p>‘Dat, al hield de kaerel zich nog zoo schuil, de rakkers van den Heer Fiskaal hem wel zouden op 't spoor komen, en dan.... maar ik bedrieg my niet: daar binnen moet zich iemand bevinden....’</p>
<p>‘In de daad,’ zeide d'Estrades luisterende: ‘ik meen ook....’</p>
<p>‘Wie is daar?’ vroeg Van Espenblad, opstaande.</p>
<p>‘Dat ben ik,’ zeide Thomson, het hangtapijt oplichtende en zich aan de beide verbaasde Staatslieden vertoonende: ‘ik, die u mijn vriendelijken dank kom brengen voor de tijdige waarschuwing.’</p>
<p>‘Wie is die man!’ riep d'Estrades, naar een hoekkast loopende, waar hy een koppel pistolen had liggen.</p>
<p>‘Wie zijt gy?’ riep Van Espenblad, zijn degen half uittrekkende.</p>
<p>‘Hoe nu!’ hernam Thomson lachende: ‘maakt een weinig valsch hair dan zulk een verandering in mijn wezen, dat geen uwer een ouden vriend meer herkent?’</p>
<p>‘Henry Bennet!’ riep Van Espenblad uit, den degen weder in de schede latende vallen.</p>
<p>‘Lord Arlington!’ riep d'Estrades, de kast, welke hy geöpend had, weder dichtwerpende en naar zijn plaats terugkeerende.</p>
<p>‘Henry Bennet, Lord Arlington, om u te dienen, mijne Heeren!’ zeide de Engelsche Staatsdie-<pb n="63"/>naar, hen beurtelings met een spotachtigen glimlach aanziende.</p>
<p>‘Maar gy valt dan uit de lucht?’ vroeg d'Estrades.</p>
<p>‘Niet volkomen,’ antwoordde Arlington, naar de schouw opziende: ‘ik ben geen schoorsteenveger.’</p>
<p>‘Maar hoe en van waar komt gy dan hier,’ vroeg nogmaals de Gezant, by wien de verbazing begon plaats te maken voor gramschap en spijt.</p>
<p>‘Mijn hemel!’ zeide Arlington: ‘hoe ik hier kom is immers onverschillig, nu ik eenmaal hier ben. By mijn ziel, mijn waarde Graaf! ik heb een tijd gekend, dat gy uw vrienden een betere ontfangst beteiddet. Ik zie nog, dat ik genoodzaakt zal zijn, zelf een stoel te krijgen.’</p>
<p>‘Mijn vrienden!...’ herhaalde d'Estrades, den indringer met een verstoorden blik aanziende: ‘ik geloof, dat Lord Arlington vergeten heeft, dat hy zich op vyandelijk grondgebied bevindt.’</p>
<p>‘Dewijl gy de dwaze vermetelheid hebt, gelijk een mug in de kaars te vliegen,’ zeide Van Espenblad, ‘zult gy het my niet ten kwade duiden, Lord Arlington! dat ik u, in naam der Staten, gevangen neem.’</p>
<p>‘Wees toch niet kinderachtig, mijn Heer de toekomstige Ambassadeur aan 't Hof van Frankrijk!’ antwoordde Arlington lachende, terwijl hy zijn schouder terugtrok uit den greep van Van Espenblad: ‘gy weet zoo goed als ik, dat de Staten geen rechtsgebied bezitten binnen de Huizinge van den Franschen Gezant.’</p>
<p>‘Maar gy weet ook,’ zeide d'Estrades, ‘dat gy, in de Huizinge van den Franschen Gezant, op Franschen
<pb n="64"/>
bodem zijt, en dat deze op dit oogenblik, even zoo min als de Republiek, straffeloos door een onderdaan zijner Britsche Majesteit betreden wordt: zoo ik mijn plicht wil opvolgen, moet ik terstond mijn dienaars roepen en u in hechtenis doen nemen.’</p>
<p>‘Ja, maar gy zult te dien opzichte uw plicht niet opvolgen,’ hernam Arlington, ‘en uw belang beter inzien.’ Dit zeggende, haalde hy een stoel naar zich toe, en zette zich, met het koelbloedigste gelaat van de waereld, daarin neder.</p>
<p>‘Maak geen komplimenten,’ zeide d'Estrades, bleek van toorn.</p>
<p>‘Dat doe ik nooit onder vrienden,’ antwoordde Arlington, een tandestooker voor den dag halende en er zich van bedienende, terwijl hy beurtelings d'Estrades en Van Espenblad aankeek.</p>
<p>‘Vrienden!’ herhaalde d'Estrades.</p>
<p>‘Oude kennissen, zoo gy dat liever hoort,’ hernam Arlington.</p>
<p>‘Ik moet zeggen, dat heet de stoutheid ten top drijven,’ zeide Van Espenblad: ‘begeert de Heer Graaf, dat ik zijn dienaars roepe?’</p>
<p>D'Estrades wenkte met de hand van neen, en, zich wederom tot Arlington wendende:</p>
<p>‘In één woord, wat komt gy hier doen?’</p>
<p>‘U een bezoek geven,’ antwoordde de Lord.</p>
<p>‘En verder?’</p>
<p>‘En verder niets,’ zeide Arlington.</p>
<p>‘Zijt gy van een vrij-geleide voorzien?’ vroeg Van Espenblad.</p>
<p>‘Ik ben hier by den Graaf d'Estrades,’ zeide Ar-<pb n="65"/>lington: ‘en ken u hier de bevoegdheid niet toe van my te ondervragen.’</p>
<p>‘Wel mogelijk!’ zeide Van Espenblad, een snuifjen nemende: ‘maar dan zal uw Lordschap zich moeten getroosten by den Heer Graaf te blijven: immers, eens op straat gekomen, hebt gy groote kans een gedwongen wandeling naar de Voorpoort te doen.’</p>
<p>‘Gy zult de weinige ruimte, die daar aanwezig is, wel noodig hebben om de deelgenooten der aanstaande samenzwering te plaatsen,’ zeide Arlington, meesmuilende.</p>
<p>‘Wat samenzwering?’ vroeg Van Espenblad.</p>
<p>‘Die by de rondreis van Z. Hoogheid moet uitbersten,’ antwoordde Arlington, ‘en het gezach van den Heer De Witt bevestigen.’</p>
<p>Van Espenblad zweeg en nam een geweldige dozis snuif.</p>
<p>‘Moge de Voorpoort al vol zijn,’ zeide d'Estrades: ‘de Bastille is het nog niet, en ik geloof, dat ik aan de zaak mijns meesters een goede dienst bewees, zoo ik u gevangen opzond naar Parijs.’</p>
<p>‘Toch over Brussel, hoop ik,’ zeide Arlington: ‘dan kan ik, in het voorbygaan, aan den Markies van Castel-Rodrigo vertellen, welk een heerlijk plan hier gesmeed werd om de Spaansche Nederlanden te bezetten. Komt, mijne Heeren?’ vervolgde hy, terwijl d'Estrades zich op de lippen beet: ‘laten wy toch het onderhoud niet op zulk een dwazen toon voortzetten: gy hebt geen andere keus, om u van mijn stilzwijgendheid te verzekeren, dan òf my om
<pb n="66"/>
hals te brengen, òf my van uwe zijde hetzelfde vertrouwen te betoonen, hetwelk ik u geschonken heb, toen ik my vrijwillig naar herwaarts begaf.’</p>
<p>De kalme houding, welke Arlington bleef bewaren, deed de gewenschte uitwerking op d'Estrades. Nu de eerste ontroering en drift voorby waren, begon hy zelf te beseffen, dat een geheim onderhoud met den Britschen Sekretaris van Staat, die, tegen een schranderen, in het vak vergrijsden en doorkneeden diplomaat als hy, toch, naar hy meende, niet was opgewassen, hem waarschijnlijk meer dienst zoû doen dan diens in-hechtenis-neming. Hy begreep echter tevens, een dubbele behoedzaamheid in acht te moeten nemen, uithoofde van de tegenwoordigheid van Van Espenblad: wien hy maar al te bekwaam achtte, om hem te verraden aan anderen, even als hy anderen aan hem verraden had.</p>
<p>‘My Lord!’ zeide hy, eindelijk, een toon aannemende, waarin nog wel een gevoel van gekrenkte waardigheid, maar geen zweem van spijt of gramschap meer te herkennen was: ‘ik verlang niets liever dan een zoodanig onderhoud met u te hebben, als voegzaam is tusschen mannen van ons beider stand en betrekking. Maar uw Lordschap zal my bekennen, dat de wijze, waarop gy hier verschenen zijt, gevoegd by uw vermomming en uw luisteren achter de deur, al hetwelk weinig past aan iemand, die zulk een hoogen rang bekleedt als uw Lordschap - zonder nog zelfs te spreken van de vredebreuk tusschen de Koningen, die wy dienen - het in my zoude rechtvaardigen, zoo ik u eenige koel-<pb n="67"/>heid toonde: en een verklaring van uwe zijde, zoû met eenig recht door my kunnen gevorderd worden.’</p>
<p>‘Nu spreekt gy als een orakel, mijn waarde Graaf!’ antwoordde Arlington: ‘en gy zult my ten vollen bereid vinden, om u rekenschap te geven van mijn handelwijze. Dat ik my uit Engeland naar den Haag heb begeven, zal toch wel geene verwondering by u wekken. Niemand toch beter dan de schrandere d'Estrades zal overtuigd zijn, dat men in eenen dag meer ziet door eigen oogen, dan in zes maanden door die van anderen, en dat een gesprek van een uur ons verder brengt dan een briefwisseling van een jaar. Dat ik iets waagde, wist ik te voren; doch ik waagde misschien minder dan iemand anders. Gy beiden hebt my zoo even bedreigd: en toch vrees ik uw bedreigingen niet; want een Sekretaris van Staat is geen Gringam, geen Oudart, die men achter vier muren plakt, zonder dat iemand er zich aan gelegen laat liggen: en ik zoû in allen gevalle terstond een lastbrief, geteekend <hi rend="i">Charles Rex</hi>, uit mijn zak kunnen halen, waarby ik gemachtigd werd om over den vrede te komen handelen.... of liever my zelven machtigde: ik had hem slechts in te vullen. Zie daar nu mijn antwoord op uw eerste vraag. Dat ik vermomd kom, daarvoor zal ik wel geen verschooning behoeven: en evenmin, dat ik, in stede van my aan de groote voorpoort van deze Huizinge aan te melden, onzen vriend Van Espenblad gevolgd ben, en achter hem ben ingeslopen door het kleine deurtjen, dat hy vergeten had te sluiten.’</p>
<pb n="68"/>
<p>‘Ik meende, dat Pomard het deurtjen gesloten had,’ viel Van Espenblad in, een weinig ongeloovig opziende.</p>
<p>‘Ik ken geen Pomard,’ zeide Arlington, de schouders ophalende, en een goedmoedig gezicht zettende: ‘ik ken alleen het toeval, dat my ten dezen byzonder gediend heeft. En nu, wat ten slotte mijn onbescheidenheid betreft.... ik weet niet, of ik daarvoor wel verschooning behoef, en of een van de beide Heeren, tot welke ik de eer heb te spreken, niet evenzeer gebruik zoude gemaakt hebben van een zoo gunstige gelegenheid, om twee beroemde en schrandere staatslieden vertrouwelijk met elkander te hooren praten.’</p>
<p>‘Maar uw Lordschap weet toch, dat het luisteren naar gewichtige geheimen by wijlen hoogst gevaarlijk worden kan voor den luisteraar,’ merkte d'Estrades aan.</p>
<p>‘Ja! en dat de luisteraars zelden goed hooren spreken van henzelven,’ voegde Arlington er by. ‘Doch wat daarvan wezen moge, noch het een noch het ander geval is op my toepasselijk: en wat u gewis, even als my, het vreemdst moet voorkomen, is dat, in weêrwil gy beiden op dit oogenblik vrienden heet te zijn van den Heer De Witt en vyanden van mijn Meester, gy nog uw goed gesternte danken moogt, dat ik het ben, die achter het hangtapijt zat en niet de Raadpensionaris. In de daad,’ vervolgde hy, terwijl zoowel de Gezant als Van Espenblad zwegen, ‘toen ik daar ginds mijn ooren spitste, dacht ik wonder wat te zullen vernemen van uw plannen, om afbreuk te doen aan de macht van Grootbrittanje: en zie!
<pb n="69"/>
juist daarvan heb ik niets vernomen. Gy zult my bekennen, dat ik het wel ongelukkig getroffen heb.’</p>
<p>‘In de daad!’ zeide d'Estrades, meesmuilende: ‘voor een Britschen Staatsminister hebt gy niet veel gehoord, dat uwe byzondere belangstelling wekken kon.’</p>
<p>‘Maar,’ vervolgde Arlington: ‘dat stilzwijgen over mijn Koning, en over den oorlog, dien gy tegen hem voert, heeft my toch aan den anderen kant niet weinig voldoening geschonken: het heeft my op het vermoeden gebracht, dat het met dien oorlog zoo ernstig niet gemeend is, en dat wy elkander beter zouden kunnen verstaan, dan ik vroeger geloofd had.’</p>
<p>‘Vlei u daar niet mede, My Lord!’ zeide d'Estrades: ‘de Koning mijn meester meent het zeer ernstig met de ondersteuning van zijn bondgenooten.</p>
<p>‘En Haar Hoogmogenden,’ voegde Van Espenblad er by, ‘zullen evenzeer van geene schikking hooren, op den voet door den Heer Van Gogh voorgeslagen.’</p>
<p>‘Recht officieel gesproken,’ zeide Arlington: ‘maar laten wy eens aan die taal der hooge diplomatie vaarwel zeggen, en vertrouwelijk, als oude vrienden, over de belangen onzer wederkeerige Staten van gedachten wisselen. En dan, mijn waarde Graaf! zult gy my bekennen, dat het geenszins de politiek, zoo min als het plan van uw Koning is, den mijne te beöorlogen, alleen om mede te werken tot vermeerdering van de macht des Heeren De Witt.’</p>
<p>‘Mijn Koning wil alleen zich trouw betoonen aan de gesloten traktaten,’ zeide d'Estrades.</p>
<p>‘Traktaten!’ herhaalde Arlington: ‘ik wil aanne-<pb n="70"/>men, dat hy den schijn zal bewaren, van aan Haar Hoogmogenden hulp te bieden....’</p>
<p>‘Den schijn!’ hernam d'Estrades: ‘heeft dan de Koning niet werkelijk den Heer Pradel aan 't hoofd zijner troepen tegen Munster gezonden?’</p>
<p>‘Ja,’ antwoordde Arlington: ‘om hun langzamerhand den weg te leeren kennen naar Maastricht en Gulik en, zoo mogelijk, ook naar Friesland en Groningen. Maar ik spreek niet van dat onbeduidend krijgvoeren tegen Munster: ik hoû staande, dat Lodewijk XIV een te Koninklijk hart in zijn boezem ronddraagt, om op den duur tegen zijn Koninklijken Broeder van Engeland den Republikeinschen trots van De Witt en de zijnen te stijven.’</p>
<p>‘Er is hier geen sprake van de byzondere genegenheden mijns Konings,’ zeide d'Estrades: ‘ik weet, hoezeer hy persoonlijk uw doorluchtigen Meester achting en genegenheid toedraagt; maar hy heeft aan Haar Hoogmogenden eenmaal bystand toegezegd tegen Groot-Brittanje, en hy zal zijn Koninklijk woord nimmer breken.’</p>
<p>‘Wilt gy met my wedden, d'Estrades!’ vroeg Arlington: ‘dat de Fransche vloot de havens der Middellandsche zee niet verlaten zal?’</p>
<p>‘Gy zoudt verliezen, My Lord!’ antwoordde d'Estrades: ‘het bevel daartoe is reeds verzonden.’</p>
<p>‘Als of er nooit tegenbevel gezonden ware,’ zeide Arlington, de schouders ophalende.</p>
<p>‘De vloot zal in 't Kanaal komen,’ hernam d'Estrades: ‘en waarschijnlijk vroeger dan u lief is.’</p>
<p>‘Nu, dan ga ik een andere weddingschap met u
<pb n="71"/>
aan,’ zeide Arlington: ‘namelijk, dat zy geen deel zal nemen aan eenigen slag.’</p>
<p>‘En waarom niet?’ vroeg d'Estrades, schijnbaar verwonderd.</p>
<p>‘Om dat,’ antwoordde Arlington, ‘het zoowel het belang als de wensch van uw Koning is, dat de zeemachten van Groot-Brittanje en van de Republiek elkander onderling vernielen.’</p>
<p>‘De uitkomst zal u bewijzen,’ hernam d'Estrades, zich gebelgd veinzende: ‘hoe ongegrond, en mijnen Koning onwaardig, zulke vermoedens zijn.’</p>
<p>‘Maar!’ zeide Van Espenblad tegen Arlington: ‘indien gy aan Koning Lodewijk zulke bedoelingen toeschrijft, waarom zet gy dan een oorlog voort, die, naar uw eigen meening, alleen kan strekken, om de uitbreiding der macht van Frankrijk te bevorderen?’</p>
<p>‘Waarom?’ vroeg Arlington: ‘vraag dat aan Koning Karel. Ik zal openhartiger zijn dan gy, mijne Heeren! Koning Karel geeft in zijn hart niets om de belangen van den Prins van Oranje en zal hetgeen hier omtrent hem besloten moge worden, met de grootste onverschilligheid aanzien. Hy geeft er even weinig om, wie de Spaansche Nederlanden bezit, en hy zoû Duinkerken nooit aan Frankrijk hebben afgestaan, indien hy jaloersch ware op de uitbreiding van Koning Lodewijks monarchy. Maar hy haat den Heer De Witt en....’</p>
<p>‘Haten!’ viel d'Estrades in: ‘ik dacht, dat uw Meester alleen vatbaar was voor indrukken van minne.’</p>
<pb n="72"/>
<p>‘Hy volgt daarin het voorbeeld na van den uwe,’ zeide Arlington.</p>
<p>‘Mijn Meester,’ hernam d'Estrades, geërgerd over de vergelijking, ‘weet te veel wat hy aan zijn waardigheid verschuldigd is, en toont zich altijd Koning, ook in zijn minnaryen; hy verheft ten minsten geen tooneelspeelster en andere laaggeboren vrouwen tot de eer van zijn meesteresse te worden.’</p>
<p>‘Neen!’ zeide Arlington, lachende: ‘hy brengt liever schandalen over de eerste Huizen van Frankrijk: ik weet niet, wie beter doet. - Doch, om tot de zaak terug te keeren - spijt al zijn minnaryen, vindt Koning Karel nog den tijd om zich nu en dan een weinig gebelgd te toonen over de aanmatigingen van den Heer De Witt, en te zweren, dat hy zich de wet niet zal laten voorschrijven door een onbeschaamden <hi rend="i">parvenu</hi>.’</p>
<p>‘Bedenk,’ merkte Van Espenblad aan: ‘dat de Heer De Witt mijn vriend is.’</p>
<p>‘Ik weet het,’ hernam Arlington: ‘maar ik ben alles behalve overtuigd dat gy de zijne zijt.’</p>
<p>‘My dunkt,’ zeide Van Espenblad: ‘ik heb daarvan bewijzen genoeg gegeven.’</p>
<p>'t Kan zijn,’ hervatte Arlington: ‘ik wil daarover niet twisten: in allen gevalle, ik verhaal alleen een feit, en laat het aan u over, u daarnaar te regelen. Alleen wil ik u nogmaals vragen, Heer Graaf! of de Raadpensionaris uwen Koning zoo na aan 't harte ligt, dat hy om zijnent wille den oorlog zal blijven voeren?’</p>
<p>‘Gy weet,’ zeide d'Estrades: ‘dat mijn Koning
<pb n="73"/>
alle pogingen heeft aangewend om de goede harmony tusschen Grootbrittanje en de Republiek te herstellen, en den oorlog niet verklaard heeft, dan na dat alle middelen tot bevrediging gefaald hadden.’</p>
<p>‘En waarom faalden zy?’ vroeg Arlington: ‘om dat uw Ministerie niet wilde toegeven in hetgene by ons een hoofdvoorwaarde van den vrede wezen moest - de verwijdering van De Witt van het bestuur der zaken.’</p>
<p>‘Met reden,’ zeide d'Estrades, ‘kon mijn Regeering daar niet in treden; want die verwijdering zoû de verheffing des Prinsen van Oranje tot een noodzakelijk gevolg hebben.’</p>
<p>‘Ik zeg u nogmaals,’ hernam Arlington: ‘dat die verheffing mijnen Koning ten eenenmale onverschillig is.’</p>
<p>‘En gy zijt zelf gisteren by Z. Hoogheid geweest om hem de middelen aan de hand te doen, die daartoe leiden moeten,’ merkte Van Espenblad aan.</p>
<p>‘Voorzeker!’ antwoordde Arlington: ‘of was het mijn roeping en mijn plicht als Britsche Staatsdienaar niet, alle middelen in 't werk te stellen om hier de partyen, die om 't gezach strijden, tegen elkander op te zetten? - En bovendien, dat Koning Karel, alles wel beschouwd, hier te lande liever de party van zijn neef, een party, die hem toegedaan is, en by welke hy invloed heeft, ziet bovendrijven, dan die van De Witt, dat zal ik u niet tegenspreken; maar hy zal om de belangen van dien neef geen oorlog voeren, en er zich zelfs niet tegen verzetten, dat de betrekking, welke den Prins hier zoû kunnen worden op-<pb n="74"/>gedragen, zoodanig, met overleg van Frankrijk en Engeland, geregeld worde, dat zy aan geene van die beide Mogendheden eenige zorg behoeft te baren.’</p>
<p>‘Men zoude daarvoor toch de noodige waarborgen dienen te hebben,’ zeide d'Estrades, peinzende.</p>
<p>‘Die zoude men u kunnen verschaffen,’ antwoordde Arlington: ‘by voorbeeld, ik geloof niet dat mijn Koning er eenig bezwaar in zoude zien, dat het plan, door u aan de Weduwe van Prins Willem van Nassau voorgeslagen, doorging, en de Gewesten Friesland en Groningen door Fransche troepen werden bezet; wanneer wederkeerig eenige zeehavens in Zeeland en Staats-Vlaanderen, gelijk vroeger, aan Engeland tot pand werden gegeven.’</p>
<p>‘Ik twijfel, of een voorslag als deze, in de tegenwoordige oogenblikken, by mijne Regeering wèl zoude worden opgenomen,’ zeide d'Estrades.</p>
<p>‘Nu, gy kunt er over nadenken,’ hervatte Arlington. ‘Maar laat men in Frankrijk wijs zijn, en in 't oog houden, dat by de minste vyandelijkheid van die zijde, de hand van verzoening, die nu wordt uitgestoken, zich terug zoû trekken, en dat, zoo Grootbrittanje den oorlog ter zee even zegevierend blijft voeren als het tot nu toe gedaan heeft, de eischen, welke het doet, in dezelfde mate zullen klimmen. - En thands, mijne Heeren! nu wy elkander, hoop ik, verstaan hebben, laat ons de politiek ter zijde stellen, en zoo gy wilt, een vrolijker onderwerp by de hand nemen. Bezoekt gy de kaatsbaan nog even druk, Van Espenblad! als toen gy er ons, arme ballingen, dagelijks heen bracht?’</p>
<pb n="75"/>
<p>‘Van tijd tot tijd,’ antwoordde Van Espenblad: ‘voorwaar, ik was er toen verre af, te denken, dat de tijd zoo spoedig komen zoû, waarin uw Koning, tot loon van onze gastvrijheid, ons den oorlog zoû aandoen.’</p>
<p>‘Weg met politiek, zeide ik u,’ hernam Arling-ton: - ‘en de oude Heenvliet? - Ik heb gezien, dat hy nog even kloek te paard zit als voorheen; maar is hy nog even hoog, en evenzeer aan het triktrak verslaafd?’</p>
<p>‘Meer dan ooit,’ antwoordde Van Espenblad.</p>
<p>‘Het spijt my, dat de tijd my ontbreekt, en de voorzichtigheid my verbiedt, ook by hem een bezoek af te leggen,’ vervolgde Arlington.</p>
<p>‘Zal ik hem uit uwen naam groeten?’ vroeg Van Espenblad, schertsende.</p>
<p>‘Gy zult er u wijslijk voor wachten,’ antwoordde Arlington: ‘ik ben hier gekomen om drie personen te zien en te spreken: en nu ik mijn doel bereikt heb, reis ik weêr heen.’</p>
<p>‘En ik geloof in de daad,’ zeide d'Estrades, die een poos had zitten nadenken, ‘dat dit voor u hoe spoediger hoe beter zaak is.’</p>
<p>‘Dat wil met andere woorden zeggen, dat mijn bezoek hier lang genoeg is geweest,’ hernam Arlington: ‘wy scheiden toch, naar ik hoop, als vrienden?’</p>
<p>‘Ik heb aan de persoon van Henry Bennet altijd vriendschap toegedragen,’ antwoordde d'Estrades, hem de hand reikende: ‘en het zal my verheugen, wanneer de omstandigheden my veroorloven, Lord Arlington niet vermomd en door de achterdeur, maar door de voorpoort te zien binnenkomen.’</p>
<pb n="76"/>
<p>‘En my niet minder,’ antwoordde Arlington: ‘want, gelijk gy begrijpen kunt, het sluiten van mijn huwelijk hangt van het sluiten van den vrede af, en ik ben niet jong genoeg meer om lang geduld te hebben. - Blijft gy hier?’ vroeg hy, zich naar Van Espenblad keerende: ‘of zal ik het genoegen van uw gezelschap genieten?’</p>
<p>‘Ik ga met u,’ antwoordde Van Espenblad: ‘want ik vrees, dat gy, ondanks al uw vermeende voorzichtigheid, zonder mijne hulp groot gevaar loopt om den dienaars van den Fiskaal in den mond te loopen.’</p>
<p>‘En ik,’ zeide d'Estrades, ‘zal zorgen voor uw veiligen aftocht.’ En met-een, een kaars van de tafel nemende, sloeg hy het tapijt op en geleidde de beide Heeren den trap af, dien zy gekomen waren, tot aan de kleine deur, welke hy opende, en, zoodra zy zich op straat bevonden, weder dichtsloot.</p>
<p>‘Ik geloof, dat hy waarheid gesproken heeft,’ zeide hy by zich zelven, toen hy weder boven kwam: ‘noch Karel noch Lodewijk kunnen het dulden, dat een eenvoudige burger als De Witt zich met hen gelijk stelle: en, zoo ik een voorspelling wagen durf, eenmaal zal de tijd komen, dat hy beiden, vereenigd, tegen zich zal hebben.’</p>
</div>
<div type="chapter">
<pb n="77"/>
<head rend="h3">Vijfde hoofdstuk. Waarin Van Espenblad bewijzen geeft van verkleefdheid aan zijn vrienden.</head>
<p>Naauwelijks waren Arlington en Van Espenblad op de openbare straat gekomen, of deze laatste greep hem onder den arm en zeide:</p>
<p>‘Waarlijk, Bennet! gy zijt een groot akteur.’</p>
<p>‘Men zegt het,’ antwoordde Arlington: ‘maar noem mijn naam zoo luide niet.’</p>
<p>‘Gy hebt gelijk,’ zeide Van Espenblad: ‘maar zeg my, zult gy inderdaad van hier gaan, zonder dezelfde klucht, die gy by d'Estrades gespeeld hebt, by De Witt te herhalen?’</p>
<p>‘Hoor eens,’ antwoordde Arlington: ‘ik zal u mijn zwakheid oprecht belijden. Ik haat De Witt, hy is jonger dan ik en kon de zoon van d'Estrades wezen: - en toch boezemt hy my zoodanigen eerbied in, dat ik schroomen zoû, my by hem aan te melden, gelijk ik by dien Franschman gedaan heb. Alles wel beschouwd, is het ook beter, dat hy van mijn kortstondig verblijf alhier onkundig blijve.’</p>
<p>‘Ik geloof, dat gy gelijk, hebt,’ zeide Van Espenblad, terwijl hy diep adem haalde, als of zijn hart
<pb n="78"/>
van een zwaar pak verlost was: ‘maar zeg my, welken weg gaat gy nu uit?’</p>
<p>‘Wel, naar de Oude Zwaen, waar ik met Sylvius mijn intrek genomen heb,’ antwoordde Arlington.</p>
<p>‘Wacht er u wel voor,’ zeide Van Espenblad: ‘de Fiskaal is onderricht, dat de man, die met den Prins gesproken heeft, met Sylvius was mede gekomen, en ik wil wedden, dat zijn rakkers voor de herberg op de loer liggen, indien zy die niet reeds bezet hebben. Als ik u goeden raad mag geven, zoo is het dien, van onmiddelijk naar Scheveningen te gaan, en u in te schepen eer de dag aan de hemel is.’</p>
<p>‘Misschien ware dit het voorzichtigste, zeide Arlington: maar ik dien toch Sylvius een woord te zenden en mijn kapdoos mede te nemen.’</p>
<p>‘Daartoe zal ik u gelegenheid verschaffen,’ hernam Van Espenblad, ‘door u ergens by iemand te brengen, waar gy on verhinderd aan Sylvius zult kunnen schrijven, en op het antwoord wachten;’ en met-een, van richting veranderende, sloeg hy een zijstraatjen in, dat hen op den Denneweg bracht. Weldra bevonden zy zich voor een winkel, waar nog licht brandde, en waar een groot koperen bekken, aan een ijzeren staaf bevestigd, en door den wind heen en weer bewogen, door zijn krakend en knersend geluid de opmerkzaamheid der voorbygangers scheen te willen opwekken, en hun te herinneren, dat daarbinnen een Barbier woonde.</p>
<p>‘Zoo, meester Florisz!’ zeide Van Espenblad, toen hy met Arlington was binnengetreden, tegen een klein, vlug kaereltjen, van ongeveer vijftigjarigen
<pb n="79"/>
leeftijd, met den neus in den wind en een paar levendige, graauwe oogjens, dat in 't voorhuis stond, en zich onledig hield met het opmaken van een nieuwe paruik: ‘kunnen wy even gebruik maken van uw achterkamertjen? Mijn Heer wenschte een paar lettertjens te schrijven.’</p>
<p>‘Mijn geheele woning is tot uwe dienst, mijn Heer Van Espenblad!’ antwoordde de Barbier, den kam, dien hy in de hand hield, in zijn hair stekende, en een kleine, met glas voorziene deur openende, welke tot een vertrekjen van zes voet lang op vier breed, geleidde: ‘Vrouw! geef licht! en breng papier en pennen. Zullen de Heeren niets gebruiken? Een glas <hi rend="i">rosolis</hi> of besten Franschen brandewijn?’</p>
<p>‘Den brandewijn sla ik niet af,’ zeide Arlington, zich nederzettende: ‘het zal niet kwaad zijn my te wapenen tegen de nachtlucht,’ vervolgde hy, zich tot Van Espenblad wendende.</p>
<p>De Barbier, die, gelijk in die dagen het geval was, by zijn gewoon beroep een soort van geheime tappery en de hemel weet welke bedrijven al meer, uitoefende, had in een ommezien een paar kelkjens en een fleschjen voor den dag gehaald; terwijl zijn vrouw, een dikke schommel, met een verbazend rood uitzicht, achtereenvolgends een kaars met een lange pit, een schoteltjen met inkt, een afgeknaauwde pen en een velletjen papier aan haren echtgenoot overhandigde, en zich vervolgends weder in haar keuken terugtrok.</p>
<p>‘Ik hoop,’ zeide Florisz tegen Van Espenblad, terwijl Arlington zijn best deed om met de hem ter hand gestelde pen leesbare letters te vormen, ‘ik
<pb n="80"/>
hoop, dat UEd. by voortduring wel te vreden is over de laatste paruik, welke ik de eer had voor u op te maken.’</p>
<p>‘Maar matig, meester Florisz! maar matig,’ antwoordde Van Espenblad: ‘er ontbreekt dat losse, dat zwierige aan, 't welk de Parijssche pruiken kenmerkt. Gy bedient, geloof ik, de gasten, die hun intrek nemen in de Oude Zwaen. Welnu! hebt gy de pruiken van den Heer de Gourville gezien?’</p>
<p>‘De Heer de Gourville heeft een Kamerdienaar,’ merkte Florisz aan, die zich op 't kappen en hair opmaken schijnt te verstaan.’</p>
<p>‘En ik mis zoodanige hulp, wilt gy zeggen; - maar dat doet niets tot het oorspronkelijke fatsoen.’</p>
<p>‘Ik verzeker u,’ hernam Florisz, ‘dat de beste pruik van dien Monsieur de Gourville nog naauwlijks in staat is met de uwe te monsteren. Maar het is niet genoeg dat een pruik goed gemaakt zij, als men er niet dagelijks de hand aan houdt; en, gelijk ik UEd. reeds gezegd heb, ik ben daartoe, wat u betreft, by voortduring tot uwe dienst.’</p>
<p>‘Nu! wy zullen daarover nader spreken,’ zeide Van Espenblad; ‘zijt gy gereed?’ vervolgde hy tegen, Arlington, die de pen had nedergelegd.</p>
<p>‘Zoo ben ik,’ antwoordde deze, het briefjen dicht vouwende; ‘maar wie zal het nu bezorgen?’</p>
<p>‘Dat zal ik zelf doen,’ zeide Van Espenblad: indien gy hier maar gelieft te wachten. Meester Florisz is zijn gezelschap wel waard.’ - Dit zeggende, nam hy het briefjen en verliet den winkel. Arlington kon niet nalaten hem met een blik van
<pb n="81"/>
wantrouwen na te oogen en een oogenblik twijfel te voeden, of Van Espenblad hem geen strik spande: hy begreep echter, dat er voor hem niets beter op zat, dan geduld te oefenen, en, zich tot meester Florisz wendende, vroeg hy hem, of hy sedert lang zijn beroep uitoefende.</p>
<p>‘Nu ruim vijf-en-twintig jaar,’ antwoordde de Barbier, die niets liever verlangde dan te babbelen: ‘en ik durf my vleien, niet zonder eenigen roem. Ik heb de eer gehad, mijne pruiken te leveren aan Hunne Hoogheden Frederik Hendrik en Willem II, hoogloffelijker memorie, aan Prins Joan Maurits en aan al de Heeren van Nassau: - ja zelfs mijn winkel is vroeger meer dan eens vereerd geworden door de tegenwoordigheid van Z. Majesteit, Koning Karel Stuart, die zich hier liet scheren en kappen, toen hy in den Haag woonde, en och, arm! niet ruim genoeg by kas was, om er een goeden kamerdienaar op na te houden.’</p>
<p>‘In de daad!’ zeide Arlington, den man nader beschouwende, wien hy reeds gemeend had te herkennen: ‘maar gy woondet toen....’</p>
<p>‘In het Achterom, juist!’ antwoordde de Barbier: ‘UEd. heeft my daar gewis gekend.’</p>
<p>‘Ja, ik meende....’ zeide Arlington, die bemerkte dat hy zich versproken had.</p>
<p>‘Wel zeker!’ vervolgde meester Florisz, zich toegevende aan zoete herinneringen: ‘en dan die Heeren, die met zijn Majesteit waren! slechte betaalders, maar vrolijke gasten, voorwaar! Wat al kluchten hebben zy ten mijnent niet uitgericht. Ik
<pb n="82"/>
heb altijd zwak gehad voor de Engelschen, althands voor de Koningsgezinden; want die kaalgeschoren Puriteinen zouden mijn neering glad hebben doen verloopen.’</p>
<p>‘Voorzichtig!’ zeide Arlington: ‘weet gy wel, dat men uw Engelsgezindheid in deze tijden als hoog-verraad zoû kunnen aanmerken.’</p>
<p>‘Nu,’ hernam de Barbier, met een lozen glimlach: ‘naar uw tongval te oordeelen, zoû ik niet denken, dat UEd. my deswege juist zoudt hard vallen. En bovendien, wat schroom ik mijn gevoelens bloot te leggen: de Heeren van den Gerechte zouden zich wel wachten, my in de gevangenis te werpen, of die van den Hove, my te veroordeelen: zy hebben daartoe te veel verplichting aan my.’</p>
<p>‘Aan u?’ vroeg Arlington, verwonderd.</p>
<p>‘Wel ja,’ antwoordde Meester Florisz: ‘heb ik niet aan hen allen, op enkele uitzonderingen na, de pruiken geleverd, waarmede zy zich opcieren? en hebben zy - weder op enkele uitzonderingen na - hunne achtbaarheid niet voornamelijk aan die pruiken te danken?’</p>
<p>‘Daar is wat aan,’ zeide Arlington, terwijl hy glimlachte, en een teugjen uit het voor hem staande kelkjen nam: ‘beste brandewijn!’</p>
<p>‘Niet waar?’ vroeg Florisz: ‘ja, dat is zoo wat het eenige goede, dat de Franschen ons aanbrengen.’</p>
<p>‘Gy schijnt geen vriend der Franschen,’ zeide Arlington.</p>
<p>‘Hoe zoude ik?’ vroeg de Barbier: ‘werken zy de bevordering van onzen goeden Prins niet tegen,
<pb n="83"/>
en bederven zy mijn beroep niet? krioelt het niet van Fransche gelukzoekers, die zich hier nestelen, en beweeren, dat zy alleen de kunst verstaan.... ofschoon Floris Florisz hen Goddank niet vreest, en hen uittart, hem iets nieuws te leeren.</p>
<p>‘Bedient gy den Heer Raadpensionaris ook?’ vroeg Arlington.</p>
<p>‘Hem’ antwoordde Florisz met een blik van de diepste verachting: ‘een slechten klant! en wien men een slaapmuts voor een pruik zoû opzetten, zonder dat hy 't bemerkte: neen, dan hoû ik het met zijn broeder Kees: die zoû alle veertien dagen wel van pruik willen verwisselen, en legt, geloof ik, in eene maand meer aan de zorg voor den uiterlijken mensch ten koste, dan Mr. Jan in tien jaar.’</p>
<p>‘Nu,’ zeide Arlington: ‘Mr. Jan heeft zooveel <hi rend="i">in</hi> het hoofd, dat het hem te vergeven is, zoo hy minder denkt aan wat hy er <hi rend="i">op</hi> zet.’</p>
<p>‘<hi rend="i">In</hi> het hoofd!’ herhaalde de Barbier: ‘ja, wat? slechte praktijken, anders niet? wat zoekt hy? zijn eigen glorie, anders niet. En daarvoor moeten wy nu oorlog met Engeland hebben, die zoo veel geld kost, dat ik en een ander maar moet opbrengen. En was het dat alleen nog! Maar daar heeft hy nog in Munsterland den baas willen spelen, en nu moeten wy het aanzien, dat zoo'n nietig Bisschopjen in 't land valt, en ons stad by stad ontneemt. 't Is immers een schandaal, zich door zoo'n kerkmuis te laten bijten, zonder hem eens te kunnen weg jagen: en dat alles door Mr. Jan zijn schuld. En dan, behandelt hy Zijn Hoogheid niet, als ware deze een kwade
<pb n="84"/>
jongen, in plaats van een afstammeling uit het doorluchtige Huis van Oranje?’</p>
<p>‘Alzoo zoudt gy mede van oordeel zijn, dat de Prins diende bevorderd te worden tot de ambten zijner voorzaten?’ vroeg Arlington.</p>
<p>‘Wel wis en waarachtig!’ antwoordde de Barbier ‘en ik ben de eenige niet, die zoo spreekt. Laten zy 't eens beproeven, hem weder voorby te gaan by de benoemingen voor den veldtocht.’</p>
<p>‘My dunkt,’ hernam Arlington: ‘dat zal veel van u en uws gelijken afhangen: indien gezeten burgers, die toch ook wel een stem verdienen te hebben, waar het 's Lands belangen geldt, die stem eens wat luider deden hooren, dan zouden de Regenten er zich wel voor wachten, gedurig alleen hun eigen belang in 't oog te houden.’</p>
<p>‘Natuurlijk, mijn Heer!’ zeide Florisz: ‘UEd. spreekt als goud. Alleen verwondert het my....’ hier zag hy Arlington met een zweem van wantrouwen aan.</p>
<p>‘Wat?’ vroeg deze.</p>
<p>‘Dat ik zoo iets hoor uit den mond van iemand, die de vriend schijnt te zijn van den Heer Van Espenblad,’ antwoordde de Barbier.</p>
<p>‘Hm!’ zeide deze: ‘de aanmerking is niet onjuist: ‘maar men kan vrienden hebben, zonder daarom in hun politieke gevoelens te deelen.’</p>
<p>‘Dat is zoo,’ stemde meester Elorisz toe.</p>
<p>‘Hoor eens,’ vervolgde Arlington; ‘ik wil u iets mededeelen, wat ik uit goede bronnen weet; de Franschen willen maar volstrekt niet gedoogen, dat aan
<pb n="85"/>
den Prins eenig deel in het bestuur van staats- of krijgszaken gegeven worde; en Mr. Jan met zijn kliek zijn weêr even bereid als altijd, om aan die inblazingen gehoor te geven. Er is maar een middel om de goede zaak te doen zegevieren: en dat is, dat de burgery zich krachtdadig vertoone. - Een goed verstaander....’</p>
<p>‘Heeft aan een half woord genoeg,’ zeide Florisz.</p>
<p>‘Gy zijt Chirurgijn, Barbier, Kapper, Hairsnijder, Pruikemaker,’ vervolgde Arlington: ‘en door al die beroepen regeert gy over de hoofden en halzen van half 's Gravenhage. Wat duivel! in uwe plaats moet het gemakkelijk zijn, een omwenteling te doen plaats hebben.... en ik vertrouw, dat gy u van die taak zult kwijten.’</p>
<p>Meester Floris knikte goedkeurend met het hoofd by die loftuiting, en Arlington, het toeval zegenende, dat hem op nieuw in de gelegenheid gesteld had, zijn plannen tot beroering van dezen Staat door te zetten, ging voort met aan het willig luisterend oor van den Barbier de middelen te ontwikkelen, welke, naar zijn oordeel, best geschikt waren om het voorgestelde doel te bereiken. Ofschoon het zaad, door Arlington gestrooid, in vruchtbaren akker viel en op schrikbarende wijze ontkiemde, zoo had die ontkieming echter eerst in een later tijdvak plaats, en acht ik het daarom minder noodig, hier op te teekenen, wat verder in den Barbierswinkel bepraat werd. Liever keer ik terug tot Van Espenblad, die zich, met den vlugsten tred, dien zijn krachten en de heer-<pb n="86"/>schende duisternis hem toelieten aan te nemen, den weg naar de Oude Zwaen was ingeslagen. Alvorens verslag te geven van zijn komst en verrichtingen aldaar, dien ik den Lezer een naderen blik te doen slaan in 's mans karakter en bedoelingen.</p>
<p>Hoe hy ook, gelijk uit het vroeger verhaalde gebleken is, zich tot den yverigen handlanger van d'Estrades verlaagd had, had hy echter te veel schranderheid, om een blind werktuig der Fransche staatkunde te willen zijn. Wat hy najoeg, waren goud en eerambten: en deze konden zijn deel worden of blijven, zoo lang de Republiek onafhankelijk was, en men hem alzoo noodig had; - maar werden eens de Vereenigde Nederlanden een wingewest van Frankrijk, dan was hy niet langer onmisbaar, en stond het te vreezen, dat geene verdere geschenken of tytels hem de verachting beide van veroveraars en onderworpenen zouden vergoeden. Daarby - want niemand is zoo verdorven, dat er niet eenige goede beginselen by hem zouden overgebleven zijn - Van Espenblad, bezat nog vaderlandsliefde genoeg, om de algeheele vernedering van dat vaderland niet te begeeren: en, ten slotte, meer dan hy zelf wist, was hy, de koude, zelfzuchtige egoïst, die in de menschen over 't algemeen niets zag dan poppen om mede te spelen en tot zijn voordeel of vermaak aan te wenden, gehecht aan Jan De Witt. Aan den invloed, welken deze groote man wist uit te oefenen op al wie hem naderde, had ook Van Espenblad zich niet kunnen onttrekken, en, waar de inzichten van Lionne of d'Estrades met die van den Raadpen-<pb n="87"/>sionaris in strijd waren, schonk hy den Franschen Staatslieden niet dan schijnbaar de hulp, die zy van hem vorderden. Ja nog meer: hoe weinig hy er om gaf, wat de menschen over hem dachten, alleen het oordeel van De Witt was hem niet onverschillig, en zijn koperen voorhoofd zoû gebloosd hebben, indien de Raadpensionaris hem ooit had beschuldigd van verraad jegens hem.</p>
<p>Het plan, door d'Estrades ontwikkeld, om, door de bezetting der Noordelijke Gewesten, de oppermacht van De Witt in den Staat te verlammen, was dan ook verre geweest van de goedkeuring van Van Espenblad te verwerven; maar hy stond te veel in de afhankelijkheid van den Gezant, om het anders dan met schijnbare toejuiching aan te hooren: en al wat hy had kunnen doen, had hy gedaan, namelijk, een poging aangewend, om de gedachten van d'Estrades af te leiden van het plan tot bezetting van gemelde Gewesten, door hem een ander plan, het doen van een inval in de Spaansche Nederlanden, voor te slaan. Maar tevens had terstond het voornemen by hem vast gestaan, De Witt te waarschuwen om op zijn hoede te zijn, een waarschuwing, welke hy kon doen, zonder dat hy daarby behoefde te bekennen, hoe hy aan zijn wetenschap kwam: iets, waar De Witt nooit naar vroeg, als wel bewust zijnde, dat men de diensten van aanbrengers en spionnen spoedig mist, zoodra men poogt uit te vorschen, van waar of van wie zy hun berichten hebben bekomen. Zoo lang hy alleen de bezitter was van dat geheim hem door d'Estrades aanvertrouwd, had hy het in zijn macht,
<pb n="88"/>
niet alleen om het tegen te werken, maar ook om zich by De Witt een verdienste van de ontdekking daarvan te maken; - maar nu was het ook aan Arlington ter oore gekomen, en te recht mocht hy beducht zijn, dat deze het, of zelf, of door een ander aan De Witt zoû doen weten, ten einde op die wijze den Raadpensionaris tegen de verraderlijke Fransche Staatkunde op te zetten, en de goede harmony tusschen hem en d'Estrades te verbreken. Het was om deze reden, en uit een niet onnatuurlijke vrees, dat zijn geheime bezoeken by d'Estrades, en de aldaar tusschen hen gevoerde gesprekken, ter oore van De Witt mochten komen, dat Van Espenblad er zoo op gesteld was, Arlington terstond te verwijderen, en op die wijze te verhinderen, dat iemand, voor hem, De Witt met het gewichtige nieuws bekend maakte.</p>
<p>‘Is de Heer Sylvius te huis?’ vroeg Van Espenblad aan den bediende in de herberg, toen deze hem binnen liet: ‘en is hy alleen?’</p>
<p>‘Hy is boven,’ antwoordde de bediende: ‘met den Ritmeester Buat.’</p>
<p>‘Zeer wel! En is de kleine Joris by de hand?’</p>
<p>De kleine Joris was een arme knaap, die wel eens door de bezoekers van de Oude Zwaen tot het doen van boodschappen gebruikt werd.</p>
<p>‘Ja, mijn Heer!’ antwoordde de knecht.</p>
<p>‘'t Is wel! ik zal hem misschien noodig hebben.’ En met deze woorden snelde Van Espenblad naar boven, tikte by Sylvius aan de kamerdeur, en trad binnen.</p>
<p>‘Mijn Heer Van Espenblad!’ riepen zoo wel Sylvius als Buat uit, verbaasd over dit bezoek.</p>
<pb n="89"/>
<p>‘Gy hadt mijne komst niet verwacht, en ook misschien niet gewenscht, mijne Heeren!’ begon Van Espenblad: ‘maar de drang der omstandigheden verschoont my.... Vergeef my, mijn Heer de Gourville! ik had u niet opgemerkt.’</p>
<p>‘Ik bezocht mijn buurman,’ zeide Gourville zich buigende.</p>
<p>‘Om te samen de vredesvoorwaarden te regelen?’ hernam van Espenblad, meesmuilende.</p>
<p>‘Misschien wel,’ antwoordde Gourville, met een glimlach: ‘ik zoude, althands gaarne als onderhandelaar optreden tusschen u en mijn vriend Buat, met betrekking tot een klein misverstand, dat tusschen u beiden bestaat, en waarover hy my gesproken heeft.’</p>
<p>‘Daarvan nader,’ zeide Van Espenblad, kortaf: ‘mijn Heer Sylvius! hier is een biljet, dat ik op my genomen heb, u in persoon ter hand te stellen.’</p>
<p>‘Wat zie ik?’ riep Sylvius uit, verbleekende by het herkennen der hand van Arlington. Deze schreef hem, dat hy het raadzaam oordeelde, zich terstond weder in te schepen, en verzocht hem, aan brenger een kistjen mede te geven, hetwelk eenige onontbeerlijke noodwendigheden voor het toilet bevatte.</p>
<p>‘En hoe kom ik dat door u te ontfangen, mijn Heer?’ vroeg hy, na gelezen te hebben, aan Van Espenblad.</p>
<p>‘Om dat ik op my genomen heb, den onvoorzichtige, die deze regels schreef, hier van daan te helpen, eer hy in handen valt van den Fiskaal, die hem laat opsporen.’</p>
<p>‘Wie, wat?’ vroeg Gourville: het is toch uw Kamerdienaar niet, die bedoeld wordt?’</p>
<pb n="90"/>
<p>‘Gy zijt gisteren ook met hem in gesprek geweest, by gelegenheid der jachtparty, mijn Heer de Gourville, niet waar?’ vroeg Van Espenblad.</p>
<p>‘Ja,’ antwoordde Gourville: ‘maar ik wil gehangen worden, indien ik weet wie de man is.’</p>
<p>‘Is hy dan werkelijk uw Kamerdienaar niet!’ vroeg Buat, vreemd opziende.</p>
<p>‘Het is op dit oogenblik vrij onverschillig, wie de man wezen mag,’ hernam Van Espenblad: ‘genoeg, dat zoo wel de Heer Sylvius als ik hem kennen. Is dat kistjen onder uw bereik, mijn Heer?’</p>
<p>‘Het moet hier ergens staan,’ antwoordde Sylvius: ‘ha! hier is het al? - maar <hi rend="i">gy</hi> zult u daar toch niet mede kunnen belasten, mijn Heer Van Espenblad!’</p>
<p>‘Er is iemand beneden,’ antwoordde deze, ‘die het dragen zal. - Maar nu nog een woord, mijn Heeren! de Heer Buat meent reden van beklag tegen my te hebben: en ik meen nieuwe aanspraak op zijn dankbaarheid te verwerven, wanneer ik hem voorzichtigheid aanrade, en aan u ook, mijn Heer Sylvius! Die man, die gisteren met u beiden ter jacht reed, is by Zijn Hoogheid geweest: de dienaars van den Fiskaal loopen de Plaats op en neder om zijn te-huis-komst te bespieden: - zy zullen vergeefsche moeite doen; - maar al te naauwe verstandhouding met hem zoude op den duur ook voor u gevaarlijk kunnen zijn. Vaartwel, mijne Heeren! gy zijt gewaarschuwd. - Mijn Heer de Gourville! ik hoop eerstdaags mijn opwachting by u te komen maken.’</p>
<p>Met deze woorden vertrok hy, de drie Heeren in
<pb n="91"/>
geen geringe bezorgdheid achterlatende, vooral Sylvius die nu, zoo door Buat als door Gourville, met vragen werd bestormd, en toch niet verraden dorst wie de persoon was, die hem onder den naam van Thomson vergezeld had.</p>
<p>Van Espenblad had intusschen zich naar beneden begeven en den knaap gevonden, wien hy besteld had, een kleinen dikkoppigen krullebol met aschgraauwe hairen, en een ondeugend uitzicht.</p>
<p>‘Vat aan, Joris!’ zeide hy, hem het koffertjen ter hand stellende: ‘er zijn een paar schellingen voor u te verdienen.’</p>
<p>En Joris keek hem met oogen aan, waarin verwondering, blijdschap en guitery gemengd dooreen-straalden. Een boodschap van een paar schellingen! dat was een buitenkansjen, dat zich zelden opdeed! En de alleraangenaamste vizioenen van priktollen, zoete-koek, knikkers en zure appelen speelden voor de verbeelding van onzen knaap, terwijl hy achter Van Espenblad op zijn houten klompen over de straten van den Haag klotste.</p>
<p>‘A ha! zijt gy daar reeds terug,’ riep Arlington, toen Van Espenblad den winkel van meester Florisz weder binnen trad.’</p>
<p>‘Ik was reeds bevreesd, dat gy ongeduldig zoudt geworden zijn,’ zeide Van Espenblad.</p>
<p>‘Volstrekt niet,’ antwoordde Arlington; ‘meester Florisz heeft zulk een talent om zijn klanten bezig te houden, dat de tijd by hem volstrekt niet lang valt.’</p>
<pb n="92"/>
<p>‘Ik hoop, dat mijn Heer my nog dikwijls in de gelegenheid zal stellen, hem van eenige dienst te kunnen zijn,’ zeide de Barbier: met een buiging: ‘en dat, wanneer mijn Heer iets noodig heeft, dat mijn vak betreft.....’</p>
<p>‘Wees gerust,’ antwoordde Arlington: ‘wanneer ik trouw, zal ik het doen met een pruik van u op het hoofd. Zijt gy geslaagd?’ vervolgde hy, zich tot Van Espenblad wendende.</p>
<p>‘De jongen staat op stoep met uw goed te wachten,’ zeide Van Espenblad: ‘en het is meer dan tijd, dat wy ons op weg begeven.’</p>
<p>‘Welaan dan,’ zeide Arlington: en, een kroon op tafel werpende, dankte hy den Barbier, die, met hernieuwde buigingen, den beiden Heeren uitgeleide deed.</p>
<p>‘En thands dank ik ook u voor uw trouwen, bystand,’ antwoordde Arlington, Van Espenblad de hand toestekende.</p>
<p>‘Dank my niet voor gy veilig zijt,’ fluisterde Van Espenblad hem in: ‘ik verlaat u niet, eer ik my overtuigd houde, dat gy alle gevaar ontkomen zijt. Maar daar bedenk ik iets: het is jammer dat gy by meester Florisz niet van pruik hebt verwisseld.’</p>
<p>‘En waarom dat?’ vroeg Arlington.</p>
<p>‘Omdat,’ antwoordde Van Espenblad: ‘uw signalement gegeven is als bezittende een roode pruik en knevels van dezelfde kleur.</p>
<p>‘O! wat dit laatste betreft zeide Arlington, daarkan ik my terstond van ontdoen,’ en met-een zijn valschen baard afrukkende, wierp hy dien van zich weg.</p>
<p>‘Ja, maar de pruik,’ zeide Van Espenblad.</p>
<pb n="93"/>
<p>‘Vrees niets!’ hernam Arlington: ik wacht slechts, tot wy in een meer eenzaam gedeelte der stad komen om ook te dien opzichte my te metamorfozeeren.’</p>
<p>‘En werkelijk, naauwelijks waren zy het Noordeinde afgeloopen, of hy nam zijn pruik af, borg die onder zijn mantel, en drukte toen zijn hoed diep op zijn eigen hairen.</p>
<p>‘Zie zoo!’ zeide van Espenblad: ‘nu zijt gy u zelf weêr, en juist daardoor het best vermomd.’</p>
<p>Weldra, bleek, dat de genomen voorzorg niet onnoodig was geweest; want naauwlijks waren onze wandelaars de brug over, die naar den Scheveningschen weg, de beroemde Zeestraat, geleidt, of een paar gewapende lieden sprongen, met den uitroep: ‘halt,’ voor den dag,</p>
<p>‘Wie zijt gy?’ vroeg een barsche stem, en een lantaren, werd Van Espenblad voor den neus gehouden.</p>
<p>‘Van Espenblad, Afgevaardigde ter Staten-Vergadering,’ antwoordde deze: ‘en mijn Heer is mijn broeder, dien ik naar Zorgvliet breng, waar hy de nacht gaat doorbrengen.’</p>
<p>‘Verschoon my,’ zeide de dienaar der gerechtigheid, nadat hy even, alleen voor den vorm, zijn lantaarn ook het gelaat van Arlington had doen bestralen: ‘maar wy hadden last van den Heer Fiskaal, om toe te zien op een verdachte persoon, die vermoedelijk den weg naar Scheveningen op wi.’</p>
<p>‘Ik weet wien gy bedoelt,’ zeide Van Espenblad: ‘een man met rood hair en knevels: - hoû maar goed wacht; want de Heeren Staten hechten groot
<pb n="94"/>
gewicht aan zijn arrestatie; en het zoû u tot geen nadeel strekken, indien gy die mocht bewerkstelligen.’</p>
<p>Met deze woorden, welke hy van een beschermenden hoofdknik vergezeld liet gaan, zette Van Espenblad met Arlington zijn weg voort, terwijl de dienaars in hun sluiphoek terug doken. Toen zy zich op de hoogte bevonden van het buitenverblijf, door Cats aangelegd (en hetwelk, sedert den dood des grijzen Dichters, nu aan dezen dan aan genen verhuurd werd, tot het eindelijk aan het Huis van Bentinck in eigendom overging), oordeelde Van Espenblad, dat Arlington alle gevaar te boven was, en veilig verder alleen kon gaan. Hy nam dus afscheid van hem, en keerde naar den Haag terug.</p>
<p>‘Men Heir gait dan toch niet nair Zorgvliet?’ vroeg de kleine Joris aan Arlington, toen zy het buitengoed reeds een eind achter den rug hadden.</p>
<p>‘Neen, ik ga naar Scheveningen,’ antwoordde Arlington kortaf, en op een toon, die te kennen gaf, dat hy het onderhoud niet verlangde voort te zetten.</p>
<p>‘Dat dacht ik al,’ hernam Joris, die zich niet zoo spoedig uit het veld liet slaan: ‘Ik hoop mair, dat men Heir er an denken zel, dat ik niet geweiten heb, dat ik zoo ver mei moest.’</p>
<p>‘Wees niet bang,’ zeide Arlington: een fooi zult gy hebben.’</p>
<p>‘O! ik had straks al 'n moojen fooi kunnen verdienen, 'loof ik,’ zeide Joris: ‘straks, dair by debrug.’</p>
<p>‘Wat meent gy?’ vroeg Arlington, verrast.</p>
<p>‘Als 'k an de dienairs erais de kneivels 'eweizen
<pb n="95"/>
had, die men Heir heit weg'worpen.’</p>
<p>‘Wat knevels?’ herhaalde Arlington.</p>
<p>‘Wel deuize,’ antwoordde Joris, en met-een, in zijn zak tastende, haalde hy daaruit, met en benevens een gebroken knipmes, eenige eindtjens touw, een paar duiten, een half dozijn knikkers, een stuk van een appel, een stuk graauw papier en eenig mutsekarkas - den valschen baard, dien Arlington weggeworpen? en dien onze maat terstond had opgeraapt.</p>
<p>‘Kaik mair eens,’ vervolgde hy, Arlington de knevels onder den neus houdende: ‘Men Heir heit ze ommers niet meir noodig.’</p>
<p>‘Neen,’ antwoordde deze, knorrig.</p>
<p>‘En dan,’ vervolgde Joris, ‘als 'k an die dienairs reis den raid had gegeiven, om de kleuir van de pruik te bekaiken, die Men Heir in zijn borst 'estoken heit.... zoû me dat oik wel een airdigen steikpenning in den zak hebben 'ejaigd?’</p>
<p>Arlington zweeg een oogenblik, terwijl hy niet zonder ontroering en spijt nadacht, hoe hy, Engelands voornaamste Staatsdienaar, een oogenblik aan de genade was overgeleverd geweest van een onbeduidenden straatjongen.</p>
<p>‘En,’ vroeg hy eindelijk, ‘indien gy dacht, dat het u voordeel zoû aanbrengen, waarom hebt gy het dan niet gedaan?’</p>
<p>‘In de eirste plaits,’ antwoordde Joris lachende, ‘omdat ik er pret in had, dat de Rakkers gefopt werden.’</p>
<p>‘Een zeer gezonde reden,’ merkte Arlington aan.’</p>
<p>‘En ten tweiden,’ zeide Joris, terwijl, indien het
<pb n="96"/>
niet zoo donker geweest ware, Arlington zijn oogen van guitery had kunnen zien tintelen: ‘ik reikende er op, dat men Heir in allen gevalle beiter met my handelen zoû, dan de Plenairs.’</p>
<p>‘En dat gy alzoo profijt met genoegen zoudt kunnen verbinden,’ zeide Arlington: ‘voorwaar geen domme berekening.’</p>
<p>‘Men Heir denkt zeiker nair Engeland over te steiken, hervatte Joris.</p>
<p>‘Wat doet u zoo iets denken?’ vroeg Arlington.</p>
<p>‘Wel,’ antwoordde de knaap: men Heir zoû de eirste niet zein. Dair hei je Jan van Messen gehad, die de Klerk was van men Heir De Witt, dair heb ik ook het pakkie voor 'edraegen, toen hy zich uit de voeten maikte: en voor Jan Harmsz ook, die een winkel dei in de Waigestrait, en die hein droste zonder te betailen. Mensch! wat was het den volgenden dag druk voor zijn winkel, en wat heb ik stain lachen om al die kreiditeuiren, die om hun geld kwaimen! Mair ja wel! de aip was 'evlogen!’</p>
<p>‘En dus onderstelt gy, dat ik even als die lieden over zee moet,’ zeide Arligton.</p>
<p>‘Men Heir zal toch niet voor de airdigheid zoo by donkere nacht nair Scheivelingen gain,’ zeide Joris: ‘O! ik zal men Heir wel by een knappen visschersman brengen, die wat een nette pink heit ook, dat heit ie. Zijn naim is Jaip Krijnen, of men Heir hem kent.’</p>
<p>‘Ik dank u,’ zeide Arlington, ‘ik ben reeds voorzien.’</p>
<p>‘Zoo?’ vroeg Joris: ‘was 't al vooruit besteld?
<pb n="97"/>
nou da's nog beiter: anders Jaip Krijnen is een vlugge vent en zal in een ommezien klair zijn.’</p>
<p>‘Ik zeg u dat ik voorzien ben,’ antwoordde Arlington: ‘en nu gy eenmaal met my gekomen zijt, zult gy by my blijven, tot ik van wal steek. Gy kunt dan aan mijn vrienden in den Haag bericht brengen, dat ik ben afgereisd.’</p>
<p>‘Heil goed, men Heir!’ antwoordde Joris: ‘'t is anders jammer, dat men Heir niet met Jaip Krijnen gait: hy heit den Stuurman van den Ammeraal Kortenair ook nog weggebracht: weit men Heir, die Stuurman, dien ze zeien, dat schuld was, dat wy den laitsten slag teugen de Engelschén verloren hebben en dien se dairom het zwaird over 't hoofd hebben laiten gain.’</p>
<p>‘Ik weet al,’ zeide Arlington, nadenkende: ‘de man heette, meen ik,’........</p>
<p>‘Bartelsz heitte'n hy,’ viel Joris in: ‘en ze zeien op Scheivelingen algemein, dat er gein beiter zeiman was dan hy, of die beiter al de gaiten en weigen kende, en dat, zoo hy verkeerd heit 'edain, hy het willends en weitends heit motten doen. Jongens! wat was de man kwaad, toen hy heinging: ik hoor het 'm nog zeggen: ‘ik zal het ze betaald zetten,’ zei hy zoo, ‘of men naim zal gein Bartelsz zijn.’</p>
<p>‘Bartelsz!’ herhaalde Arlington, half luid by zich zelven: ‘die man heeft zich aangemeld om by ons in dienst gesteld te worden. Daar ware party van hem te trekken, indien hy zoo bekwaam is, als deze knaap meent.’</p>
<p>En, vervuld van deze gedachten, vervolgde de Brit-<pb n="98"/>sche Staatsman zijn weg, zonder veel meer te luisteren naar het gesnap van zijn jeugdigen gids. Weldra betraden zy het dorp en begaven zich onmiddelijk naar de hut van Marten. Niet lang hadden zy werk om den visscher op te kloppen, die op de terugkomst van Arlington was voorbereid: - en eer nog de zon door de mistige February-nevelen was doorgebroken, was Joris reeds weder op weg naar den Haag, met een goede fooi in zijn zak en met een mondelinge boodschap belast, zoo aan Van Espenblad als aan Sylvius, dat ‘de Heir,’ wien hy tot wegwijzer gediend had, met voordeeligen wind was in zee gestoken.</p>
</div>
<div type="chapter">
<pb n="99"/>
<head rend="h3">Zesde hoofdstuk. Waarin verhaald wordt, hoe mevrouw Buat een brief opstelt en zich laat kappen.</head>
<p>Een paar weken waren sints het vertrek van Arlington verloopen. Mevrouw Aarssen was wederom naar Zeeland vertrokken, en Sylvius had insgelijks de terugreis naar Engeland aangenomen, na, ten gevolge van een onderhoud met De Witt, de overtuiging te hebben bekomen, dat er voor hem geene kans bestond, om, door het bekomen eener betrekking by den Prins of op andere wijze, schadeloos gesteld te worden voor 't gemis van zijn vroegeren post by de Princes-Royaal. Hy had zich echter zijn kortstondig verblijf in Holland ten nutte gemaakt, door overal by de Prinsgezinden den moed op te wekken, en hen aan te sporen, zich krachtdadig te doen gelden, door de schuld van den oorlog op den Raadpensionaris en diens aanhang te werpen en luid op het sluiten van den vrede aan te dringen, waartoe hy bleef verzekeren, dat Koning Karel hoogst genegen was van zijnen kant mede te werken.</p>
<p>Niet weinig was daarom Buat verwonderd geweest, dat de eerste brief, welken hem Arlington na zijn
<pb n="100"/>
terugkomst in Engeland schreef, een geheel anderen en wel een zeer oorlogszuchtigen geest ademde. By ons behoeft zulks die verwondering niet te baren, by ons, die weten, wat Buat niet wist, hoe Arlington, tijdens zijn bezoek by d'Estrades, in de overtuiging was versterkt geworden, dat Engeland van de Fransche zijde geen ernstige bestrijding te duchten had, en hoe hy bovendien vertrouwde, dat de Republiek, door binnenlandsche oneenigheid krachteloos gemaakt, evenmin als in den laatsten zomer in staat zoû wezen, de Britsche zeemacht met vrucht te keer te gaan. Zoo wel hy als zijn meester - immers voor zoo ver deze laatste over politieke zaken nadacht - waren dus tot het besluit gekomen, dat de oorlog met goed gevolg kon worden doorgezet, en dat het voortzetten daarvan niet alleen zoû strekken om den roem en de macht van Groot-Brittanje te verhoogen, maar ook het zekerste middel wezen, om den invloed van De Witt te fnuiken. Niet ten onrechte had Buat by het lezen van gezegden brief begrepen, dat de inhoud, als geheel in strijd met de verzekeringen door Sylvius gegeven, weinig geschikt was, om een gunstigen indruk op de Prinsgezinden te maken, en hy had hem daarom aan niemand medegedeeld, dan aan zijn vrouw, ja hem zelfs, op aansporen van deze, vernietigd, zonder hem te beantwoorden. Getrouw aan de vermaningen van haar moei, deed Elizabeth thands evenzeer haar best, om haar echtgenoot te bewegen, alle geheime correspondentie te laten varen, als zy vroeger gedaan had, om hem tot het voeren daarvan over te halen. Dan, even als het in dergelijke om-<pb n="101"/>standigheden doorgaands plaats heeft, eenmaal ingescheept, kon Buat kwalijk terug: zelf was hy, gelijk ons vroeger meer dan eens gebleken is, in den aanvang weinig geneigd om, als 't ware, de penvoerder zijner party te wezen, en daardoor misschien meer de byzondere inzichten van hare leden, dan de belangen van den Prins te bevorderen; maar in de laatste dagen had al wat hy gezien en gehoord had hem tot de gevolgtrekking gebracht, dat de zegepraal der Prinsgezinden naby was, en dat de vergelding voor zijn diensten in evenredigheid zoû staan met het gewicht daarvan. Zoo hy al een oogenblik geloofd had, dat De Witt hem niet ongunstig was, hy had alras de overtuiging bekomen, dat deze zijne bevordering by 't leger niet in de hand zoû werken, terwijl hy even overtuigd was, dat, ingevalle de reeds besprokene verandering in 's Prinsen hofhouding tot stand kwam, hy, Buat, wel tot de af te danken personen zoû behooren: - en bovendien zou het hem tegen de borst zijn geweest, voor het gemis dier betrekking te worden schadeloos gesteld door giften of gunsten, waarvoor hy De Witt zoû moeten dank weten, en waarvan het aannemen hem in verdenking zoû brengen dat hy 's Prinsen party verraden had. Door den Prins daarentegen te blijven dienen, voldeed hy niet alleen aan zijn genegenheden, maar bevorderde hy ook - althands dit werd meer en meer zijn vaste overtuiging - zijn tijdelijke belangen. Reeds hadden hem de Brandenburgsche Staatsdienaars Copes en Blaespeil, in naam van den Keurvorst (die, zoo als men weet, 's Prinsen oom was) verzekerd, dat zijne
<pb n="102"/>
diensten ook van die zijde niet onvergolden zouden blijven: reeds had hem de Raadpensionaris van Zeeland, De Huybert, de stellige belofte gedaan, dat, zoo de Prins tot Kapitein-Generaal bevorderd werd, de kompagnie van Buat, die ter betaling der Staten van dat Gewest stond, tot een lijfgarde van Zijn Hoogheid zoû gebruikt worden: - en, zoo ook Koning Karel zich niet ondankbaar toonde, dan ware, met 's Prinsen verheffing, ook de fortuin van Buat gemaakt. Vooruitzichten genoeg om iemand te verblinden, die maar schrale inkomsten bezat en, niet dan met moeite en zorgen, den uiterlijken staat bewaren bleef, dien hy in de maatschappy begreep te moeten voeren.</p>
<p>Had de brief van Arlington Buat, die geenegoede uitkomst denkbaar achtte, dan ten gevolge eener naauwe verbintenis met Engeland, niet weinig te leur gesteld, nog grooter werd die te-leur-stelling, toen hy gelijktijdig twee brieven van Sylvius ontfing, twee dagen achter elkander geschreven, doch met dezelfde gelegenheid verzonden. De eerste behelsde het bericht, dat hy by den Koning een geheel andere gezindheid jegens de Republiek had aangetroffen, dan toen hy hem verlaten had: in den tweeden gaf hy nadere opheldering van des Konings veranderde gemoedsgesteldheid, en verklaarde, dat het hem gebleken was, hoe men Karel aangaande den staat der partyen in Nederland andere denkbeelden had doen opvatten dan hy, Sylvius, hem had pogen in te boezemen.</p>
<p>‘Voorwaar!’ zeide Buat tegen Elizabeth, toen hy
<pb n="103"/>
haar beide brieven had voorgelezen: ‘die Engelsche Heeren brengen my in een mal parket. Onze vrienden hier verwonderen zich dagelijks, dat ik geen bericht van over zee ontfang, en vragen er my by herhaling naar: - en toch, ik kan hun deze twee brieven zoo min mededeelen als dien van Arlington. Ik weet er althands genoeg, die den moed zullen laten zakken, zoodra zy vreezen, door Koning Karel niet langer ondersteund te worden.’</p>
<p>‘Ik geloof, Henry!’ antwoordde Elizabeth, ‘dat gy dan ook maar wijs zult doen, deze brieven even als de vorige te behandelen, en aan onze vrienden te zeggen, dat de korrespondentie uit is.’</p>
<p>‘Ik moet er om lachen,’ zeide Buat, ‘dat ik thands dien raad ontfang van u, die my 't sterkst tot het voeren dier korrespondentie hebt aangezet.’</p>
<p>‘Toen was het een ander geval,’ hernam Elizabeth, die, gedreven door een valsche, maar licht verklaarbare schaamte, zelfs voor haar man niet bekennen wilde, dat zy vroeger verkeerden raad had gegeven, en althands den schijn wilde aannemen van zich zelve gelijk te blijven: ‘toen deed Sylvius het voorkomen, als wenschte de Koning eene lijn met onze party te trekken; - maar nu hy ons laat zitten en den oorlog wil doorzetten, zie ik niet in, dat die Engelsche Heeren met eenigen schijn van billijkheid van u kunnen vorderen, dat gy zult voortgaan met, door het zenden van inlichtingen en geheime berichten, de plannen des Konings in de hand te werken. Nu zoû dit werkelijk landverraad worden.’</p>
<pb n="104"/>
<p>‘Maar,’ zeide Buat, nadenkend, ‘hoe komt de Koning dus op eens van stemming veranderd? Gewis heeft Sylvius hem niet goed ingelicht, of misschien de man, die hier voor zijn kamerdienaar doorging, en wiens naam ik nooit heb mogen te weten krijgen.’</p>
<p>‘Zooveel vertrouwen stelt men in u,’ antwoordde Elizabeth: ‘die lieden verdienen immers niet, dat gy u langer met hen inlaat.’</p>
<p>‘Wat dan te doen?’ vroeg Buat, peinzende: ‘onze vrienden om raad vragen? Maar daar is b.v. Kievit, die is al oorlogszuchtig genoeg, en de inhoud van dezen brief zoû koren op zijn molen zijn.’</p>
<p>‘Neen!’ zeide Elizabeth: ‘Laat Kievit en de overigen er buiten, en schrijf maar aan Sylvius, dat gy een eind aan de korrespondentie verlangt.’</p>
<p>‘Hoe kan ik?’ vroeg Buat: ‘zoû het ook niet by De Witt achterdocht jegens my opwekken, indien ik op eens en zonder blijkbare reden de briefwisseling staakte?’</p>
<p>‘Och wat!’ antwoordde Elizabeth: ‘naar alles zich laat aanzien zal het rijk van De Witt toch wel spoedig uit zijn: en al ware dit zoo niet, gy kunt immers vertellen, dat men u uit Engeland niet meer schrijft.’</p>
<p>‘Het zoû my toch leed doen,’ zeide Buat, ‘dat het vredewerk, hetwelk ik met goede inzichten heb aangevangen, geheel in de steek bleef.’</p>
<p>‘En toch,’ zeide Elizabeth, ‘vrees ik hard, dat gy de man niet zijn zult, voor wien het sluiten van den vrede is weggelegd.’</p>
<p>‘'t Is mogelijk,’ hernam Buat: ‘maar wy moe-<pb n="105"/>ten echter nog eens voor 't laatst beproeven, de Engelsche Regeering tot betere gedachten te brengen. Niemand kan ons toch kwalijk nemen, dat wy een zoo loffelijk doel bejagen, als het bevorderen van den vrede. Ik wil nog eens aan Arlington schrijven: - een brief, dien hy den Koning toonen kan, en dien des noods De Witt zoû mogen lezen. Wacht, Betjen! gy weet beter met de pen om te gaan dan ik: neem een blad papier, dan zal ik u voorzeggen wat gy te schrijven hebt.’</p>
<p>‘Welaan dan!’ zeide Elizabeth: ‘maar zorg nu, hem duidelijk te doen begrijpen, dat de Koning, zoo hy geen vrede sluiten wil, ook op geen verdere medewerking te rekenen heeft.’</p>
<p>En zich nederzettende nam zy de pen op en schreef het opstel, dat Buat haar in 't Fransch voorzeide, en waarvan ik hier de getrouwe vertaling volgen laat:</p>
<p>&nbsp;</p>
<p>‘In den Haag, den negenden Maart 1666.</p>
<p>‘Waarde My Lord!</p>
<p>‘Ik zoude u niet genoeg kunnen uitdrukken, met welk ongenoegen ik de brieven van mijn vriend ontvangen heb. Gewis heeft hy aan Z. Majesteit geen behoorlijk bericht gedaan van zijn bevinding hier te lande; want het is niet mogelijk, dat hy al wat hem gezegd is goed onthouden hebbe. In een woord, waarde My Lord! gy moet weten, dat wy hier een sterke party gemaakt hebben voor den vrede, en by gevolg voor mijn kleinen Meester, welke party de andere, die hier te voren altoos geregeerd heeft,
<pb n="106"/>
verre te boven gaat: zoo dat de Koning niet moet twijfelen, of mijn Meester zal boven drijven, en zy zullen dit binnen kort doen blijken, naar aanleiding der verzekering, welke Sylvius en ik hun gegeven hebben, dat Z. Majesteit de beste gezindheid van de waereld heeft, om vrede te maken, en in waarachtige vriendschap met dit Land te leven, en voor God te verklaren, dat hy geen andere voornemens gehad heeft: al 't welk hem het hart van alle eerlijke lieden alhier gewonnen heeft. Ik laat u oordeelen, als de vrede zal gesloten zijn, in welken goeden staat Z. Majesteit en mijn kleine Meester alsdan, hier zullen zijn, ja ik zeg alsnog, dat hy de grootste Koning der geheele waereld zijn zal; maar als diezelfde eerlijke lieden eenige verkoeling bespeuren ten opzichte van den vrede, zoo wees verzekerd, waarde My Lord! dat allen hier zich zullen vereenigen om hun zaak tot het uiterste te verdedigen, en indien het ongeluk (nadat zy alles hebben opgeöfferd) hen tot het uiterste brengt, zullen zy gewis mijn kleinen Meester wegjagen en zich aan Frankrijk overgeven: en twijfel niet, waarde My Lord! of ik schrijve u de waarheid; want by mijn ziel ik weet dat het zoo is: en ik ben overtuigd, dat het geluk van mijn Meester afhangt van de goede overeenstemming van den Koning met de eerlijke lieden hier op het stuk van den vrede: 't welk my verplicht heeft, mijn laatste brieven op het vuur te werpen; want indien ik die mede-<pb n="107"/>gedeeld had aan de weigezinden, zy zouden allen veranderd zijn, als ik u vroeger gezegd heb: en ik bezweer u nogmaals, waarde My Lord! den Koning wel te verzekeren, dat, zoo hy den vrede niet maakt, mijn Meester zal te gronde gaan.’</p>
<p>&nbsp;</p>
<p>‘Zie zoo!’ zeide Buatr ‘geef nu de pen maar hier, dan zal ik het stuk onderteekenen.’</p>
<p>‘Zacht wat!’ zeide Elizabeth: ‘wy mochten den brief nog wel eens nalezen: er zijn my hier en daar uitdrukkingen onder 't schrijven voorgekomen, die wel eenigzins naar den mutsaart rieken. Gy spreekt daar van “het maken eener party”, van “de groote staat waarin de Koning en de Prins zullen zijn als de vrede gesloten is,” en van andere dingen, die wel waar zijn, maar wel wat voorzichtiger konden worden uitgedrukt. Ik zoû niet willen hebben, dat men u ooit, zelfs maar schijnbaar, van samenzwering kon verdenken, en daarom wilde ik beproeven of ik, met behoud van den zin, de woorden niet wat verzachten kon, en er tevens nog byvoegen, dat gy nimmer iets zoudt willen doen, waardoor gy u tegen uwen eed of tegen de belangen van dezen Staat vergrijpen zoudt. Wacht! ik zal dat wel in orde brengen.’</p>
<p>En met-een, een schoon blad papier nemende, zette zy zich aan het overschrijven van den brief, daarin zoodanige wijzigingen makende, als zy oirbaar en voegzaam achtte, haar echtgenoot, zoo dikwerf haar eene in haar oog gelukkige verandering uit
<pb n="108"/>
de pen vloeide, met een vrolijken lach aanziende, als wilde zy hem daarmede zijn goedkeuring en loftuiging afvragen.</p>
<p>‘Zie zoo!’ zeide zy, toen haar arbeid afgeloopen was, en zy het verbeterd opstel nog eenmaal, eerst zacht by zich zelve, toen met luider stemme voor haren man gelezen had: ‘nu is het klaar, en Moei Aarssen zelve zoû op dit stuk niets hebben aan te merken. Wilt gy het nu teekenen? of hebt gy er nog wat by te voegen?’</p>
<p>‘Er is my in de gedachte gekomen,’ zeide Buat, ‘dat het wellicht beter ware, te wachten met den brief te sluiten, tot wy terug komen van de party by Mevrouw de Princes. Het zal van daag toch wel uitgemaakt worden, of de bevordering van Zijn Hoogheid al dan niet plaats heeft, en wy zouden hetgene daaromtrent zal plaats hebben, by wijze van naschrift, onder aan den brief kunnen vermelden.’</p>
<p>‘Dat kan geschieden,’ zeide Elizabeth: ‘maar denkt gy nu nog aan Sylvius ook te schrijven: - of wilt gy, dat ik die taak op my neme?’</p>
<p>‘Wel, my dunkt, gy zijt zoo goed aan den gang,’ zeide Buat lachende: ‘dat gy maar moest voortgaan gelijk gy begonnen zijt. - Ik loop terwijl even naar boven en haal, eer het donker wordt, mijn plunje voor heden avond byeen.’</p>
<p>En, na zijner vrouw, tot dank voor haar trouwe hulp, een kus op 't voorhoofd gedrukt te hebben, snelde hy de kamer uit en naar boven.</p>
<p>‘Zie zoo!’ zeide Elizabeth, zoodra zy alleen was,
<pb n="109"/>
tot zich zelve: ‘nu gaauw aan Sylvius te verstaan gegeven, dat de korrespondentie over moet wezen. Voorwaar! Moei zal over my te vrede zijn.’</p>
<p>En met-een zich op nieuw tot schrijven zettende, gaf zy aan Sylvius te kennen, dat zoowel Buat als zy het min raadzaam oordeelden, dat hy zich in 't vervolg met de hem tot nu toe opgedragen taak bleef belasten, vooral ook uit aanmerking, dat, zoo de Koning van Frankrijk er achter kwam, deze eens in 't hoofd mocht krijgen, de goederen, die Buat in Frankrijk had liggen, verbeurd te verklaren. Nog schreef zy, toen een dier gewichtige personaadjen werd aangemeld, die men toen zoo min als heden ten dage gewoon was te laten wachten, maar op wier komst, als gold het die van een vorst, men zich haastte, elke, ook de belangrijkste bezigheid ter zijde te stellen, en zich tot de ontfangst van den gewenschten bezoeker te schikken, te weten..... meester Florisz de Kapper, die aan Mevrouw Buat het hair kwam opmaken. Gelukkig dat zy aan den laatsten volzin van haar brief gekomen was: zy plaalste er dus de onderteekening achter, schoof de beide brieven in een te voren gereed gemaakt koevert, borg dit in eene lade, ruimde de tafel op; en, met het <hi rend="i">eerste</hi> opstel van den brief aan Arlington geen weg wetende, wierp zy het in zeker verlakt koffertjen, waarvan vroeger gesproken is, en 't geen toevallig nevens haar stond, met oogmerk om het by een nadere gelegenheid er weder uit te nemen en te verbranden, na welke verrichtingen zy zich voor de kaptafel neêrzette. Deze toch was, daar het op de
<pb n="110"/>
slaapkamer vrij koud was, te dezer gelegenheid in de achterzaal overgedragen, en tevens aldaar al het noodige voor het toilet byeen gebracht. Weldra had onze kunstenaar het hoofd der jonge vrouw onder behandeling genomen; terwijl Buat intusschen mede teruggekomen en van zijnen kant bezig was, zich in zijn hofkostuum te kleeden.</p>
<p>‘Wel meester Florisz!’ vroeg Buat, zijn kousebanden vaststrikkende; ‘welk goed nieuws brengt gy mede?’</p>
<p>‘Nieuws!’ antwoordde de Kapper: ‘en dat vraagt my de Heer Buat, die een Edelman is van Zijne Hoogheid! Nu scheert UEd. ook den gek met my.’</p>
<p>‘Ik zoû my niet vermeten, die vrijheid te nemen met iemand als meester Florisz,’ zeide Buat: ‘maar in goede ernst, <hi rend="i">gy ziet en</hi> hoort meer, dan een ander: - en gy hebt heden vooral gewis vrij wat lieden onder handen gehad, die wat weten kunnen.’</p>
<p>‘Wel ja!’ voegde Elizabeth er by: ‘zy hebben u althands lang genoeg opgehouden: en de eenige wijze waarop gy het vergoeden kunt, dat gy zoo laat komt, is ons te vertellen, wat gy al zoo gehoord hebt.’</p>
<p>‘Zoo laat!’ herhaalde Florisz, met een blik van, verontwaardiging: ‘wel, er zijn nog een paar dozijn hoofden, die op my wachten, om heden avond een behoorlijke vertooning te kunnen maken by Mevrouw de Princes-Douairière - en ik zal er nog verscheidenen moeten laten zitten.’</p>
<p>‘Dus zult gy ons per slot nog willen bewijzen dat wy u groote dankbaarheid schuldig zijn,’ zeide Buat, lachende.</p>
<pb n="111"/>
<p>‘Neen! neen!’ antwoordde Florisz: ‘mijn Heer Buat weet wel, dat ik geen goede en trouwe dienaars van Zijn Hoogheid in de steek zal laten.’</p>
<p>‘Pas op!’ hernam Buat: ‘gy zult nog al uw klanten, voor zoo verre die van de Fransche party zijn, verliezen, als zy u zulke meeningen hooren uiten.’</p>
<p>‘Des te erger voor hen,’ zeide Florisz, met een gevoel van trots en eigenwaarde de schouders ophalende: ‘ik maak geen geheim van mijn meeningen: en laten zy, die van de Fransche party zijn, dan ook maar een Franschen kapper nemen: men zal het hun dan terstond kunnen aanzien, dat zy landverraders zijn.’</p>
<p>‘Niet kwaad bedacht!’ hernam Buat nogmaals: ‘maar thands uw nieuws!’</p>
<p>‘Wel ik zeg als nog,’ antwoordde de Kapper, ‘dat ik geen heb, wat noemenswaardig is: het groote nieuws zullen wy van avond hooren, als de Vergadering der Heeren Staten is afgeloopen.</p>
<p>‘Nu ja!’ zeide Buat: ‘maar hoe denkt men, dat de uitslag der beraadslagingen zijn zal?’</p>
<p>‘Wel! die zal gewis overeenkomstig de wenschen der welgezinden zijn,’ antwoordde meester Florisz: ‘Mevrouw kan van avond gerust oranje-lint in 't hair strikken, zonder vrees dat Mr. Jan er haar over zal achterhalen. Zijn rijk is heden uit, of ik heb het mis.’</p>
<p>‘In de daad?’ vroeg Buat.</p>
<p>‘Wel ja,’ antwoordde de Kapper: ‘de Heeren Staten hebben immers zelve kunnen zien, hoe gunstig Zijn Hoogheid te Amsterdam en overal ontfan-<pb n="112"/>gen is: de Keurvorst van Brandenburg heeft hun immers geschreven, dat zy zijn Neef zouden hebben te bevorderen: vijf Provinciën hebben zich er voor verklaard: en die van Holland zullen zich toch op den duur niet weêrbarstig toonen, en, tegen den algemeenen wil aan, de verheffing van Zijn Hoogheid tegenhouden. Zie hier, Mevrouw! oranje met zilver! dat zal u heerlijk staan.’</p>
<p>‘Hm!’ zeide Buat: ‘de party van den Heer De Witt is sterk en behendig.’</p>
<p>‘Laat zy zoo sterk en behendig wezen als zy kan,’ vervolgde Florisz: ‘zy zal deze reis toch het hoofd moeten buigen: zie, van morgen nog vroeg Mademoiselle van Beverweert.... doe ik u zeer, Mevrouw?’</p>
<p>‘Een weinig, maar ga uw gang,’ zeide Elizabeth, een scheef gezicht zettende: ‘gy zeidet, dat Mademoiselle van Beverweert.......’</p>
<p>‘Ja,’ hervatte de Kapper: ‘zy vroeg aan haar broeder, den Heer van Odijk, of hy dacht, dat de Prins nu eindelijk tot Stadhouder en Kapitein-Generaal zoû verheven worden.’</p>
<p>‘En wat antwoordde hy?’ vroeg Buat.</p>
<p>‘Hy lachte,’ zeide Florisz: ‘en zeide: “Zijn Hoogheid is nog jong genoeg.”’</p>
<p>‘En moet dat gezegde als een bewijs gelden voor hetgeen gy straks als onherroepelijk zeker steldet?’ vroeg Buat.</p>
<p>‘Een oogenblik geduld, mijn Heer!’ antwoordde Florisz: ‘wat antwoordde de Jonkvrouw: - “hm! - zeide zy - te jong! dat is een kwaal, daar men alle dagen van geneest.”’</p>
<pb n="113"/>
<p>‘Dat kan men althands aan haar wel zien,’ merkte Elizabeth aan, op een spijtigen toon.</p>
<p>‘En toen,’ vervolgde Florisz, ‘zeide de Heer Van Odijk: - “nu, wy zullen zien.”’</p>
<p>‘En is dat alles?’ vroeg Buat.</p>
<p>‘“Nu! wy zullen zien” - zeide de Heer van Odijk’ - en by het herhalen dezer woorden grinnikte meester Florisz, als lag daarin een wondere tooverkracht besloten: - ‘Ja!’ vervolgde hy, om zijn tevredenheid te verklaren: ‘hy zette daar een gezicht by, als wilde hy zeggen: “'t zal wel los loopen.”’</p>
<p>‘Los loopen, ja,’ zeide Buat: ‘maar 't is de vraag, hoe?’</p>
<p>‘Ei wat!’ hernam Florisz: ‘Turenne heeft immers bedankt om over te komen: en Graaf Joan Maurits wordt mooi oud. Op wien zoû de keus anders kunnen vallen, dan op Zijn Hoogheid? Lieve hemel! er kwam immers oproer in de steden en op de vloot? als men ons Prinsjen weêr voorbyging.’</p>
<p>‘'t Is jammer, dat Moeder Musch u niet hoort,’ zeide Elizabeth: het zoude haar hart goed doen. - Maar, is nu dat gezegde van den Heer van Odijk alles wat gy weet te vertellen?’</p>
<p>‘Neen,’ antwoordde meester Florisz: ‘er is nog iets van meer gewicht: de Heer De Witt is heden morgen by Mevrouw de Princes Douairière geweest?’</p>
<p>‘In de daad?’ vroeg Buat: ‘en alleen?</p>
<p>‘Zoo als ik u zeg, en geheel alleen: hy heeft wel anderhalf uur by haar doorgebracht.’</p>
<p>‘En welke gevolgtrekking leidt gy daaruit af?’ vroeg Buat.</p>
<pb n="114"/>
<p>‘Begrijpt UEd. dat niet?’ vroeg op zijne beurt de Kapper: ‘de man zit er in: zijn vrienden loopen van hem weg als de muizen van een instortend huis: hy heeft nog een laatste middeltjen te baat genomen om te beproeven, of hy de bescherming van Mevrouw de Princes kon verwerven: zoo ik wel onderricht ben, moet hy zich al bitter benaauwd hebben aangesteld, - gebeden, gesmeekt en gehuild als een kalf, ja hare knieën omvat hebben, zeggende, dat hy verloren en verdorven was, als zy zich zijner niet aantrok.’</p>
<p>‘Gesmeekt en gehuild! de knieën der Princes omvat!’ herhaalde Buat, meesmuilend: ‘en dat zoû de Heer De Witt gedaan hebben! Maak zulke dingen aan de ganzen wijs, meester Florisz!’</p>
<p>‘Ik ben er niet by geweest,’ zeide de Kapper.</p>
<p>‘Neen, noch iemand anders,’ viel Buat in.</p>
<p>‘Hm!’ hernam onze politikus: ‘ik heb het toch van goeder hand: Louize, die lange Kamenier van de Princes, heeft het door een reet van de deur gezien, en het weêr over verteld aan Jozef den tweeden Kok, die het aan zijn broeder heeft verteld, die Kamerdienaar is by den Spaanschen Gezant, van wien ik het gehoord heb.’</p>
<p>‘Van den Spaanschen Gezant?’ vroeg Buat, al luider en luider lachende.</p>
<p>‘Neen, van zijn Kamerdienaar,’ antwoordde Florisz.</p>
<p>‘Nu, het moge wat vergroot zijn,’ merkte Elizabeth aan, ‘het zoû my toch zoo zeer niet verwonderen, dat Mr. Jan een weinig in de verlegenheid zat, en niet wist, tot wien zich te wenden.’</p>
<pb n="115"/>
<p>‘Of hy in de verlegenheid zit!’ riep de Kapper uit: ‘hy slaapt geen uur gerust meer, de arme man: hy droomt van messen, pistolen en dolken: ja, de Zilversmid Verhoef heeft my nog gisteren verzekerd, stellig te weten, dat hy zich by den Harnasmaker in de Pooten een maliënkolder had laten maken om op het bloote lijf te dragen - even als Protektor Weêrwolf<note n="(1)" place="foot">Cromwell.</note> in zijn tijd.’</p>
<p>‘Waarlijk!’ zeide Buat, met een ongeloovig schouderophalen: ‘maar dat moet hem toch een weinig in zijn bewegingen hinderen.’</p>
<p>‘O!’ hernam Florisz: ‘dat went wel: en bovendien, do maliën zijn zoo fijn gewerkt, dat de kolder niet meer hindert dan een gebreide borstrok. Ja, meester Robbeknol verstaat zijn werk.’</p>
<p>‘Ik moet zeggen, dat ik den Heer De Witt niet benijde,’ zeide Buat, ‘als hy in zulk een keurslijf leven moet. Ik hoop toch, dat hy het uittrekt voor hy naar bed gaat.’</p>
<p>‘Mijn Heer mag er mede spotten,’ antwoordde de Kapper: ‘maar dat de zaak zoo is, daarvoor wil ik de beste pruik uit mijn winkel verwedden.’</p>
<p>‘Wat zoû ik met een pruik doen,’ vroeg Buat: ‘ik draag mijn eigen hair.’</p>
<p>‘Nu! nu! hernam Florisz: ‘die tijd zal niet eeuwig duren: en een pruik is nooit te versmaden: al ware 't maar om in de kerk op te zetten tegen de tocht.’</p>
<p>‘Zie zoo!’ zeide Buat, terwijl hy zijn rok aantrok: ‘en weet gy nu nog meer nieuws?’</p>
<pb n="116"/>
<p>‘Weinig meer dat goed is,’ antwoordde Florisz: ‘UEd. heeft zeker vernomen, dat de Heer Dedel ernstig ongesteld is?’</p>
<p>‘De President van den Hove?’ vroeg Buat.</p>
<p>‘Wat scheelt hem?’ vroeg Elizabeth.</p>
<p>‘Ja,’ antwoordde de Kapper: ‘de een zegt, het schort hem in de long, en de ander, in de lever; maar daarin komen zy overeen, dat het einde wel de dood zal zijn.’</p>
<p>‘Arme man!’ zeide Elizabeth, terwijl zy met zelfbehagen haar fraai gekapt hoofdtjen in den spiegel bekeek.</p>
<p>‘Een trouwe vriend van het Huis van Oranje,’ zeide Buat, het hoofd schuddende.</p>
<p>‘Ja!’ hernam de Kapper: ‘en een groote slag zoû het wezen, indien hy kwam te vallen; want op die overige Leden van het Hof valt niet veel te rekenen: de goeden niet te na gesproken, als Van den Honert en Van der Graef....’</p>
<p>‘'t Is zeker, dat zijn dood een zware slag zoû wezen voor 's Prinsen party,’ zeide Buat, weinig denkende dat hy er voor zijne persoon eenmaal mede door lijden zoû: ‘Gelukkig, dat, indien uw goede verwachtingen maar voor de helft uitkomen, wy minder bezorgd behoeven te wezen voor de politieke gevoelens der Raadsheeren.’</p>
<p>‘Help my toch onthouden, dat ik morgen tijdig naar den zieke vragen laat,’ zeide Elizabeth, met den vinger een paar weêrbarstige krullen op zijde strijkende: ‘Zie zoo, dat is klaar: - hebt gy my die hair-olie medegebracht, waar ik u om gevraagd had, meester Floris?’</p>
<pb n="117"/>
<p>‘Met de drukte vergeten,’ antwoordde deze: ‘schandelijk vergeten; maar ik zal ze heden avond, of uiterlijk morgen-ochtend, laten aanreiken. Mevrouw heeft niets meer te belasten? - Niet? - En heeft mijn Heer Buat nergends behoefte aan?’</p>
<p>‘Ik dank u,’ antwoordde deze.</p>
<p>‘Zal ik Mevrouw niet met-een een potjen karmijn sturen?’ vroeg de Kapper: ‘ik heb er overgekregen, die voortreffelijk is: en schandekoop, een dukaat het potjen.... en daar heeft men voor zijn leven aan.’</p>
<p>‘Ja.... neen!... ik weet niet of ik het wel noodig heb,’ antwoordde Elizabeth.</p>
<p>‘Een dukaat voor een potjen!’ zeide Buat: ‘ik hoop waarachtig, dat gy die dwaasheid niet begaan zult.’</p>
<p>‘Wel! niet eene van onze schoonen kan er buiten,’ zeide meester Florisz: ‘daar is Mademoiselle van Beverweert, aan wie ik er nog heden morgen een verkocht heb.’</p>
<p>‘Nu ja, die heeft ze ook noodig,’ zeide Elizabeth, eenigzins bits: ‘maar ik kan er Goddank nog buiten.’</p>
<p>‘Nu! dan op een anderen keer,’ zeide meester Florisz, die op dit oogenblik zijn gereedschappen weder by elkander had gepakt: ‘ik hoop, dat mijn Heer en Mevrouw veel genoegen zullen hebben van avond, en alles naar wensch moge afloopen.’</p>
<p>Met deze woorden vertrok hy.</p>
</div>
<div type="chapter">
<pb n="118"/>
<head rend="h3">Zevende hoofdstuk. Een receptie by de Princes-Douairière.</head>
<p>Het winterverblijf der Princes-Douairière was het zoogenaamde Oude Hof, vroeger onder den naam van ‘de Huizinge van Brandwijk’ bekend, en gelegen op het Noordeinde: het zelfde gebouw, dat na 1813 de eer had tot Koninklijk Paleis te worden verheven. Ofschoon de vorstelijke pracht en luister, welke de doorluchtige Weduwe van Frederik Hendrik zoo gaarne ten toon spreidde, zich in hun schitterendsten glans op haar geliefd Honselaarsdijk vertoonden, zoo getuigden echter ook de zalen van het Oude Hof, door de kostbaarheid van tapijtwerk en gordijnen, door de uitgelezen cierlijkheid der meubelen, en door de onbekrompenheid, waarmede alles steeds werd ingericht om het gemak en het genoegen der gasten te bevorderen, zoo van de mildheid als van den goeden smaak der bewoonster. Ter gelegenheid der receptie, waar wy in het vorige hoofdstuk gezien hebben, dat Buat en zijn vrouw zich voor gereed maakten, leverden die zalen - waar honderden van waskaarsen tot in elken hoek het hel-<pb n="119"/>derste licht verspreidden, teruggekaatst door het gouden vaatwerk der bufetten, door het verguldsel van het lijstwerk, door de gesteenten, de paerlen en het borduurwerk, waarmede de talrijke schare der genoodigden overdekt was - een tooverachtig schouwspel op. En toch, hoeveel zich daar vereenigd bevond, geschikt om oogen en zinnen te streelen, toch waren - op enkele uitzonderingen na, by wie de stem van behaagzucht of van liefde zich alleen liet hooren - de gedachten der aanwezigen minder by hetgeen hen omringde, dan by de beraadslagingen, welke op dit oogenblik, op liet Binnenhof, in de vergaderzaal der Staten van Holland, nog voortduurden, en wier uitslag zoû leeren of de ster van Jan De Witt, die tot nog toe met zooveel glans over de Republiek geschenen had, al dan niet stond verduisterd te worden.</p>
<p>Aan hen, die de vorige hoofdstukken met eenige aandacht gelezen, en de daarin vermelde politieke onderhandelingen en kuiperyen niet geheel vergeten hebben, zal het gebleken zijn, dat de toestand, waarin de groote Pensionaris zich bevond, hachlijk mocht genoemd worden, en dat alle voorteekenen aanwezig waren, naar welke, volgends menschelijke berekening, een keerpunt in zijne tot dien tijd zoo voorspoedige loopbaan kon voorspeld worden. Van buiten dreigde een machtige vyand, trotsch en overmoedig door den behaalden zege, en op wien zelfs geen overwinning kon behaald worden, dan gekocht door bloed en schatten. Van binnen had de Hofparty, welker aanzien en macht De Witt tot nog toe had weten te fnuiken, met stoutheid het hoofd weder
<pb n="120"/>
opgestoken en luide hare stem tegen hem doen hooren. Aan hare eischen toe te geven, door den jeugdigen Prins in de rechten zijner Voorzaten te herstellen, ware voor De Witt het plegen van een politieken zelfmoord geweest: haar te tarten, haar in niets toe te geven, den strijd op leven en dood tegen haar te wagen, moest het toppunt der roekeloosheid schijnen in de oogen van al wie de gesteldheid der gemoederen by de verschillende standen in de maatschappy had gadegeslagen. Het volk - niet alleen dat toomelooze graauw, 't welk steeds haakt naar nieuwigheden, maar ook die rijke en krachtige middelstand, die de kern der natie uitmaakte - drong luide aan op de verheffing van den Vorst uit het geliefde stamhuis. En niet het achterlijkst, waar het aankwam op het voorstaan van diens rechten, betoonde zich het meerendeel van hen, die ten allen tijde, maar toen vooral, zulk een machtigen invloed op hunne medeburgers uitoefenden - de Predikanten. Het zal gewis deze of gene mijner Lezers reeds verwonderd hebben, nog geen Predikant te hebben zien optreden in een tafereel uit de Zeventiende eeuw, waar het gemis van iemand uit den Leeraarsstand een leemte in de schildery moet schijnen. Ik zal daarop antwoorden, vooreerst, dat de Leeraar, als ik hem noodig heb, niet weg zal blijven; doch dat het plan van mijn Werk my verbood, hem als een hoofdpersonaadje te doen optreden: - en ten anderen, dat ik my voorbehoud, die bemoejingen der Predikanten met de politieke gebeurtenissen van dat tijdvak in een later Werk meer omstandig te schilderen. Hier
<pb n="121"/>
zij het genoeg te vermelden, dat zy voor het grootste deel Oranjegezind waren, en byzonder verbitterd over het onlangs door de Staten gedane verbod, om in de kerken afzonderlijk voor Zijn Hoogheid te bidden: en dat velen hunner niet alleen in den omgang met de leden der Gemeente, maar ook openlijk van den Predikstoel, tot zelfs in's Gravenhage, in krachtige, stoute taal, voor's Prinsen bevordering hadden geyverd. Geen wonder dan ook, dat de menigte, op die wijze door hare herders voorgegaan, aan Willem III, by zijn rondreis, overal de ondubbelzinnigste bewijzen van gehechtheid had gegeven. Wel was de verwachting van Van Espenblad niet vervuld geworden, en, door de zorg der Overheden, de opgewondenheid der burgery nergends overgeslagen tot oproer of wat men daarvoor had kunnen houden en straffen; maar, wat bestemd was om meer bezorgdheid by de party van De Witt te verwekken, de blijde kreten, waarmede de menigte den jongen Vorst had begroet en hem heil gewenscht, konden als triomfkreten worden aangemerkt, sedert er byna nergends door de Regenten iets gesproken of gedaan was, dat een tegenovergestelden geest ademde, en waardoor de uitwerking dier manifestatiën getemperd werd: - en, ofschoon de Prins op zijn reis van geene der Stadsregeeringen officieele beloften of toezeggingen ontfangen had, hy had evenmin iets gehoord, dat bestemd kon gerekend worden, om by hem of zijne party de hoop of den moed te doen verflaauwen: ja op vele plaatsen had het allen schijn gehad, als waren de eer bewijzingen van de zijde der Overheden
<pb n="122"/>
niet zoo zeer aan een bloot gevoel van betamelijkheid als aan de opwelling van toegenegen harten te danken geweest. In de Staten-Generaal hadden vijf van de zeven Gewesten zich genegen betoond, het Kapitein-Generaalschap der Unie aan den kleinzoon van Frederik Hendrik op te dragen. Zeeland scheen gereed, hem het Stadhouderschap over dat Gewest aan te bieden: Brandenburg drong met klem op zijn bevordering - wat zoû het zijn, indien ook de Afgevaardigden der Hollandsche Steden, 't zij door de aansporing en het voorbeeld van elders, 't zij uit overtuiging, 't zij eindelijk uit vrees voor de opgewonden Gemeenten, mede aan De Witt ontvielen? - Frankrijk was tot nog toe zijn steun geweest; maar wy hebben uit het voorafgaande de dubbelzinnige staatkunde dier Mogendheid leeren kennen: en uit de slinksche wijze, waarop d'Estrades de Regenten van Friesland en Groningen had zoeken over te halen, zich onder Fransche bescherming te stellen, had De Witt kunnen bespeuren, in hoeverre die vriendschap van Frankrijk te vertrouwen ware.</p>
<p>Het was dus niet te verwonderen, dat het aanzienlijk gezelschap, dezen avond aan het Oude Hof vereenigd, en't welk grootendeels bestond uit aanhangers der Oranje-party, een byzonder opgeruimde stemming aan den dag leide. Allen waren bekend met de bezwaren, waartegen De Witt te kampen had, en de meesten vleiden zich, dat die nu althands door hem niet zouden kunnen worden te bovengekomen. Slechts enkelen onder zijn vyanden kenden zijn bekwaamheid te wel, om hetgeen zy hoopten als
<pb n="123"/>
zeker te durven stellen, en vonden daarom nog geen vrijheid om met den voorbarigen triomfkreet der meerderheid in te stemmen: sommigen ook zwegen uit een gevoel van vrees voor den Staatsman, die, al trad hy heden af, misschien morgen weêr aan't roer komen en hun de in overijling gesproken woorden betaald kon zetten: anderen eindelijk, hoezeer tot de Prinsenparty behoorende, hadden nog te veel achting voor De Witt en te veel vertrouwen in zijn buitengewone geestkracht, om zijn aftreding op dit oogenblik juist als zulk een groot geluk voor de Republiek te beschouwen.</p>
<p>Tot deze laatsten behoorde de man, die, in een der hoeken van de zaal, met Mevrouw Musch gesprek was getreden. Het was iemand van een schrander en levendig uitzicht, die een blonde pruik droeg en een allezins hoffelijk voorkomen had, doch't welk eenigzins in weêrspraak was met den korten beslissenden toon, waarop hy sprak, en met den gebiedenden blik, welken hy nu en dan om zich heen wierp.</p>
<p>‘Welnu, Amiraal!’ had Mevrouw Musch hem gezegd: ‘deze reis zullen wy toch gewonnen spel hebben en zal Mr. Jan zijn loon krijgen voor de verguizing, welke hy u heeft aangedaan.’</p>
<p>‘En wien zullen wy dan krijgen?’ vroeg de man, die met den tytel van Amiraal was aangesproken: ‘dezen of genen Geleerde of gewezen Gezantschapsklerk, die niets van't zeewezen af weet?’</p>
<p>‘Hoe nu!’ zeide Mevrouw Musch: ‘gy zoudt dus verlangen dat Mr. Jan aan't roer bleef?’</p>
<p>‘Wat ik verlang,’ antwoordde de Amiraal, ‘is,
<pb n="124"/>
dat Zijn Hoogheid hersteld worde en wy weêr met een lustig Wilhelmus onder zeil gaan.’</p>
<p>‘Maar, als Zijn Hoogheid hersteld wordt,’ zeide Mevrouw Musch, ‘kan de Heer De Witt geen Raadpensionaris blijven.’</p>
<p>‘Dat weet ik niet,’ antwoordde de Amiraal: ‘dat is zijne zaak: wat ik weet, is, dat zy niet licht iemand zullen vinden, die meer hart voor het zeewezen toont, en er meer verstand van heeft.’</p>
<p>‘Verstand!’ herhaalde Mevrouw Musch: ‘en gy hebt immers zelf er meê gespot, toen men hem in uw byzijn zoo hoogen lof gaf over de wijze, waarop hy in Augustus 1.1., de vloot met een zuidwesten wind door het Spanjaarts-gat in zee bracht.’</p>
<p>‘Gespot: - ja; maar niet met hem. Ik heb gespot met de dwaasheid van hen, die dachten, dat onze loodsen en stuurlieden niet even goed als hy wisten, dat men wel met acht-en-twintig windstreken kon uitloopen. Maar zy verkozen het niet te weten; omdat zy geen trek hadden, onder zijn bevel in zee te gaan, weet gy? - En wat knap van hem was, was niet, dat hy iets nieuws en ongehoords uitvond, gelijk de onkundigen gelooven, maar dat hy de zeelui verschalkt en tegen hun zin genoodzaakt heeft uit te zeilen.’</p>
<p>‘Nu!’ zeide Mevrouw Musch: ‘indien gy hem met betrekking tot het zeewezen zoo hoogschat, laat hy dan, wat my betreft, Luitenant-Amiraal van de geheele Unie worden; als wy maar van zijn bemoejingen in't staatkundige verschoond blijven.’</p>
<p>‘Ik heb er vrede meê,’ antwoordde de Amiraal: ‘als
<pb n="125"/>
ik toch weêr voorby moet worden gegaan, dan liever door iemand die kennis en liefhebbery voor't vak heeft, dan door dezen of genen landrot, als dien armen drommel van een Obdam, die den boel verleden zomer zoo deerlijk in de war stuurde en er zelf meê naar de planeten vloog.’</p>
<p>‘Ei lieve hoor toch eens, mijn waarde Heer van Heenvliet,’ zeide Mevrouw Musch tot dezen Edelman, die even te voren genaderd was: ‘de Amiraal weet een lief middeltjen om alle partyen te vrede te stellen: hy wil den Heer De Witt tot Opper-Amiraal maken.’</p>
<p>‘Zoo!’ antwoordde Heenvliet: ‘nu, dat mag belangeloos en grootmoedig heeten. Maar, wat zoû de Heer De Ruyter daarvan zeggen?’</p>
<p>‘De Ruyter!’ herhaalde de zeeman: ‘och! die vindt alles goed, zoo ras de Heeren Staten het maar beschikken. - Wat drommel! ik gehoorzaam ook aan de Heeren Staten; maar dat neemt niet weg, dat ik hen somtijds by myzelven beschuldig van groote ezels te zijn, die zich met zaken moeien, waar zy geen greintjen verstand van hebben’</p>
<p>‘Pas op, Amiraal!’ zeide Mevrouw Musch, hem met haar waaier een bestraffend tikjen op den arm gevende: ‘spreek geen kwaad van de Staten, op het oogenblik, dat zy ons misschien een gewichtige dienst bewijzen.’</p>
<p>‘Dat zal nog de vraag zijn,’ antwoordde de Amiraal.</p>
<p>‘Wel, hoe heb ik het met u?’ vroeg Mevrouw Musch: ‘gy staat u daar te bekommeren over de vraag, wat er van Mr. Jan zal worden, als of
<pb n="126"/>
dat nu de zaak ware, die ons bezig moest houden: - het is, of gy geen belang stelt in wat er met onzen lieven Prins gebeuren zal‘.</p>
<p>‘'t Is goed, dat het Mevrouw Musch is, die my dit verwijt doet,’ zeide de Amiraal: ‘zoo het een man ware, die dus mijn verknochtheid aan het Huis van Oranje verdacht, ik zoû hem spoedig een anderen toon laten zingen, zoo waar ik Kornelis Tromp heet.’</p>
<p>‘Zoo bevalt gy my,’ zeide Mevrouw Musch, met een goedkeurend knikjen.</p>
<p>‘Wat drommel!’ ging Tromp voort: ‘ben ik heden morgen niet alleen daarom van Heivoet gekomen, om mijn gelukwenschingen aan Zijn Hoogheid te bieden: en heb ik niet den last achtergelaten, om, als hetgene wat wy hopen gebeuren mocht, al de vlaggen te hijschen, het kanon te lossen en het scheepsvolk te trakteeren? - ofschoon tot dit laatste geen noodzakelijkheid ware; want als Janmaat hoort, dat ons Prinsjen weêr Stadhouder is, dan drinkt hy wel zonder kommando, tot hy de maan voor een kolksche koek aanziet.’</p>
<p>‘Janmaat zal den tijd hebben om zijn roes uit te slapen,’ zeide Heenvliet: ‘want als de Prins Stadhouder wordt, zal de vrede met Engeland ook wel spoedig volgen.’</p>
<p>‘Dat wil ik waarachtig niet hopen,’ hernam Tromp: ‘eer zoo iets gebeurt heb ik nog een <hi rend="i">revanche</hi> op die Heeren Engelschen te nemen: zy moeten voor den duivel niet kunnen blijven zeggen, dat zy ons op zee de baas zijn.’</p>
<p>‘Noch de Franschen te land,’ zeide Heenvliet,
<pb n="127"/>
maar half te vrede over de oorlogzuchtige gevoelens die Tromp aan den dag leide: - ‘maar, vrede of oorlog, geen Engelschman zal ooit met minachting van onze zeelieden gewagen, of nalaten hulde toe te brengen aan de verdienste van een zeeheld als den Heer Tromp.’</p>
<p>Terwijl dat het genoemde drietal zich aldus onderhield, viel in een ander gedeelte der zaal een gesprek voor van geheel verschillenden aart. De Heer van Montpouillan namelijk had zich by Buat vervoegd, en hem naar de namen gevraagd van deze en gene schoonheid, die hun voorby wandelde.</p>
<p>‘En zeg my toch,’ zeide hy, na dat Buat hem reeds verschillende dames genoemd had: ‘wie is dat mooie vrouwtjen daar ginds by de middeldeur, met dien fieren oogopslag en die levendige uitdrukking op't gelaat? ik bedoel die met het oranje-lint in in't hair.’</p>
<p>‘'t Is gelukkig, dat gy u gunstig over haar uitlaat,’ antwoordde Buat met een glimlach: ‘het vrouwtjen, dat gy bedoelt, is Mevrouw Buat.’</p>
<p>‘In de daad!’ hernam Montpouillan: ‘wel, ik maak u mijn kompliment: - gy zijt een gelukkig sterveling. Zal ik de eer hebben, dat gy my aan Mevrouw voorstelt.’</p>
<p>‘Wel!’ zeide Buat, schertsende: ‘ik weet niet, of zulks wel gewaagd is, na hetgeen gy tot haren lof gezegd hebt; - doch kom, ik moet hier wel de rol van den goedhartigen echtgenoot spelen. Wees zoo goed my maar te volgen.’ En met-een, zich naar zijn vrouw begeven hebbende, stelde hy den
<pb n="128"/>
Franschen Edelman aan haar voor, waarna hy zich spoedig weder verwijderde.</p>
<p>Montpouillan had werkelijk de jonge vrouw zeer bevallig gevonden, en verlangde niets liever dan met haar in nadere kennis te geraken. Na eene dier korte woordewisselingen, waarmede een onderhoud tusschen lieden, die elkander nooit ontmoet hebben, op partyen als deze was, doorgaands begint, en welke uit haren aart te onbeduidend zijn om herhaald te worden, ontdekte hy, dat zy een bevallige spraak had en geheel, niet van geest ontbloot was. Genoeg, om by een Franschman, die niets anders te doen had, de zucht op te wekken, van haar zijn hof te maken. Even als een voorzichtig krijgshoofd, alvorens zich op vreemd grondgebied te wagen, verspieders uitzendt, en niet voortrukt zonder eerst te weten, in wat land hy zich bevindt, zoo begon ook Montpouillan, met tot Elizabeth eenige dier vleiende gezegden en toespelingen te richten, welke, naarmate zy goed of minder goed worden opgenomen, door meer duidelijke verklaringen opgevolgd, of als niets-beduidende beleefdheidsformulen kunnen worden aangemerkt. Maar naauwelijks had hy een poos op die wijze zijn welbespraaktheid ten toon gespreid, toen hy bemerkte, dat hy geheel nuttelooze moeite deed, en dat Mevrouw Buat, of hem geheel niet begrepen, of geheel niet naar hem geluisterd had. Het eerstekon het geval niet zijn; daartoe moest zy, naar zijn oordeel, te veel verstand hebben: het laatste was wel niet zeer vleiend voor zijn eigenliefde, maar toch het eenige dat zich denken liet. Intusschen, daar
<pb n="129"/>
Mevrouw Buat eerst zeer vlug en beleefd geantwoord had op al wat hy zeide, moest er nu een rederr zijn voor haar plotslings opgekomen verstrooidheid van gedachten: hy volgde de richting, die hare levendige oogen genomen hadden, en had weldra den sleutel van het raadsel, toen hy, in het gedeelte der zaal waar zy heen blikte, Buat gewikkeld zag in een zeer vertrouwelijk onderhoud met de Jonkvrouw van Beverweert.</p>
<p>‘Komaan!’ zeide hy by zich zelven, met een echt Fransche <hi rend="i">logica:</hi> ‘de jonge vrouw is jaloersch: het zal er maar op aankomen, haar te bewijzen, dat zy door haar man ongelukkig gemaakt wordt, en zy zal noodwendig iemand behoeven om haar te troosten.’ - En na deze fraaie redeneering zich op nieuw tot Elizabeth wendende: ‘is dat niet de Jonkvrouw van Beverweert,’ vroeg hy, ‘met wie de Heer Buat spreekt?’</p>
<p>‘Zy zelve,’ antwoordde Elizabeth, kleurende op het hooren noemen van de Jonkvrouw, die op dat oogenblik het voorwerp van haar beschouwing en van haar gedachten was.’</p>
<p>‘Nu voorwaar,’ vervolgde Montpouillan: ‘zonder den Heer Buat zoû zy waarschijnlijk zich hier niet hebben bevonden.’</p>
<p>‘Hoe meent gy dat?’ vroeg Elizabeth, onaangenaam verrast.</p>
<p>‘Wel,’ antwoordde de Franschman, ‘omdat zy de schoonste kans van de waereld had op die laatste jachtparty den hals te breken, indien uw man
<pb n="130"/>
haar niet in tijds had opgevangen, toen zy van't paard stortte.’</p>
<p>‘Waarlijk!’ zeide Elizabeth, hem strak aanziende: ‘ik meende, althands naar hetgeen Buat my verteld heeft, dat hy te laat was gekomen om haar hulp te bieden, en dat zekere onbekende jager haar paard reeds gestuit had.’</p>
<p>‘De Heer Buat is al te nederig, geloof ik,’ hervatte Montpouillan: ‘vergeef my.... is zijn voornaam niet Henry?’</p>
<p>‘Ja, mijn Heer!’</p>
<p>‘Wel nu!’ ik meen wel duidelijk gehoord te hebben, en de Heer Bromley met my, dat, toen wy onze schoone Amazone ter zijde kwamen, zy tegen den Heer Buat zeide: ‘ik dank u, Henry!’</p>
<p>Elizabeth verbleekte; maar, zich met hooghartigheid bedwingende, zag zy Montpouillan ernstig aan, en zeide, zonder dat hy de minste beving in haar stem bespeuren kon:</p>
<p>‘Ik moet denken, dat de Heeren verkeerd verstaan hebben. Mejonkvrouw van Beverweert is niet op zulk een gemeenzamen voet met mijn echtgenoot, om hem by zijn doopnaam te noemen.’</p>
<p>‘Dat mocht <hi rend="i">ik</hi> niet beöordeelen,’ hervatte Montpouillan: ‘ik kan alleen verhalen wat ik gezien en gehoord heb.’</p>
<p>‘Gy zult verkeerd gehoord hebben,’ zeide Elizabeth, en, met koele waardigheid, het hoofd buigende, wendde zy zich af, en begaf zich naar hare moeder, Montpouillan in volslagen onzekerheid latende omtrent de uitwerking zijner woorden. - Wat ons
<pb n="131"/>
betreft, wy dienen echter te weten, in hoeverre het onderhoud tusschen Buat en de schoone Jonkvrouw aan Elizabeth wettige reden tot yverzucht kon geven.</p>
<p>‘Mijn Heer Buat!’ had zy tegen hem gezegd: ‘geef my uw arm: ik heb u iets te verzoeken.’</p>
<p>‘Altijd tot uw dienst gereed,’ antwoordde hy, der Jonkvrouwe zijn arm aanbiedende en haar een weinig buiten het gedrang voerende.</p>
<p>‘In de eerste plaats,’ vervolgde zy, ‘moet ik u zeggen, dat ik u een groot bewijs van vertrouwen ga schenken, en er dus op reken, dat gy aan geen levende ziel den inhoud van ons gesprek zult mededeelen.’</p>
<p>‘Reken daarop,’ zeide Buat: ‘ik zoû uw vertrouwen onwaardig zijn, indien ik anders handelde.’</p>
<p>‘Zoo meen ik ook,’ hervatte de schoone Izabella: ‘ik zie u aan als een man van eer, en durf my daarom gerust tot u wenden. - De zaak is deze: gy houdt briefwisseling met Lord Arlington, niet waar?’</p>
<p>‘Nu en dan,’ antwoordde Buat, glimlachende.</p>
<p>‘Wel nu!’ vervolgde de Jonkvrouw: ‘gy weet misschien, dat ik reeds half en half met hem verloofd was, toen die onzalige vredebreuk tusschen Engeland en onzen Staat plaats had. Wel hebben wy sedert briefwisseling gehouden, maar dit heeft bezwaren, en onze brieven zijn niet altijd te recht gekomen.’</p>
<p>‘Dat verwondert my,’ zeide Buat: ‘met u zal my Lord toch geen staatsgeheimen verhandelen: en al is verstandhouding met den vyand strafbaar, dan
<pb n="132"/>
zijn minnebrieven toch boven de wet. In Engeland zal wel niemand de korrespondentie van den Staats-Sekretaris bemoeielijken, en hier te lande zoû uw Heer vader wel door zijnen invloed kunnen bewerken, dat uwe brieven geregeld werden verzonden.’</p>
<p>‘En zie daar juist wat mijn vader niet doen wil,’ zeide Izabella: ‘gy kent hem, mijn Heer Buat! hy is altijd bevreesd, van Engelschgezindheid verdacht te worden en zich onaangenaamheden te berokkenen. En wat mijn broeder Odijk betreft, diens hulp zoû ik nog veel minder durven inroepen. Mijn eenige uitkomst moet ik dus zoeken by u.’</p>
<p>‘By my?’ vroeg Buat.</p>
<p>‘Ja! - uwe briefwisseling is, naar ik hoor, onbelemmerd: en zoo my Lord en ik van uwe tusschenkomst gebruik mogen maken, zijn onze zwarigheden ten eenenmale opgeheven.’</p>
<p>‘Het verzoek is te vereerend om afgeslagen te worden,’ zeide Buat: ‘gewis hebt gy uw brief reeds gereed?’ voegde hy er schalks lachend by.</p>
<p>‘Zoo is 't,’ antwoordde zy, een weinig blozende: ‘ik wacht maar op een gelegenheid, om u dien bedektelijk ter hand te stellen.’</p>
<p>‘Daar is de Princes,’ mompelde men op dit oogenblik van alle zijden: en de dubbele deur, die naar de binnenvertrekken voerde, werd opengeslagen.</p>
<p>‘Zie hier het oogenblik,’ fluisterde Izabella: ‘alle oogen zijn op de deur gevestigd: niemand geeft acht op ons. Zie daar!’ En met-een, snel de hand in den zak latende glijden, haalde zy daar een briefjen uit, 't welk zy aan Buat overhandigde.</p>
<pb n="133"/>
<p>Wel waren, als Izabella zeide, alle oogen op de deur gevestigd: - echter op twee na: die namelijk van Elizabeth. Zy hadden onafgebroken Buat en de Jonkvrouw gadegeslagen, en ook de laatste beweging was hun niet ontsnapt. Ook nu echter wist de jonge vrouw haar spijt te bedwingen, en, terwijl het hart bloedde, wendde zy een kalm gelaat naar de zijde, waar de vorstelijke personaadjen verwacht werden. Weldra trad de Princes binnen, met haar kleinzoon aan de hand.</p>
<p>Amelia van Solms, ofschoon reeds in haar vieren-zestigste jaar, bleef nog altijd de vrouw, die in alle kringen opmerkzaamheid en bewondering zoû hebben tot zich getrokken. De jaren hadden het glanzende zwart van haar lokken met een grijze tint overdekt, de rozen op hare konen door leliewit doen vervangen en meer volheid gegeven aan de eertijds zoo fijne leest; maar nog altijd bleef haar hoofd met een rijken overvloed van krullend hair bedekt: nog altijd waren hare trekken even regelmatig schoon en schitterend, hare oogen van denzelfden donkeren gloed als in de dagen harer jeugd; en wat haar gestalte betrof, die had in majesteit gewonnen wat zy in fijnheid miste. Zy droeg het hair gekrepeerd, als men 't noemt, naar achteren uitstaande, en (men vergeve my deze onedele vergelijking, maar ik weet er geene, die juister de zaak voorstelt) in den vorm van een dier ruige, bonte, ronde mutsen, als de gewone schippersdracht in vroegere dagen was, zoo dat het hooge voorhoofd geheel zichtbaar was. De blanke en nog gevulde hals pronkte met een snoer
<pb n="134"/>
van de kostbaarste paerlen: en van onder het keurs kwam een dubbele platte geschulpte kraag van het uitgezochtste kantwerk, met paerlen doorstikt, te voorschijn, die, den boezem open latende, rondom den nek zijn bevallige festoenen verhief. Het borststuk van geele zijde, met gouden bloemen geborduurd, was van voren vastgehecht met een gesp, vercierd met drie robijnen van ongemeene grootte en luister, in een rand van juweelen gevat: een snoer van paerlen, nog zwaarder dan die om den hals prijkten, hing, van den eenen schouder tot den anderen loopende, tot op het middellijf af. De mouwen, aan den bovenarm zeer wijd en met doffen voorzien, liepen smal toe naar de hand, waar zy met gespen waren vastgehecht, in 't klein volkomen gelijk aan die, welke op de borst prijkte. De samaar, insgelijks van geele zijde met goud, was van onderen, op regelmatige afstanden, opgenomen en vastgehecht met vuurroode strikken, ieder van een schitterende ster van juweelen, met een robijn tot middelpunt, voorzien. Het onderkleed, dat door dit opnemen der samaar zichtbaar werd, was insgelijks van vuurroode stoffaadje, en glinsterende van juweelen. Om de kleine voetjens sloten keurig gewerkte zwart lederen schoentjens, voorzien, van hooge roodgekleurde hakken en van gespen, gelijk aan die op de mouwen. Elke schoen had aan de buitenzijde een ronde opening, waar de rozenroode kous doorheen gloeide. Wanneer ik nu hier byvoeg, dat de Princes licht grijze handschoenen droeg met zilveren kwasten en borduursel, dat zy een verlakten Sineeschen waaier in de
<pb n="135"/>
hand hield, ingelegd met goud en paerlemoêr, en dat aan hare zijde een beurs hing, stijf van goud en gesteenten, dan vlei ik my, genoegzaam haar toilet te hebben beschreven, en ontslagen te zullen worden van de moeite om even naauwkeurig dat van den Prins te schilderen, 't welk in een vuurkleurig buis en hoozen van 't zelfde bestond: een kleur, welke zijn ziekelijk gelaat nog bleeker deed schijnen dan gewoonlijk: zoo dat zelfs Gourville, die zich onder de genoodigden bevond, niet kon nalaten aan d'Estrades in te fluisteren:</p>
<p>‘Zoû men, die twee personen ziende, niet geneigd zijn, te denken, een jong meisjen te zien, dat zich als grootmoeder, en een grootvader, die zich als knaap verkleed heeft?’</p>
<p>De Princes, tot het midden der zaal genaderd zijnde, richtte achtereenvolgends het woord tot de aanzienlijksten onder de genoodigden, daarby, als naar stijle, beginnende met de aanwezige Gezanten: een voorbeeld, dat door den Prins op gelijke wijze werd gevolgd. Hun onderhoud met d'Estrades, zoowel als met Gamarra, den Gezant van Spanje, bepaalde zich by onverschillige onderwerpen; doch toen Amelia zich tot de Brandenburgsche Heeren, Copes en Blaespeil, wendde, konden deze niet nalaten, hun hoop uit te drukken, dat zy haar nog, eer de avond ten einde ware, met de bevordering van haar kleinzoon zouden mogen gelukwenschen.</p>
<p>‘Ik hoop niet, mijne Heeren!’ antwoordde zy met een bevalligen glimlach, die een dubbele rij van nog volkomen gave, en als paerlen glinsterende
<pb n="136"/>
tandtjens liet zien: ‘ik hoop, dat deze avond in elk geval een belangrijke verandering in de toekomst van den Prins zal te weeg brengen.’</p>
<p>‘Ik moet u verzoeken, mijne Heeren!’ zeide de Prins, op zijne beurt het woord tot hen richtende, de tolken mijner dankbaarheid te zijn jegends mijn Oom van Brandenburg, dat hy wel mijn voorspraak heeft willen zijn by de Heeren Staten, en zelve mijn dank te willen aannemen voor de wijze waarop gy u van den last, u opgedragen, hebt gekweten.’</p>
<p>‘Wy vleien ons, dat onze bemoejingen in dezen niet zonder vrucht zullen gebleven zijn,’ antwoordde Blaespeil: ‘althands de Keurvorst heeft wel eenige aanspraak op inschikkelijkheid van de zijde der Staten.’</p>
<p>‘Ik weet alleen, dat hy aanspraak heeft op mijne altoosdurende erkentenis,’ zeide Willem, en toen, Montbas ziende: ‘Nu,’ zeide hy, ‘dat zoû met onze avondpartytjens wel eens uit kunnen zijn, Heer Graaf!’</p>
<p>‘En waarom dat?’ vroeg Montbas: ‘indien men aan Uwe Hoogheid en aan my betrekkingen by het leger geeft, gelijk wy hopen, zal er des te meer behoefte voor ons beiden zijn, om de avonduren te dooden, die anders in garnizoensplaatsen of in 't kamp vrij lang en verveelend zijn.’</p>
<p>‘Ik herhaal het u, mijn Heer de Montbas!’ hernam de Prins: ‘ons spelen heeft uit, hoe het ook loope. Immers, uwe benoeming by het leger reken ik buiten twijfel: bekom ik geene aanstelling, dan raken wy van zelf verwijderd: bekom ik die wel, dan wil ik geen Generaal voor de leus zijn, en dan
<pb n="137"/>
zal ik mijn avonden genoeg benoodigd hebben voor de studie.’</p>
<p>‘Dat zijn loffelijke voornemens, Uwe Hoogheid!’ zeide Heenvliet, met een goedkeurenden hoofdknik.</p>
<p>‘Helaas ja!’ ging de Prins voort: ‘ik heb al berouw genoeg zoovele uren van mijn leven verbeuzeld te hebben; maar de lust tot den arbeid verflaauwt, wanneer men geen bepaald doel voor oogen heeft om zich naar te richten. - Hoe! gy ook hier, Amiraal! dat is een ware verrassing.’ En met een hartelijkheid, die wel niet met zijn natuur tegenstrijdig was, maar welke hy toch zelden aan den dag legde, schudde hy Tromp de hand.</p>
<p>‘Ik heb geen weêrstand kunnen bieden aan mijn verlangen, om mede een dag te komen vieren, zoo belangrijk voor Uwe Hoogheid,’ zeide Tromp.</p>
<p>‘Nu ja!’ zeide de Prins: ‘of hy zoo vrolijk zal afloopen, dat zal de uitkomst moeten leeren. Maar verhaal my, Amiraal! hoe staat het met de vloot?’</p>
<p>En nu volgde tusschen hen beiden een onderhoud over het zeewezen, waarby Willem III een scherpzinnigheid en kennis van zaken ontwikkelde, verre boven zijn jaren, en die bewezen, dat hy zijn tijd niet zoo verbeuzeld had, als men wel uit zijn vorige gezegde zoû hebben kunnen opmaken. Zooveel belang scheen de jeugdige Vorst te stellen in het onderwerp, dat hy al wat hem omringde er door vergat, en dat zijn Grootmoeder hem de vraag in 't oor moest komen fluisteren, ‘of hy de Dames in 't geheel niet dacht aan te spreken?’ - Hy boog het hoofd onder deze te-recht-wijzing, en, Tromp nog-<pb n="138"/>maals de hand drukkende, trad hy naar den schitterenden kring toe, waar zoovele blijde aangezichten, oud en jong, hem minzaam tegenlachten. Maar zelfs de heusche verwelkomst, die hem te beurt viel, de blijde gelukwenschingen, die hem van wege Izabella van Beverweert, Mevrouw Musch en zoo vele anderen ten deele vielen voor zijn op-handenzijnde bevordering, niets was in staat, zijn schroomvalligheid te overwinnen of den lach op zijn gelaat te roepen: en, ofschoon hy in al zijn toespraken en antwoorden zorgvuldig de voorschriften der beleefdheid in acht nam, ja zich inspande om althands geen onnozel figuur te maken, toch was het hem aan te zien, hoeveel het hem kostte, de hem opgedwongen verplichting te vervullen. Maar in spijt dat hy niets deed om zich beminnelijk voor te doen, de verknochtheid der aanwezige dames aan zijn Huis en aan zijn persoon was zoo innig en onwrikbaar, dat zy hem toch beminnelijk vonden, zijn blooheid op rekening stelden van de verdrukking, welke hy had ondergaan, en het weinige, dat hy zeide, niet alleen gepast en verstandig, maar zelfs vernuftig en geestig vonden.</p>
<p>Al spoedig gaf nu het Orkest het sein tot den dans. Wel had de Prins van harte gewenscht, er geen deel aan te moeten nemen; maar zijn rang en zijn plicht als kleinzoon der gastvrouw vorderden dat hy dien opende: en alzoo, zijn schoone nicht by de hand nemende, stelde hy zich in postuur. Lustig zwierde men nu door elkanderen; en de jongere dames althands vergaten, by de vrolijke <hi rend="i">sarabandes</hi> en
<pb n="139"/>
de cierlijke <hi rend="i">courantes</hi>, voor een wijl de politiek van den dag. Niet alzoo de meer bedaagden, die, aan wederszijden der Princes op prachtige taboeretten gezeten, gestadig naar de deur zagen, of er niemand komen zoû, die tijding uit de Vergadering bracht.</p>
<p>Eindelijk zoû de algemeene en zoo hoog gespannen nieuwsgierigheid bevredigd worden. Een der gasten, die even in 't voorportaal was geweest, was terug gekomen met het bericht, dat er verscheiden koetsen in aantocht waren, en niet lang duurde het ook, of men zag Van der Horst, Kievit, Van Espenblad en den Heer Van Dorp van Maasdam, die te samen in één rijtuig gezeten hadden, binnen treden.</p>
<p>De dansers stonden plotslings stil: de muzyk zweeg: wie gezeten was, rees op van zijn zitplaats, en de eerste beweging van de genoodigden was, den nieuw-gekomenen te gemoet te stroomen. Dan by nader overleg, scheen ieder te begrijpen, hoe de betamelijkheid vorderde, dat de vorstelijke personaadjen 't eerst onderricht waren van iets dat hun meer onmiddelijk aanging: en zoo bleven de meesten stil staan, openden den kring, om aan de Leden der Vergadering gelegenheid te verschaffen, de Princes te naderen, en vergenoegden zich, voor als nog, met de gelaatstrekken der vier Heeren op te nemen, om te zien of zy daaruit een gevolgtrekking konden opmaken tot wat er gebeurd was. Van der Horst zag rood als een kers: Kievit bleek als een doek: Van Dorp keek byzonder ernstig: en Van Espenblad glimlachte als altijd.</p>
<p>Gelukkig voor de zoodanigen onder het gezelschap,
<pb n="140"/>
die zenuwachtig waren, dat zy, spoediger dan zy gedacht hadden, uit alle onzekerheid werden verlost. Immers, Van Dorp alleen, die, als Lid van de Ridderschap zich meer vrijheid meende te kunnen aanmatigen dan zijn ambtgenooten, maakte gebruik van den vrijen doortocht, die hem verleend was, trad naar de Princes toe, en onderhield zich een wijl zacht met haar en met den Prins, die hem genaderd was. De overige drie Heeren vermengden zich dadelijk met het gezelschap.</p>
<p>‘Wel?’ vroeg Mevrouw Musch, Kievit by een knoop van zijn rok nemende: ‘wordt Zijn Hoogheid tot Kapitein-Generaal voorgedragen?’</p>
<p>‘Neen!’ antwoordde Kievit, zich op de lippen bijtende.</p>
<p>‘Of tot Veldmaarschalk?’ riepen onderscheiden stemmen, om hem heen.</p>
<p>‘Neen,’ antwoordde hy weder.</p>
<p>‘Toch tot Generaal der Ruitery?’ vroeg men nu, terwijl menige gelaat bleek werd van bezorgdheid.</p>
<p>‘Neen,’ klonk ten derden male het antwoord.</p>
<p>‘Maar tot wat dan?’ riepen de driftige vragers.</p>
<p>‘Tot niets!’ zeide Kievit: ‘niets.’</p>
<p>‘Niets!’ herhaalde men, terwijl de neêrslachtigheid op elk gelaat te lezen was.</p>
<p>‘En de voorspraak van den Keurvorst?’ vroeg Blaespeil, die toegetreden was.</p>
<p>De meerderheid der Vergadering heeft hare verwondering er over te kennen gegeven,’ antwoordde Kievit met bitterheid, ‘dat een vreemd Vorst zich met onze zaken bemoeide.’</p>
<pb n="141"/>
<p>‘Zoo!’ zeide Blaespeil, gekrenkt: ‘en wat zouden die Heeren gezegd hebben, indien mijn Meester eens niet verkozen had, het alliantie-verdrag te sluiten, onder voorwendsel, dat hy met hun zaken niets te maken had?’</p>
<p>‘En Leyden en Haarlem, van wie men stellig verwacht had dat zy de bevordering van Zijn Hoogheid zouden doordrijven?’ vroeg Mevrouw Musch.</p>
<p>‘Vraag het aan de Afgevaardigden dier Steden, als zy straks hier komen, waarom zy van gevoelen veranderd zijn,’ zeide Kievit: ‘het zijn alleen Enkhuizen en Edam, die zich goed gehouden hebben.’</p>
<p>‘En wie zijn dan ter bevordering voorgedragen?’ vroeg Buat, die zich mede in den groep bevond.</p>
<p>‘'t Is zoo wat by 't oude gebleven,’ antwoordde Van der Horst: ‘Holland bewilligt er in, dat Prins Joan Maurits op nieuw tot Veldmaarschalk worde verkoren, en stelt wijders voor.... wacht! hier heb ik het lijstjen: - tot Overste der Ruitery, den Prins van Tarente....’</p>
<p>‘Natuurlijk!’ zeide Mevrouw Musch: ‘een vreemdeling moest boven de landskinderen getrokken worden.’</p>
<p>‘Tot Overste van 't geschut, den Heer van Noordwijk....’</p>
<p>‘Dat sprak van zelf,’ zeiden sommigen.</p>
<p>‘Tot Sergeant-Majoor-Generaal, den Graaf van Hoorne: - tot Kwartiermeester-Generaal, den Luitenant-Kolonel Pain-et-Vin.’</p>
<p>‘Juist één inboorling by de hoofdofficieren!’ zeide Kievit.’</p>
<pb n="142"/>
<p>‘Die arme verongelijkte Prins!’ klonk het in byna algemeen koor, en de oogen wendden zich meêwarig naar Willem III. Deze had juist op dit oogenblik de zijde van zijn Grootmoeder verlaten en trad, terwijl zijn gelaat niet de minste verandering bespeuren liet, naar Montbas toe.</p>
<p>‘Gy ziet, Heer Graaf!’ zeide hy, ‘dat ik niet zoo geheel ongelijk had, toen ik zeide, dat het met onze avondpartyen uit was:’ en toen, zich naar Tromp keerende, vervolgde hy tot dezen: ‘zoo gy de vlaggen laat hijschen, Amiraal!’ zal het niet ter mijner eere zijn.’</p>
<p>‘Ik liet liever al ons dundoek tot pluksel uitrafelen,’ antwoordde Tromp, ‘eer dat ik morgen ook het minste wimpeltjen uitstak. Het is de grofste ondankbaarheid, die de Staten ooit gepleegd hebben.’</p>
<p>‘Stil Amiraal!’ zeide de Prins, hoestende: ‘ik mag niet van de ondankbaarheid der Heeren Staten hooren, op het oogenblik, dat zy my zulk een schitterend bewijs van genegenheid geven.’</p>
<p>‘Een bewijs van genegenheid!’ herhaalde Tromp, overluid: ‘Uwe Hoogheid schertst.’</p>
<p>‘Ik verzeker u, dat ik geen gedachte tot schertsen heb,’ zeide de Prins, met een bitteren glimlach: ‘ik herhaal, dat de Staten my een bewijs van genegenheid, van vaderlijke genegenheid, hebben gegeven.’</p>
<p>Willem III had deze woorden luid genoeg gesproken om door een aantal der genoodigden, die zich om hem heen gedrongen hadden, te worden verstaan: en velen konden insgelijks niet nalaten, zijn zoo raadselachtig gezegde meer of minder luid te herha-<pb n="143"/>len. Men zag elkander met bevreemding aan: doch weldra werd voor hen, die 't meest in de nabyheid der Princes-Douairière stonden, het raadsel opgelost.</p>
<p>‘Mijne Heeren!’ zeide zy, zich meer bepaaldelijk tot de Brandenburgsche Heeren wendende, doch luid genoeg om ook door anderen verstaan te worden: ‘gy kunt den Keurvorst een blijde tijding brengen: er zal een belangrijke wending komen in het lot van zijn pupil, mijn kleinzoon. De Staten van dit Gewest hebben goedgunstiglijk besloten, het verzoek, dat ik hun heden gedaan heb, om hem tot Kind van Staat te maken, en zich met de zorg voor zijn verdere opvoeding te belasten, in ernstige overweging te nemen.’</p>
<p>Men kan zich moeielijk den indruk voorstellen, op de gemoederen der aanwezigen gemaakt door deze mededeeling, die van mond tot mond liep, en straks bevestiging ontfing van de zijde der Afgevaardigden ter Staten-Vergadering, die inmiddels in aanzienlijken getale waren binnen getreden. Neêrslachtigheid, spijt, verontwaardiging waren op het gelaat der Prinsgezinden, tevredenheid, blijdschap en zegepraal op dat der aanhangers van De Witt of van Frankrijk te lezen: en zelfs de plaats, waar men zich bevond, noch de tegenwoordigheid der doorluchtige gastvrouw, konden beletten, dat hier en daar, vooral van de zijde der te-leur-gestelden, in vrij luide en krachtige bewoordingen lucht gegeven werd aan het gevoel des harten. Die opdracht van 's Prinsen opvoeding aan de Staten van Holland was, ja, vroeger, het voorwerp geweest van de wenschen der Oranje-party,
<pb n="144"/>
die, zoolang Willem III nog een kind was, de meening herhaaldelijk geuit had, dat die Staten zich van den plicht der dankbaarheid, ja der betamelijkheid zouden kwijten, indien zy de zorg voor die opvoeding op zich namen; - doch thands, nu de Prins geen kind meer kon geacht worden, nu er in tegendeel sprake was geweest, hem met staats- en krijgsambten te bekleeden, nu had, op het oogenblik zelf dat hem alle bevordering ontzegd werd, het besluit der Staten veel van een bitteren scherts. Doch het was inzonderheid de Princes-Douairière, tegen wie de gemoederen op eens verbitterd waren. Dit was dan de wijze, waarop zy de belangen van haar kleinzoon behartigde! Zy zelve had er dan toe kunnen besluiten, een aanzoek te hernieuwen, dat vroeger gebillijkt had kunnen worden, doch dat in de bestaande omstandigheden geen andere strekking kon hebben, dan om den Prins onder de voogdy, ja onder het meesterschap der vyanden van zijn Huis te plaatsen! Doch, wie ook door haar onverklaarbare handelwijze getroffen waren, het ergst waren zy geschokt en ontroerd, die tot het Hofgezin des Prinsen behoorden, en die hun ontslag reeds duidelijk in een niet verwijderde toekomst konden te gemoet zien. Zuylestein stond als van den donder getroffen: Boreel liep peinzend heen en weder, in zich zelven reeds den brief opstellende, dien hy over dit voorval aan zijn Vader, den Gezant te Parijs, dacht te schrijven: Bromley mompelde eenige onverstaanbare Engelsche vloeken: de jonge Heenvliet zwoer, dat hy een iegelijk uit zoû dagen, die 't hart had, hem in zijn
<pb n="145"/>
betrekking op te volgen: en Buat overdacht al zuchtende, hoe hy uitstel van zijn schuldeischers zoû verkrijgen, wanneer hun het gerucht van zijn aanstaand ontslag uit 's Prinsen dienst zoû ter oore komen.</p>
<p>‘Begrijpt gy er iets van, Heer Schoonzoon!’ vroeg Mevrouw Musch, hem met drift by den arm grijpende.</p>
<p>‘Al te wel,’ antwoordde Buat, met een zucht: ‘Mr. Jan is van morgen by de Princes geweest.’</p>
<p>‘In de daad?’ vroeg Mevrouw Musch.</p>
<p>‘Die gekke Florisz!’ vervolgde Buat: ‘die my woû vertellen, dat de Raadpensionaris met dat bezoek geen ander doel had, dan om zijn baan schoon te maken en hare bescherming te verzoeken. 't Is nu alles duidelijk als de dag. Hy heeft haar overgehaald, om dit verzoek by de Staten te hernieuwen.’</p>
<p>‘Hy is de Satan in eigen persoon,’ zeide Mevrouw Musch.</p>
<p>‘Dat weet ik niet,’ hernam Buat: ‘maar wel, dat hy op nieuw een bewijs heeft gegeven, van de fijnste politikus te zijn, die er bestaat. - Maar zacht.... als men van den wolf....’</p>
<p>Op dit oogenblik trad De Witt met zijn neef den Pensionaris van Dordrecht Vivien, en den Burgemeester van Amsterdam Valckenier, de zaal binnen. Zonder eenig blijk te geven, dat hy de algemeene opmerkzaamheid, waarvan hy het voorwerp was, bespeurde, begaf hy zich regelrecht naar de Princes, om haar zijn hulde aan te bieden. Naauwlijks had zy hem met weinige woorden te kennen gegeven,
<pb n="146"/>
hoe gevoelig zy was over de welwillendheid, haar door de Staten betoond, of de Prins trad insgelijks nader, en drukte De Witt de hand.</p>
<p>‘Mijn Heer De Witt!’ zeide hy: ‘het is in uw persoon, dat ik de Heeren Staten danken moet voor hunne zonderlinge goedheid te mywaart.’</p>
<p>‘Uwe Hoogheid mag my gelooven,’ antwoordde De Witt, die, ondanks zijn ongelijkbaar doorzicht, op dit oogenblik nog niet by machte was om te beslissen, of hy de woorden van den Prins als scherts dan als ernst moest opvatten: ‘maar de Staten hebben alleen het waar belang van Uwe Hoogheid op 't oog.’</p>
<p>‘Ik durf niet beöordeelen, wat de gedachten zijn der Leden eener zoo talrijke Vergadering,’ hernam de Prins: ‘maar van de goede gezindheid van den Heer De Witt te mywaart houde ik my overtuigd, evenzeer als ik my overtuigd houde, dat er niets buiten noch tegen zijnen wil besloten wordt. Ik beken, dat ik wel gewenscht had, het vaderland reeds nu te mogen dienen; maar, daar uwe wijsheid het anders begrijpt, kan ik alleen de verwaandheid betreuren, die my zulk een wensch heeft doen koesteren, - en my aan den anderen kant verheugen over het vooruitzicht, dat my geöpend is, onder uwe leiding te leeren wat my noodig is om later den Staat te dienen.’</p>
<p>‘Het verblijdt my zeer, zulke gevoelens by Uwe Hoogheid aan te treffen,’ zeide De Witt, zich buigende: ‘en zoo my eenig deel aan uwe opvoeding wordt opgedragen, zal het mijn zoetste taak zijn, alle pogingen in 't werk te stellen om de uitmun-<pb n="147"/>tende geestvermogens, die de Heer u geschonken heeft, meer en meer te ontwikkelen, en u zoodanige grondstellingen en gevoelens in te prenten, als leiden kunnen tot het waarachtig belang, zoo van Uwe Hoogheid als van dezen Staat.’</p>
<p>‘'t Is zeker, dat ik die indrukken van niemand liever en beter bekomen zal,’ antwoordde Willem, ‘dan van den man, wien geheel Europa als den eersten Staatsman van onzen tijd erkent.’</p>
<p>‘Is dat nu de knaap, die Kind van Staat moet worden?’ vroeg. Van Espenblad, die een gedeelte van dat gesprek gehoord had, fluisterend aan Vivien: ‘geloof my: het zal niet lang duren, of hy zal de Leden van den Staat als Kinderen behandelen.’</p>
<p>En vervolgends, zich naar d'Estrades begevende, die van ter zijde het gebeurde had gadegeslagen:</p>
<p>‘Wel!’ vervolgde hy: ‘ik hoop, dat de Heer Graaf over my te vrede is?’</p>
<p>‘Volkomen,’ antwoordde d'Estrades, hem de hand drukkende: ‘het bevorderen van den Prins is nu nog althands een jaar of wat verschoven, en het gezach van De Witt bevestigd: dat is al veel; maar ook dat gezach zal een tegenwicht moeten hebben: - en daartoe zal het bezetten van Friesland door Fransche troepen niet dienen uitgesteld te worden. Gy hebt nog niets naders gehoord aangaande de besluiten, daaromtrent tot Leeuwarden genomen?’</p>
<p>‘Neen,’ antwoordde van Espenblad, een snuifjen nemende om den glimlach te verbergen, die onwillekeurig by hem oprees: ‘maar zoo straks is de Heer Van Haren, die kers-vers uit Friesland is aangeland, hier binnen gekomen: en voorzeker zal
<pb n="148"/>
hy er u meer van kunnen vertellen. Ginds staat hy.’</p>
<p>De Fransche Gezant spoedde zich naar den Afgevaardigde ter Generaliteit, hem door Van Espenblad aangewezen.</p>
<p>‘Wel! mijn Heer Van Haren!’ zeide hy, na de gebruikelijke wederzijdsche plichtplegingen: ‘gy weet, wat Mevrouw de Regentes my beloofd heeft? Is er al eenig besluit omtrent de bewuste zaak gevallen?’</p>
<p>‘Neen, Heer Graaf!’ antwoordde de Friesche Edelman: ‘de Princes heeft, na het innemen van den raad, niet alleen van hare Staatslieden, maar ook van den Heer De Witt, volkomen begrepen, dat het inroepen van vreemde benden, ook zelfs van die door een Bondgenoot worden gezonden, een te hachelijke zaak is, en te licht, by een volk, dat zoo kitteloorig en jaloersch op zijn rechten is als de Friezen, aanleiding tot tweedracht, wanorde en oproer kon geven: - en zy heeft daarom beter geacht, geheel van het plan af te zien.’</p>
<p>Hier maakte hy een beleefde buiging en liet den Franschman vrij beteuterd staan.</p>
<p>De Witt had alzoo, tegen alle menschelijke berekening aan, op al zijn tegenpartyen gezegevierd: - en juist door de medewerking van de zoodanigen, wier invloed men tegen hem in 't werk had pogen te stellen.</p>
<p>Hy had de Oranje-party verschalkt, door Amelia van Solms over te halen, de opvoeding van den Prins aan de Staten toe te vertrouwen.</p>
<p>Hy had d'Estrades verschalkt, door Princes Albertina te overreden, het voorstel van de hand te wijzen, haar door den listigen Franschman gedaan.</p>
</div>
<div type="chapter">
<pb n="149"/>
<head rend="h3">Achtste hoofdstuk. Buat is knorrig op zijn vrouw en legt bezoeken af.</head>
<p><hi rend="b">I</hi>n een geheel andere en vrij wat minder opgeruimde stemming, dan waarin Buat en zijn vrouw naar het Oude Hof waren heengereden, keerden zy van daar terug. Zoo lang zy echter in de koets zaten, waarmede Mevrouw Musch hen t'huis bracht, lieten de beide echtgenooten het woord aan de Weduwe: 't zij, dat elk hunner te veel met zijn eigen gepeinzen bezig was om veel acht te slaan op hetgeen gezegd werd, 't zij, dat zy toch de onmogelijkheid inzagen om den vloed van woorden te stuiten, die de te-leur-gestelde en vergramde vrouw uit den mond stroomden. Immers, zoo Mevrouw Musch voor 't overige weinig van haren Vader had, eene eigenschap had zy van hem overgeërfd, namelijk van (hoewel zy in proza, en hy op rijm) een eenmaal aangevat onderwerp niet gemakkelijk te laten varen. Gelukkig was de woning van Buat vlak by het Oude Hof en waren de jonge lieden dus spoedig bevrijd van de Jeremias-klachten der Weduwe, althands voor 't oogenblik; want Mevrouw Musch nam af-<pb n="150"/>scheid met de verzekering, dat zy den volgenden morgen zoû terugkeeren om eens gezamenlijk te overleggen, wat nu te doen stond.’</p>
<p>In de achterzaal gekomen, liet Elizabeth zich op een stoel nedervallen, en door Stijntjen uitkleeden, zonder byna een woord te spreken, dan alleen om te vragen of het kind gedurende hare afwezigheid rustig geweest was; terwijl zy niet dan met ja en neen antwoordde op de nieuwsgierige vragen der dienstbode, of Mevrouw zich wel vermaakt had, of het een fraaie party was geweest, of de Princes mooi gekleed was, hoe de Prins er uit zag, enz. Buat had intusschen den brief aan Arlington uit het pakket gehaald, ten einde er een kort naschrift aan toe te voegen, waarin hy hem nu het gewichtige nieuws van den avond mededeelde. Dit gedaan hebbende, vouwde hy den brief weder dicht, haalde dien van de Jonkvrouw van Beverweert voor den dag en deed alles te samen in het pakket, 't welk hy dichtlakte. Op dit alles had Elizabeth, die spijtig voor zich neêr was blijven zien, naauwelijks acht geslagen: en Buat, die in den waan verkeerde, dat alleen de politieke gebeurtenissen het verdriet veroorzaakten, 't welk op haar gelaat lag uitgedrukt, schreef haar stilzwijgen daaraan, en aan de tegenwoordigheid der dienstmaagd, toe: ja, hy zoude ongeloovig het hoofd geschud hebben, indien iemand hem de verzekering gegeven had, dat de gedachten van zijn Elizabeth, op dit oogenblik, verre van alle staatkunde verwijderd waren.</p>
<p>Eindelijk was de jonge vrouw van haar cierlijken
<pb n="151"/>
dosch en kapsel bevrijd geworden, en had zy haar eenvoudig nachtgewaad aangetogen. Zy nam nu een der beide handblakers op, die het vertrek verlichtten, en trok met Stijntjen naar boven, doch zonder zelfs één woord tegen Buat te spreken.</p>
<p>‘Ik had niet gedacht, dat zy zoo bitter ter neêr gedrukt zoû zijn,’ zeide Buat by zich zelven, toen hy alleen was: ‘zij is anders de vrouw niet om zich uit het veld te laten slaan. Kom! ik wil my spoedig van die hofkleeding ontdoen en zien of ik haar niet wat moed in kan spreken.’</p>
<p>En, na op zijne beurt zich uitgekleed, en den gebloemden Japanschen rok aangetogen te hebben, begaf hy zich naar de slaapkamer, welke Stijntjen inmiddels verlaten had. Eerst trad hy naar de wieg, waarin zijn dochtertjen lag, drukte het slapende kind een kus op het blozende wangetjen, en wendde zich toen naar het ledikant. Elizabeth lag met den rug naar hem toe gekeerd, het gelaat in het kussen verborgen en hoorbaar snikkende.</p>
<p>‘Kom!’ zeide Buat: ‘wees verstandig, Betjen lief! Ik begrijp, dat het gebeurde uw zenuwen ontsteld heeft; maar gy moogt den moed niet zoo geheel laten zakken.’</p>
<p>‘Ik beken,’ antwoordde zy, met een gesmoorde stem en zonder van houding te veranderen, ‘dat hetgeen ik heden avond gezien en gehoord heb, my bitter lijden doet.’</p>
<p>‘Ja,’ 't is zeker niet opbeurend,’ zeide Buat: ‘maar gy zijt anders zulk een kloeke vrouw, en voor geen klein gerucht vervaard. Toon u by deze
<pb n="152"/>
gelegenheid ook moedig en bedaard, Wie weet! het rad van avontuur draait snel, en wie heden boven is, ligt morgen onder. Er komen gewis eens betere tijden: en bovendien, 't is wel waarschijnlijk, maar nog geen uitgemaakte zaak, dat de hofhouding van den Prins zal veranderd worden, veel min, dat ik juist zal behooren tot hen, die weggezonden worden.</p>
<p>Een byna onmerkbaar schouder-ophalen van Elizabeth was het eenig antwoord, dat Buat op deze troostrede ontfing.</p>
<p>‘Ei wat!’ vervolgde hy: ‘bedenk, dat zoo ons vooruitzicht donker is, gy er niets mede wint, door u zoo mismoedig en troosteloos aan te stellen, en dat gy er mijn verdriet slechts door verdubbelt. Gy noch ik kunnen het helpen, zoo de staatkunde van Mr. Jan een verandering in de hofhouding vordert, waar ik het slachtoffer van worden moet, en niemand zal er ons een hair minder om achten. 't Is een harde beproeving, maar als zy komt, zullen wy haar geduldig moeten dragen: en zoo ik dan by u geen ondersteuning en opbeuring vind, hoe zal ik krachten genoeg hebben om my tegen het leed te verzetten, en het noodige te verrichten om onze omstandigheden te verbeteren? - Zie,’ vervolgde hy, bemerkende dat zijn redenen nog de uitwerking niet maakten, welke hy er van verwachtte: ‘gy hebt my immers lief, en gy hebt het immers beloofd toen gy trouwdet, lief en leed met my te deelen, en my in tegenspoed tot hulp en troost te zijn? Thands is de tijd gekomen, dat ik die by u kom vragen: en gy zult my die immers niet onthouden?’</p>
<pb n="153"/>
<p>‘Henry!’ fluisterde Elizabeth, terwijl zy, een oogenblik getroffen door den toon zijner stem, het hoofd even omwendde, en hem aanzag. Maar op eens kwam de gedachte aan zijn vermeende ontrouw weder als een schrikbeeld voor haren geest rijzen.</p>
<p>‘Geloof vrij,’ vervolgde zy, hem ernstig aanziende, ‘dat ik weet, wat ik beloofd heb, en dat <hi rend="i">ik</hi> niet degene zijn zal, die aan de plichten te kort doe, welke het huwelijk oplegt. - Maar blijf nu niet langer daar staan, Buat! Wat behoeft gy onnoodig koû te vatten? - Het is laat, ik ben dood vermoeid en verlang te slapen.’</p>
<p>Met deze woorden wendde zy zich weder om, blijkbaar ten einde alle verdere gesprekken af te snijden. Buat zag haar een wijl met bevreemding aan. Zoowel de toon van haar stem, als de woorden, die zy sprak, hoewel op zich zelve niet onvriendelijk, waren echter weinig in harmony met de hartelijkheid, waarmede hy haar had toegesproken: en het ontging hem niet, dat zy minder bedroefd dan verstrooid was, ofschoon hy vruchteloos peinsde, wat haar, aanleiding geven kon, zich juist jegens hem minder teêr-hartig dan gewoonlijk te gedragen. Waarschijnlijk, indien hy op dit oogenblik een bepaalde verklaring van haar kwade luim had afgevorderd, dat zy die eindelijk gegeven zoû hebben, in welk geval het misverstand zich spoedig hadde opgelost; maar hy was nu van zijnen kant ook knorrig geworden over de handelwijze van Elizabeth, welke hy, deze niet anders wetende op te lossen, in verband begon te brengen met haar zucht tot uitspanning en vermaken.</p>
<pb n="154"/>
<p>‘Zoû zy niet beter zijn dan alle andere vrouwen naar de waereld?’ vroeg hy zich zelven af, terwijl hy zich verder ontkleedde en zoo stil mogelijk in bed sloop: ‘zoude zy my alleen getrouwd hebben om een vrolijk en onbezorgd leven te leiden, en het nu aan my wijten, zoo wy ons moeten bekrimpen? Laatst heeft zy zoo bepaald geweigerd, ooit den Haag te verlaten.... dat was al een slecht voorteeken! - 't Is toch anders zoo'n knappe en kloeke vrouw, en die zich zoo goed uit alles zoû weten te redden, wanneer zy maar wilde. - Maar het schijnt, dat alle dochters van Eva op één punt elkander gelijk zijn, en niet willen of niet kunnen afstand doen van het vermaak na te jagen.... En 't zal er toch toe moeten komen.’</p>
<p>Door deze onaangename gedachten gekweld, bleef Buat byna het gandsche gedeelte der nacht wakker, ofschoon hy, om de rust zijner vrouw niet te stooren, zich hield of hy sliep. Weinig vermoedde hy, dat Elizabeth van haren kant denzelfden schijn aannam, en insgelijks voortdurend gekweld bleef door muizenissen, die allen slaap van haar verwijderd hielden, doch welke een noodlottige fierheid van karakter haar in 't binnenste van haar hart versmooren deed. En zoo waren man en vrouw dubbel ongelukkig, omdat een onzalig misverstand hen van elkander vervreemdde op het oogenblik, dat voor beiden meer dan ooit behoefte aan toenadering bestond, wilden zy zich in staat bevinden, weêrstand te bieden aan de slagen der Fortuin, die hen dreigden te treffen.</p>
<pb n="155"/>
<p>Den volgenden morgen had Elizabeth zware hoofdpijn of beweerde althands die te hebben, en verkoos daarom nog een uur of wat in 't bed te blijven. Buat stond mismoedig op, ontbeet alleen, gaf het pakket aan den Visscher, die het halen kwam, en liep toen de deur uit, deels om het bezoek van Mevrouw Musch en haar klaagliederen te ontwijken, deels om eens by dezen en genen raad te gaan innemen met betrekking tot hetgeen hem in de gegeven omstandigheden te doen stond.</p>
<p>Zijn weg voerde hem de Plaats over. Daar werd, toen hy de Oude Zwaen voorbyging, zijn aandacht opgewekt, door het zien van eenige koffers en kisten, die, of reeds in 't voorhuis stonden, of door de bedienden den trap werden afgedragen.</p>
<p>‘Weet gy ook, wie er afreist?’ vroeg hy aan onze kennis Joris, die, met een been op den stoep en het andere op de straat, insgelijks naar de beweging stond te kijken.</p>
<p>‘Die Fransche Heir uit Brussel,’ antwoordde de knaap, zonder zich te verroeren.</p>
<p>Daar Buat toch den tijd aan zich had, besloot hy Gourville een afscheidsbezoek te geven: hy liep binnen, en zag, zoodra hy inkwam, dat het verkregen naricht juist was. De deur van Gourvilles vertrek stond open; hyzelf wandelde op en neder toet die uitdrukking van ongeduld en verveeling op 't gelaat, die zich onmisbaar vertoont by al wie op 't punt staat van een reis te ondernemen, en niet meer weet, hoe de laatste tien of vijftien minuten klein te krijgen: en de getrouwe Mignot, over een koffer geknield,
<pb n="156"/>
hield zich bezig met het inpakken van zoodanige voorwerpen, als niet dan op het laatste oogenblik gemist kunnen worden.</p>
<p>‘Gy gaat dus werkelijk heen?’ vroeg Buat: ‘en dat zoo zonder uw vrienden te waarschuwen?’</p>
<p>‘Des te aangenamer is het my,’ antwoordde Gourville, ‘de gelegenheid nog te hebben, u voor mijn vertrek de hand te drukken. - Maar ja! ik heb deze nacht het besluit genomen, en wat ik eenmaal besloten heb, stel ik niet gaarne uit.’</p>
<p>‘En wat reden noopt u tot die zoo overhaaste afreis?’ vroeg Buat.</p>
<p>‘Wat zoû ik langer hier doen?’ vroeg op zijne beurt Gourville: ‘gy hebt zelf gezien, welken keer de zaken genomen hebben. De Witt zit vaster dan ooit in den zadel - en alle hoop op vrede met Engeland is voor 't oogenblik verloren. Wat zoude ik, die alleen gekomen was om dien te bevorderen, nog langer hier blijven, en onnut mijn goed geld in een slechte herberg verteeren, daar ik een gemakkelijke Huizinge te Brussel heb, die my wacht?’</p>
<p>‘Ik kan u geen ongelijk geven,’ zeide Buat: ‘maar toch niet nalaten u mijn leedwezen te betuigen, dat wy u moeten missen.’</p>
<p>‘Zeer verplicht,’ zeide Gourville ‘intusschen, 't is mogelijk, dat gy my vroeger terug ziet, dan gy denkt. Ik ben de man nooit geweest om een eenmaal opgevat ontwerp te laten varen: en, zoodra de kans zich maar eenigzins voordeelig vertoont, ziet gy - ten zij Spanje van politiek verandere - my hier terug.’</p>
<pb n="157"/>
<p>‘Dat mag ik hooren,’ hernam Buat: ‘gy stelt het dus niet onmogelijk, dat de zaken nog eenmaal naar onze wenschen geschikt worden?’</p>
<p>‘Niet in het minst,’ antwoordde Gourville: ‘de Engelschen mogen den voorspoed van dezen Staat met leede oogen aanzien, en zich dus een tijd lang in het verderven van uw handel en het vernielen van uw vloten verheugen, zy zijn te goed Protestantsch om op den duur hun mede-Protestanten te beöorlogen, en zulks alleen ten genoege van hun Koning en zijn Ministerie.’</p>
<p>‘Gy gelooft alzoo, dat Koning Karel werkelijk den oorlog verlangt?’ vroeg Buat, het gezegde van Gourville in verband brengende met de brieven, welke hy ontfangen had.</p>
<p>‘Koning Karel,’ antwoordde Gourville, ‘verlangt niets dan drie dingen: geld, gemak en schoone vrouwen, en bekommert er zich voor de rest bitter weinig over, of zijn land te gronde ga. Wat die questiën van vrede en oorlog betreft, bezorg hem in ruime mate de drie voorwerpen zijner begeerte, welke ik u zoo even opnoemde, en gy zult hem zijn vloot doen uitzenden of terug roepen, juist zoo als gy 't verkiest. Wijders, voor zoo ver zijn begeerlijkheden niet in 't spel zijn, laat hy zich geheel leiden door dengene, die den meesten invloed op hem weet te verkrijgen. Voor 't oogenblik is dit Arlington: en daar deze overtuigd schijnt, dat, onder de bestaande omstandigheden, en by de hier heerschende verdeeldheden, de zegepraal der Engelsche vloot op de uwe niet twijfelachtig is, pleit hy voor den oor-<pb n="158"/>log, waarvan hy den goeden uitslag zichzelven toe zal rekenen.’</p>
<p>‘Ik geloof, dat gy gelijk hebt,’ zeide Buat: ‘en toch komt het my vreemd voor, dat Arlington zoû yveren voor een oorlog, waardoor zijn huwlijk noodwendig op de lange baan moet geschoven worden.’</p>
<p>‘Wat zal ik u zeggen?’ hernam Gourville, de schouders ophalende: ‘Arlington is geen jongeling meer, die alles aan zijn liefde offert, en by hem zal wel de staatszucht het hoogste woord voeren. Voorts is er nog een reden, waarom hy thands minder geneigdheid dan ooit te voren tot den vrede hebben zal. Die vrede zoû, zoolang de verheffing van den Prins er geen hoofdvoorwaarde van uitmaakte, het zegel drukken op de macht van De Witt: en die macht is hem een doorn in 't oog, zoowel als aan zijn meester. Koning Karel haat den grooten Pensionaris, immers voor zoo verre zijn koude ziel vatbaar is voor een hartstocht als de haat. De strenge eerlijkheid, de ingetogen zeden en de werkzaamheid van De Witt schijnen hem een voortdurend verwijt van zijn eigen geldzucht en liederlijke luiheid, en hinderen hem nog meer dan eenig verschil in politieke inzichten. Neem De Witt weg, en gy hebt binnen een week een einde aan den oorlog.’</p>
<p>‘En daartoe is voor 't oogenblik geen kans,’ zeide Buat.</p>
<p>‘Neen,’ hernam Gourville: ‘en daarom ga ik ook heen; doch die kans zal zich wel eenmaal opdoen.’</p>
<p>‘Niet zoo spoedig,’ zeide Buat: ‘zoolang het goud,
<pb n="159"/>
dat d'Estrades onder onze Regenten ronddeelt, het gezach van den Raadpensionaris stijft. - Maar, van d'Estrades gesproken, gy zijt, als hy, een Franschman: - en toch komt het my voor, dat uwe politieke bedoelingen geheel tegen elkander inloopen. Hy yvert voor De Witt en schijnt niet afkeerig, van onzen Staat tot het voortzetten van den oorlog aan te sporen: gy daar-en-tegen, wilt den vrede bevorderen, en het zoû u, geloof ik, geen leed doen, al werd De Witt ter zijde geschoven.’</p>
<p>‘Ook is het niet dan met leede oogen, dat d'Estrades my hier heeft zien komen,’ zeide Gourville, glimlachende; ‘hy weet al te wel, dat de politiek, welke ik hier ben komen voorstaan, niet die is van de Fransche Regeering; - maar hy weet ook, dat ik te machtige beschermers in Frankrijk heb, dan dat hy my in 't openbaar een min vriendelijk gelaat zoû durven toonen. - En daarby, hy zelf zoo min als mijn Koning verlangen, dat De Witt al te machtig worde, en zy nemen het dus niet zoo geheel euvel op, dat er nu en dan iemand is, die hem een struikelblok in den weg legt. - Doch ik zie mijn rijtuig voorkomen. - Nu nog een afscheidsdronk genomen - <hi rend="i">le vin de létrier</hi>, gelijk wy dien noemen - en mijn eerbiedige groete aan Mevrouw Buat.’</p>
<p>De <hi rend="i">wijn van den stijgbeugel</hi> werd gedronken, en niet lang duurde het, of de zwaar beladen reiswagen van Gourville rolde over de straten van de Haag, terwijl Buat zich op weg begaf naar het Binnenhof. Hy achtte het zijn plicht, na het voorgevallene, zijn
<pb n="160"/>
opwachting te maken by den Prins, en dezen - al was het dan ook niet van harte - geluk te wenschen met de vooruitzichten, die zich voor hem opdeden, van door Holland tot Kind van Staat te worden aangenomen. Te meer verblijdde het hem, dit voornemen bewerkstelligd te hebben, daar de eerste woorden van den Kamerdienaar, toen hy zich aanmeldde, waren:</p>
<p>‘Ga vrij binnen, mijn Heer Buat! Zijn Hoogheid heeft reeds naar u gevraagd, en zal verheugd zijn, u te zien.’</p>
<p>Buat vond den Prins in zijn studeervertrek, zittende aan een tafel met boeken en papieren beladen, die echter op dit oogenblik de aandacht van den jongeling niet bezig hielden. In tegendeel, blijkbaar vermoeid en lusteloos, was hy in zijn met kussens wel voorzienen armstoel meer gelegen dan gezeten, terwijl de waterkaraf nevens hem en de meer dan gewone bleekheid van zijn gelaat te kennen gaven, dat zijn gewone kwaal hem weder plaagde. Nevens hem stonden de jonge Heenvliet en Bromley, die beiden de sombere blikken op den grond gevestigd hielden, en ze naauwlijks ophieven toen zy de groet van Buat even met een flaauwen hoofdknik beantwoordden.</p>
<p>‘Gy doet wel, dat gy my bezoekt, Buat!’ zeide de Prins, hem de hand toereikende. ‘Ik ben geschokt, en heb moed en troost van vrienden noodig.’</p>
<p>Buat kuste de hem aangeboden hand, en, zich weder oprichtende, zag hy den Prins in de oogen. Hy was verbaasd over de uitdrukking van diepen weemoed, die zich op dat anders zoo onveranderlijk
<pb n="161"/>
gelaat vertoonde, en niet minder over de woorden, welke Willem III gesproken had. Dat de Prins geschokt was, dat hy raad en troost noodig had, daarvan was Buat niet verwonderd, wel, dat hy er voor uitkwam. Maar de zelfbeheersching, welke de zestienjarige jongeling vooral den vorigen avond had moeten in 't werk stellen, had hem deze reis te veel gekost, en niet alleen had zijn gestel er hevig onder geleden, maar ook het hart, zoolang in bedwang gehouden, had zich eindelijk, in de tegenwoordigheid van hen die hy zijn trouwe vrienden achtte, moeten uitstorten. En toch, ook onder het toonen van die ongewone openhartigheid, liet hy - gelijk wy dadelijk zien zullen - zich door zijn gevoel niet geheel wegslepen, en was hy bedacht op het nemen van zoodanige maatregelen als zijn tijdig doorzicht en de hem aangeboren schranderheid hem als de meest wijze en voorzichtige aanwezen.</p>
<p>‘Ik wenschte,’ zeide Buat, ‘dat ik den moed had, Uwe Hoogheid geluk te wenschen met de wijze, waarop de Staten van Holland het verzoek van Mevrouw de Princes hebben opgenomen.’</p>
<p>‘Wat behoef ik het voor u te verbloemen, Buat!’ antwoordde Willem: ‘er zijn voor my treurige veranderingen op til, te treuriger, omdat zy my vooral in mijn vrienden zullen treffen.’</p>
<p>‘Ik ken Uwe Hoogheid te goed,’ hernam Buat, ‘om niet te weten, dat Zy zich door geen tegenspoed zal laten neêrslaan.’</p>
<p>‘Gy doet wel van my moed in te spreken,’ zeide de Prins: ‘ik zal dien meer dan ooit behoeven. -
<pb n="162"/>
En toch, wat zal het my baten? Tot nu toe was ik ten minsten van vrienden omringd, op wie ik vertrouwen kon, en by wie ik vertroosting vond; - maar nu - ik ontveins het my niet - zal ik hen moeten verliezen om niets dan vreemde aangezichten rondom my te zien. Bedenkt gy wel, Buat! hoe pijnlijk my dat zal wezen, geen vriend meer by my te hebben, in wiens hart ik het mijne kan uitstorten? tot altijddurend zelfbedwang en veinzen gedoemd te zijn? - Welk een vooruitzicht! en dat op mijnen leeftijd! - O, dat ik geen Prins ware!... Nog onlangs zag ik uit dit venster den jongen Van der Graef met eenigen zijner schoolmakkers, die over den Vijverberg liepen en elkander met sneeuwballen wierpen. Hoe benijdde ik hen!’</p>
<p>‘Nu, mijn Prins!’ zeide Buat: ‘zy benijden gewis Uwe Hoogheid ook, wanneer Zy te paard zit en zoo wakker door 't veld jaagt. Kom! ik ken Uwe Hoogheid immers te goed, om niet te weten, dat die mistroostigheid niet in Haar karakter ligt. Geduld maar! elk krijgt zijn beurt. - En men zal toch uwe Hofhouding niet zoo geheel veranderen, of er zullen toch nog wel sommigen onder uwe vrienden aanblijven.’</p>
<p>‘Gelooft gy?’ vroeg de Prins op een toon, die twijfel uitdrukte.</p>
<p>‘Ik vlei my er althands mede,’ antwoordde Buat.</p>
<p>‘Hoor eens!’ hernam de Prins, nadat hy een wijl had nagedacht: ‘gy zoudt my een onvergelijkelijke dienst kunnen bewijzen.’</p>
<p>‘Beschik over my,’ zeide Buat.</p>
<pb n="163"/>
<p>‘Ik weet,’ hernam Willem, ‘dat hetgeen ik van u vergen zal, u hard zal voorkomen, dat gy my misschien onvriendelijk en onbillijk zult noemen; maar ik ben er toe gedrongen. Het is zoo klaar als de dag, dat, wanneer de Staten het voorstel der Princes aannemen, er - gelijk de Heer De Witt het noemen zoû - een zuivering in mijn Hofhouding zal plaats hebben. Misschien zal die allen, misschien maar enkelen treffen. Om hen nu niet allen te verliezen, zal ik misschien moeten doen gelijk de schipper, die een gedeelte zijner lading vrijwillig over boord werpt, om haar niet geheel te gronde te zien gaan. Het spreekt van zelve, dat men niet zal gedoogen dat Bromley by my blijft, die een Engelschman is, noch Heenvliet, die de verbeider is eener Engelsche Barony. Maar ook u zal men uw ontslag geven; want gy staat bekend als briefwisseling houdende met de Engelsche Heeren. - Ik weet vooraf, dat al mijn verzoeken om u te behouden, geheel vruchteloos zouden zijn. Ten opzichte van den Heer van Zuylestein echter, die mijn bloedverwant is, en van Boreel, wiens vader den Staat dient als Ambassadeur te Parijs, kan men zoodanig bezwaren niet inbrengen. Wellicht ware het dus nog mogelijk, dat ik hen behield, en daarom....’</p>
<p>Hier dwongen de aandoening en een daardoor veroorzaakte hoestbui den Prins tot zwijgen, en er blonken tranen in zijn oog.</p>
<p>‘Ik versta Uwe Hoogheid!’ zeide Buat, verbleekende: ‘wy, gelijk wy met ons drieën hier staan, moeten het veld ruimen.’</p>
<pb n="164"/>
<p>‘Ik dacht het wel,’ hernam Willem: ‘gy beschuldigt my in uw hart van zelfzucht en ondankbaarheid. En echter, nu meer dan ooit geef ik u een bewijs van het vertrouwen, dat ik in uwe verknochtheid en edele inborst stel. Ja, ik durf het als een bewijs van vriendschap van u vragen, dat gy, zoodra de zaak by de Staten haar beslag heeft, uit eigen beweging uw ontslag vraagt. Bromley en Heenvliet hebben dit reeds beloofd: en wanneer gy nu hun voorbeeld volgt, dan kan ik, als het zoo laat is, met te meer klem er op aandringen, dat de beide andere Heeren by my blijven, en dan zal men misschien met de reeds gedane opofferingen genoegen nemen.’</p>
<p>‘Uwe Hoogheid heeft my recht beöordeeld,’ zeide Buat: ‘en Zy wist bovendien, dat Zy my niets verzoeken kon, 't welk ik niet bereid zoû zijn te volbrengen.’</p>
<p>‘Dat wist ik,’ hernam de Prins: ‘gy zijt een edele ziel, Buat! en gy ook Heenvliet! en gy ook Bromley! en zoo ik ooit naar macht wensch, het is, om u naar verdienste te kunnen beloonen voor hetgeen gy voor my doet.’</p>
<p>Op dit oogenblik kwam Boreel binnen.</p>
<p>‘Heeft Uwe Hoogheid het treurige nieuws al vernomen?’ vroeg hy, zich tot den Prins wendende.</p>
<p>‘Nog meer treurigs!’ zeide de Prins: ‘En van welke tijding zijt gy dan de Jobsbode?’</p>
<p>‘De President Dedel is heden morgen gestorven.’</p>
<p>‘Weder een trouwe vriend minder,’ zeide Willem, zuchtend voor zich ziende.’</p>
<p>‘Ja, men dacht gisteren reeds niet, dat hy de
<pb n="165"/>
nacht zoû halen,’ hernam Heenvliet: ‘ook hebben wy verscheidenen zijner bloedmagen op het feest gemist.’</p>
<p>‘Is het niet de Heer Van Dorp, die thands zijn opvolger moet worden?’ vroeg de Prins.</p>
<p>‘Hy heeft er althands de meeste aanspraak op,’ antwoordde Boreel: ‘maar de benoeming hangt van de Staten af. In elk geval echter kan Uwe Hoogheid wel zeker zijn, dat het geen Harer vrienden zijn zal, dien men met het Presidentschap zal begiftigen.’</p>
<p>‘Ik vlei my daar ook niet mede,’ zeide de Prins: ‘en ik geloof, dat, gelijk het Hof nu blijft samengesteld, al wie verdacht wordt van de Regentenparty te zijn toegedaan, wel zal doen, niets te wagen, dat hem onder het bereik der Justitie zoû kunnen doen vallen.’</p>
<p>‘Uwe Hoogheid zal toch hiermede niet willen te kennen geven,’ hernam Heenvliet, ‘dat wy alle middelen moeten opgeven, die zouden kunnen strekken om een verandering in het stelsel van regeering voor te bereiden?’</p>
<p>‘Voorzichtig, Heenvliet!’ antwoordde de Prins: ‘laat u niets ontvallen omtrent maatregelen, waarvan ik niets weten mag, en niets weten wil. Al dulden de Heeren Staten het voor als nog niet, dat de Prins van Oranje hun eerste dienaar zij, zoo wil hy toch hun eerste onderdaan blijven: en als zoodanig mag hy zelfs niet vooronderstellen, dat zijne vrienden iets ondernamen, wat naar samenzwering zweemde. Kan men door gepaste middelen den vrede bewerken, ziedaar al wat ik kan en mag
<pb n="166"/>
goedkeuren; want daardoor alleen wordt den Lande dienst gedaan: en aan niemand kan het ooit ten kwade geduid worden, dat hy daartoe pogingen heeft aangewend.’</p>
<p>Buat glimlachte: de woorden van den Prins herinnerden hem die, welke zijn vrouw den dag te voren gesproken had. - Willem III bleef nog een poos peinzend voor zich heen zien, en toen vroeg hy, als wilde hy van onderwerp veranderen: ‘is er verder geen beter nieuws?’</p>
<p>‘Weet Uwe Hoogheid,’ vroeg Buat, ‘dat de Heer de Gourville heden morgen vertrokken is?’</p>
<p>‘Hy had my gisteren, by het scheiden, medegedeeld, dat dit zijn voornemen was,’ antwoordde de Prins.</p>
<p>‘Het doet my toch altijd leed,’ zeide Boreel, dat Uwe Hoogheid niet heeft kunnen goedvinden, zich nader met hem in te laten: hy scheen willig, de goede zaak te dienen.’</p>
<p>‘'t Is mogelijk,’ antwoordde de Prins: ‘maar ik wist zeker, dat, zoo ik samenkomsten met hem hield en het oor aan zijne voorstellen scheen te leenen, ik den Heer De Witt en den Heer d'Estrades stof tot achterdocht en beklach zoû geven: en zy moeten my nooit kunnen beschuldigen van in geheime samenspanningen te zijn betrokken. Voeg daarby: - al meent de Heer de Gourville het misschien goed - hy is een Franschman... en ik wil aan geen Franschen iets verplicht zijn.’</p>
<p>‘Duldt die verklaring geene uitzondering?’ vroeg Buat, glimlachende.</p>
<pb n="167"/>
<p>‘Ik spreek van u niet, Buat!’ antwoordde Willem: ‘gy moogt Vazal van Koning Lodewijk zijn gebleven: gy zijt een Hollander door geboorte, door betrekking en door gevoelens. Maar genoeg: het is reeds laat: mijn Onderwijzer in de wiskunde zal welhaast komen: en ik heb nog een paar voorstellen uit te werken. Hy moet my niet kunnen beknorren, dat ik mijn taak, uit wat oorzake dan ook, heb verzuimd.</p>
<p>‘My dunkt, Uwe Hoogheid had van daag toch een goede reden om hem weg te zenden,’ merkte Bromley aan.</p>
<p>‘Wel ja!’ voegde Heenvliet er by: ‘Uwe Hoogheid is onpasselijk en moet zich het hoofd niet vermoeien.’</p>
<p>‘Een Vorst mag sterven, maar niet ziek zijn,’ zeide Willem, by deze woorden het hoofd opheffende en schuddende, als wierp hy door die beweging alle kwalen van zich af: ‘zoo ik den toestand mijner gezondheid tot een voorwendsel wilde nemen om niet te werken, wanneer zoû ik dan wat uitvoeren? - De Heer De Witt heeft my reeds meer dan eens verweten, dat ik mijn avonden met het spel zoek breng; - hy moet my er niet by kunnen verwijten, dat mijn werk er onder lijdt. - Vaart wel mijne Heeren!’</p>
<p>Met deze woorden keerde de Prins zich naar de tafel, en haalde zijn boeken en papieren naar zich toe, terwijl de vier Edellieden hem verlieten. Boreel en Bromley, die heden van dienst waren, bleven in het voorvertrek: Heenvliet en Buat begaven zich naar buiten.</p>
<p>‘Wel!’ zeide Heenvliet, toen zy zich op straat
<pb n="168"/>
bevonden: ‘wat zegt gy er van? Wy hebben alzoo ons afscheid bekomen.’</p>
<p>‘Kon de Prins anders handelen?’ vroeg Buat: ‘ofschoon ik beken, dat het my hard valt, na byna twintigjarige dienst, aldus gedwongen te worden, zelf mijn ontslag te verzoeken.’</p>
<p>‘Wat my betreft,’ zeide Heenvliet: ‘het begon my hier toch te verveelen, en ik ben niet rouwig eens een afwisseling te hebben. Ik heb al voor eenigen tijd verlangd, de goederen in Engeland te gaan zien, die my by myns vaders dood te wachten staan: en ik krijg nu een ongezochte gelegenheid om er my eens heen te begeven.’</p>
<p>‘Gy spreekt er licht over,’ antwoordde Buat: ‘gy hebt geld en goed meer dan gy gebruiken kunt; maar ik arme drommel kon die bezoldiging, aan mijn betrekking verknocht, best gebruiken, vooral sedert ik man en vader ben.’</p>
<p>‘Ei wat!’ zeide Heenvliet, lachende: ‘gy hebt immers uw goederen in Frankrijk, die u in eigendom toebehooren, terwijl ik niets dan als <hi rend="i">exspectant</hi> bezit.’</p>
<p>‘Een fraaie vergelijking!’ hernam Buat, een weinig wrevelig: ‘ik geef u mijn geheele bosch van St. Genêt voor de tiende part van uwe verwachtingen.’</p>
<p>‘Nu,’ zeide Heenvliet, die wel los en onverschillig was, maar een goed hart bezat: ‘word maar niet boos: gy weet als gy my noodig hebt, mijn beurs is altijd tot uw dienst.’</p>
<p>‘Ik ben u dankbaar, Heenvliet!’ antwoordde Buat: ‘maar,’ voegde hy er by, zich bezinnende: ‘ik wilde, dat gy my dit vroeger gezegd hadt.’</p>
<pb n="169"/>
<p>‘Was het dan noodig, u zulks te zeggen?’ vroeg Heenvliet: ‘en waarom wildet gy dat?’</p>
<p>‘Omdat ik,’ antwoordde Buat, ‘in dat geval van niemand anders dan van u geld had behoeven aan te nemen, toen ik in den drang zat: en omdat ik dan in dien tijd voor goed had kunnen bedanken voor het voeren dier korrespondentie, waarvan ik toch geen gunstige uitkomsten te gemoet zie.’</p>
<p>‘Ei wat!’ zeide Heenvliet: ‘waartoe dus bezorgd?- doch waar gaat gy heen?’</p>
<p>‘Naar uw vader,’ antwoordde Buat: ‘hy zal my misschien raad kunnen geven, omtrent hetgeen my nu te doen staat.’</p>
<p>‘In dat geval laat ik u trekken,’ zeide Heenvliet: ‘ik wacht liever met naar huis te gaan, tot 's mans slechte luim, over de gebeurtenissen van den dag, wat bekoeld zal zijn. Maar ga liever met my naar Nijssen, die een paar heerlijke Bovenlanders heeft gekregen.’</p>
<p>‘Ik dank u,’ antwoordde Buat, een scheef gezigt zettende.</p>
<p>‘O neen! 't is waar,’ hernam zijn vriend: ‘gy zijt niet op den besten voet meer met Nijssen, sedert hy uw paard aan d'Estrades verkwanseld heeft: - nu, ik wensch, dat gy den ouden Heer niet te ongemakkelijk zult vinden.’</p>
<p>En, een deuntjen naar de mode fluitende, begaf zich de zwierige jongeling naar den kant van het Plein, terwijl Buat, het Buitenhof overstekende, den weg nam naar de prachtige Huizinge, welke de Heer van Heenvliet op de Princegracht bewoonde.</p>
</div>
<div type="chapter">
<pb n="170"/>
<head rend="h3">Negende hoofdstuk. Verhalende, wat er ten huize des heeren Van Heenvliet besproken werd, en welke tijding Buat by zijn t'huiskomst vond.</head>
<p>Buat had reeds sedert eenigen tijd den zwaren klopper laten vallen, die de prachtig uitgebeitelde deur der Huizinge van Heenvliet vercierde, en nog scheen men daar binnen zijn aankloppen niet te hebben opgemerkt. Hy herhaalde het: en wederom verliepen een paar minuten, zonder dat hy van binnen beweging hoorde.</p>
<p>‘'t Is goed,’ zeide hy by zich zelven: ‘dat men, eenmaal hier geweest zijnde, er op voorbereid is, dat men wachten moet, en dus geduld uitoefent; men zoû anders denken dat de Huizinge onbewoond ware; terwijl zy in tegendeel vol leêgloopende dienstboden is. Maar zoo gaat het altijd: by my en mijns gelijken, die ééne meid hebben, wordt altijd spoedig opengedaan: de oude Heenvliet heeft een half dozijn lakeien, en daarom juist mag men zoo lang op de arabesken van de voordeur blijven turen.’</p>
<p>Na het eindigen van deze alleenspraak begreep hy echter, dat het tijd werd, voor de derde maal aan
<pb n="171"/>
te kloppen, toen eenig gerucht, dat hy binnen vernam, hem de hand weêr terug deed trekken. Het was Jan, de Lakei uit Westfalen, die aan William, den Engelschen Lakei, vroeg, waarom Peer, gelijk de Lakei uit Gelderland heette, niet had ‘offen kemacht,’ en William, die by zijn best: ‘Pear! Pear!’ riep, en Peer, die van verre de vraag terugdeed. ‘waarom ze zelve 't niet daon hadden?’ Het behandelen dezer fraaie vraagpunten, in een alleraangenaamst mengelmoes van dialekten, zoû echter het openen der deur nog lang verschoven hebben, indien niet Buat te recht had geöordeeld, dat driemaal scheepsrecht was, en, door een thands langer aangehouden kloppen, de twistende Lakeien als gedwongen, nu byna gelijktijdig, naar de deur te loopen en die voor hem te ontsluiten. Hun gelaat, dat vrij norsch stond en de vraag scheen te verkondigen:</p>
<lg type="poem">
<l>‘<hi rend="i">Wie dus raesde, als wilt en uytgelaten</hi>,</l>
</lg>
<p>nam een vriendelijker plooi aan, toen zy Buat herkenden.</p>
<p>‘Is uw Heer te spreken?’ vroeg hy, op een vrij hoogen toon, en die zijn gevoeligheid te kennen gaf over het lange oponthoud, waaraan hy was onderworpen geweest.</p>
<p>‘Mein Herr sitst in piezonje,’ antwoordde de West-falinger: ‘aber sol ich mein Herr kontschaft geben, als tat Herr Ritmeister Poeat da ist, und mein Herr zu sprechen verlangt.’</p>
<p>‘<hi rend="i">Please walk in, Captain</hi>,’ zeide terwijl William, een spreekkamertjen openende, welbekend aan Buat,
<pb n="172"/>
die er zich reeds meermalen een goed half uur in had zitten verveelen.</p>
<p>‘Wie heeft uw Heer by zich?’ vroeg Buat: ‘want ik zoû hem ongaarne ongelegen komen.’</p>
<p>‘Herr Kiefiete, Herr Fonter Orst, und Frommoes,’ antwoordde Jan.</p>
<p>‘'t Is wel! dien my dan maar aan,’ zeide Buat, terwijl hy wel begreep wie door Kiefiete en Fonter Orst bedoeld werden, maar vruchteloos zijn hoofd kwelde om te raden, wie Frommoes wezen kon.</p>
<p>De Westfalinger, die een kaerel was als een boom, deed aan den niet minder langen Geldersman de boodschap over; waarop deze, het groote voorportaal af-, en den grooten marmeren trap opwandelde, om aan den grooten Zwitserschen Kamerdienaar, die boven stond, te zeggen, dat de Ritmeester Buat zich liet aanmelden; - want alles daar in huis was groot, ontzachverwekkend en omslachtig.</p>
<p>De Zwitser, naar zijn Heer gegaan zijnde, kwam na verloop van eenigen tijd terug met de boodschap, dat de Ritmeester werd afgewacht, welke boodschap hy aan Peer gaf, die haar weder aan Jan overbracht, die haar weder overbracht aan Buat. De Engelsche Lakei, die zeker niets te doen had, was ondertusschen, vermoedelijk om zich een schijn van bezigheid te geven, een keer of wat het spreekkamertjen komen binnenloopen, het telkens weder verlatende, na rondgekeken te hebben, als of hy dezen of genen byzonderen schat zocht: zoo dat Buat hem eindelijk gevraagd had, of hy al te met in last had toe te zien, dat er door de bezoekers niets gestolen werd: - 't
<pb n="173"/>
geen echter moeielijk geweest ware; dewijl het meergemelde spreekkamertjen zich daarin onderscheidde van al de overige vertrekken van het huis, (ja zelfs van de met marmeren beelden vercierde gangen,) dat er zich volstrekt niets in bevond, buiten twee gewone stoelen, en een niet minder gewone houten tafel.</p>
<p>Buat werd nu behoorlijk naar boven geleid, en trad het studeervertrek van Heenvliet binnen: een ruime kamer, met een tapijten behangsel, een jacht voorstellende, die echter naauwelijks zichtbaar was achter de wapenborden, geslachtboomen, familieportretten, schilderyen, schoonschriften, boekekasten, hertekoppen en jachtgereedschappen, die den wand stoffeerden. Aan het boveneinde eener lange, cierlijk gewerkte tafel zat in een hoogen, met leder bekleeden leunstoel, de Heer van Heenvliet; zijn gewaad was even eenvoudig als gewoonlijk: alleen had hy thands, in stede van den naauwsluitenden rok, een bonten huispels aan, en staken zijn voeten niet in hooge laarzen maar in wollen pantoffels. Tegen over hem zaten Kievit en Van der Horst; maar een eenigzins spijtige glimlach vertoonde zich op de lippen van Buat, toen hy, naast Heenvliet, in een rijkelijk van kussens voorzienen armstoel, niemand anders zag zitten dan Mevrouw Musch, wier gedreigd bezoek hy alleen ontvloden was, om haar hier terug te vinden. Het raadsel was hem nu opgelost, eh hy begreep, dat de Westfalinger met Frommoes niets anders gemeend had dan Frau Musch, met den Hoogduitschen tongval en vluchtig uitgesproken.</p>
<p>‘Ha! gy komt als geroepen, Buat!’ zeide de Heer
<pb n="174"/>
des huizes, zoodra hy den Ritmeester zag: ‘spoedig! een stoel voor den Ritmeester, Leonard! - En nu,’ vervolgde hy, toen de Zwitser, na den gegeven last volbracht te hebben, de kamer verlaten had, ‘nu zal het er meer dan ooit op aankomen, Buat! dat gy u een getrouw dienaar betoont te zijn van Zijn Hoogheid. - Maar hoe is het? Is de briefwisseling met Engeland gestaakt? Ziedaar veertien dagen, gelijk ik van Mevrouw en van deze Heeren verneem, dat men van u dienaangaande niets gehoord heeft.’</p>
<p>‘Dat belet niet, dat hy wel wat zoû kunnen mededeelen;’ merkte Mevrouw Musch aan: ‘maar hy is sedert den laatsten tijd zoo geheimzinnig geworden, dat men bykans een van beiden zoû moeten gelooven: óf dat hy alleen de eer wil hebben van de zaken te herstellen, óf dat hy ons zijn vertrouwen onwaardig acht.’</p>
<p>‘Dat is verkeerd, mijn vriend!’ zeide Heenvliet, ‘zeer verkeerd! - en toch kan ik niet gelooven, dat gy onze raad, hulp en terechtwijzing,’ - met een vorstelijken nadruk op het woord <hi rend="i">onze</hi> - ‘zoo weinig zoudt achten: en veel minder, dat gy zoudt kunnen twijfelen aan onzen goeden wil, om u die te verschaffen.’</p>
<p>‘Ik zoû zeer verwaand wezen,’ antwoordde Buat, ‘indien ik in het eerste, en zeer ondankbaar, indien ik in het laatste geval verkeerde. Wat echter de korrespondentie betreft, ik heb juist gisteren avond naar Engeland geschreven.’</p>
<p>Hy hoopte door dit ontwijkend antwoord zich van
<pb n="175"/>
verdere navraag op dit punt vrij te waren. Hy had echter zijn rekening verkeerd gemaakt.</p>
<p>‘Gisteren avond geschreven!’ herhaalde zijn schoonmoeder: en daar hebt gy noch uw vrouw my een iota van verteld.’</p>
<p>‘Komt gy ons voor 't minst den brief mededeelen, eer gy dien verzendt?’ vroeg Heenvliet.</p>
<p>‘Daar zoû de Visschersman niet op hebben kunnen wachten,’ antwoordde Buat: ‘en de tijdingen, die ik te melden had, waren te gewichtig, om de kans te loopen, dat zy eenen dag te laat in Engeland aankwamen.’</p>
<p>‘Maar gy hebt toch van daar gewis brieven ontfangen?’ vroeg Kievit: ‘kunnen wy die niet te lezen bekomen?’</p>
<p>‘Dat zal moeilijk gaan,’ antwoordde Buat: ‘want ik heb ze tot asch en pulver verbrand.’</p>
<p>‘Tot asch en pulver!’ herhaalde de Weduwe, de handen verontwaardigd opheffende: ‘en dat voor dat gy er een onzer van kennis liet dragen! zelfs my, uw schoonmoeder niet.’</p>
<p>‘Gy hebt verkeerd gedaan,’ zeide Heenvliet, op den toon van gezach, die hem eigen was: ‘het doel, waarmede gy die briefwisseling begonnen hebt, was niet, om den inhoud daarvan voor u alleen te bewaren, maar om daarover gezamenlijk te beraadslagen.’</p>
<p>‘Ja, en om, indien de brieven later gevonden werden, er alleen voor te boeten,’ antwoordde Buat, die kwalijk zijn spijt verbergen kon, van aldus gelijk een schoolknaap bestraft te worden.</p>
<p>‘Als of wy zouden dulden, dat u eenig gevaar
<pb n="176"/>
overkwam,’ zeide Heenvliet, terwijl hy recht-op ging zitten, en den arm met majesteit over Buat heen strekte, als om hem van zijne bescherming te verzekeren: ‘of kunt gy denken, dat men u eenig leed zoû durven aandoen, wanneer gy u beroepen kunt op lieden gelijk wy?’</p>
<p>‘Die kans zoû ik ongaarne loopen,’ antwoordde Buat: ‘en het is by my nog alles behalve uitgemaakt, dat Mr. Jan, waar het de belangen zijner party gold, eenig aanzien des persoons zoû gebruiken. Het hoofd van Oldenbarneveld is hier wel gevallen, en in Frankrijk dat van Cinq Mars en du Thou, om van dat van Karel I in Engeland niet te spreken. Wat zoû men er zich dan over bekommeren, om een armen Ritmeester als my een kop korter te maken?’</p>
<p>‘Wel mogelijk,’ hernam Heenvliet: ‘maar De Witt heeft nog de macht niet, die Prins Maurits, Richelieu of Cromwell hadden: en ik zeg u voor als nog, dat hy ons niets zoû durven doen.’</p>
<p>Buat had kunnen antwoorden, dat de macht van De Witt, gesterkt door die der Staten, op dit tijdstip groot genoeg was; maar hy wist by ondervinding, dat het noodeloos was te redetwisten met Heenvliet, die nooit dan op stelligen toon sprak, en elk gezegde, dat hy wel geliefde te uiten, als een orakel beschouwde, waaraan niemand mocht twijfelen. Hy achtte het dus verstandiger te zwijgen, en te wachten wat er verder komen zoû.</p>
<p>‘Doch dat daar gelaten,’ vervolgde. Heenvliet: ‘welke was de inhoud der laatste brieven?’</p>
<p>‘Ja!’ vroeg Mevrouw Musch, met levendig-<pb n="177"/>heid: ‘wat behelsden zy? Wy dienen dit toch te weten.’</p>
<p>‘De inhoud was van dien aart,’ antwoordde Buat: ‘dat ik my liever voor 't vervolg aan de geheele korrespondentie onttrek - en dat heb ik hun ook geschreven.’</p>
<p>‘U aan de korrespondentie onttrekken! de zaak in de steek laten!’ riepen Mevrouw Musch en de drie Heeren, als uit eenen mond.</p>
<p>‘Gy hebt toch niet gedronken van morgen, heer Schoonzoon!’ zeide de Weduwe, ‘dat gy u zulk een scherts zoudt veroorloven.’</p>
<p>‘Geen scherts, Mevrouw! maar zuivere ernst,’ antwoordde Buat, zich buigende.</p>
<p>‘Onmogelijk!’ hernam Heenvliet: ‘gy kunt niet meenen wat gy zegt: gy zult ons niet moedwillig berooven van het eenige zekere middel, dat ons overig is, om de betrekking met de Britsche Regeering te onderhouden.’</p>
<p>‘Ik geloof,’ zeide Buat, op beleefden, maar koelen toon, ‘dat de Schevelinger visschers even gereed zullen zijn, om brieven voor den Heer Heenvliet over te brengen als voor my.’</p>
<p>‘Dat is de vraag niet,’ hernam Heenvliet, verstoord: ‘en bovendien, de briefwisseling, welke gy voert, is alleen veilig, omdat zy geschiedt met medeweten en goedkeuring van De Witt: terwijl zy tevens ten middel dient om zijne bedoelingen en praktijken te leeren kennen en te dwarsboomen. Het is niet met het doel, van door u verlaten te worden op het oogenblik, waarin wy u meest behoefden, dat
<pb n="178"/>
ik u op zekeren avond de middelen verleend heb, om van alle verplichting aan Van Espenblad ontslagen te raken.’</p>
<p>‘Ik heb toen gemeend, een vriendschapsdienst van den Heer van Heenvliet te ontfangen,’ zeide Buat, die moeite had zijn spijt te bedwingen: ‘had ik geweten, dat ik, door die aan te nemen, mijn vrijheid van handelen aan hem verkocht, ik hadde die nimmer aanvaard. In allen gevalle zal ik zorgen, die vrijheid ras terug te koopen.’</p>
<p>‘Het zal my niet hinderen, al zie ik dat <hi rend="i">bagatel</hi> nooit terug,’ hernam Heenvliet: ‘wel, dat ik iemand, dien ik als een trouwen medestrijder beschouwde, ons vaandel zie verlaten.’</p>
<p>‘En dat nog wel op het oogenblik, dat de zaak rampzaliger staat dan zy ooit gedaan heeft,’ voegde Mevrouw Musch er verwijtend by: ‘waarlijk, Heer Schoonzoon! ik had andere en betere gedachten van u gehad.’</p>
<p>‘De goede zaak zal ik nooit verlaten,’ zeide Buat: ‘maar ik mag niet in verstandhouding blijven staan met hen, die het verderf willen van ons Vaderland.... Gy zijt het niet, wie ik bedoel, Mevrouw! noch gy mijne Heeren!’ haastte hy zich er by te voegen, op het zien der groote oogen, die van alle kanten werden opgezet: ‘het zijn onze zoogenaamde vrienden in Engeland.’</p>
<p>‘Hoe!’ riep Van der Horst: ‘wat willen zy dan nu?’</p>
<p>‘Zy willen den oorlog,’ antwoordde Buat, die wel zag, dat hy niet langer verzwijgen kon, waar
<pb n="179"/>
de brieven op neêr kwamen: ‘en alleen de vrede kan ons redden.’</p>
<p>‘Hm!’ merkte Kievit aan - gelijk Buat wel had verwacht - ‘zy hebben misschien zoo groot ongelijk niet. De oorlog - alleen kan de Burgery afkeerig maken van De Witt, als van den man die er alleen de schuld van draagt.’</p>
<p>‘Ik blijf by mijn vroeger denkbeeld,’ zeide Van der Horst: ‘men moet het daarheen richten, dat er een Gezantschap naar Londen ga, uit personen samengesteld, die der Britsche Regeering niet onaangenaam zijn.’</p>
<p>‘Dat alles is fraai en goed,’ hernam Buat: ‘maar hoe wilt gy de lieden hier ooit genegen maken tot een verbond met Koning Karel, wanneer deze geene geneigdheid tot den vrede toont? - en bovendien: de Prins verlangt den vrede, gelijk ik zoo even nog uit zijn eigen mond verstaan heb.’</p>
<p>‘Indien gy daarmede begonnen waart,’ zeide Heenvliet, met gewicht: ‘dan hadden wy ons niet in de vraag behoeven te verdiepen, wat ons streven wezen moet; want niemand hier zal toch een anderen wil hebben dan dien van Zijn Hoogheid. Alleen behoort dan slechts gezocht te worden naar het beste middel, om de goede verstandhouding met Engeland te herstellen.’</p>
<p>‘Ik weet geen ander dan hetgene ik reeds heb aangewend,’ antwoordde Buat: ‘namelijk, van onder de oogen der Britsche Regeering te brengen, dat het voortzetten van den oorlog ons land noodwendig onder de voogdy van Frankrijk brengen zal.’</p>
<pb n="180"/>
<p>‘Dat is wel ingezien, dunkt my,’ oordeelde Van der Horst.</p>
<p>‘Maar dat alles ontslaat ons nog niet van het dwangjuk, waaronder wy zuchten,’ zeide Mevrouw Musch.</p>
<p>‘Neen voorwaar,’ viel Kievit in: ‘en men bedenke wel, dat, wanneer er onderhandelingen plaats hebben, zy toch dezerzijds altijd zullen gevoerd worden van wege de thands heerschende party.’</p>
<p>‘Daarom,’ besliste Heenvliet, ‘moet men het daarheen zien te wenden, dat de Prins aan 't hoofd van het Gezantschap gesteld worde.’</p>
<p>‘Juist,’ zeide Van der Horst: ‘met een paar kloeke raadgevers aan zijne zijde... mannen, die tot de welgezinden behooren.’</p>
<p>‘Die vlieger zal nooit opgaan,’ zeide Mevrouw Musch.</p>
<p>‘Neen,’ voegde Kievit er by: ‘wanneer gy in ernst een omkeering begeert van het stelsel, dat thands de overhand heeft, dan dienen er krachtiger maatregelen genomen te worden.’</p>
<p>‘En welke?’ vroeg Heenvliet, hem met verwondering aanziende.</p>
<p>‘Gy zijt het toch altoos met my eens,’ vroeg Kievit, ‘dat Mr. Jan het hoofd en de ziel is zijner party?’</p>
<p>‘Wel nu?’</p>
<p>‘Niet een van degenen die hem ter zijde staan,’ vervolgde Kievit, ‘zoû, indien hy in zijne plaats optrad, datzelfde vertrouwen inboezemen by de zijnen, veel min datzelfde despotiek gezach uitoefenen, waar-<pb n="181"/>mede hy zijn wil tot den wil van allen maakt. Neem De Wit weg, en de kracht der geheele Loevensteinsche faktie is gebroken.’</p>
<p>‘Dat is ook mijn gevoelen,’ zeide de Weduwe, met een goedkeurenden blik op den laatsten spreker.</p>
<p>‘Neem De Witt weg!’ herhaalde Van der Horst: dat is gemakkelijker gezegd dan gedaan: - en met dergelijke onderstellingen komen wy niet veel verder.’</p>
<p>‘Ik wilde het ook niet by een onderstelling laten blijven,’ antwoordde Kievit.</p>
<p>‘Hoe nu!’ zeide Van der Horst, verbleekende; ‘gy... bedoelt toch niet....’</p>
<p>‘Ik bedoel,’ viel Kievit in: ‘dat wy alleen de hulp van een half dozijn wakkere lieden behoeven, om ons van Mr. Jan te ontslaan.’</p>
<p>‘De Heer beware ons!’riep Van der Horst: ‘gy zoudt toch geen moord aan hem willen plegen.’</p>
<p>‘Is dat uw bedoeling?’ vroeg Mevrouw Musch, Kievit half bevreesd aanziende.</p>
<p>‘Ik kan niet gelooven,’ zeide Heenvliet, op een toon van verontwaardiging, ‘dat in mijn huis aan zoodanigen toeleg zelfs maar gedacht zoû kunnen worden: veel minder, dat iemand dien zoû durven opperen.’</p>
<p>‘Gy verstaat my verkeerd, mijne Heeren!’ hernam Kievit, de schouders ophalende: ‘wie denkt aan een moord? - ik verlang alleen, dat onze algemeene vyand buiten staat gesteld worde, ons verder nadeel te doen.’</p>
<p>‘Wat bedoelt gy?’ vroegen gelijktijdig Mevrouw Musch en de heer des huizes, de eerste met een nieuwsgierigen, de laatste met een straffen blik.</p>
<pb n="182"/>
<p>‘Luister!’ - hervatte Kievit: ‘gy herinnert u allen den aanslag van Mortaigne?’</p>
<p>‘Die Juffrouw Orleans van midden uit den Haag wegvoerde,’ zeide Van der Horst: ‘ongetwijfeld!’</p>
<p>‘Wel nu! - Mr. Jan wandelt alle avonden, alleen van zijn knecht vergezeld, van 't Binnenhof naar zijn huis - Zoû het zulk een moeite zijn, hem op een donkeren avond op te lichten, in een welgesloten rijtuig te stoppen, naar Scheveningen te brengen, hem daar in een pink te werpen en naar Engeland over te voeren?’</p>
<p>‘Wilt gy er uw hals aan wagen?’ vroeg Van der Horst aan Kievit: ‘ik niet.’</p>
<p>‘Indien dit plan uitvoerbaar ware...’ zeide Mevrouw Musch, nadenkende: ‘het scheepjen onzer Regenten, aldus van zijn stuurman beroofd, zoû zeker spoedig stranden.’</p>
<p>‘Ik zoû my minder geschikt achten, om zelf tot zulk een onderneming mede te werken,’ hernam Kievit: ‘maar daarom zoû ik de uitvoering van het plan willen toevertrouwd hebben aan onzen vriend Buat.’</p>
<p>‘Aan Buat!’ riep Mevrouw Musch, die, hoezeer het opzet zelf niet afkeurende, echter het denkbeeld van Kievit, om juist den man harer dochter aan het volvoeren daarvan te wagen, min gelukkig vond.</p>
<p>‘Ik dank u voor de voorkeur,’ antwoordde Buat: ‘maar ik wil liever de kat niet zijn, die de karstengen voor anderen het vuur uithaalt.’</p>
<p>‘Voorwaar!’ hernam Kievit: ‘ik had gedacht, dat iemand van beproefden moed en beleid, als mijn
<pb n="183"/>
neef Buat, niet terug zoû deinzen, waar het een onderneming geldt, die, zoo zy naar wensch slaagt, op eens aan alle onze zorg een einde maakt.’</p>
<p>‘Indien ik moed getoond heb, Neef Kievit!’ zeide Buat, ‘dan is het altijd geweest by vollen dag en tegen een even machtigen of een sterkeren vyand; maar ik heb nooit die soort van moed gehad, welke verricht wordt om het werk te doen van sluipmoordenaars en bandieten.’</p>
<p>‘Dat klinkt toch wat sterk,’ merkte Mevrouw Musch aan: ‘zulke benamingen te hooren toepassen op lieden, die een werk zouden uitvoeren ten dienste van het algemeene welzijn.’</p>
<p>‘Oordeelt Mevrouw, dat men ten dienste van het algemeene welzijn de wetten van den Staat met voeten treden mag?’ vroeg Buat: ‘en wettigt het loffelijke van het doel in haar oog het gebruik ook der minst geöorloofde middelen?’</p>
<p>‘Hm!’ zeide Kievit: ‘indien onze voorvaders zoo gedacht hadden als gy thands, dan zouden wy nog onder het juk van Spanje zuchten.’</p>
<p>‘Vergelijk ons niet met hen,’ hernam Buat: ‘zy hebben geen toevlucht tot geweld genomen, dan na dat alle wettelijke middelen vergeefs door hen waren uitgeput: en bovendien, Mr. Jan moge een ander stelsel van regeering volgen dan ons behaagt, hy heeft ons nooit willen hangen of braden, gelijk Alva en de Bloedraad zich veroorloofden te doen.’</p>
<p>‘Zeg dat niet,’ riep Kievit uit: ‘leg hem maar iets in den weg, en gy zult zien, dat hy het even goed zal doen, of het althands beproeven.’</p>
<pb n="184"/>
<p>‘Zoo! - en gy begeert des-niet-te min, dat ik er my aan wage,’ zeide Buat, spottende.</p>
<p>‘Nu!’ hernam Kievit: ‘ik heb nooit begeerd, dat gy juist zelf de uitvoerder van het feit zoudt wezen: ik wilde u maar de leiding der onderneming opdragen. Doch het is genoeg, dat gy weigert er de hand aan te leenen: er zijn welgezinde mannen genoeg, die, voor een kloek bestaan gelijk dit, iets zouden willen wagen: ik behoef ze niet eens onder de krijgslieden te zoeken: daartoe kan ik wel eenvoudige burgers bereid vinden: daar hebt gy b.v. den Zilversmid Verhoef, Florisz den Barbier, Peer Obbessen uit de Kraan....’</p>
<p>Het geheugen van Kievit zoû hem waarschijnlijk in staat gesteld hebben, hier nog een half dozijn namen by te voegen, toen Heenvliet hem in de reden viel. Een poos had hy het stilzwijgen bewaardj half overbluft door de stoutheid van Kievits voorslag. Maar nu viel het hem onmogelijk, dit langer te doen, en, een houding en toon aannemende, als of hy ten dezen eigenlijk de meest beleedigde persoon ware, dwong hy met de navolgende woorden Kievit zijn rede te staken:</p>
<p>‘Genoeg, mijn Heer Kievit! genoeg: - ik kan naauwlijks van mijn verbazing bekomen, dat gy in mijn huis van zoodanig voornemen durft gewagen. Ik wil ten mijnent wel eedgenooten dulden, maar’ - en hier zette hy een diepzinnig gelaat als om zijn toehoorders wel te doen letten op het fijne van het onderscheid - ‘maar geen samenzweerders. Neen! neen! ik wil alleen van wettelijke middelen weten! - En dan in mijne kamer gewach te maken van schorriemorrie van volk, als
<pb n="185"/>
Smids, Barbiers en Tappers, die men nooit noemt en niet kent, dan wanneer men ze in hun beroep noodig heeft: en dan nog wel hunne namen te mengen in een overlegging, waaraan Mevrouw Musch en ik deelnemen!’ - Mevrouw Musch was hier enkel pro forma by gehaald - ‘ik verzoek wel vriendelijk, dat die snaar niet verder worde aangeroerd.’</p>
<p>Van der Horst, die insgelijks voor het nemen van geweldige maatregelen terugschrikte, gaf luide zijn goedkeuring te kennen over het door Heenvliet gesprokene, en Kievit begreep alzoo wijsselijk, dat het geene zaak was, hier ter plaatse het onderwerp verder aan te roeren: hoezeer het opzet hem bleef toelachen, en hy zich wel voorstelde er met anderen, die minder naauwgezet of minder hoogmoedig zouden zijn, over te spreken. - Intusschen, al had zijn voorstel geen goedkeuring ontmoet, het was ten minsten een voorstel geweest, en niemand anders kwam met een beter voor den dag: zoodat men, na lange en somtijds vrij heete beraadslagingen, tot geen ander besluit kwam, dan dat men zoû afwachten, of de omstandigheden een gunstiger aanzien kregen, en inmiddels al het mogelijke doen om aanhangers voor de goede zaak te winnen; - waarna men scheidde en elk zijns weegs ging: by welke gelegenheid Buat het ongemeen genoegen smaakte, van zijn Schoonmoeder eerst naar hare woning te geleiden. En nog was hy blijde, dat hy er zóó af kwam, en dat het niet naar zijn huis was, dat zy, gelijk hy in den beginne vreesde, hem verzocht had haar te brengen.</p>
<p>‘Is er iets voor my gekomen?’ vroeg Buat, toen
<pb n="186"/>
hy, tegen het middaguur t'huis gekomen, zijn vrouw met het kind op haar schoot in de zaal vond zitten.</p>
<p>‘Hier liggen een paar rekeningen,’ antwoordde zy op een onverschilligen toon.</p>
<p>‘Zoo!’ zeide hy: ‘gy weet, dat de Heer Dedel overleden is?’</p>
<p>‘Ik heb het vernomen,’ antwoordde zy, even koel.</p>
<p>‘Schort u iets?’ vroeg hy, verwonderd over de kalme wijze, waarop zy zich uitliet over een sterfgeval, 't welk hy gedacht had, dat innige deelneming by haar zoû verwekt hebben.</p>
<p>‘Dat weet gy immers,’ zeide zy, vrij bits: ‘ik had van morgen reeds hoofdpijn.</p>
<p>Buat zuchtte. Dat was niet de wijze, waarop hy gewoon was verwelkomd te worden, wanneer hy by haar terugkwam. Te voren waren het altijd vragen zonder end, waar hy geweest was, wien hy gezien of gesproken, wat hy gedaan of vernomen had, doormengd met verhalen, wie <hi rend="i">haar</hi> bezocht had, en wat <hi rend="i">zy</hi> gehoord had: - en nu - in een zoo gewichtig tijdstip - geen enkel blijk van nieuwsgierigheid of belangstelling. Gewis, zy moest óf zeer ziek, óf zeer ontevreden zijn!</p>
<p>Wrevelig doorliep hy de rekeningen: zy waren van de Naaister en van den Passementwerker, en beide vrij hoog.</p>
<p>‘Dat komt mal!’ zeide hy: ‘en dat nog wel op een oogenblik, dat ik mijn betrekking by den Prins kwijt raak! - Want het is beslist, Betjen! Zijne Hoogheid heeft my zelve verzocht, mijn ontslag te vragen.’</p>
<pb n="187"/>
<p>‘Ziedaar de dankbaarheid der Vorsten,’ zeide Elizabeth.</p>
<p>‘O! zeg dat niet,’ zeide Buat: ‘het kostte den Prins genoeg; maar hy kon niet wel anders doen. - Neen, by God! het Huis van Nassau is nooit ondankbaar geweest.’</p>
<p>‘Ik wil het gelooven, al zweert gy er niet op,’ zeide Elizabeth, met bitterheid: ‘o neen, zy zijn dankbaar, mans en vrouwen.’</p>
<p>Buat begreep de toespeling niet; want hy dacht op dat oogenblik even veel om de schoone Izabella, als om den grooten Mogol: ‘Kindlief!’ vervolgde hy, na een oogenblik zwijgens; ‘ik wilde wel, dat gy wat minder aan die borduursels en kanten besteed had.... en wy zullen voortaan zuiniger moeten zijn.’</p>
<p>‘Dacht ik het niet, dat <hi rend="i">ik</hi> de schuld zoû krijgen dat het geld op is?’ zeide Elizabeth: ‘als of niet drie vierden van de rekening betrekking heeft tot de galons, en de linten, en de boordsels van mijn Heer.’</p>
<p>‘Nu! mijne onkosten dienaangaande zullen wel voor de helft komen te vervallen met het vervallen mijner betrekking,’ zeide Buat.</p>
<p>‘Zoo? denkt gy u dan in het vervolg niet meer ten Hove, noch op partyen te vertoonen?’ vroeg Elizabeth.</p>
<p>‘Dat wel... maar ik zal het wat eenvoudiger kunnen aanleggen,’ antwoordde Buat.</p>
<p>‘Dat dacht ik al,’ zeide zijn vrouw, er in haar geest byvoegende: ‘namelijk: dat hy de gelegenheid niet zoû willen laten voorbygaan, om zijn lief te ontmoeten.’</p>
<pb n="188"/>
<p>‘Ik zoû u het verdriet niet willen aandoen, u altijd t'huis te laten,’ zeide Buat; in zich zelven voegde hy er by: ‘hoe bang was zy, dat ik my aan alle partyen onttrekken zoû!’</p>
<p>‘Die huichelaar!’ dacht Elizabeth.</p>
<p>‘Die waereldsgezinde!’ dacht Buat. En zoo dachten zy beiden glad verkeerd.</p>
<p>‘Is er niets meer gekomen?’ vroeg hy, na een stilzwijgen, dat voor beiden even pijnlijk geweest was.</p>
<p>‘Ja toch,’ antwoordde Elizabeth: ‘een brief.... waar ligt hy ook weêr.... een brief van den Raad van State.’</p>
<p>‘Van den Raad van State!’ herhaalde Buat: ‘en dien geeft gy my niet terstond: waar zit hy dan? spoedig! - waar is hy?’</p>
<p>‘Nu! wees maar zoo ongeduldig en driftig niet,’ zeide zy, gemelijk: ‘hoe kan ik zoeken met een kind op den schoot? Die brief zal wel te recht komen.’</p>
<p>‘Gy spreekt er over of 't een brief van Nicht Amarante was, over muziek en vaerzen en dergelijke beuzelingen,’ zeide Buat, knorrig. ‘Zeg my nu spoedig, waar ik den brief kan vinden.’ - Onder het spreken had hy reeds in alle hoeken en gaten gesnuffeld, en alle laden en werkkistjens geopend, doch zonder den brief te vinden. Brommende, ja half vloekende wilde hy de meid gaan roepen, om hem te helpen zoeken, toen zijn vrouw hem terug riep.</p>
<p>‘Ik zie hem al,’ zeide zy.</p>
<p>‘Waar dan?’</p>
<pb n="189"/>
<p>‘Ginds op dien stoel, onder uw hoed. Nu herinner ik het my. Toen Stijntjen straks de tafel kwam redderen, heeft zy hem daar neêrgelegd en de rekeningen in mijn mandtjen. De rekeningen heeft zy weêr op de tafel gelegd; maar den brief heeft zy zeker vergeten.’</p>
<p>‘Hadt gy daar dan niet om kunnen denken?’ vroeg Buat, gramstorig, terwijl hy den brief opnam.</p>
<p>‘En hadt gy uw hoed niet kunnen ophangen, gelijk ik u al zoo dikwijls verzocht heb?’ vroeg Elizabeth: - ‘nu wat staat er in te lezen?’</p>
<p>‘'t Is,’ antwoordde Buat, na den briefdoorloopen te hebben, ‘een last om my binnen vijf dagen in mijn garnizoen te bevinden, mijn kompagnie zoo mogelijk voltallig te maken en marschvaardig te houden.’</p>
<p>Een dag te voren zoû deze mededeeling, en de gedachte eener mogelijk langdurige scheiding, Elizabeth bedroefd hebben: heden voelde zy een gewaarwording, die naar vreugde geleek, by de gedachte, dat Buat op die wijze uit den Haag verwijderd werd, en zijn vermeenden minnehandel met de Jonkvrouw van Beverweert niet zoû kunnen voortzetten.</p>
<p>‘Welnu!’ zeide zy, ‘daar zult gy aan moeten gehoorzamen.’</p>
<p>Buat zag haar verwonderd aan: ‘Gy zegt dit,’ zeide hy, ‘op een toon, als of gy my met groot genoegen zoudt zien vertrekken.’</p>
<p>Elizabeth kleurde een weinig: zy gevoelde, dat zy aanleiding had gegeven tot een dergelijk verwijt, en, de ware reden van haar heimelijke tevredenheid
<pb n="190"/>
niet willende opgeven, poogde zy aan hare woorden een andere uitlegging te geven.</p>
<p>‘De verwijdering zal my zeker veel kosten,’ zeide zy: ‘maar ik dacht daar, hoe uw vertrek gelukkige gevolgen kan hebben, door u te onttrekken aan die <hi rend="i">intrigues</hi> en knoeieryen, waar men u hier in mengen wil. En dan, wie weet? misschien strekt het wel tot uw bevordering.’</p>
<p>‘Ik moet,’ antwoordde Buat, ‘in de daad hulde toebrengen aan uw scherpzinnig verstand, dat zooveel luider spreekt dan uw hart, en dadelijk gronden vindt tot vertroosting, ja tot verblijden.’</p>
<p>‘Gy beöordeelt my zeer verkeerd, Buat!’ zeide Elizabeth, terwijl haar de tranen in de oogen sprongen. Hy gevoelde zich op het gezicht daarvan geroerd en trad naar haar toe om ze weg te kussen, toen op eens de fierheid en het gevoel eener gekrenkte liefde by haar bovenkwamen, en zy alles weder bedierf, door haastig hare oogen af te veegen en te zeggen:</p>
<p>‘Gy hebt my gisteren avond nog voorgehouden, dat het mijn plicht was u op te beuren, wanneer eenig leed u kwelde: - welnu! ik betracht immers mijn plicht, wanneer ik my niet te zeer iaat nederslaan door het denkbeeld onzer scheiding, en u goede redenen geef, om die met moed en geduld te dragen.’</p>
<p>‘Ik moet bekennen, Mevrouw!’ zeide Buat, in de ziel getroffen, ‘dat gy op een wondere wijze de u gegeven les in praktijk brengt: - zeker zal my deze verwijdering minder smartelijk vallen dan zy
<pb n="191"/>
anders doen zoû, nu ik zie, dat gy die zoo kalm opneemt.’</p>
<p>‘Het klagen helpt ook niet, wanneer een zaak onherroepelijk beslist is,’ hernam Elizabeth: ‘wanneer denkt gy te vertrekken?’</p>
<p>‘Verlangt gy zoo sterk, my van hier te zien?’ vroeg Buat.</p>
<p>‘Neen,’ antwoordde zy: ‘maar ik dien het toch te weten, om het noodige voor u in gereedheid te brengen.’</p>
<p>‘Gy hebt gelijk,’ zeide hy: ‘en ik kan niet anders dan uw loffelijke zorgvuldigheid prijzen. Wel, naar het bevelschrift moet ik den 18<hi rend="sup">den</hi> te Bergen-op-Zoom wezen: ik heb dus nog een dag of drie den tijd, om my het onmisbare aan te schaffen....’</p>
<p>‘En de noodige afscheidsbezoeken af te leggen,’ voegde Elizabeth er by.</p>
<p>‘Ook dat,’ zeide Buat, zonder erg: ‘ofschoon ik dit by de meesten minder noodig achte, daar mijn overhaast vertrek tot verontschuldiging strekken kan. Reken alzoo, dat gy Maandag van my ontslagen raakt.’</p>
<p>‘Ik zal zorgen, dat Maandag alles in orde is,’ antwoordde Elizabeth.</p>
<p>Op dit oogenblik bracht de Meid het middagmaal binnen, en de beide Echtgenooten zetteden zich aan tafel. Weinig of niet spraken zy met elkander, zoolang de maaltijd duurde: elk was in zijn eigen gedachten verdiept, en beschuldigde by zich zelven den anderen van onverschilligheid. Naauwelijks was de disch afgenomen, of Buat begaf zich weder de deur
<pb n="192"/>
uit, om, zeide hy, het een en ander, dat hy meênemen moest, te bestellen. Wrevelig trok hy de huisdeur achter zich dicht, nogmaals zich vruchteloos afvragende, hoe zijn vrouw zoo op eenmaal ten zijnen opzichte veranderd, of hoe hy zoolang omtrent haar wezenlijken aart misleid was geweest. Helaas! hy zag niet, hoe, op dat oogenblik, Elizabeth, over de wieg van haar kind nedergebogen, den vrijen loop liet aan de tot nog toe teruggehouden tranen, waarmede zy de gewaande ontrouw van haren echtgenoot beweende.</p>
</div>
<div type="chapter">
<pb n="193"/>
<head rend="h3">Tiende hoofdstuk. Waarin Buat en zijn vrouw beiden van huis gaan, en de geschiedenis een grooten sprong voorwaarts doet.</head>
<p>Een bevelschrift, gelijk aan dat, hetwelk Buat ontfangen had, was by algemeenen maatregel aan alle met verlof afwezige Officieren toegezonden, en elk hunner gelast, <hi rend="i">op poene van indignatie</hi>, zich naar zijn garnizoen te begeven. Bovenal was het den Raad van State oirbaar toegeschenen, hiertoe over te gaan met betrekking tot het Markgraafschap van Bergen-op-Zoom en de Meiery van den Bosch, aangezien die streken, hoewel van het eigenlijke tooneel des oorlogs verwijderd, in de laatste weken herhaalden overlast leden van ongeregelde en plunderzieke benden, die - gelijk vroeger verhaald is - voor den Bisschop van Munster in Spaansch Brabant aangeworven waren, en gebezigd werden, om een afleiding te bewerkstelligen en onzen Staat te noodzaken, zijn krijgsmacht te verdeelen. De Muis - gelijk meester Florisz den Bisschop noemde - deed alzoo den Leeuw den beet zijner tanden voelen aan een zijde, waar hy die niet verwacht had: en er was
<pb n="194"/>
dringende behoefte, om aan die stroop- en rooveryen een einde te maken, of er althands de landzaten tegen te beschermen. Die oproeping der Officieren - hoewel, gelijk het veelal gaat, hun, wien zy gold, het laatst ter oore komende - was echter elders reeds voorzien geweest, en dit bleek uit een brief, welken Elizabeth, op den dag nadat zy van het aanstaande vertrek van Buat onderricht was, van de Weduwe Aarssen ontfing. Deze brief was van den volgenden inhoud:</p>
<p>&nbsp;</p>
<p>Breda, 9 Martii 1666.</p>
<p>&nbsp;</p>
<p>‘Mevrouwe, seer weerde Nicht.</p>
<lg type="poem">
<l><hi rend="i">De plaets, by ons bewoont, die is een tranendal,</hi></l>
<l><hi rend="i">Daer noyt volmaecte vreught en ruste wesen sal,</hi></l>
</lg>
<p>‘heeft ergens mijn Heer Vader, (wiens siele by Godt is,) geseyt. Ende wel te recht; want oock VE. sal de waerheyt van die sententie deser dagen apparentelijck bereyds hebben ondervonden. Immers naer ick geïnformeert ben, zou d'Ordre van den Raet van State, waarby den Officieren gecommandeert wordt, zich binnen haere respective garnisoenen te retireren, gisteren of van daagh sijn gedepescheert, soodat VE. man die al wel sal ontfangen hebben: en 't sal u beyden seecker een groot chagryn sijn, aldus op eens tot een separatie geobligeert te worden, 't geen ik my wel kan representeren, wel wetende, hoe content en gelukkig ghy samen leefdet met het lieve kindeken, daer ghy moeder af sijt. Maer wat zal ik u segghen, als wat mijn Vader tot de Weduwen zei:</p>
<pb n="195"/>
<lg type="poem">
<l><hi rend="i">Ghy, stelt u sedigh aen, en luet oock in het treuren</hi></l>
<l><hi rend="i">U voor een wijse vrou by wijse luyden keuren</hi>.</l>
</lg>
<p>‘Misschien oock was Neef Buat op d'Ordre wel eenigsins geprepareert: sijnde wy hier die reeds eenigen tijt wachtende: jae 't eenighe, dat wy er op segghen connen, is, dat er laet genoeg toe geresolveert is. Siende hoe traeghelijck men de Officieren convoceert, en hoe de Compagniën nog verre van compleet sijn, soude men wel geneyght wesen met Vader uyt te roepen:</p>
<lg type="poem">
<l><hi rend="i">'t Is geen bequamen tijdt een sweert te laten smeden,</hi></l>
<l><hi rend="i">Wanneer des vyandts heyr op ons komt aengereden</hi>.</l>
</lg>
<p>‘hebbende hy alreede verscheidene fascheuse demonstratiën naer dese sijde gedaen, velen gepilleert - hoewel meest cleyn volc, jae sich op eenen nacht meester gemaect van 't Huis te Wouw, end' sich daerin tot den huydigen dage gefortificeert: t' welck ick u allegueer als eene preuve van sijne excessive hardiesse. Tot huyden sijn er nog geene rapporten, dat hy sich aen de sijde van Grootsundert soude vertoont hebben, doch wat niet en is kan noch gebeuren, en dan sou ons casteel van Wernhout groot peryckel loopen van gesaccageert, althans grootendeels gespolieert te worden, sijnde 't zelve in geenen staat eenige defensie te doen: - Voor al 't welck ick geen vrees soude voeden, indien mijn goede man nog leefde, als die daer wel ordre op soude gestelt hebben; maer late 't nu aan Godts beschic-<pb n="196"/>kinghe over, 't welck wel 't seeckerste is: en quelle my anders weynigh om s' werelds saecken als VE. bekent is, en maseur Musch my dickwijls reprimandeerde, dat ik behoorde tot degenen, die</p>
<lg type="poem">
<l rend="; 1tab"><hi rend="i">nimmermeer hier nemen in beraet,</hi></l>
<l><hi rend="i">Wat of in Jacatra of Bantam ommegaet</hi>.</l>
</lg>
<p>‘Maer, wanneer het ons van naby gelt, dan wort het een andere saeck: en daerom heb ik oock ondernomen, u dezen te schrijven, en u een propositie te doen, dewelcke ick hope, dat door u eenigsins in consideratie sal connen genomen werden. Het is my namelijck in de gedachte gecomen, dat ghy, byaldien de absentie van VE. man sich prolongueert, in den Haagh een melancholiek leven slijten sult; immers ick wete by experientie, hoe drouf het gestelt is, wanneer een vrouw alleen blijven moet, en hoe waer het is, wat Vader by Phyllis zeggen laet:</p>
<lg type="poem">
<l><hi rend="i">Soo haest als Vader is van huys</hi>,</l>
<l><hi rend="i">Ten onzent is maer enkel kruys</hi>,</l>
<l><hi rend="i">Want Moeder is niet wel gesint</hi>,</l>
<l><hi rend="i">De keucken-meyt die sit en spint</hi>,</l>
<l><hi rend="i">Men hoort er noyt een blijden lach</hi>,</l>
<l><hi rend="i">Men schafter niet gelijck men plach</hi>,</l>
<l><hi rend="i">Men vinter meest een kouden heert</hi>,</l>
<l><hi rend="i">En al door 't missen van den weert</hi>.</l>
</lg>
<p>‘terwijle het voorders met de decentie niet convenieert, dat ghy cercles ofte partyen soudt bywonen, staande hy absent is. 't Is toch maer al te waer wat Vader van een vrou zegt:</p>
<pb n="197"/>
<lg type="poem">
<l rend="; 1tab"><hi rend="i">alleen met uyt te dwalen,</hi></l>
<l><hi rend="i">Soo kanse boos gerucht haer op te leden halen;</hi></l>
<l><hi rend="i">Want krijchtse maer een reys den naem van selden-thuys,</hi></l>
<l><hi rend="i">Hel recht is tegen haer, men achtse niet te pluys</hi>.</l>
</lg>
<p>‘en</p>
<lg type="poem">
<l><hi rend="i">Wat heeft er menig wijf haer goeden naem bekladt,</hi></l>
<l><hi rend="i">Die sonder goet heleyt en sonder hoeder sat</hi>.</l>
</lg>
<p>‘Soude u daerom proponeren, by provisie my hier te Breda met een visite te honoreren, en so langh te blijven, als VE. goed dunckt, latende VE. daeromtrent volcomen liberteyt; terwijle wy, alle devoiren sullen aenwenden, om u sesjour alhier soo aengenaem als mogelijck te maecken, waarby nog comt, de groote proximiteit dewelcke bestaet tusschen Breda en Bergen-op-Zoom, en de faciliteit welke daerdoor voor Neef Buat bestaet om VE. te comen visiteren zoo dickmaels Zijn Edeles dienstaffaires zulks tolereren: - Verblijdt ons dus met een favorabele responce, waarmede VE. ook mijne dochters seer sult obligeren, segghende Amarante VE. te sullen regaleren op een nieuwe <hi rend="i">ballade</hi>, dewelcke sy uit Parys gekregen heeft en op haar spinet seer aerdigh speelt, dewelcke aldus begint:</p>
<lg type="poem">
<l><hi rend="i">Il m'a trompé, l'ingrat que tant aimais</hi>.</l>
</lg>
<p>‘en Betje, die meer voor 't deeghelijke is, belooft u een van die costelijcke coucken te backen, waer ghy soveel van placht te houden, en voor Neef Buat, telcken reyse ZEd. hier comt, oock wat naer sijn smaeck; want hoe seyde Vader:</p>
<pb n="198"/>
<lg type="poem">
<l><hi rend="i">Geeft hinders soete koeck en vrouwen nieuwen most;</hi></l>
<l><hi rend="i">Maer wat de tonghe bijt is reghte mannekost</hi>.</l>
</lg>
<p>‘Nu laet ik VE. Gode bevolen, en versoecke de dienstpresentatie aen Neef Buat en aen maseur Musch, en aen VE. susters en verdere famielje, benevens een soentje aen uw kleine Betje, waermede verblijve</p>
<p>&nbsp;</p>
<p>Mevrouw ende Nicht!</p>
<p>VE. geaffectioneerde</p>
<p>Dienares en Moeie,</p>
<p>A. Cats, Weduwe</p>
<p>Aarssen, van Wernhout.<note n="(1)" place="foot">Ofschoon ik, in den loop van mijn verhaal, de taal, welke mijn personaadjen spreken en schrijven, heb gemodernizeerd, heb ik echter gemeend, den brief van Tante Aarssen in zijn oorspronklijken vorm te moeten behouden. Ik geloof, wat men ook praten moge, dat onze hedendaagsche vrouwen haar moedertaal toch zuiverder spreken en schrijven, dan toen, blijkens dit staaltjen, gedaan werd.</note></p>
<p>&nbsp;</p>
<p>De voorslag was te heusch om in de bestaande omstandigheden niet dankbaar te worden aangenomen. Inzonderheid verblijdde zich Buat er over: vooreerst uit een oogpunt van bezuiniging; ten tweeden, omdat zijn vrouw dan niet alleen en onder den in zijn oog nadeeligen invloed harer moeder achterbleef; ten derden, en voornamelijk, omdat de hoop hem streelde, dat de verstandige raadgevingen en het goede voorbeeld van Tante Aarssen Elizabeth zouden genezen van die waereldsgezindheid, waaraan hy meende haar kwade luim te moeten toeschrijven. De toebereidselen tot de reis werden spoedig gemaakt, en een
<pb n="199"/>
haastig afscheid van de naaste bloedvrienden genomen, waarna Buat zich met vrouw en kind naar Breda begaf, hen aldaar aan de gastvrijheid van Mevrouw Aarssen overdroeg, en, na een dag met hen doorgebracht te hebben, ter bestemder tijd in zijn garnizoensplaats aankwam.</p>
<p>In het Eerste Hoofdstuk van het Eerste Deel heb ik gezegd, dat de Kompagnie van Buat slechts bestond uit een Luitenant, een Sergeant-Werver en een zestal manschappen: dit getal was sedert eenige dagen eenigzins aangegroeid, daar overal nieuwe wervingen gedaan werden, en de eerste zorg van Buat was nu, zijn ruiterbende te vergrooten en behoorlijk in den wapenhandel te oefenen. De drukten, welke hem dit veroorzaakte, en daarby de verkenningen, welke byna elken avond moesten gedaan worden door de omliggende landstreek, ten einde schrik in te boezemen aan de stroopende benden, hadden ten gevolge, dat er vooreerst aan een uitstapjen naar Breda niet te denken viel.</p>
<p>Op zekeren achtermiddag, dat hy, voor 't oogenblik niets beters te doen hebbende, op de stoepbank voor de deur des winkels, waarin hy zijn kamer had, half wakend, half slapend, was nedergezeten, hoorde hy plotslings zijn naam noemen door een stem, die hem niet onbekend voorkwam, doch welke hy niet verwachtte, daar ter plaatse te zullen vernemen. Hy wreef zich de oogen uit, zag op, en, ja wel! hy had zich niet bedrogen: daar stond voor hem, in levenden lijve, meester Florisz de Barbier.</p>
<p>‘Ik vraag verschooning, zoo ik UEd. stoor, mijn
<pb n="200"/>
Heer Buat!’ zeide de Hagenaar, met ettelijke buigingen nadertredende:</p>
<p>‘Meester Florisz?!’ riep Buat uit: ‘waarachtig! wien ik ook gedacht zoû hebben hier te zien, u waarlijk niet.’</p>
<p>‘Voorwaar!’ zeide Florisz: ‘ik kan het my zelf ook naauwlijks voorstellen: en toch is het, wel beschouwd, zoo vreemd niet. Ziet UE. niet aan mijn uitwendigen mensch eenige verandering, die U zoû kunnen doen gissen, wat ik hier kom doen?’</p>
<p>‘In de daad!’ antwoordde Buat: ‘nu ik u wel bekijk.... gy zijt in den rouw. 't Staat u deftig, man! En welk verlies hebt gy te beweenen?’</p>
<p>‘UEd. moet dan weten,’ antwoordde de Barbier, ‘dat mijn huisplaag....’</p>
<p>‘Is dat uw vrouw, aan welke gy dien hartelijken naam geeft?’</p>
<p>‘Om UEd. te dienen, dat is zoo'n vriendschappelijke wijze van my uit te drukken. Nu, mijn vrouw had niet de eer van, gelijk ik, in de Hofstad geboren te zijn, maar was van hier afkomstig, waar haar vader een winkelnering deed. 't Was toen ik de piek droeg, dat ik haar leerde kennen.’</p>
<p>‘Gy hebt dan ook gediend, meester Florisz?’ vroeg Buat.</p>
<p>‘Tot aan den vrede van 48 toe, om UEd. te dienen,’ antwoordde Florisz: ‘en ik heb te dezer zelfde plaatse in garnizoen gelegen. Nu! om tot mijn schoonvader terug te komen, hy heeft zijn winkel waargenomen tot aan zijn dood toe, die in 't jaar 55 voorviel. Mijn vrouws eenige broeder
<pb n="201"/>
heeft toen de zaak overgenomen; maar de man was erg met het graveel gekweld, en dat staan achter de toonbank viel hem op den duur te lastig. Hy besloot dus, zijn stand te verkoopen, en dat besluit bracht hy ruim drie weken geleden ten uitvoer. Maar ja wel! de mensch mikt en God beschikt, zoo als men wel eens voor een spreekwoord zeit. Pas was de koopprijs betaald, en dacht hy nu eens recht stilletjens op het land te gaan leven, of daar krijgt hy een aanval van zijn kwaal, veel erger dan vroeger, en wat de meester ook aan hem mocht doen, 't heeft niets willen baten: zoo dat, hy moest er aan gelooven: en dat is nu zoo wat een week geleden, dat wy tijding kregen van zijn dood.’</p>
<p>‘Dat was een bittere te-leur-stelling,’ merkte Buat aan.</p>
<p>‘Hé! wat blieft UEd?’ vroeg de Barbier, verwonderd opziende.</p>
<p>‘Wel ja,’ antwoordde Buat: ‘de man meende immers nu eens op zijn gemak te gaan leven.’</p>
<p>‘O! ik dacht, dat UEd. bedoelde voor ons,’ hervatte Florisz: ‘want ik wilde juist zeggen, de man had het nooit beter kunnen overleggen, om ons de zaak gemakkelijk te maken. Ware hy een maand geleden gestorven, dan waren wy in een ongeredderden boêl gekomen, en de hemel weet wat het ons gekost had aan Zaakbezorgers, Advokaten en Notarissen; - een stand te verkoopen, winkelwaren over te doen, Inventaris op te maken, en al dien omslag meer. Nu is het, als had de man het ons met opzet gemakkelijk willen maken... en zoo zei ik tegen mijn Xantippe....’</p>
<pb n="202"/>
<p>‘Uw vrouw, meent gy?’</p>
<p>‘Juist, dat is weêr zoo'n vriendschappelijke spreekwijze: - weet je wat, zei ik, die man is dood, en om nu te wachten, tot ze ons de afrekening oversturen, dat is ook achterop: ik zal maar vragen aan Goos Goossen, of hy met onzen knecht zoolang de klanten wil waarnemen, en dan trek ik maar een-twee-drie naar Bergen-op-Zoom. Mijn ouwe tooverheks had wel meê gewild; maar ik zei: kind! je bent te dik, ze zoûen je de vesting niet binnen laten en je voor een verkleed vat buskruit aanzien: - en zoo ben ik maar alleen gekomen.’</p>
<p>‘Wel zie eens aan! en hebt gy reeds?....’</p>
<p>‘Alles in orde! 'k Ben al aan 't sterfhuis geweest: niets als kontanten: 'k heb ze zoo maar meê te dragen. Morgen ochtend wordt de boêl ontzegeld: en zoodra ik het mijne heb, kuier ik weêr naar huis.’</p>
<p>‘Wel! ik wensch u geluk met de erfenis,’ zeide Buat: ‘ik mocht lijden, dat my ook eens iets dergelijks overkwam.’</p>
<p>‘Ho! mijn Heer spot er meê,’ hernam Florisz: ‘zoo'n zak guldens, die wat zeggen wil voor een burgerman als ik ben, dien zet mijn Heer immers op eene kaart....; doch van wat anders. Ik heb, wetende, dat UEd. zich hier bevond, voor mijn vertrek aan uw huis laten vragen, of er ook iets te bezorgen viel, en zie - juist was dit paket met brieven aangekomen.’</p>
<p>‘Ha! ik dank u,’ zeide Buat, het paket aannemende, 't welk hy terstond herkende, als komende van Sylvius: ‘en was alles wel t'huis?’</p>
<pb n="203"/>
<p>‘Mevrouw Musch, en de jonge juffers en al de vrienden zijn in blakende gezondheid,’ antwoordde Florisz, en toen, een geheimzinnige uitdrukking aan zijn stem gevende: ‘ik heb,’ zeide hy, ‘ook den Heer Kievit nog gesproken.’</p>
<p>‘Zoo? en wat verder?’ vroeg Buat.</p>
<p>‘ZEd. laat u groeten;’ vervolgde de Barbier: ‘en voorts heeft hy my gesproken van zeker plan, dat UEd. ook wel niet onbekend zal zijn:.... UEd. heeft misschien’ - hier werd zijn stemgeluid nog zachter - ‘niet by toeval een paar gerezolveerde kaerels by de Kompagnie, die UEd. ons zoû kunnen afstaan om een wakker stuk te volbrengen?’</p>
<p>‘Ik heb gerezolveerde kaerels genoeg,’ antwoordde Buat, die terstond begreep waar hy heen wilde ‘knapen, die dadelijk klaar zullen staan, om u, met uw zak guldens er by, hals over kop in de vest te dompelen, zoo gy 't hart hebt, my weêr over zulke boevestukken te onderhouden.’</p>
<p>‘Lieve deugd!’ riep de verschrikte Baardschrapper uit, een stap terugdoende: ‘ik weet toch niet, dat ik iets gezegd heb, dat.... ik meende, dat UEd. een goed Prinsman waart, en....’</p>
<p>‘Een goed Prinsman ben ik, en hoop ik te sterven,’ zeide Buat: ‘maar ik wil mijn Prinsgezindheid niet toonen, door de hand te leenen tot aanslagen, als die gy bedoelt. Het is uw geluk, dat ik niet behoef verstaan te hebben, wat gy zeidet, anders ware het mijn plicht, als een dienaar der Heeren Staten, u terstond in hechtenis te doen nemen, en gekneveld op te zenden naar den Haag. Maar
<pb n="204"/>
wees gerust,’ vervolgde hy, de neêrslachtige houding van Florisz bespeurende: ‘zooverre behoeft het niet te komen. Hoor, man! gy hebt een goed bestaan, en er nu nog een aardig fortuintjen by gekregen: gy kunt als een deftig burgerman uw brood winnen: wat hebt gy er nu aan, uw zaken in den grond en u zelven misschien aan den galg te helpen, door u te moeien met belangen, die u niet aangaan? Wat raakt u de politiek? En zal er wel een baard meer om geschoren, of een pruik meer om opgemaakt worden, 't zij Mr. Jan of een ander de zaken bestiert?’</p>
<p>‘Is het wel mogelijk,’ vroeg Florisz, van verbaasdheid de handen samenslaande, ‘dat het de Heer Buat is, die my wil afhouden van te doen, hetgeen het welzijn van het Land zoo dringend vordert?’</p>
<p>‘Ik wil u afhouden van uw eigen verderf te zoeken,’ zeide Buat: ‘laat gy voor het welzijn van het Land hen maar zorgen, aan wie zulks is opgedragen. Zie,’ vervolgde hy, in de hoop van meer klem aan zijn redenen te geven, en terwijl hy met de vlakke hand op het paket sloeg: ‘hier zijn brieven van de Engelsche Ministers, en ik weet zeker, dat die geheel andere dingen raden, dan gy in 't hoofd hebt.’</p>
<p>Dit zeggende, brak hy het zegel los, nam een der brieven uit het paket, en doorliep dien met een uitdrukking van genoegen: ‘juist zoo!’ vervolgde hy: ‘juist als ik zeide: alles vredelievend: 't zal ras uit met den oorlog, en dan weêr Oranje-boven zijn. Wat zoudt gy dan de zaken in de war sturen met zulke dollemans-streken? Zeg dat gerust aan den Heer Kievit over, en laat hy voorzichtig zijn.’</p>
<pb n="205"/>
<p>‘Indien dat het geval is,’ zeide Florisz, geheel van zijn stuk gebracht, ‘dan zeker....’</p>
<p>‘'t Is zoo als ik u zeg. En nu, geen dwaasheden! of ik geef er den Raadpensionaris kennis van. - Maar genoeg hiervan: - gy zult, hoop ik, tot verstandige inzichten gekomen zijn. Morgen vertrekt gy weêr, niet waar? Hoe neemt gy de reis?’</p>
<p>‘Over Breda,’ antwoordde de Barbier.</p>
<p>‘Durft gy dat wagen?’ vroeg Buat: ‘er ligt wel krijgsvolk te Rozendaal; maar toch, de weg is niet altijd veilig: en zoo men de lucht heeft, dat gy met geld reist....’</p>
<p>‘O!’ antwoordde Florisz: ‘ik val nog al niet bang: en het zoû al ongelukkig treffen, als ik nu juist slecht volk tegenkwam.’</p>
<p>‘Nu! gy moet het weten,’ hernam Buat: ‘maar zoudt gy, in dat geval, u met een brief voor mijn vrouw willen belasten, die by Mevrouw van Wernhout t'huis ligt?’</p>
<p>‘Volgaarne, mijn Heer Buat! UEd. denkt dus....’</p>
<p>‘Ik denk, dat gy over dien aanslag niet meer denken en nog minder er over spreken moet, zoo gy uw hals lief hebt. En nu, tot morgen. 't Zal welhaast appèl slaan, en ik wensch eerst die brieven nog eens op mijn gemak te lezen. Tot morgen.’</p>
<p>En, den geheel uit het veld geslagen Florisz groetende, begaf zich Buat naar binnen en naar zijn kamer, waar hy zich aan 't lezen zette der ontfangen brieven. Het bleek hem duidelijk, dat zijn laatste schrijven, of, liever dat van Elizabeth, die, gelijk men zich herinneren zal, den brief gesteld
<pb n="206"/>
had, niet zonder uitwerking was gebleven, en werkelijk by de Heeren in Engeland vrees had doen ontstaan dat de korrespondentie zoû gestaakt worden. Niet alleen deden zoowel Arlington als Sylvius al hun best, om Buat gerust te stellen omtrent de gevolgen, die zijn schrijven hebben kon; maar ook was, ten opzichte der staatszaken, de toon wederom geheel vredelievend en van dien aart, dat hy niet behoefde te schroomen, de brieven aan wien ook te vertoonen. By het opnemen van een brief aan de Jonkvrouw van Beverweert, die zich mede in 't paket bevond, kon Buat niet nalaten, te glimlachen. ‘Voorwaar,’ dacht hy, ‘het middel van korrespondentie moge zeker zijn, snel is het niet. Maar komaan: daar wordt het appèl geslagen en wy zullen tot den avond moeten wachten om het verdere te doen.’</p>
<p>Zoodra was het dienstwerk niet afgeloopen, of Buat haastte zich weder naar zijn kamer, schreef een brief aan zijn vrouw, een tweeden aan den ouden Heenvliet, wien hy den hoofdinhoud van Arlingtons en Sylvius' schrijven mededeelde, en sloot den brief aan de schoone Izabella in een omslag, waarin hy haar met een paar woorden verschooning verzocht voor de trage bezorging, en haar tevens onder het oog bracht, hoe moeielijk het hem zoû vallen, sedert hy te Bergen-op-Zoom was, tot tusschenman te blijven strekken. Deze drie brieven stelde hy den volgenden morgen aan meester Florisz ter hand, die, na van Buat een laatste vermaning te hebben ontfangen, den terugtocht aannam.</p>
<p>Niemand geloove echter, dat onze wakkere Hage-<pb n="207"/>naar, hoe moedig ook van natuur, en hoe fier hy zich ook jegens Buat had uitgelaten, een wandeling als die tusschen de beide vestingen, en dat nog wel met zwagers erfenis in zijn reiszak, alleen ondernam. Daartoe waren hem de wegen niet veilig genoeg; en hy wilde de kans niet loopen, om hetgeen hy, uit overmaat van voorzorg, zelf was komen halen, uit gebrek aan voorzorg weêr kwijt te raken. Hy had daarom een paar neven uit de stad bepraat, hem tot Breda te vergezellen, voor welke dienst hy hun een goed onthaal in gezegde stad beloofd had. Alle drie waren wel met kneppels en pistolen voorzien, en, zoo om minder bezwaard te wezen, als uit voorzichtigheid, had elk zich met het dragen van een gedeelte van het geld belast. Voorts kozen zy, om de vesting te verlaten, het uur, dat er gewoonlijk een gewapende troep den kant naar Rozendaal optrok. Eens aan dat dorp gekomen, kon, naar Florisz meende, hem geen ongeval meer treffen; daar de strooppartyen der roofbenden zich nimmer tot zoo dicht by Breda hadden uitgestrekt.</p>
<p>Het was reeds laat op den avond van dien zelfden dag: Mevrouw Aarssen zat in hare huiskamer aan 't spinnewiel: haar oudste dochter Elizabeth, tegenover haar gezeten, hield zich onledig met de belangrijkste hoofdstukken te kopieeren uit een kostbaar handschrift, dat zy ter leen had, en 't welk niet minder behelsde dan een getal van duizend recepten om te braden, te kooken en te konfijten wat maar braadkook- of konfijtbaar was. Met lust kweet zy zich van haar nuttige taak; want op het voorbeeld van hare
<pb n="208"/>
moeder had zy tijdig de lessen in acht genomen, die haar grootvader in zijn werk over 't Houwelijck gegeven had:</p>
<lg type="poem">
<l><hi rend="i">Leert braden na den eisch, leert sieden ende stoven</hi>;</l>
<l><hi rend="i">Leert fruiten in de pan en backen in den oven</hi>.</l>
</lg>
<p>Aan de andere zijde van het vertrek was hare zuster Amarante bezig met het zingen van een aandoenlijke Fransche pastorale, en vergezelschapte haar gezang met het bespelen der spinet, een vrij onvolmaakt werktuig, maar dat de eer zoû hebben de moeder van klavecimbaal, piano, acordéon <hi rend="i">e tutti quanti</hi> te worden. Half tegen den muur geleund en met de oogen op de schoone zangeres gevestigd, stond een jonge Vendrig, die slechts zijn bevordering tot Luitenant verwachtte om haar naar de Kerk te geleiden: en eindelijk, in den donkersten hoek van het vertrek, diep in een wijden zorgstoel gedoken, zat, half luisterende naar de muzyk, half in haar eigen gedachten verdiept, Elizabeth Musch. Het was juist op het oogenblik, toen Amarante, gevolg gevende aan het verzoek van haar minnaar, nog eenmaal, met een stem vol uitdrukking, het referein zong van haar lied, dat de dienstmaagd zich aan de deur vertoonde met het bericht, dat er iemand was van Bergen-op-Zoom, die Mevrouw Buat wenschte te spreken.</p>
<p>‘Iemand van Bergen-op-Zoom!’ herhaalde Mevrouw Aarssen, zich voorstellende, dat het Buat zelf wel kon zijn, die zich aanmeldde: ‘laat die Heer binnenkomen, Trieneken!’</p>
<p>Maar in de plaats van Buat, gelijk Mevrouw
<pb n="209"/>
Aarssen dacht en Elizabeth heimelijk hoopte, verscheen een klein ventjen, met een oude smeerige muts op het hoofd, gescheurde en bemodderde kleeren en een uitzicht zoo bleek als de dood.</p>
<p>‘Hoe nu! wie zijt gy? van waar komt gy? wat is er gebeurd?’ vroegen gelijktijdig de Dames, half ontsteld, half verwonderd over deze onverwachte verschijning; terwijl de Vendrig de hand aan zijn degenknop bracht en een stap vooruit deed, als om het gezelschap zijne bescherming aan te bieden.</p>
<p>‘Hoe nu! zijt gy het meester Florisz!’ riep Elizabeth, by nadere beschouwing haar stadgenoot herkennende: ‘gy te Breda!’</p>
<p>‘Ja! dat mag UEd. wel zeggen,’ antwoordde Florisz op een klagenden toon: ‘en het is nog een mirakel, dat UEd. my hier te Breda in levendigen lijve ziet.... en 't is Mr. Jan zijn schuld niet, zoo ik niet op dit oogenblik zoo dood als een pier op de hei lig.’</p>
<p>Mr. Jan!.... dood op de hei!’ herhaalden de aanwezigen.</p>
<p>‘Herstel u wat, goede man!’ zeide Mevrouw Aarssen: ‘er is u iets gebeurd, dat u van uw stuk gebracht heeft.... dat kan men u aanzien: ga zitten - en gy Betjen! haal een kanne wijns: dat zal hem goed doen. - Maar ik kan nog niet beseffen....’</p>
<p>'t Is zoo als ik de eer heb, u te zeggen,’ zeide de Barbier, na plaats genomen en het klamme zweet van zijn voorhoofd geveegd te hebben: ‘zy hebben ons aangevallen, geslagen, willen vermoorden, en de erfenis van mijn zwager’ - hier, liepen een paar
<pb n="210"/>
dikke tranen langs zijn wangen - ‘is naar de planeten.... Maar Mr. Jan zal het my betaald zetten.’</p>
<p>‘Maar wat praat gy toch van Mr. Jan?’ vroeg Elizabeth, die in spijt van haar eigen verdriet en van haar medelijden met haar armen Kapper, toch niet kon nalaten te glimlachen om die samenvoeging van denkbeelden: ‘Mr. Jan is toch geen struikroover geworden.’</p>
<p>‘Geen hair beter!’ riep Florisz uit, met bevende hand het glas wijn, dat Betjen Aarssen hem bood, aan den mond brengende: ‘is hy er geen schuld van, dat zoo'n onbeduidend Munstersch Paapjen ons den oorlog aandoet, en zijn rapalje van soldaten laat stroopen tot voor de poorten van Breda?’</p>
<p>‘Wat zegt gy?’ vroeg de Vendrig, naderkomende: ‘zijn het Munsterschen, die u geplunderd hebben?’</p>
<p>‘Zy hebben my hun vendel niet genoemd, Heer Officier!’ antwoordde Florisz: ‘maar soldaten waren het, en geen gewone bandieten.’</p>
<p>‘Zie daar een ongehoorde vermetelheid!’ riep de Vendrig uit: ‘maar ik bid u, vertel ons eens meer naauwkeurig, hoe en by wat gelegenheid dat alles gebeurd is.’</p>
<p>‘Dat zal ik doen,’ zeide de Kapper, het glas, dat de zorgvuldige Betjen nogmaals vol geschonken had, weder opnemende: ‘maar door de ontsteltenis zoû ik haast vergeten, de gezondheid te drinken van Mevrouw van Wernhout’ - hier nam hy een teug - ‘en van Mevrouw Buat’ - weder een teug - ‘en van het gandsche gezelschap!’ en toen, ziende dat er nog iets in het glas gebleven was, mompelde hy
<pb n="211"/>
meer dan hy sprak: ‘en op de verdoemenis van Mr. Jan!’ en dronk het toen ledig.</p>
<p>‘Maar nu, uw verhaal!’ vroegen allen uit eenen mond.</p>
<p>Nu een weinig van zijn ontroering terug gekomen, begon de Barbier met aan de aanwezigen te vertellen wat hem naar Bergen-op-Zoom geroepen had, hoe hy daar zijn geld ontfangen, den Ritmeester Buat nog een paar reizen gesproken, en in gezelschap van zijn beide neven van daar vertrokken was. Tot aan Rozendaal hadden zy het geleide der verkenningstroepen gehad; na een half uur in de herberg aldaar vertoefd te hebben, waren zy onbezorgd verder getrokken en tegen het vallen van den avond door Sprundel gekomen. Reeds waren zy op de heide, naby Prinsenhage, en achtten zich nu tegen alle aanslagen van kwaadwilligen beveiligd, toen zy zich onverwachts zagen aanvallen door een zestal kaerels, met vuurroers en lange stootdegens gewapend, die hen met den dood dreigden, indien zy niet onmiddelijk alles afgaven, wat zy by zich hadden. Een der neven had het onmiddelijk op een loopen gezet naar den kant van waar hy gekomen was: de andere had niet veel meer moeds getoond, maar was dadelijk op zijn knieën gevallen, en had wat hy by zich droeg aan de roovers prijs gegeven: hy alleen had zich een poos willen verweeren; maar het was een nutteloos wrijten geweest tegen de overmacht: hy was geslagen, mishandeld, en van zijn reiszak beroofd geworden, ja hy zoû er, naar zijn meening, niet heelshuids zijn afgekomen, indien de booswichten niet vermeend hadden onraad te hooren, en daarop in allerijl vertrok-<pb n="212"/>ken waren. Zijn neef was half dood van schrik aan 't Haagjen achtergebleven: en hyzelf naar Breda doorgereisd, om er den Gouverneur te verwittigen van wat hem gebeurd was. - ‘Maar Mr. Jan zal my het geld terug geven,’ zeide Florisz, zijn verhaal besluitende: ‘of het zal hem rouwen.’</p>
<p>‘Hebt gy dat aan den Gouverneur ook gezegd?’ vroeg de Vendrig, glimlachende.</p>
<p>‘De Gouverneur! ik heb hem nog niet gesproken,’ antwoordde Florisz, verontwaardigd: ‘de Kommandant van den post aan 't Haagjen.... ik moet zeggen, een hupsch en gedienstig Heer, en die my nog een muts heeft weten te bezorgen, om mijn hoed te vervangen, dien ik in den slag verloren heb.... had my nog al iemand meê gegeven om my by den Gouverneur te brengen: maar ja wel! die groote heeren zijn nooit t'huis. Ik heb de boodschap gelaten, dat ik hier heen ging, en zy zouden my laten roepen, zoodra hy te spreken was.’</p>
<p>‘Nu! dan zal ik met u gaan, en u by hem inleiden,’ zeide de Vendrig: ‘al ware het maar,’ fluisterde hy Amarante in 't oor, ‘om te voorkomen, dat hy van Mr. Jan prate.’</p>
<p>‘Wel verplicht,’ antwoordde de Barbier: ‘wel verplicht voor uwe beleefdheid: 't hoeft anders niet: ik hanteer vrij wat andere hoofden nog, dan uw Gouverneur op zijn hals draagt.’</p>
<p>‘Arme man!’ zeide Mevrouw Aarssen: ‘maar kunt gy ook vermoeden, of die roovers er al-te-met de lucht van gekregen hebben, dat gy geld by u hadt? want gy weet toch ook wel:</p>
<pb n="213"/>
<lg type="poem">
<l><hi rend="i">Vyer, hoest, gelt, en heete min</hi>,</l>
<l><hi rend="i">En houtmen noyt ter degen in</hi>.</l>
</lg>
<p>‘Wat zal ik u zeggen, Mevrouw!’ antwoordde Florisz: ‘er was daar in de herberg te Rozendaal een zekere reizende ketellapper, jegends wien Neef Tijs zich misschien wat onvoorzichtig heeft uitgelaten, en wiens stem ik later, toen wy aangerand werden, heb meenen te herkennen.’</p>
<p>‘Daar hebt gy het al,’ zeide Mevrouw Aarssen:</p>
<lg type="poem">
<l><hi rend="i">Het gelt wil uit de beurs</hi>.</l>
</lg>
<p>‘Maar, om voor een oogenblik van die treurige geschiedenis te zwijgen: gy hebt den Heer Buat gesproken. Was hy wel?’</p>
<p>‘Frisch en gezond,’ antwoordde Florisz: ‘ja, dat is ook waar.... het eenige wat my die gaauwdieven, die ik hoop, dat spoedig met Mr. Jan zullen branden op zekere plaats, welke ik in dit geëerd gezelschap liever niet noemen zal... het eenige, zeg ik, wat zy my nog gelaten hebben, is mijn zakboek:’ - en met-een in zijn broekzak tastende, haalde hy een boekjen voor den dag, in kalfsleêr gebonden, met lint omwonden, dat groen was geweest, doch, even als het boekjen zelf, glom van pomade. Het lint losgewonden hebbende, bracht hy een pak brieven te voorschijn, waarvan hy er eenen uitzocht en aan Elizabeth overreikte: doch, terwijl zy de hand uitstak om hem aan te nemen, bezon hy zich: ‘neen,’ zeide hy, deze is het niet: hier is de rechte - ‘aan Mevrouw Buat... in handen’ - ja, die is het.’</p>
<p>Elizabeth werd steenbleek en haar hand beefde, toen zy den brief aannam: zy had den anderen
<pb n="214"/>
maar met een oogwenk gezien; maar die oogwenk was genoeg geweest om haar het opschrift te doen lezen: en dat opschrift, met de onmiskenbare hand van Buat geschreven, luidde:</p>
<p>‘Aan de Wel-Edele</p>
<p>Mademoiselle de Beverweert,</p>
<p>in de Haagh.’</p>
<p>‘Wat schort er aan, Betjen!’ riep de bezorgde Tante: ‘gy wordt bleek: men zoû zeggen, dat gy vermoeddet, dat die brief slechte tijdingen behelsde.</p>
<p>‘O neen!’ zeide Elizabeth: ‘het verhaal van dien man heeft my ontsteld, en....’</p>
<p>‘Wel ja!’ hernam Mevrouw Aarssen: waarlijk gy ziet</p>
<lg type="poem">
<l><hi rend="i">En quips, en bijster meeps, en uytermate flaeu</hi>.</l>
</lg>
<p>‘Nu lees den brief maar eens, dat zal u wat opbeuren.’</p>
<p>Elizabeth opende werktuigelijk den brief, en hare oogen doorliepen den inhoud zonder byna acht te geven op hetgeen zy las.</p>
<p>‘Buat schrijft my, dat hy vooreerst niet komen kan,’ zeide zy toen: ‘hy heeft het nog te druk.’</p>
<p>‘Te druk!’ herhaalde zy, by zich zelve: ‘te druk om my meer dan een half dozijn koele regels te schrijven; maar niet te druk om een dikken brief op te stellen aan die vrouw!’</p>
<p>Op dit oogenblik kwam het bericht, dat de Gouverneur te huis gekomen was en meester Florisz hooren zoû. Deze rees op, bedankte de dames voor haar heusch onthaal en verwijderde zich met den Vendrig. Wy zullen hem niet vergezellen; maar,
<pb n="215"/>
ten einde het niet noodig zij, later op zijn avontuur terug te komen, zal ik hier met-een vermelden, dat het daarmede ten slotte nog beter afliep, dan hy had durven hopen. De eene neef, die 't hazepad gekozen had, was zoo gelukkig geweest, aan zijn vervolgers te ontloopen en behouden te Sprundel aan te komen met het gedeelte van het geld, dat hy by zich droeg. De Overste van het krijgsvolk, dat te Rozendaal in kwartier lag, had, zoodra hy van het gebeurde verwittigd was, eenig volk uitgezonden, om zoo mogelijk de roovers, die men vermoedde dat tot de bezetting van 't Huis te Wouw behoorden, den terugtocht af te snijden: en werkelijk waren drie hunner door de Staatsche troepen onderschept geworden: zoodat meester Florisz, na verloop van een paar dagen, zoo niet met de geheele erfenis, toch met een goed deel daarvan, naar zijn huisplaag en zijn pruiken terug kon keeren: 't geen hem echter niet belette, aan Mr. Jan den doorgestanen schrik en het geleden verlies te blijven wijten.</p>
<p>Mevrouw Aarssen, hoewel de bleekheid en zwaarmoedigheid van Elizabeth haar niet ontgaan waren, schreef die eenvoudig toe aan den staat van zwangerschap, waarin zy wederom verkeerde, en deed daarom geene moeite om naar eenige andere oorzaak te zoeken; terwijl de jonge vrouw, die vermoedelijk haar vertrouwen aan haar Tante zoû hebben geschonken, indien deze by haar had aangedrongen om de oorzaak van haar verdriet te weten, om geene schatten uit eigen beweging zoû geöpenbaard hebben, wat haar op het harte lag. En zoo kwelde zich de arme
<pb n="216"/>
Elizabeth, en kwijnde weg van verdriet, en verloor kracht en levenslust: terwijl zy elke poging, door haar aangewend, om een opgeruimd en onbezorgd gelaat te vertoonen, zoodra de gedwongen spanning over was, door des te dieper neêrslachtigheid bezuren moest. Niet weinig was dan ook Buat, toen hy, eenige dagen na zijn brief, zelf gelegenheid vond om een dag te Breda te komen doorbrengen, over de verandering getroffen, welke hy by zijn vrouw bespeurde, gelijk mede over de koelheid, waarmede zy hem ontfing: en alleen de verzekering, hem in 't geheim door Mevrouw Aarssen gegeven, dat die kwade luim en schijnbare onverschilligheid enkel te wijten waren aan den toestand, waarin Elizabeth zich bevond, stelde hem eenigzins gerust, en wekte de hoop by hem op, dat, wanneer eens de oorzaak der kwaal was weggenomen, de kwaal zelve ook zoû ophouden.</p>
</div>
<div type="chapter">
<pb n="217"/>
<head rend="h3">Negende hoofdstuk. Waarin Buat en zijn vrouw weêr t'huis komen en de geschiedenis een nog grooter sprong voorwaarts doet.</head>
<p>Buat had tot nog toe uitgesteld, de brieven te beantwoorden, welke hy uit Engeland ontvangen had. Hy had toch, zoolang hy te Bergen-op-Zoom verbleef, geen gelegenheid om die aan De Witt te toonen, en, aan eenig uitstel, dacht hy, zoû weinig verloren zijn, daar hy spoedig voorzien had, dat gezegd verblijf niet van langen duur zoû wezen. Weldra bleek, dat hy zich hierin niet bedroog. De Bisschop had begonnen te bespeuren, dat het voeren van een oorlog geld kostte, en de door hem aangeworven benden, schrale betaling ontfangende, verliepen hoe langer hoe meer. Wel had Karel II hem onderstandgelden beloofd; doch deze kwamen niet in. Dit een en ander, en daarby de raadgevingen van Frankrijk en van den Keurvorst, deden den Bisschop besluiten zich te laten vinden om over vrede te onderhandelen. De Staten, van hunne zijde genoeg te doen hebbende met den oorlog tegen Groot-Brittanje, maakten gretig van de aangeboden gelegenheid ge-<pb n="218"/>bruik om zich den last van een krijg te lande kwijt te maken: Beverningk, die zich nog steeds met den Franschen Gezant Colbert te Kleef ophield, kreeg last, met des Bisschops Afgevaardigden te spreken: en reeds in April werd, door de wederzijdsche Gemachtigden, een vrede geteekend, waarby al de voorspellingen vervuld werden, door De Witt gedaan in den brief, dien hy aan Buat, by diens eerste bezoek, had in de pen gegeven.</p>
<p>Reeds voor het treffen van dien vrede was de last uitgevaardigd, alom de wervingen te staken, en het viel Buat, wiens voortdurende tegenwoordigheid te Bergen-op-Zoom hierdoor minder noodzakelijk werd, alzoo niet zwaar, eenige dagen verlof te bekomen, welke hy zich voorstelde tusschen Breda en 's Gravenhage te verdeelen.</p>
<p>Het was niet zonder verdubbeling van hartzeer, dat zijn vrouw, toen hy in eerstgenoemde plaats verscheen, van hem verstond, dat hy ook voornemens was, naar de Hofstad te reizen: en ofschoon zy de gronden, welke Buat daarvoor aanvoerde, uiterlijk scheen te billijken, zoo bleef zy zich by haar zelve overtuigd houden, dat hy den voornaamsten drijfveêr van zijn gang naar den Haag niet vermeldde.</p>
<p>En toch waren die aangevoerde gronden gewichtig genoeg. In de eerste plaats had Buat een nieuwe bezending brieven uit Londen ontfangen, met krachtigen aandrang om De Witt op het stuk van den vredehandel te polsen: en ten anderen hadden de Staten van Holland inmiddels een gunstig besluit genomen op het verzoek der Princes-Douairière, en de
<pb n="219"/>
onderwijzing van den Prins, die nu als Kind van Staat was aangenomen, opgedragen aan Wigbold van der Does, Heer van Noordwijck, lid der Ridderschap, Adriaen van Bleyenburg, Heer van Barendrecht, Oud-Burgemeester van Dordrecht, Gillis Valckenier, Burgemeester van Amsterdam, Nanning van Foreest, Rekenmeester der Domeinen en Raad in de Vroedschap van Alkmaar, en, eindelijk, maar voornamelijk, aan Jan De Witt. Vruchteloos had Zeeland geyverd om mede deel te bekomen aan de opvoeding: het was een deel der staatkunde van De Witt geweest, de Douairière haar verzoek alleen aan Holland te doen richten: en alle invloed van het Prinsgezinde Zeeland werd dus, door den loop der zaken, op schijnbaar ongezochte en billijke gronden geweerd.</p>
<p>Het tijdstip was alzoo gekomen, dat Buat zijn belofte aan den Prins moest vervullen en zijn ontslag aanbieden uit de dienst van dezen: en dit deed hy liever by monde dan schriftelijk, nu zich daartoe zulk een ongezochte gelegenheid aanbood. Dat het zoû worden aangenomen, daaraan behoefde hy wel niet te twijfelen en zijn eenige hoop was maar, vooreerst dat het de uitwerking zoû hebben, welke de Prins er nog van hoopte, en ten anderen, dat het vrijwillige zijner daad hem aanspraak zoû geven op eenige schadevergoeding, door verhooging van zijn rang by 't leger als anderszins.</p>
<p>De Witt, die alle reden had van tevredenheid over den loop, dien de zaken genomen hadden, met betrekking zoo tot den vredehandel met Munster, als tot de zaak der opvoeding en tot de benoemingen
<pb n="220"/>
by 't leger, welke mede overeenkomstig het voorstel van Holland by de Staten-Generaal waren uitgevallen, was dan ook in een uitmuntende stemming, toen hy Buat by zich ontfing: hy gaf hem ronduit te kennen, dat het aanbieden van het ontslag een verstandige daad was; want dat geen van hen, die thands den Prins omringden, by hem zoû kunnen blijven; vermits het noodzakelijk was, hem geheel andere grondregels van regeering in te prenten, dan hy tot dien tijd ontfangen had. Wat Buat betrof, De Witt beloofde hem, dat hy, by de eerste bevordering, gewisselijk niet zoû worden vergeten. Met betrekking tot de brieven uit Engeland, herhaalde De Witt zijn vroegere verklaring, dat hy tot den vredehandel volkomen bereid was, doch dien niet zoû beginnen zonder medewerking van Frankrijk, 't welk echter, zeide hy, naar hy zich vleide, daar tegen op den duur wel geene zwarigheid zoû inbrengen.</p>
<p>Ofschoon Buat hierdoor nu de zekerheid had bekomen, dat de door hem gedane stap den Prins weinig dienst zoû doen, had hy toch over 't geheel reden van tevredenheid over zijn bezoek. Engeland en De Witt waren niet afkeerig van den vrede: dit nam hy als zeker aan: en welke reden zoû er by Frankrijk bestaan om dien tegen te houden. - Geen wonder dan ook, dat zijn overtuiging doorstraalde zoo in de brieven, die hy aan Arlington en aan Sylvius schreef, als in zijn gesprekken met zijn politieke vrienden in den Haag: ja, dat hy openlijk, eens onder anderen by 't uitgaan der kerk, aan sommigen, die hem hun bezwaren over den op handen zijnden zeestrijd mede-<pb n="221"/>deelden, ronduit verklaarde, ‘dat men vrede hebben kon, wanneer men dien, gelijk hy meende het geval te zijn, van beide zijden ernstig begeerde:’ - woorden, die hem, als wy zien zullen, later ten kwade werden geduid.</p>
<p>Het bepaald teekenen van den vrede met Munster, 't welk nu plaats had, was oorzaak, dat de acht dagen verlof, welke Buat bekomen had, onbepaald verlengd werden. Er bestond dus geen reden meer om naar Bergen-op-Zoom terug te keeren, en hy zoû zijn vrouw uit Breda hebben terug gehaald, indien haar gezondheid de reis veroorloofd had. Doch het geheim verdriet, dat haar kwelde, en vooral het geweld, dat zy zich aandeed om het te verbergen, hadden haar een ziekte op den hals gehaald, welke, haars ondanks, haar verbood de reis te ondernemen: en het duurde tot verre in de maand Mei, eer zy daartoe van den Geneesheer verlof bekwam.</p>
<p>Aan het Hof van den jongen Prins hadden inmiddels groote veranderingen plaats gehad. Zijn smeeken, om, nadat Buat, Bromley en Heenvliet op hun verzoek ontslagen waren, althands Zuylestein en Boreel by zich te houden, had niet mogen baten. Zelfs was de voorspraak van d'Estrades vruchteloos geweest, wien hy in den arm genomen had, en die, getrouw aan zijn stelsel van aan niemand te veel macht te geven, beide Heeren wel, tot, een klein tegenwicht aan het gezach van De Witt, had willen laten waar zy waren. Tot Gouverneur van Willem III werd aangesteld de Heer Van Gent, zoon van dien beroemden Otto van Gent, die een der dapper-<pb n="222"/>sten onder Frederik Hendriks dapperen geweest was. De zoon had niet op het krijgs- maar op het staatstooneel een rol zoeken te spelen, en, ofschoon niet misdeeld van bekwaamheden, was het vooral zijn onderdanigheid, ja volstrekte gedweeheid voor De Witt; welke hem in aanmerking deed komen voor de betrekking, die hem thands werd opgedragen.</p>
<p>Levendig was inmiddels de briefwisseling geweest, tusschen Buat en zijn vrienden in Engeland gevoerd: en te yveriger ging hy thands daarmede voort, sedert De Witt hem hoe langer hoe meer op den voet van een gevolmachtigde scheen te behandelen. Zijn eigenliefde vond zich hiermede gestreeld niet alleen, maar hy hield zich immer meer overtuigd een goed werk te doen: en, wat mede hem geene onverschillige zaak was, geheel 's Gravenhage wist nu, met welke onderhandelingen hy belast werd, zoodat men van lieverlede elkander in 't oor begon te fluisteren, dat men Buat eerlang wel met een bezending zoû zien belasten: dat hem dit geen wind-eieren zou leggen, enz.: praatjens, die zijn krediet bevorderden, en oorzaak waren, dat zelfs zijn lastigste krediteuren, verre van hem te manen, hem herhaaldelijk kwamen verzoeken, by hen te nemen wat hem aanstond, daar zy toch geen de minste vrees voedden voor de betaling.</p>
<p>Helaas! te spoedig bleek het, hoe zeer zy, die, als Buat, zich met het sluiten van een spoedigen vrede gevleid hadden, zich vergisten, 's Lands Vloot zeilde uit, en, naauwelijks waren veertien dagen om, toen die hardnekkige strijd voorviel, welke, onder den naam van ‘de vierdaagsche zeeslag,’ in onze
<pb n="223"/>
geschiedenis zoo vermaard is. Dan, hoe groot ook de teleurstelling mocht wezen van hen, die het einde van den oorlog reeds naby waanden, toen hy eerst begon, hoe bitter de smart ware van zoovelen, wier magen of vrienden in dat bloedig samentreffen waren omgekomen, hoe droevig het verlies was, dat de Staat in het sneuvelen van drie zijner wakkerste Zee voogden geleden had, toch kon Nederland dit alles vergeten; want de schande, die op de Staten-vlag kleefde sedert de neêrlaag van Wassenaar, was uitgewischt: de Britten hadden de zee moeten ruimen: terwijl meer dan een vierde hunner schepen, vernield of bemachtigd, en het naar Holland opbrengen van een der Engelsche Amiralen en van het lijk van een ander, getuigden, hoe wakker de Zeeleeuw zich geweerd had, en wat onze zeelieden doen konden, wanneer het de Ruyter en Tromp waren, die hen tegen den vyand aanvoerden. Maar ook aan De Witt werd, voor geen klein gedeelte van den roem, dien men behaald had, dank geweten: het was immers aan zijnen onverzettelijken wil, aan den yver, door hem betoond, aan het krachtiger leven, dat hy aan het zeewezen had weten by te zetten, dat men het byeenbrengen in zoo korten tijd van een zoo aanzienlijke Vloot wist verschuldigd te zijn: zelfs zijn vyanden konden hem dien lof niet onthouden, en al mocht hier of daar de nijd of wrevel zijn aandeel aan dat werk zoeken te verkleinen, die enkele stemmen werden naauwelijks vernomen, of wel, in de algemeene juichtoonen versmoord.</p>
<p>Dan, gelijk het steeds gaat, juich- en jubelkreten zwijgen spoedig, en het heimelijk morren en wrokken
<pb n="224"/>
neemt nimmer een eind. De eersten zijn aan de vuurpijlen gelijk, waarmede zy zoo dikwijls vereenigd opstijgen: de laatsten aan de vlam, die lang in 't verborgen smeult, om tot een vuurgloed uit te bersten. Langzamerhand begonnen de vyanden van De Witt zich byna te schamen, dat zy mede in de handen hadden geklapt wegens een viktorie, die alleen gestrekt had om de eer en het gezach van hun tegenstander te vergrooten, en er bitter en luide over te klagen, dat hy het beste bloed en de schatten der Republiek er aan waagde, om zijne grootheid te bevorderen. De wijze vooral, waarop hy den Prins van Oranje thands geheel onder den invloed zijner faktie had weten te brengen, was een onvergeeflijke misdaad in hunne oogen: en hevig waren de gesprekken, die zy daarover voerden: ook Sylvius kwam in zijn brieven hier telkens op terug, en voer al sterker uit tegen de <hi rend="i">intrigue</hi>, waardoor de Prins buiten het bewind gehouden, en alles naar het goeddunken der bovendrijvende party geschikt werd. Het spreekt van zelve, dat die brieven niet aan De Witt vertoond, maar onmiddelijk na de lezing ten vure gedoemd werden. Zelfs aan Elizabeth kwamen die niet onder de oogen. Haar voortdurend sukkelende gezondheid, en de verkoeling, tusschen de beide echtgenooten ontstaan, hadden ten gevolge gehad, dat zy zelden meer naar den loop der korrespondentie vroeg, en Buat er haar zelden meer lastig mede viel. De eenige, met wien hy, gedurende den zomer, nu en dan was te rade gegaan, was Van der Horst, die, hoewel geen hoogvlieger, als Lid van den Raad van
<pb n="225"/>
State nog al wist wat er omging, en althands de man niet was om geweldige middelen voor te slaan. Door dezen, die voortdurend de zinnen op een zending naar Engeland zetten bleef, werd nu het plan weder opgewarmd, om een gezantschap derwaarts te doen vertrekken met Willem III aan 't hoofd, en dit plan, waarmede, naar het gevoelen van Van der Horst, de meeste Steden zich wel zouden vereenigen, behoorlijk uitgewerkt aan Buat ter hand gesteld, die het naar Engeland zond. Het antwoord bleef echter een tijd lang achter; daar Sylvius - wy zullen later zien, met wat doel - Londen voor een wijl verlaten had, en hierdoor in de briefwisseling een tijdelijke stremming ontstond.</p>
<p>Had de overwinning, in Juny behaald, De Witt een wijl genade doen vinden ook in de oogen van zijn tegenstanders, voor zoo verre partyzucht hen niet geheel verblindde, de noodlottige afloop van den zeeslag, op 4 en 5 Augustus geleverd, bracht een tegenovergestelde uitwerking te weeg by de menigte, die ook nu, als gewoonlijk, alleen naar den uitslag oordeelde. Aan de onkunde, aan het slecht beleid, aan het verraad zelfs van hen, die de vloot in zee gestuurd hadden, aan De Witt vooral, werd het geweten, zoo, deze reis, de Fortuin zich aan de zijde der vyanden geschaard had. ‘Wat baat nu,’ riep men, en niet zonder schijn van grond, ‘de zoo hooggevierde alliantie met Frankrijk, welke De Witt met zooveel kracht heeft doorgedreven? Waar blijven de beloften van Lodewijk XIV, waar men zoo hoog van heeft opgeven? De Fransche Vloot, die zich
<pb n="226"/>
met de onze vereenigen zoû, verlaat de Portugeesche kust niet, en laat ons het werk alleen doen. Kan men, zonder de Fransche vloot, den vyand staan, dan behoeft men zoo laag niet voor Frankrijk te kruipen: en, heeft men die Vloot noodig, dan is het overmoed, de onze alleen aan een ongelijken strijd te wagen.’ - Nog sterker werd het ongenoegen der Prinsgezinden gaande, toen men vernam, hoe De Ruyter aan Tromp ten laste lei, van door zijn dolzinnig vervolgen van eenige voor hem vluchtende schepen, de schuld te zijn van de geledenneêrlaag: - ja velen gingen - dwaas genoeg - zoo ver, om te beweeren, dat het geheele terug trekken van De Ruyter het gevolg was eener afspraak tusschen De Witt en hem, om daaruit aanleiding te kunnen nemen, aan Tromp een lak op te werpen, en reden te vinden, hem uit 'sLands dienst te doen ontslaan. Het is hier de plaats niet, de geschiedenis te geven van dien noodlottigen twist tusschen twee onzer grootste Vlootvoogden: en ik heb dien elders reeds breedvoerig beschreven<note n="(1)" place="foot">In mijn Voorlezing, betyteld: <hi rend="i">de twee Amiralen</hi>, geplaatst in het Tijdschrift ‘Nederland’ jaarg. 1849, by <hi rend="sc">van Heyningen</hi>, te Utrecht en Meppel.</note>; doch ik moest daarvan gewach maken tot recht verstand der samenspraak, welke op den 14 Augustus, en alzoo ongeveer veertien dagen na den laatstgemelden zeeslag, gehouden werd tusschen ons jeugdig echtpaar, tot hetwelk ik, na deze korte beschouwing van den algemeenen staat van zaken, weêr terugkeer.</p>
<pb n="227"/>
<p>‘Zie zoo!’ zeide Buat, die zoo even was t'huis gekomen, tegen Elizabeth, die, in kaar zorgstoel gedoken, hem een flaauwen en treurigen welkomstgroet gegeven had: ‘hier is nu ten minsten een stuk, dat op zijn pooten staat, en dat, naar ik my vleie, aan alle lasteraars van den Heer Tromp den mond wel snoeren zal.’ - En met-een klopte hy eenige reizen met de vlakke hand op een gedrukt papier, dat hy medegebracht had.</p>
<p>‘Wat is dat?’ vroeg Elizabeth, op dien toon van onverschilligheid, welken zy zich in de laatste maanden gewend had aan te nemen.</p>
<p>‘Dat is het Waarachtig Verhaal,!’ zeide Buat, ‘van hetgeen door den Heer Tromp in den zeeslag verricht is, zoo als het door Neef Kievit is beschreven.!’</p>
<p>‘En hoe weet Neef Kievit daar de byzonderheden van?’ vroeg zijn vrouw.</p>
<p>‘Maar Betjen! zijt gj het dan weder vergeten? Is niet de Heer van Sommelsdijck op het schip van Tromp geweest? heeft hy daar den zeeslag niet tot het einde toe bygewoond? heeft hy niet gezien, hoe Tromp het smaldeel van Smith aangegrepen en op de vlucht geslagen heeft, ja het vernield zoû hebben, indien hy niet hadde begrepen terug te moeten keeren om hulp te bieden aan De Ruyter? heeft hy niet verklaard, hoe, indien de voor- en middeltocht zich even kloek gekweten hadden als de achterhoede, wy vreugdevuren over een zege zouden ontsteken, in plaats van te treuren over een nederlaag? En heeft hy dat alles niet in 't breede verteld aan Neef en Nicht Kievit, toen hy te Rotterdam by hen is afgestapt?’</p>
<pb n="228"/>
<p>‘Ja, ik herinner my dat alles,’ antwoordde Elizabeth: ‘en wat behelst nu dat papier?’</p>
<p>‘Wel!’ zeide Buat: ‘Nicht Kievit heeft de eer van haar broeder willen wreken, en zoo heeft zy, met behulp van haar man, of wel haar man met hare hulp, een verslag opgesteld van 't geen zy uit den mond van den Heer van Sommelsdijck vernomen hadden: en dat heeft zy voor hare kosten en die van de andere zusters van den Amiraal laten drukken: - en hier is het! Lees het eens, als gy niets beters te doen hebt.’</p>
<p>Elizabeth nam het vlugschrift, doorbladerde het met een houding van verstrooidheid, en zeide vervolgends, zonder de oogen op te slaan:</p>
<p>‘Daar is weêr een paket voor u uit Engeland gekomen, Buat! het ligt daar op het kastjen by den schoorsteen.’</p>
<p>‘In de daad!’ zeide Buat, terwijl hy het opnam en openbrak: ‘wel! het werd ook tijd, dat mijn vrienden weêr iets van zich hooren lieten. Ik begon al te gelooven, dat het uit was met de korrespondentie.’</p>
<p>‘Ik wenschte wel, dat zulks het geval ware,’ antwoordde Elizabeth, met een zucht: ‘daar komt op den duur nooit iets goeds van: en gy ziet nu toch wel, dat het met hun vredelievende betuigingen ook niet gemeend was.’</p>
<p>‘Dat is nog de vraag,’ hernam Buat: ‘wy zijn altijd blijven stuiten op dezelfde zwarigheid: zy willen niet dan <hi rend="i">buiten</hi>, en De Witt niet dan <hi rend="i">met</hi> Frankrijk onderhandelen.’</p>
<pb n="229"/>
<p>‘Ja,’ zeide Elizabeth, gemelijk: ‘en zoo zal er wel nooit een eind aan 't haspelen komen. Inmiddels hebt gy er den last van, en speelt den quasi-onder-handelaar, en wordt van beide zijden nog uitgelachen toe, zonder dat gy er iets mede wint. Waar blijft nu die bevordering, die Mr. Jan u beloofd had? Ik zie er niets van komen: en ondertusschen verteeren wy meer dan wy hebben, en als het op betalen zal aankomen, zullen wy niet weten, waar het geld van daan te halen. Beproef het eens, tegen dien tijd een wisseltjen af te geven op Arlington: hy zal u zien komen.’</p>
<p>‘Maar, lieve schat! hoe kunt gy nu zoo doordraven?’ vroeg Buat, die intusschen was gaan zitten en de ontfangen brieven naar orde had gelegd: ‘ik heb immers, sedert den tijd, toen gy nog zoo goed waart my in de korrespondentie by te staan - 't geen gy in de laatste maanden niet meer hebt gedaan.... nu! ik wijt het u niet, het was uwe zwakte, die u zulks belette - ik heb immers sedert dien tijd, wilde ik zeggen, my bepaald by het schrijven van hetgeen my de Heer De Witt in de pen gaf, en er nooit iets bygevoegd dan eenige onschuldige narichten over den staat van zaken hier te lande, en nu, het laatst, dat dood-onzondige plannetjen van Van der Horst: en ik kan het niet helpen, zoo Sylvius nu en dan al buldert en uitvaart. In al wat naar samenzwering smaakte, heb ik my, indachtig aan uw wijzen raad nooit willen steken: en krijg ik het eens zoo ver, dat de vredesonderhandelingen tot stand komen, dan zal men mijne diensten toch niet geheel vergeten.
<pb n="230"/>
Maar zien wy nu eens, wat die Heeren schrijven: - Aha!’ riep hy uit, den brief van Arlington doorloopende: ‘juist zoo als ik dacht: het terugzenden van het lijk van Barclay heeft een goede uitwerking gehad in Engeland, en de gemoederen meer gestemd tot welwillendheid; - ofschoon - ja die zinsnede was wel te verwachten - ofschoon de nu behaalde zegepraal de Britsche Regeering wel recht zoû geven wat minder toegeeflijk in haar voorwaarden te zijn.- Hm ja! - en ziedaar nu eindelijk weder eens een brief van Sylvius. - gy weet immers, Elizabeth! dat hy een tochtjen naar Oostfriesland gedaan heeft?’</p>
<p>‘Gy hebt my gezegd, dat dit zijn voornemen was,’ antwoordde Elizabeth:</p>
<p>‘Voor zaken, naar hy schreef,’ vervolgde Buat: ‘maar ik ben altijd maar bang, dat daar nog wat achter schuilt, en dat die reis in verband staat met het oude plan van Kievit, om een landing hier of daar aan onze Noordkust voor te bereiden, ten einde hier oproer te verwekken - nu, 't kan zijn, dat ik my vergis. Zoo! hy komt in het schuitjen van Van der Horst: althands hy raadt aan, dat er een bezending geschiede, en wel hoe spoediger hoe beter: en geeft hoog op van de Engelsche scheepsmacht, die hoe langer hoe aanzienlijker wordt.... ik geloof, met zijn verlof gezegd, dat hy dit uit zijn duim zuigt, en dat wy, in spijt van onze neêrlaag, spoediger weêr klaar zullen zijn om zee te kiezen dan de Britten - of ik ken Mr. Jan niet. - Maar wacht! nu komen wy aan de sekrete korrespondentie. Hier is de brief met het opschrift:
<pb n="231"/>
“<hi rend="i">pour vous mesme</hi>.” Daar zal nu wel het fijne van de mis in staan.’</p>
<p>‘Bah!’ hervatte hy, na den brief doorloopen te hebben, en terwijl hy dien weder by de anderen deed: 't is weêr de oude zang: de Steden, die den Prins zijn toegedaan, moeten zich krachtiger toonen.... en dan wil hy naauwkeurige berichten aangaande den laatsten zeeslag.... ik geloof, dat ik hem dit pamflet van Kievit sturen zal.’</p>
<p>‘Neen,’ zeide Elizabeth, eenigzins vervaard: ‘geef hem vooral geen tijding van de verliezen, die wy geleden hebben: <hi rend="i">dat</hi> zoû in de daad kwalijk kunnen worden opgenomen.’</p>
<p>‘Zie zoo!’ zeide Buat, ‘hier is al weêr stof om Mr. Jan wat vermaak te verschaffen: en hier,’ vervolgde hy, een vierden brief opnemende, die nog gesloten was, ‘om Mademoiselle van Beverweert te troosten.’</p>
<p>‘Hoe!’ riep Elizabeth, terwijl zy het hoofd plotslings verhief en de ooren opstak, als een paard, dat door een horsel gestoken wordt.</p>
<p>‘Wat gebeurt u?’ vroeg Buat, verbaasd opkijkende.</p>
<p>Beiden zagen elkander gedurende eenige oogenblikken aan. De vonkelende blikken van Elizabeth staarden op het gelaat van Buat, als wilden zy er door heen boren om te lezen wat in het diepst van zijn hart verborgen mocht zijn; maar zy scheen het ydele dier poging in te zien, en toen bedekte zy zich de oogen met de hand, als om hen te straffen, dat zy zich lieten bedriegen door dat gelaat, 't welk niet
<pb n="232"/>
anders uitdrukte dan nieuwsgierige verwondering, met eenige bezorgdheid gemengd.</p>
<p>‘Wat schort er aan?’ vroeg eindelijk Buat: ‘gy kijkt my aan of ik Blaauwbaard ware.’</p>
<p>‘Gy spraakt daar, stamelde Elizabeth: van Mademoiselle....’</p>
<p>‘Nu ja,’ herhaalde Buat: ‘van Mademoiselle van Beverweert: wat zoû dat?’</p>
<p>‘Maar ik begrijp niet....’ ging Elizabeth voort, terwijl haar tanden tegen elkander knapten en haar een duizeling door het hoofd liep.</p>
<p>‘Wat begrijpt gy niet?’ vroeg Buat: ‘my dunkt, de zaak is duidelijk: dit is weêr een brief van Arlington, voor Mademoiselle van Beverweert, dien ik bezorgen moet, zoo als ik er al een dozijn bezorgd heb.’</p>
<p>Elizabeth werd bleek als een doode; doch dit duurde niet langer dan een oogenblik: de kleur keerde sterker dan ooit op haar gelaat terug, en een straal van blijde hoop glinsterde in haar oogen. Zy scheen een wijl na te denken, en vroeg toen aan Buat, die haar met ongerustheid beschouwde:</p>
<p>‘En dus die brief, dien gy door Florisz aan haar zondt....?’</p>
<p>‘Was een brief van Arlington,’ antwoordde Buat, die nog niets begreep van den toestand van opgewondenheid, waarin zy verkeerde.</p>
<p>‘En dien brief, dien zy u zoo geheimzinnig in handen speelde, op dien avond van dat feest by de Princes-Douairière....?’ vroeg zy, terwijl zy oprees en in afwachting van het antwoord over al haar leden beefde.</p>
<pb n="233"/>
<p>De schellen vielen op eens Buat van voor deoogen weg. ‘Ik hoop toch niet,’ riep hy, terwijl hy in weêrwil van zichzelven in een lach schoot, ‘dat gy dacht, dat het een <hi rend="i">billet-doux</hi> aan mijn adres was.... ik was by die gelegenheid ook al niet meer dan de getrouwe Merkuur, die....’</p>
<p>Maar Elizabeth liet hem niet uitspreken. Zy trad naar hem toe, strengelde de beide armen om zijn hals, drukte hem een innigen kus van liefde op den mond, liet toen het hoofd op zijn borst zinken, en snikte luid.</p>
<p>‘Maar bedaar toch, kindlief!’ zeide Buat, haar een frisschen zoen op het bleeke voorhoofd gevende: ‘wat is dat toch voor een theaterkoep?... nu! ween toch niet: denk om den staat, waarin gy verkeert, en dat alle aandoeningen u schadelijk zijn.’</p>
<p>‘O!’ zeide Elizabeth: ‘<hi rend="i">die</hi> tranen zullen my geen nadeel doen: het zijn tranen van vreugde en van geluk, zoo als ik er nooit geschreid heb, zoo als ik sedert maanden meende, nimmer te zullen schreien. O Henry! Henry! kunt gy my vergeven?’</p>
<p>‘Met alle liefde,’ antwoordde Buat: ‘al ware het maar alleen omdat ik ook my recht gelukkig gevoel van u weêr eens Henry te hooren zeggen met uw oude stem. Maar kom! - wees bedaard, en vertel my nu eens, wat groot kwaad gy dan eigenlijk wel gedaan hebt.’</p>
<p>By deze woorden ging hy weêr zitten, en trok haar by zich op zijn schoot.</p>
<p>‘Ja,’ zeide zy, terwijl haar gelaat met een hevigen blos overdekt werd: ‘'t is zoo als gy dacht:
<pb n="234"/>
‘ik hadt my in 't hoofd gesteld, dat gy een geheime minnary hadt met die Jonkvrouw.... zie! het uitspreken van haar naam zoû my nog zeer doen.’</p>
<p>‘Kom! gy zijt een zottinnetjen,’ zeide Buat, wederom lachende: ‘hoe hebt gy u zoo iets kunnen voorstellen?’</p>
<p>‘O! lach niet, Buat!’ smeekte Elizabeth, de handen vouwende: ‘wat ik u bidden mag, lach niet: die gedachte aan uw ontrouw heeft my zooveel bittere tranen gekost. O! dat gy wist, wat ik sedert dien schrikkelijken negenden Maart geleden heb.’</p>
<p>‘Arm kind!’ zeide Buat, met een meêwarig hoofdschudden: ‘en waarom niet een enkel woord gesproken? dan ware dat ongelukkige misverstand immers terstond, opgehelderd geweest.’</p>
<p>‘Och ja!’ antwoordde Elizabeth: ‘dat had ik moeten doen: en honderden malen heb ik den wil gehad om het te doen; maar telkens hebben hoogmoed, gekrenkte eigenliefde, de vrees om de verwijdering tusschen ons nog grooter te maken, de hoop, dat de vermeende liefdegloed van zelven voorby zoû gaan, en een menigte andere beweegredenen mijn mond gesloten. En het is dat gedurig zelfbedwang, dat opkroppen van mijn leed, die my ziek gemaakt, en my ten grave zouden gesleept hebben, had een gezegend toeval thands de zaak niet opgehelderd.’</p>
<p>‘Wel 't is een mirakel, dat die opheldering niet vroeger gekomen is,’ zeide Buat: ‘maar 't heeft zoo moeten wezen. Ja! - wanneer ik alles naga, - toen ik haar eersten brief aan Arlington insloot, had Stijntjen u onder handen: de volgenden heb ik ont-<pb n="235"/>fangen of verzonden, terwijl gy te Breda waart, en sedert uwe terugkomst alhier is dit de eerste reize, dat gy by de ontfangst of by de verzending van een paket tegenwoordig zijt: gy laagt altijd te bed, of gy hadt hoofdpijn.... althands gy hebt my, byna zonder uitzondering, alleen met dat werk laten omspringen.’</p>
<p>‘En daardoor, door mijn booze nukken, heb ik my zelve van het genot beroofd om vroeger een einde te zien aan mijn verdriet,’ zeide Elizabeth, terwijl haar teedere blikken nogmaals vergiffenis schenen in te roepen: ‘maar nog is het my onbegrijpelijk,’ vervolgde zy na een oogenblik stilte, ‘dat gy my nooit iets verteld hebt van die kommissie, waarmede gy belast waart.’</p>
<p>‘Ja, dat begrijp ik zelf naauwlijks,’ antwoordde ‘Buat: maar ik heb u in de eerste maanden zoo weinig gezien, en later was er zoo weinig vertrouwelijkheid tusschen ons beiden, dat ik er nooit aan gedacht heb, opzettelijk melding te maken van iets, dat my in den grond weinig belangstelling inboezemde: - doch nu weet gy het, en nu keert de oude vertrouwelijkheid terug, niet waar?’</p>
<p>‘Voor altijd!’ riep Elizabeth, hem nogmaals aan haar hart drukkende.</p>
<p>‘Oranje boven!’ riep Buat: ‘maar nu moet gy op uwe beurt my ook iets vergeven.’</p>
<p>‘En dat is, lieve Henry?’</p>
<p>‘Ik heb u evenzeer miskend, als gy my,’ vervolgde Buat: ‘ik kon niet raden, dat er een
<pb n="236"/>
schoone Izabella als een dreigend spook tusschen ons stond, en zoo heb ik nu.... hoe zal ik het zegeen.... uw....’</p>
<p>‘Ja, zeg maar vrij, uwe kuren,’ viel hem Elizabeth met een glimlach in de rede.</p>
<p>‘Neen, dat meen ik niet,’ hernam Buat: ‘uw zwaarmoedigheid, wilde ik zeggen, heb ik toegeschreven aan verdriet, dat gy u moet bekrimpen, aan waereldsgezindheid, ja de hemel weet waaraan meer. Ik ben zelfs zooverre gegaan van er aan te twijfelen, of gy my wel ooit hadt lief gehad, en of gy my niet alleen genomen hadt om als getrouwde vrouw in de waereld en aan 't Hof te kunnen verschijnen.’</p>
<p>‘Gy hebt aan mijn liefde getwijfeld, Henry!’ zeide Elizabeth: terwijl het alleen die liefde was, die my zoo diep het vermeend gemis van de uwe deed betreuren.’</p>
<p>‘Ja! wat wilt gy?’ vroeg Buat: ‘ik wist niet, hoe ik het met u had, en, by gemis van de ware oorzaak uwer kwelling te vinden, moest ik wel een valsche zoeken. - Maar nu vergeeft gy my, niet waar?’</p>
<p>‘Henry!’ kreet zy, hem nogmaals met teederheid omhelzende.</p>
<p>‘Best!’ zeide hy, zich een traan uit het oog wrijvende: ‘dan is het ten tweeden male Oranje boven. En nu spreken wy van onze wederzijdsche kwellaadje niet meer, dan om er hartelijk mede te lachen: en wy maken voortaan geen moordkuil meer van ons hart, maar vertellen elkander rondborstig en vrij wat er in schuilt, niet waar? en wy slijten vrolijke
<pb n="237"/>
dagen samen, en betalen onze krediteuren.... als wy kunnen.’</p>
<p>‘En gaan des noods te Bergen-op-Zoom wonen, als het ons hier te duur is,’ zeide Elizabeth, tusschen hare tranen in lachende.</p>
<p>‘Wat!’ riep Buat: ‘gy zoudt naar Bergen-op-Zoom willen gaan? Gy, afstand doen van liet leven in den Haag?’</p>
<p>‘Och!’ antwoordde Elizabeth: ‘de ziekte en het nadenken hebben my veranderd: ik heb leeren inzien, hoe ydel ik te voren was.... en ik ben nu zoo gelukkig! zoo ik maar met u ben, en zeker van uwe liefde, wat gaat het my aan, waar ik ben, al ware 't by de Samojeden.’</p>
<p>‘Nu! nu!’ zeide Buat; ‘geen overijlde besluiten, Betjenlief! en zoo ver is het nog niet met ons gekomen, of met wat overleg zullen wy er ons wel door heen slaan: wel! gy zoudt u te Bergen-op-Zoom doodelijk verveelen.’</p>
<p>‘Dat zoû ik niet,’ zeide Elizabeth, ‘als ik er met u en ons kind ware.’</p>
<p>‘Dat zoudt gy al,’ zeide Buat: en zoo werd de strijd tusschen de beide echtgenooten, deels schertsend, deels ernstig, een geruimen tijd voortgezet, om zich eindelijk in vernieuwde omhelzingen op te lossen. Toen kon men niet nalaten nogmaals terug te komen op het onderwerp, waarover men gezegd had, voortaan te zullen zwijgen: al wat elk van zijn kant gedacht en geleden had, werd weder opgehaald: - elk verweet zich zelven op nieuw, dat hy den anderen
<pb n="238"/>
miskend had: en telken reize werd die vriendelijke twist op dezelfde wijze besloten: ja 't is niet te zeggen, hoe lang dit onderhoud, waarby zich beiden zoo gelukkig gevoelden, nog geduurd zoû hebben, had niet het slaan der huisklok, beneden, hen uit hun zoete bedwelming gewekt.</p>
<p>‘Te drommel!’ riep Buat: ‘het is drie ure: 't is meer dan tijd, dat ik naar Mr. Jan ga, zoo ik hem anders vinden wil; want ik weet, dat hy vandaag besoignes heeft met de Brandenburgsche Heeren.’</p>
<p>‘Nu, ga dan,’ zeide Elizabeth; ‘zoo gy gaan moet: en, weet gy, wat gy vervolgends doen moest?’</p>
<p>‘Wel nu?’</p>
<p>‘Eens even by Moeder aanloopen, en hooren, hoe zy 't maakt. Zy is zwaar verkouden.... en bovendien.... gy zijt in lang niet by haar geweest.’</p>
<p>Buat trok even een scheef gezicht; maar 't was terstond over: ‘ik zal het doen,’ zeide hy: ‘ik ben nu in een stemming om alles, zelfs de meest verveelende dingen, te doen.’</p>
<p>‘Foei!’ zeide Elizabeth, den vinger bestraffend opheffende: ‘maar zie nu eens, loshoofd! gy zoudt de brieven nog wel vergeten.’</p>
<p>‘Dat is waar ook,’ antwoordde Buat, het paket by zich stekende: ‘dan belast gy u met bezorging van dien brief aan Mademoiselle. Dat zal uwe straf zijn.’</p>
<p>‘Goed!’ zeide zy: ‘als het zulk schoon weer blijft, zal ik hem zelve gaan bezorgen.’</p>
<p>Buat verwijderde zich. Reeds was hy de kamer-<pb n="239"/>deur uit, toen zijn hoofd zich nogmaals om 't hoekjen vertoonde.</p>
<p>‘Wat zal ik uwe moeder van uwentwege zeggen?’ riep hy.</p>
<p>‘Dat ik gezond en gelukkig ben,’ antwoordde zy vrolijk.</p>
<p>En nogmaals kwamen zy naar elkander toe en gaven elkander een teederen afscheidskus.</p>
<p>Ja - het was een afscheidskus; want het was de laatste, dien zy bestemd waren, elkaêr te geven.’</p>
<p>&nbsp;</p>
<p><hi rend="sc">einde van het tweede deel</hi>.</p>
</div>
<div type="chapter">
<pb n="1"/>
    <head rend="h2">[Derde deel]</head>
<head rend="h2">Elizabeth Musch.</head>
<head rend="h3">Eerste hoofdstuk. Hetwelk handelt van de ontdekking, door De Witt en Van Espenblad gedaan.</head>
<p><hi rend="b">D</hi>e Raadpensionaris zat alleen in zijn kabinet op het Binnenhof. Hy was zoo even teruggekeerd van een korte samenkomst met de Brandenburgsche Gezanten, ten einde het ceremonieel te regelen hunner ontfangst by Hun Hoogmogenden: en het eerste werk, waarmede hy zich bezig hield in afwachting van de klok van vijven, wanneer hy op de Avond-Vergadering van Gekommitteerde Raden verwacht werd, was het doorloopen van eenige papieren en brieven, wier lezing hy tot dien tijd had moeten uitstellen. Daaronder bevonden zich ook de brieven van Arlington en Sylvius: hy had die van Buat ontfangen op het oogenblik, dat hy zich gereed maakte om uit te gaan, en ze alzoo dadelijk by zich gestoken zonder ze in te zien. Nog was hy niet lang bezig, toen Van Espenblad werd aangediend en binnengelaten.</p>
<p>‘Ik verzoek vergiffenis, zoo ik u stoor,’ zeide
<pb n="2"/>
deze: ‘maar ik wilde u vragen, of gy dit blad reeds hebt ingezien.’ - En met-een hield hy hem het gedrukte opstel van Kievit voor.</p>
<p>‘Hoe!’ riep De Witt, nadat hy een oog op het vlugschrift geworpen had: ‘weder over de zaak van Tromp! ik had my, toen ik in Zeeland was, nog gevleid, dat alles tusschen hem en den Heer De Ruyter in 't effen ware; maar een stuk als dit is juist geschikt om alles op nieuw in de war te sturen. En vermoedt men, wie de schrijver is?’</p>
<p>‘Hm!’ antwoordde Van Espenblad, meesmuilende: ‘die zal wel niet ver te zoeken zijn, en naar alle gedachten wel onder de naaste bloed- of aanverwanten schuilen.’</p>
<p>‘Ziedaar een lastige zaak,’ zeide De Witt: ‘het zoû my in de daad grieven, zoo de Staat een dapper Zee-Overste als den Heer Tromp moest missen; maar het gezach en de eer van den Heer De Ruyter, als tegenwoordigen Generaal van de vloot, mogen niet gekrenkt worden: - Tromp moet met geen klachten meer aankomen, of ik zal hem voor de Generaliteit doen ontbieden om rekenschap te geven van zijn gedrag. Kunt gy dat <hi rend="i">libel</hi> missen?’</p>
<p>‘Met genoegen,’ antwoordde Van Espenblad: ‘zoo ik er prijs op stelde, zoû ik er my spoedig genoeg een ander kunnen aanschaffen. Zulke schotschriften zijn als het onkruid, dat altijd welig opschiet. - Maar hoe is het? heeft UEd. hoop, dat de vloot spoedig weder in gereedheid zal wezen?’</p>
<p>‘Die heb ik,’ antwoordde De Witt: ‘volgends de jongste advyzen van Heeren Gedeputeerden, zal zy,
<pb n="3"/>
binnen veertien dagen, tachtig schepen van oorlog sterk, nevens vier-en-twintig branders, eenige advies-jachten en ander klein vaartuig, weder in zee kunnen gebracht worden.’</p>
<p>‘Dat zal,’ zeide Van Espenblad, ‘een leelijke misrekening zijn voor de Engelschen, die ons vast al geheel verslagen en moedeloos wanen.’</p>
<p>‘Zoo doen zy,’ hernam De Witt: ‘hier is een brief van den Rezident Davidson, die onlangs van hier naar Londen vertrokken is: een kostelijk stuk, en dat my heden middag in handen is gekomen: het is merkwaardig om te lezen, hoe dood eenvoudig en naakt de schrijver daarin het plan bloot legt van het Engelsche kabinet, om namelijk dezen Staat van de Fransche Alliantie af te trekken. Tot nog toe werd daar slechts bedektelijk aan getornd; maar sedert men ziet, dat de Fransche Vloot niet te voorschijn komt, licht men het masker af, en hoopt, dat Haar Hoog-Mogenden, uit spijt over het achterblijven van den beloofden bystand, het oor zullen leenen tot afzonderlijke verdragen. Zie, ik wil wedden, dat de Heeren Bennet en Sylvius, wier brieven my de Heer Buat gebracht heeft, uit denzelfden toon zingen.... maar wat zie ik?’ - hier was zijn oog, by het opnemen dier brieven gevallen op een der opschriften, 't welk alleen luidde: ‘<hi rend="i">pour vousmesme</hi>.’</p>
<p>Buat had, in zijn vreugd over het herstel der vertrouwelijkheid tusschen hem en zijn vrouw, geheel vergeten, dien alleen aan hem gerichten brief uit het pakket te nemen, voor hy dit aan De Witt bracht.</p>
<pb n="4"/>
<p>‘Wat is er?’ vroeg Van Espenblad, zijn stoel naderby schuivende.</p>
<p>‘Dien brief had <hi rend="i">ik</hi> niet moeten hebben,’ zeide De Witt, half aarzelende of hy hem al dan niet zoû openen.</p>
<p>‘Reden te meer om hem te lezen,’ merkte Van Espenblad aan: ‘wat niet voor uw oog bestemd was, zal zeker belangrijker zijn dan wat men u wel wil mededeelen.’</p>
<p>‘Ik beken u gul weg,’ hernam De Witt, ‘dat het denkbeeld my stuit, om op deze wijze misbruik van iemands goed vertrouwen te maken, en in zijn geheimen te dringen.’</p>
<p>Het hart van Van Espenblad begon van angst te popelen by de gedachte, dat een brief, waaruit, naar zijn stellige overtuiging, een aanklacht tegen Buat te halen ware, door De Witt ongelezen zoû worden terug gegeven.</p>
<p>‘Ik begrijp uwe gemoedsbezwaren,’ zeide hy: ‘en ik zoû die billijken, indien ik veronderstellen kon, dat het de byzondere belangen van de Heeren Sylvius of Buat waren, die het onderwerp uitmaakten van dit geschrijf: of indien gy het alleen lezen wildet om aan een ongepaste nieuwsgierigheid te voldoen. Maar noch het een noch het ander is hier het geval. Wy weten genoeg, dat die beide Heeren over politieke zaken korrespondeeren: het opschrift zelf: <hi rend="i">pour vous mesme</hi>, geeft te kennen, dat die brief geheimen bevat en niet over gewone onderwerpen loopt: en nu vraag ik u, of het niet uw plicht is als Staatsdienaar, u te verzekeren, dat daarin niets
<pb n="5"/>
vermeld is, 't welk voor de rust en de veiligheid van 't Land gevaarlijk zoû kunnen wezen?’</p>
<p>De Witt, met het hoofd in de hand en de elboog op de tafel steunende, bleef de oogen strak gevestigd houden op den brief en in diep gepeins verzonken. Hy was echter nog niet geheel overtuigd.</p>
<p>‘Van Espenblad!’ zeide hy, na eenige oogenblikken gezwegen te hebben: ‘ik geloof, dat ik best zal doen, dit blad eenvoudig aan Buat terug te geven. Een van beiden: óf het behelst niets belangrijks, en dan zoû het my naderhand berouwen, het gelezen te hebben: óf er steekt kwaad in, en dan zal Buat, in den waan verkeerende, dat ik het stuk gelezen heb, wel door de ben vallen, of althands afzien van de plannen, die hy misschien koesterde, in de overtuiging dat die my bekend en dat alzoo de noodige maatregelen zijn genomen, om die te verydelen.’</p>
<p>‘Hoe!’ zeide Van Espenblad, met een bozen grimlach: ‘ik stel nu, dat er in dien brief stond: “de Bisschop van Munster is aangezet om den oorlog te hernieuwen en zal eerstdaags in het Land vallen;” of wel: “er is besloten een landing aan de Helder te beproeven,” - of iets dergelijks: zoudt gy u dan niet, door toe te geven aan een ydel gemoedsbezwaar, later te wijten hebben, dat gy niet de noodige middelen hadt kunnen beramen, om het kwaad te voorkomen? - Nog eens, gy moogt niet nalaten, dien brief te lezen: het geldt hier geen gewone korrespondentie: het geldt een korrespondentie, in 't geheim gevoerd tusschen een onderdaan van den Staat en een onderdaan van Karel II, onzen vyand. Zulke
<pb n="6"/>
korrespondentie is strafbaar uit haren aart: en het volkenrecht gedoogt niet alleen, maar gelast zelfs, dat zy onderzocht en gestraft worde.’</p>
<p>‘De laatste grond, dien gy aanvoert, is volkomen juist, en voor my beslissend,’ zeide De Witt: ‘zien wy dan, wat de brief behelst.’</p>
<p>En met-een begon hy, overluid, den brief te lezen, waarvan de inhoud, uit het Fransch overgezet, was als volgt:</p>
<p>&nbsp;</p>
<p>‘Waarde Vriend!</p>
<p>&nbsp;</p>
<p>‘Ik oordeel verplicht te zijn, u rekenschap van mijn lang stilzwijgen te geven, alzoo ik uit uwen brief bespeur, dat gy in groote verlegenheid zijt, en met veel ongeduld naar tijding van my uitziet, 't welk gy voornamelijk door uw laatsten aan My Lord hebt te kennen gegeven: ik neem dus de eerste gelegenheid waar om u te berichten, hoe veel moeite ik gehad heb om over te komen; en hoe ik genoodzaakt geweest ben een grooten omweg over 't Noorden te nemen; maar eindelijk ben ik hier, omtrent veertien dagen geleden, gelukkig aangekomen; maar 't was ten tijde, dat men alle onze havens gesloten hield: 't geen men altoos doet wanneer een gevecht op handen is. Van daar, dat ik u niet heb kunnen schrijven. Ik heb ondertusschen niet nagelaten zeer in 't breede voor te stellen, wat gy my geschreven hebt, 't geen hier zeer naar den
<pb n="7"/>
smaak is geweest; maar naardien uwe vloot sedert uitgeloopen is, ja dat er zelfs een gevecht is geweest, waarvan wy den uitslag komen te verstaan, die voor ons vrij voordeelig is, zoo heeft men niet goedgevonden, het model van den brief, dat gy my gegeven hadt, te volgen: alzoo die in de bestaande omstandigheden ontijdig zoude zijn. Maar aangaande 't oogmerk en het doel, 't welk de vrienden zich voorstellen, om de zaken zoo aan te leggen, dat men een Bezending naar herwaarts doe, ziedaar wat men hier algemeen goedkeurt: en gy moogt nu op dien voet arbeiden: ja ik verzeker u, dat men al de openingen, welke men betreffende dit onderwerp zal doen, zal aannemen; aangezien ik van goederhand wete, dat niet tegenstaande deze laatste viktorie, de Koning volhardt by zijn genegenheid tot den vrede, zoodat de vrienden hun maatregelen daarnaar kunnen nemen, zonder te vreezen, dat men aan dezen kant van meening zal veranderen. Doch ik moet u ook zeggen, dat om beter te slagen het noodig zoû zijn, dat de u bekende Steden, die tot een goeden vrede geneigd zijn, zich te samen op dit punt naauw verbonden en onderling een vast besluit namen, waarop men als op vasten grond kon bouwen: In welk geval ik u de verzekering zoû durven geven, dat men van deze zijde, zoodra men op iets meer bepaalds kan afgaan, zich duidelijker zal uitlaten, en alsdan in een naauwer
<pb n="8"/>
korrespondentie treden: en men zal onder de hand al de middelen bybrengen, welke men zoû kunnen wenschen om tot een goede schikking te geraken en de u bekende <hi rend="i">intrigue</hi> af te breken. Indien gy oordeelt, dat er gelegenheid bestaat, om op deze wijze iets wezenlijks voor te bereiden, gy hebt daar maar in te arbeiden en my te berichten, welke vorderingen gy daarin gedaan hebt: en ik beloof u, dat de zaak geheim zal blijven, niet twijfelende, of wy zullen haar door, dat middel tot een gewenscht einde brengen. Ik geloof zelfs, dat het voordeel, 't welk wy in dit laatste gevecht hebben behaald, daartoe iets zal bybrengen, alzoo de party van de vrienden en van hen, die den vrede begeeren, daardoor zal aangroeien. Ik verzoek u, my in 't byzonder te willen berichten, of het niet eenige verandering in den Staat heeft te weeg gebracht, en my 't waar verlies, 't welk gylieden geleden hebt, te melden: alzoo men 't ongetwijfeld zoo veel doenlijk verbloemen zal, om 't volk te verblinden. Wy hebben niet meer dan één schip verloren, aan 't welk Tromp zeer behendig een brander heeft vastgeklampt, en omtrent 4 à 500 man, zoo dood als gekwetst. Wy hadden twee van ulieder schepen genomen, die wy daarna verbrand hebben, en Banckert, die ze aanvoerde; is het gelukkig ontkomen. Wy hebben 5 à 600 gevangenen: men heeft ook eenige van ulieder schepen zien springen, en,
<pb n="9"/>
zoo men gelooft, zal er veel schade geleden zijn. Ik bid u, onderzoek daarnaar te willen doen en my zulks te berichten en my voor altoos te gelooven</p>
<p>&nbsp;</p>
<p>Uw Dv. Vriend,</p>
<p>Sylvius.’</p>
<p>&nbsp;</p>
<p>Het ware voor een fijnen gelaatkenner der moeite wel waardig geweest, de wezenstrekken van Van Espenblad gedurende het luisteren naar dezen brief gade te slaan en zijn innerlijke gewaarwordingen daaruit na te vorschen. Zijn oogen, onophoudelijk op De Witt gevestigd, schenen voortdurend naauwelijks van iets anders dan van sterk gespannen aandacht te getuigen: ook het voorhoofd bleef ongekreukt en effen: alleen de welgevormde mond verraadde, door een schier onmerkbaar naar-binnen-krullen van de onderlip of door een vluchtig lachjen, de spijt of de blijdschap, beurtelings in de ziel gerezen. Eindelijk, toen de lezing was afgeloopen, scheen het gehoorde op het gelaat van Van Espenblad een uitdrukking van te-leur-stelling achter te laten, als had hy iets meer verwacht; maar die uitdrukking duurde ook niet langer dan een oogenblik: de blik verhelderde, al de spieren van het gelaat ontspanden zich, de gewone, vriendelijke, levenslustige lach keerde op den mond terug, en luide klapte hy met de knokkels der rechterhand op de snuifdoos, welke hy, zoo lang de lezing duurde in de linker gehouden, en - uit vreeze van een woord te missen - niet eenmaal geöpend had.
<pb n="10"/>
Hy steldezich thands voor die lange ontbering schadeloos, bracht een ruime hoeveelheid snuif naar den neus, en vroeg vervolgends aan De Witt:</p>
<p>‘Welnu! was mijn raad verkeerd? en was het al of niet van belang kennis te nemen van dit geschrijf?’</p>
<p>‘Hm!’ antwoordde de Raadpensionaris: ik zie niet dat de Staat er veel by gewonnen of verloren zoû hebben, al hadden wy dien zotteklap van Monsieur Sylvius ongelezen gelaten. Die brief behelst niets dan 't geen wy lang wisten, dat namelijk Koning Karel den vrede begeert - maar op zoodanige voorwaarden, als hy zelf stellen zal; - dat velen hier dien insgelijks verlangen, en dat men dien hoopt te bereiken door een Bezending. Dat is iets, wat hier luid op de daken verkondigd wordt, en niet later dan heden morgen is de Heer Van der Horst my nog het hoofd warm komen praten over de noodzakelijkheid van een Gezantschap naar Londen, saamgesteld uit lieden van onderscheiden kleur.’</p>
<p>‘En waarvan hy er een zoû moeten wezen, niet waar?’ vroeg Van Espenblad, glimlachende.</p>
<p>‘Waarschijnlijk,’ antwoordde De Witt.</p>
<p>‘Wat de lieden zich niet al inbeelden,’ zeide Van Espenblad.</p>
<p>‘Er zijn er meer, die zich tot zoo iets geschikt achten,’ merkte De Witt droogjens aan.</p>
<p>‘Zulke kuren moeten hem afgeleerd worden,’ zeide Van Espenblad zonder den steek te willen voelen: ‘maar, om tot den brief van Sylvius terug te komen, hy moge dan al weinig nieuws behelzen, gy zult my toch, geloof ik, toestemmen, dat hy werke-<pb n="11"/>lijk het bestaan bewijst van een geheime korrespondentie, die gevaarlijk kon worden voor den Staat, zoo zy het niet alreede geweest is. Let eens,’ - en hier nam hy den brief op - ‘let, bid ik u, op uitdrukkingen als deze: “de Steden, die tot een goeden vrede geneigd zijn, moesten zich naauwer verbinden.” Zoo hier geen aanzetting tot samenspanning bestaat, dan versta ik de kracht der woorden niet meer. - En voorts: “men zal zich duidelijker uitlaten,” het mooie moet dus nog komen: - “men wil de <hi rend="i">intrigue</hi> afbreken;” - dat is, met andere woorden, men wil ons, en die eenstemmig met ons denken, wegjagen om anderen in onze plaats te stellen: - Voortreffelijk!’ -</p>
<p>‘De brief is zeker van bedenkelijken inhoud,’ zeide De Witt, peinzende.</p>
<p>‘En kan op het spoor brengen van anderen, wier inhoud misschien nog bedenkelijker is,’ voegde Van Espenblad er by: ‘de Heer de Witt weet beter dan ik, wat er te doen staat; - maar zoû het geen zaak wezen, terstond een huiszoeking by Buat te doen bewerkstelligen. Ik ben overtuigd, dat wy daar meer zullen vinden.’</p>
<p>‘Gy weet, dat ik niet by machte ben, daartoe den vereischten last te geven,’ zeide De Witt: ‘dit kan alleen geschieden door het Hof of door de Heeren Staten.‘</p>
<p>‘Dat is zoo,’ hernam Van Espenblad, maar ik weet ook, dat in geval van <hi rend="i">urgentie</hi>, gelijk hier bestaat, en nu men zoo spoedig, noch het Hof, noch de Staten-Vergadering kan byeenkrijgen, Gekommitteerde Raden bevoegd zijn om zoodanigen last te geven:
<pb n="12"/>
althands wat my betreft, ik geef er terstond mijne stem toe.’</p>
<p>‘Gy denkt dus,’ zeide De Witt, ‘dat het zaak is, dezen brief aan Gekommitteerde Raden te vertoonen?’</p>
<p>‘Ik denk niet alleen, dat het zaak is,’ antwoordde Van Espenblad: ‘maar ook dat het plicht is.‘</p>
<p>‘Ik besef er de noodzakelijkheid van,’ hernam De Witt, zuchtende: ‘en toch had ik gaarne my eerst nog eens met Buat onderhouden. Ik mocht hem wel lijden: hy was een wildzang, en ongeschikt om in zaken gebruikt te worden; maar hy had iets ronds en ridderlijks in zijn aart, dat my wel beviel.’</p>
<p>‘Fraaie rond- en ridderlijkheid,’ zeide Van Espenblad: ‘zich met dergelijke khoeieryen op te houden!’</p>
<p>‘Gy hebt iets tegen hem, Van Espenblad!’ zeide De Witt, hem strak aanziende: ‘toch geen personeele vete, zoo ik hoop?’</p>
<p>‘Wat zoû ik tegen hem hebben?’ vroeg Van Espenblad, de schouders ophalende: ‘in tegendeel, ik heb altijd best met hem overweg gekend: hy was een goed speler, een vrolijke borst, een zieltjen-zonder-zorg; - maar het blijkt van achteren, dat er meer achter hem schuilde dan ik wel vermoed had.’</p>
<p>‘Ik geloof, dat hy meer uit loszinnigheid dan uit boze inzichten gehandeld heeft,’ hervatte De Witt: ‘en daarom had ik wel gewenscht, hem ernstig zijn verkeerdheden onder het oog te brengen, en hem, zoo mogelijk, het rechte pad weder op te voeren. - Want, is die brief eens aan Gekommitteerde Raden overgeleverd, dan moet het recht zijn gang gaan.’</p>
<pb n="13"/>
<p>‘Het recht moet altijd zijn gang gaan,’ zeide Van Espenblad: ‘en zonder aanzien des persoons: - dat is mijn stelregel.’</p>
<p>De Witt hoorde deze verklaring van beginselen zwijgend aan: het was aan hem zichtbaar, dat een gedachte van hooger gewicht zijn geest bezig hield: zijn trekken hadden een uitdrukking van diepe zwaarmoedigheid aangenomen, en nogmaals loosde hy een pijnlijke zucht. Doch die zucht scheen een laatste teeken van menschelijke zwakheid en tevens de getuigenis eener behaalde overwinning op zich zelven. Zijn gelaat had op eenmaal zijn gewone uitdrukking van kalme vastberadenheid hernomen, en, den brief van Sylvius met het vlugschrift over Tromp voegende by eenige papieren voor de Vergadering bestemd, nam hy eenige andere nog onafgedane stukken op, en maakte zich gereed er zijn geheele aandacht aan te schenken.</p>
<p>‘Ik zie, gy hebt nog niet afgedaan met uw werk,’ zeide Van Espenblad: ‘en ik zal u niet langer ophouden. Maar,’ vervolgde hy, na op zijn uurwerk gezien te hebben: ‘het wordt langzamerhand tijd. Ik hoop, dat wy niet te lang van uw byzijn verstoken zullen blijven.</p>
<p>‘Ik heb nog een paar stukken te doorloopen,’ antwoordde De Witt: ‘en dan zult gy my zien.’</p>
<p>‘Derhalve, <hi rend="i">sans adieu</hi>,’ zeide Van Espenblad, terwijl hy groette en zich verwijderde.</p>
</div>
<div type="chapter">
<pb n="14"/>
<head rend="h3">Tweede hoofdstuk. Waarin de kleine Joris en de raadpensionaris zich beiden doen gelden.</head>
<p>Het is een opmerking, die, hoe oudbakken en versleten zy ook zijn moge, nimmer genoeg herhaald kan worden: dat omstandigheden, op zich zelve onbeduidend en in schijn niemands aandacht waardig, meermalen den gewichtigsten invloed kunnen uitoefenen op het lot van een mensch. Ook nu werd die opmerking wederom bewaarheid. Ware de gang, die het kantoor van den Raadpensionaris scheidde van de zaal, waar Gekommitteerde Raden hun Vergadering hielden, maar iets korter, of wel, ware de tred van Van Espenblad, toen hy zich peinzende van de eene kamer naar de andere begaf, maar iets vlugger geweest, de geschiedenis van ons Vaderland had wellicht een bloedige bladzijde minder geteld. Reeds was Van Espenblad aan het einde van het portaal gekomen en had de hand aan de kruk van de deur, waar hy voor stond, toen hy achter zich iemand metdrift den trap hoorde opkomen. Hy keek om, en herkende Buat, die, met een driftigen stap en een verwilderd uitzicht, zonder te bespeuren, dat iemand
<pb n="15"/>
hem op een afstand gadesloeg, het kantoor van den Raadpensionaris binnenliep.</p>
<p>‘Bah!’ zeide van Espenblad by zich zelven, terwijl een glans van genoegen zich over zijn gelaat verspreidde: ‘het wild komt van zelf in de strikken des jagers.’</p>
<p>‘Maar,’ vervolgde hy, zich bedenkende, en terwijl een wolk zijn voorhoofd bedekte: ‘De Witt toonde zulk een medelijden met hem: - indien hy hem eens den raad gaf, te vluchten.’</p>
<p>En, in den schrik, welken deze onderstelling by hem te weeg bracht, liet hy de aangevatte kruk weder los.</p>
<p>‘Doch neen!’ ging hy voort, na een wijl te hebben nagedacht: ‘dat zoû hy niet durven doen.... maar een wenk - ja, een wenk zoû hy hem kunnen geven: - en, in allen gevalle, ook zonder wenk zoû Buat kunnen begrijpen, dat den Haag niet langer hem een veilig verblijf oplevert. - En dat moet niet: - daar zoû ik mijn rekening niet hy vinden. Maar, hoe hem de vlucht belet? Er verloopt nog een half uur, op zijn minst gerekend, eer de Heeren tot een besluit gekomen zijn, en in een half uur kan er veel gebeuren.’</p>
<p>Hier nam hy een snuifjen, in de hoop dat het geurige poeder hem een gelukkige ingeving zoû verschaffen.</p>
<p>‘Ik moet volstrekt iemand vinden, die hem bezig houdt tot dat de last gegeven is om hem in arrest te nemen.... of die hem althands niet uit het oog verliest.’ En, vervuld van deze gedachte, ging hy
<pb n="16"/>
den trap weder af. In de deur, welke naar 't Binnenhof geleidde, ontmoette hy zijn Ambtgenoot Bosveldt.</p>
<p>‘Hoe!’ zeide deze: ‘gy gaat den verkeerden weg op, kollega!’</p>
<p>‘Ik heb iets t'huis vergeten, en ben dadelijk weder by u,’ antwoordde Van Espenblad.</p>
<p>‘Nu, laat ons niet lang wachten,’ zeide Bosveldt, terwijl hy binnen ging.</p>
<p>‘Ik woû, dat gy te Haarlem t'huis zat,’ mompelde Van Espenblad, hem naöogende: ‘en krom getrokken van de jicht. Dat is er ook al weêr een van de zoodanigen, die liever onder Engeland stonden, dan onder De Witt: en, indien alle onze kollegaas dachten gelijk hy, dan had Buat meer kans een burgerkroon te bekomen, dan een plaats op de Voorpoort. - Maar hoe drommel vind ik nu een middel, om onzen maat het vluchten te beletten. Ha! - ik weet reeds iemand, die my helpen kan!’</p>
<p>Hy had juist den kleinen Joris ontdekt, die met eenigen zijner kameraden zich in een hoek van 't Binnenhof met knikkeren vermaakte. Een wenk van Van Espenblad bracht den knaap aan zijne zijde.</p>
<p>‘Hoor eens,’ vroeg hy: ‘wilt gy een paar schellingen verdienen?’</p>
<p>‘Is er weir een Heir, die nair Scheivelingen gebracht moet worden?’ vroeg Joris, met een ondeugenden blik.</p>
<p>‘Neen,’ antwoordde Van Espenblad, lachende, ‘zoo ver behoeft gy niet te gaan.... en toch, 't zoû
<pb n="17"/>
kunnen wezen. Doch luister! gy kent den Ritmeester Buat?’</p>
<p>‘Of ik hem ken!’ zeide Joris: ‘en watten goed Heir ook, die me altijd wat geift met korremis en nuwe jair, als ik er mair niet om vraig, en ook wel 'n kommetjen hiete melk, als ik er 'n boodschap doe... watten best Heir.’</p>
<p>Die groote ingenomenheid met Buat stond Van Espenblad maar half aan; dan, hy was nu te ver gegaan om terug te keeren.</p>
<p>‘Hoor eens,’ zeide hy, een ernstig gezicht zettende: ‘dat is nu alles goed en wel. - Maar ik moet u vooraf vragen, of gy de boodschap, die ik u geven zal, zult kunnen volbrengen, zonder er iemand over te spreken?’</p>
<p>‘Zonder er iemand over te spreiken!’ herhaalde de knaap: ‘wel wat zel ik babbelen van de boodschappen, die ik krijg? en wat gain ze mijn ook verder an, as ik er mair voor betaald word.’ En met-een zag hy Van Espenblad met het onnoozelste gezicht van de waereld aan.</p>
<p>‘Zoo wil ik u juist hebben,’ zeide Van Espenblad, die, hoezeer door lange oefening volleerd in de kunst van te veinzen, zich toch argeloos zoû hebben laten verschalken door een kleinen dreumis, die met dezelfde kunst geboren was: ‘nu, de Heer Buat zal zoo-met-een gindsche deur uitkomen: en nu verlang ik niets anders van u, dan dat gy hem ongemerkt volgt, en my over een half uur komt vertellen, waar hy zich bevindt.’</p>
<p>‘Mair, dan kan hy in den tusschentijd, dat ik
<pb n="18"/>
hier kom, wel iewers anders zijn hein'eloopen,’ zeide Joris.</p>
<p>‘Gy hebt gelijk, knaap,’ zeide Van Espenblad, getroffen door de juistheid dier opmerking: ‘maar dan weet ik er wat beters op. - Gy neemt uw makkers mede: zoo ras de Heer Buat ergens in gaat, zendt gy er een hier naar toe met de boodschap, waar hy zich bevindt; en blijft zelf met de overigen in de buurt opletten, of hy zich ook verwijdert: is dat het geval, dan volgt gy hem weêr, tot hy weêr ergens in gaat, en zendt dan een tweede boodschap, en zoo vervolgends: verstaat gy?’</p>
<p>‘Al begreipen,’ antwoordde Joris: ‘mair die andere jongens zellen de boodschap toch ook niet voor niks doen, en dus zal men Heir my wel meir als twei schellingen geiven, niet wair?’</p>
<p>‘Twee schellingen den man,’ antwoordde Van Espenblad: ‘mids gy goed oppast, niet babbelt, en zorgt, dat men u niet bemerke.’</p>
<p>‘Lait dat an mijn over, men Heir!’ zeide Joris: ‘en wair zal ik men Heir vinden?’</p>
<p>‘Hier,’ antwoordde Van Espenblad: ‘in de Vergadering van Gekomitteerde Raden: gy hebt slechts, aan den Bode de plaats, of het huis te noemen, waar de Ritmeester binnen is gegaan, en my die te laten weten.’</p>
<p>‘Bestig!’ zeide Joris. ‘Mair,’ vervolgde hy, Van Espenblad, die heen wilde gaan, by een slip van zijn kleed terughoudende: ‘indien de Ritmeister, in de plek van ergens <hi rend="i">in</hi> te gain, ereis in zijn kop kreig om de stad uit te gain, b.v. nair Scheivelingen, of 't Bosch in?’</p>
<pb n="19"/>
<p>‘Gy zijt een schalk, die goed uw fortuin zult maken,’ zeide Van Espenblad, den guit met welgevallen beschouwende: ‘in dat geval stuurt gy my er even zeer tijding van, en dat wel op een draf, verstaat gy?’</p>
<p>Joris kneep de oogen dicht, en knikte toestemmend, waarna hy, zoodra hy Van Espenblad weder naar binnen had zien gaan, met een paar sprongen naar zijn speelkarnuiten liep, aan wie hy nu, met al het gewicht van een Veldoverste zijn bevelen uitdrukte met betrekking tot de onderneming, die zy te volvoeren hadden. Slechts weinige oogenblikken duurde het, of zy zagen Buat weder voor den dag komen, die, bleek en ontdaan, den weg naar het Buitenhof opsloeg. Wy zullen straks tot hem terugkeeren, en inmiddels gaan zien wat er voorviel in de Vergadering van Gekommitteerde Raden.</p>
<p>Men zal het my niet euvel duiden, dat ik hier een woord over dat Kollegie tusschen voege. De regeeringsvorm van die dagen was zoo geheel verschillend van dien, waaronder wy thands leven, dat sommigen onder mijn lezers, tot recht begrip van mijn verhaal, daarvan misschien wel iets naders zullen willen weten.</p>
<p>Ik heb in een vroeger Hoofdstuk de Gekommitteerde Raden met onze Gedeputeerde Staten vergeleken. In zoo verre stonden beide Kollegiën gelijk, dat beiden ingesteld werden om de loopende zaken af te doen; doch voor 't overige bestond tusschen beiden hetzelfde verschil, dat tusschen de Staten-Provinciaal van die eeuw en de Provinciale Staten van onze
<pb n="20"/>
dagen bestond. Deze laatsten, door de kiesdistrikten eener geheele Provincie gekozen, zijn niet veel meer dan een lichaam van bestuur, en bezitten niet dan een beperkte macht: de Staten-Provinciaal onder de Republiek daarentegen, alleen samengesteld uit de Afgevaardigden der stemhebbende Steden, oefenden een gezach en oppermacht uit, grooter, en op eigen grondgebied meer <hi rend="i">absoluut</hi>, dan die van de meeste Soevereinen. Ja, dat gezach werd, in Holland althands, en vooral ten tijde van De Witt, naauwlijks, ook zelfs in de betrekkingen tot het Buitenland, belemmerd door de achtbaarheid der Staten-Generaal, die, uit Afgevaardigden der verschillende Provinciën samengesteld, de Soevereiniteit der Vereenigde Nederlanden vertegenwoordigden. De uitoefening nu van dat gezach der Provinciale Staten en de behandeling der gewone loopende zaken, was in de onderscheiden Gewesten aan verschillende lichamen toevertrouwd, en wel in Holland, aan twee kollegiën van Gekommitteerde Raden. Het eene, dat te Hoorn zitting had, bestond uit Afgevaardigden der Steden van het zoogenaamde Noorderkwartier: het andere had zijn zetel in den Haag en was, sedert den jare 1590, samengesteld uit negen Leden, namelijk een uit ieder der volgende Steden, als Dordrecht, Haarlem, Delft, Leyden, Amsterdam, Gouda, Rotterdam en Gorkum; terwijl Schiedam, Schoonhoven en den Briel er by toerbeurten elk voor twee jaren een Lid heen zonden. Het oudste Lid uit de Ridderschap was gewoonlijk Voorzitter van het kollegie, en niet onder de gemelde negen Leden begrepen; terwijl een der Sekretarissen
<pb n="21"/>
van Hun Edel Groot-Mogenden hun by 't vergaderen ten dienste stond. Aan dit Kollegie nu was de uitvoering opgedragen van alle besluiten, door de Staten genomen: als ook om in alle onverwachte voorvallen te voorzien. Het besliste in twistzaken van de Gemeene Landsmiddelen, alsmede in zaken van muitery en verraad; het deed recht in zaken betreffende de krijgslieden, ter betaling der Provincie staande: het vervaardigde de ordonnantiën tot betalingsder Militie en alle andere ten laste van het kantoor des Ontfangers-Generaal van Holland: eindelijk, het zond aan de Leden en Steden, tot de Vergadering der Staten van Holland behoorende, de punten van beschrijving voor die Vergadering.</p>
<p>Het was nu van dit Kollegie, dat zoowel Van Espenblad als Kievit sedert Mei 1666 Leden waren geworden<note n="(1)" place="foot">Ik moet hier een dwaling herstellen, voorkomende in het Eerste Deel, bl. 110, van dit verhaal, waar ik van Kievit gezegd heb, dat hy toen reeds die betrekking vervulde. Ewout Van der Horst zat tot 1 Mei 1686 wegens Rotterdam in gemeld Kollegie, en werd toen eerst Lid van den Raad van State.</note>.</p>
<p>Der Vergadering was nog niet voltallig, toen Van Espenblad binnenkwam. Wel zat de Voorzitter, de oude. Heer van Wimmenum, wien het staan by zijn gevorderden leeftijd moeilijk viel, reeds in zijn cierlijfc gewerkten leunstoel, aan de lange met groen laken bekleede tafel, en zijn Sekretaris aan een klein tafeltjen nevens hem, bezig met de stukken die hy uit zijn lederen. <hi rend="i">portefeuille</hi> genomen had, te sorteeren;
<pb n="22"/>
maar de overige Raden, voor zoo verre zy reeds aanwezig waren, schenen weinig haast te hebben om te beginnen. Bosveldt wandelde op en neder met Van der Goes van Delft, terwijl hun Ambtgenoot Schulper, voor een der ramen staande, met een verveelend gelaat naar den Vijverberg stond te kijken.</p>
<p>‘Hoe is het, mijne Heeren?’ vroeg Van Espenblad, terwijl hy hoed en stok aan den Bode gaf om weg te zetten: ‘nog niet aan 't werk? De klok heeft toch, meen ik, reeds geslagen.’ - En met-een, zich tot den Bode wendende: ‘hoor eens Hanszen: fluisterde hy hem in: ‘deze of gene knaap zal zich misschien aanmelden en u een boodschap voor my geven. Gy brengt my dien in dat geval terstond over.’</p>
<p>‘Zeer wel, mijn Heer!’ zeide de Bode, en vertrok.</p>
<p>‘Het staat u wel, over vertraging der werkzaamheden te klagen,’ zeide Bosveldt, de vraag van Van Espenblad beantwoordende: ‘als een iegelijk zoo goed op zijn tijd paste als wy, die hier zijn, dan waren wy reeds begonnen.’</p>
<p>‘Wie wachten wy nog?’ vroeg Schulper, al gapende, terwijl hy zich omwendde.</p>
<p>‘Niemand dan Beveren en Kievit,’ antwoordde Van der Goes: ‘de overige Heeren zijn ziek of afwezig.’</p>
<p>‘Hoe!’ riep de Heer van Wimmenum, verbaasd opziende: ‘komt de Heer Hasselaer niet?’</p>
<p>‘Mag ik UEd. herinneren,’ fluisterde de Sekretaris, dat de Heer Hasselaer met den Heer Baert, van Friesland, gisteren naar Texel is vertrokken
<pb n="23"/>
met kommissie van Haar Hoog-Mogenden, om de aldaar liggende schippers aan te sporen, metterhaast terug te zeilen, dewijl men beducht is voor een aanslag van de Engelschen?’</p>
<p>‘In de daad?’ vroeg Wimmenum, verbaasd opziende, als of hy iets nieuws hoorde: ‘Wel! wel!’</p>
<p>‘Onze goede Voorzitter verwondert zich over alles, fluisterde Van Espenblad aan Van der Goes in: “ik geloof, dat, zoo wy hem vertelden, dat Prins Frederik Hendrik dood was, hy nog zoû denken dat het een nieuwtjen was, en zeggen: “in de daad, wel! wel!”’</p>
<p>‘Ja! de man wordt een weinig suf en memorieloos,’ fluisterde Van der Goes, met een blik van medelijden op Wimmenum: ‘aha! daar is Beveren.’</p>
<p>‘Ik vraag verschooning zoo ik u heb doen wachten, mijne Heeren!’ zeide de nieuw aangekomene, die wegens Dordrecht zitting had, en, door zijn huwlijk met Johanna De Witt, een zwager was van den Raadpensionaris: ‘ik ben opgehouden geworden by den Heer Ontfanger-Generaal. - Maar verhaal my eens, Van Espenblad! welke gewichtige <hi rend="i">besoigne</hi> hadt gy toch met dat knaapjen, dat gy van zijn spel afgeroepen hebt?’</p>
<p>‘Hebt gy dat gezien?’ vroeg Van Espenblad, lachende.</p>
<p>‘Wel zeker!’ antwoordde Beveren: ‘ik zat voor het raam en had u juist in 't oog. Wilt gy dien knaap tot uw Paadje verheffen?’</p>
<p>‘Wie weet het?’ zeide Van Espenblad: ‘hy heeft er aanleg genoeg toe... Maar komaan, mijne Hee-<pb n="24"/>ren! het is meer dan tijd, onze werkzaamheden aan te vangen.’</p>
<p>‘Zouden wy niet op Kievit wachten?’ vroeg Bosveldt.</p>
<p>‘En als hy eens niet kwam?’ hernam Van Espenblad: ‘wie weet, hy is misschien ook naar Texel.’</p>
<p>‘Gy zijt weêr boosaardig, Van Espenblad!’ zeide Bosveldt, die - gelijk men in het Eerste Deel van dit verhaal heeft kunnen zien - tot de Oranje-party behoorde.</p>
<p>‘Of,’ vervolgde Van Espenblad, ‘naar zijn zwager Tromp, om hem wat te troosten over de ongenade, waarin hy vervallen is. - Heer Voorzitter! zullen wy niet beginnen?’</p>
<p>‘Ja,’ antwoordde deze: ‘het zal tijd zijn. Ik zal bellen, en den Heer Raadpensionaris laten waarschuwen.’</p>
<p>‘Ik begrijp niet, hoe De Witt nu zoo talmt,’ zeide Van Espenblad by zich zelven, terwijl hy met de anderen plaats nam: ‘zoû hy werkelijk tijd wallen winnen om aan Buat gelegenheid te geven zich weg te maken?’</p>
<p>De Notulen werden gelezen, en men had die juist gearresteerd, toen Kievit binnenkwam.</p>
<p>‘Wy hadden byna <hi rend="i">défaut</hi> tegen u laten gaan,’ zeide Beveren: ‘gy zijt anders niet gewoon, de laatste te komen.’</p>
<p>‘Ik ben opgehouden geworden,’ antwoordde Kievit, wiens houding blijkbaar iets verlegens had: ‘die fatale historie met mijn zwager Tromp geeft mj gedurige drukte.</p>
<pb n="25"/>
<p>‘Ja, die veroorzaakt veel geschrijfs, dat begrijp ik,’ merkte Van Espenblad meesmuilende aan.</p>
<p>‘Het muisjen zal een staart hebben,’ hernam Kievit, op een driftigen toon: ‘en men zal weldra zien, of de Amiraal Tromp de man is, om zich straffeloos in zijn eer te laten krenken.’</p>
<p>‘Wat is er van den Amiraal Tromp?’ vroeg de Voorzitter zacht aan den Sekretaris, en schudde, nadat deze hem op de hoogte had pogen te stellen, herhaaldelijk het hoofd, al uitroepende: ‘wel! wel!’ - De overige Heeren, die, uitgenomen Bosveldt, niet op de hand van Tromp waren, beäntwoordden niet dan met een doodsch stilzwijgen den uitval van Kievit: en deze, zelfs geen ondersteuning vindende by Bosveldt, die te voorzichtig was om zich uit te laten, keek wrevelig voor zich. De komst van De Witt, die nu eindelijk binnen trad, was dus aan allen een welkome redding uit hun gedwongen toestand.</p>
<p>‘Wat goeds brengt ons de Heer Raadpensionaris?’ vroeg de Voorzitter, toen De Witt tegen over hem plaats had genomen.</p>
<p>‘Helaas, mijn Heer van Wimmenum!’ antwoordde De Witt met een zucht: het is tegenwoordig de tijd niet, dat er iets goeds kan verwacht worden. Ik heb in tegendeel een beschuldiging van Hoog-verraad by u in te brengen.’</p>
<p>‘Van Hoog-verraad! tegen wie?’ riepen allen, behalve van Espenblad, die wist wat er komen moest, en Kievit, die zoo bleek als een doek werd.</p>
<p>‘Hoog-verraad!’ herhaalde Wimmenum, zich het voorhoofd krabbende: ‘door wien en waar wordt dat gesmeed?’</p>
<pb n="26"/>
<p>Op dit oogenblik trad de Bode binnen, naderde Van Espenblad, en zeide, met een gesmoorde stem, doch luid genoeg, dat allen 't hoorden:</p>
<p>‘Ten huize van den Heer Kievit.’</p>
<p>Dit gezegde, dat als een antwoord kon beschouwd worden op de vraag van den Voorzitter, verwekte by sommigen der aanwezigen een luid gelach; maar niet by den man, die genoemd was geworden: hy sprong op in zijn stoel en vroeg met een verpletterden blik aan den Bode: ‘wat die dwaasheid beduidde?’</p>
<p>‘Ik weet het niet,’ antwoordde de Bode, de schouders ophalende en Van Espenblad aanziende als om zijne getuigenis in te roepen: ‘het is een jongen van de straat, die my deze boodschap heeft overgegeven.’</p>
<p>‘Juist,’ zeide Van Espenblad: ‘ik weet wat het is; niets dat u betreft, mijn Heer Kievit!’</p>
<p>‘Maar ik wilde toch weten...’ zeide deze.</p>
<p>‘Mijne Heeren!’ viel De Witt in, die ofschoon in naam de Dienaar der Vergadering, in de daad meer als de Voorzitter daarvan kon worden aangemerkt dan het Lid dat dien post bekleedde: ‘mijne Heeren! wy hebben meer te doen. Ga heen Hanszen! en klop aan, alvorens weder binnen te komen. Mijne Heeren!’ vervolgde hy, toen de Bode vertrokken was; ‘het is niet dan met leedwezen, dat ik een aanklacht moet instellen tegen iemand, die zich vroeger verdienstelijk had gemaakt by den Staat. Ik bedoel den Ritmeester Buat.</p>
<p>‘Buat!’ riep Bosveldt: ‘onmogelijk!’ maar, een
<pb n="27"/>
blik op Kievit geworpen hebbende, die vruchteloos zijn verlegenheid zocht te verbergen, zweeg hy, en zag peinzend voor zich heen.</p>
<p>‘Buat!’ herhaalde Wimmenum: ‘maar die is immers Overste in dienst der Staten.’</p>
<p>‘Dat was wijlen zijn vader,’ zeide De Witt.</p>
<p>‘O! gy bedoelt den zoon!’ hernam Wimmenum: ‘ja! nu weet ik het: die is Kapitein der Garde van Zijn Hoogheid.’</p>
<p>‘Dat was hy,’ zeide Van der Goes: ‘toen Prins Willem II nog leefde. Gy zult u herinneren, dat die Kompagnie is afgeschaft. Buat is thands Ritmeester, en staat ter repartitie van Zeeland.’</p>
<p>‘En heeft die verraad gepleegd?’ vroeg Wimmenum: ‘Wel! wel!’</p>
<p>‘Het is u bekend, mijn Heeren!’ hernam De Witt, ‘dat gezegde Buat, met mijne voorkennis, korrespondentie hield met de Heeren Bennet en Sylvius, en ik, door zijne tusschenkomst, nu en dan voorslagen ontfing, welke ik hoopte, dat tot vredesonderhandelingen zouden leiden.’</p>
<p>‘De Vergadering dankt den Heer Raadpensionaris voor zijn voortdurenden yver in 's Lands welzijn,’ zeide de Voorzitter.</p>
<p>‘Gezegde Buat,’ vervolgde De Witt, na de lofspraak van den Voorzitter met een koele buiging beantwoord te hebben, ‘schijnt, buiten de korrespondentie, welke hy my liet zien, er nog eene op zijn eigen hand te hebben gehouden: althands uit een aan hem geschreven brief, welken hy uit achteloosheid in mijne handen gelaten heeft, meen ik zulks
<pb n="28"/>
te moeten opmaken. Ik verzoek den Heer Sekretaris dien brief overluid te lezen.’</p>
<p>Terwijl de Sekretaris het noodlottige geschrift van De Witt overnam en aan diens verzoek voldeed, heerschte er een zoo diepe stilte in de Vergadering, dat men een speld had kunnen hooren vallen. By allen was die stilte een gevolg hunner nieuwsgierigheid naar hetgeen zy vernemen zouden: by Bosveldt paarde zich aan die nieuwsgierigheid belangstelling in de persoon des beschuldigden, en zucht om, zoo mogelijk, uit deze of gene zinsnede aanleiding te vinden om iets tot zijn verschooning by te brengen: by Kievit, de angst, of ook wellicht zijn eigen naam in den brief genoemd zoû worden. Hy deed echter zijn best om zich te herstellen, daar hy van de eene zijde het doordringend oog van De Witt op hem gevestigd, en van de andere den spotachtigen glimlach zag, waarmede Van Espenblad hem beschouwde.</p>
<p>De lezing van het stuk was geëindigd en de Kaden zagen elkander aan, als vreesde ieder het woord op te nemen, toen er aan de deur werd getikt. De Voorzitter trok aan den bel, en de Bode Hanszen, zachtkens naderende, fluisterde aan Van Espenblad in:</p>
<p>‘Mijn Heer! daar is een andere jongen, die zegt, dat hy in zijn eigen huis gegaan is.’</p>
<p>‘'t wel! en moge hy er blijven,’ zeide Van Espenblad: ‘ga nu maar heen.’ - Zijn ambtgenooten keken elkander met bevreemding aan; doch niemand waagde een aanmerking.</p>
<p>‘En thands, mijne Heeren!’ hernam De Witt,
<pb n="29"/>
‘staat net aan u, te beslissen, of deze zaak niet een nader onderzoek vordert. Heer Voorzitter! mag ik u verzoeken, de Vergadering daarover te raadplegen.’</p>
<p>Beveren, Van der Goes en Van Espenblad gaven terstond op de vraag, welke de Voorzitter tot hen richtte, een toestemmend antwoord. Bosveldt wreef zich een oogenblik de kin, eer hy zijn advies gaf, en verzocht toen, den brief nog eens te mogen lezen.</p>
<p>‘My dunkt,’ zeide Van Espenblad, die in deze vraag alleen een list zag om tijd te winnen: ‘de brief spreekt duidelijk, genoeg, en al deed hy het minder, het gelasten van nader onderzoek is toch wel het minste wat men doen kan.’</p>
<p>‘Mijn Heer!’ zeide Bosveldt: ‘het geldt hier een zaak van gewicht, en in de zoodanige ben ik niet gewoon met overhaasting te werk te gaan.’</p>
<p>En met-een, den brief uit de hand van den Sekretaris overnemende, begon hy dien, tot groote ergernis van Van Espenblad, die op heete kolen zat, met zulk een oplettendheid te lezen, dat het scheen of hy ieder woord wilde spellen.</p>
<p>‘De Heer Voorzitter zoû intusschen met de rondvraag kunnen voortgaan,’ merkte De Witt aan.</p>
<p>‘Hoe denkt de Heer Schulper over het voorstel?’ vroeg Wimmenum.</p>
<p>Het antwoord had zich kunnen laten vooruitzien: De Heer Schulper bracht nooit een ander advys uit, dan dit: ‘dat hy zich by de meerderheid voegde.’</p>
<p>‘En de Heer Kievit?’ vroeg de Voorzitter.</p>
<p>‘Wat my betreft,’ zeide Kievit, die den tijd had gehad om zich op het te geven antwoord voor te
<pb n="30"/>
bereiden: ‘ik ben aan den Heer Buat door zijn vrouw vermaagschapt, en verzoek dus buiten stem te blijven.’</p>
<p>‘Door zijn vrouw’ herhaalde de Voorzitter: ‘ei lieve! is Buat met een Juffrouw Kievit getrouwd?’</p>
<p>‘Zijn vrouw is een dochter van wijlen den Griffier Musch,’ fluisterde Van der Goes hem in.</p>
<p>‘Van den Hofmusch?’ vroeg Wimmenum, zinspelende op den spotnaam, waarmede wijlen de Griffier - onder anderen ook in een van Vondels hekeldichten - was aangeduid geweest.</p>
<p>‘Van denzelfden,’ antwoordde Van der Goes, toestemmend knikkende.</p>
<p>‘Ei! ei!’ hernam Wimmenum: ‘o ja! en dus, de Heer Kievit verlangt verschoond te blijven van de stemming om reden van maagschap: een zeer billijk verzoek, naar 't my voorkomt,’ vervolgde hy, niet zonder De Witt aan te zien, als om dezen te vragen, of hy zich niet vergiste in zijn beschouwing. De goedkeurende hoofdknik van De Witt bemoedigde hem echter.</p>
<p>‘De Heer Kievit blijft dus buiten stem,’ zeide hy, ‘om reden van familie-betrekking tusschen hem en Mevrouw Buat. Wel! wel! is UEd. aan Mevrouw Buat vermaagschapt? Is het van vaders- of van moederszijde?’</p>
<p>‘Mag ik u doen opmerken, dat de tijd verloopt,’ zeide De Witt: ‘en dat deze zaak spoedig dient afgehandeld te worden.</p>
<p>De Heer van Wimmenum kreeg een kleur als een schooljongen, die door zijn meester berispt wordt:
<pb n="31"/>
‘Ja!’ zeide hy, ‘dat is ook waar; maar wy kunnen toch niet voortgaan, eer de Heer Bosveldt....’</p>
<p>‘Ik ben genoeg ingelicht,’ zeide Bosveldt, die begreep, dat de zaak er toch toe lag; ‘ziedaar den brief terug, Heer Sekretaris! ik stem mede voor een onderzoek.’</p>
<p>‘En de Heer Voorzitter zelf?’ vroeg De Witt.</p>
<p>‘Overeenkomstig uw voorstel,’ antwoordde Wimmenum: ‘altijd overeenkomstig uw voorstel, Heer Raadpensionaris! Want dat kan nooit anders dan wijs en weldoordacht zijn.’</p>
<p>‘Het zal dan zaak zijn,’ zeide De Witt, een weinig ongeduldig over den hem toegeworpen lof, ‘den gezegden Buat terstond te laten ontbieden, en hem op het stuk van dezen brief te hooren.’</p>
<p>‘Stemmen al de Heeren met dit voorstel in?’ vroeg Wimmenum, rondziende: ‘niemand er tegen? welaan! dan zullen wy iemand naar zijn woning sturen.’ - En met-een bracht hy de hand aan den bel.</p>
<p>‘Met uw verlof, Heer Voorzitter!’ zeide Van Espenblad: ‘zoo hy eens aan ons opontbod niet voldeed!’</p>
<p>‘Wat!’ riep de Voorzitter, ‘terwijl hy rood werd van verontwaardiging, by de bloote gedachte, dat zulk een ongehoorzaamheid zoû kunnen plaats hebben: ‘niet voldoen aan een opontbod van Gekommitteerde Raden!’</p>
<p>‘Hoogst onwaarschijnlijk,’ hernam Van Espenblad, glimlachende: ‘maar wy moeten, dunkt my, ook op het voorkomen eener, onwaarschijnlijkheid verdacht zijn: - en daarom geef ik in bedenking of
<pb n="32"/>
het niet raadzaam ware, onzen Bode door eenige gewapende manschappen te doen vergezellen, die Buat des noods zouden dwingen zich hierheen te begeven.’</p>
<p>‘Dat zoû ontwijfelbaar de onzekerheid zijner verschijning tot zekerheid maken,’ zeide Beveren, goedkeurend.</p>
<p>‘De Ritmeester Buat is nog niet <hi rend="i">sub reatu</hi>,’ zeide Bosveldt: ‘hy wordt alleen ter verantwoording geroepen.’</p>
<p>‘Niet <hi rend="i">sub reatu?</hi>’ herhaalde Van Espenblad: ‘en hy wordt beschuldigd van Hoog-verraad.’</p>
<p>‘Dat heb ik ook gehoord,’ zeide Bosveldt, een zijdelingschen blik op De Witt werpende: ‘en ik geloof, dat men hiermede te voorbarig is geweest. Wy hebben nog niets dan een brief, niet <hi rend="i">door</hi> hem, maar <hi rend="i">aan</hi> hem geschreven; en die dus <hi rend="i">tegen</hi> hem geen bewijs kan opleveren. De inhoud van dien brief wettigt een nader onderzoek, en daartoe heb ik mijn stem gegeven; maar ik geef die niet tot het nemen van een maatregel, die alleen gebezigd mag worden omtrent de zoodanigen, tegen wie een bevel van gevangenneming is verleend.’</p>
<p>‘Ik ben volkomen van dat; gevoelen,’ zeide Van der Goes.</p>
<p>‘En de Heer Schulper?’ vroeg de Voorzitter.</p>
<p>‘Zoo als de meerderheid het begrijpt,’ antwoordde Schulper.</p>
<p>‘Maar het staat twee tegen twee,’ merkte Wimmenum aan, na rechts en links gekeken te hebben, of zijn telling juist ware.</p>
<pb n="33"/>
<p>‘Nu dan,’ hernam Schulper, die zich altijd gelijk bleef, ‘dan ben ik van het gevoelen van den Heer Prezident.’</p>
<p>‘De Prezident krabde zijn voorhoofd en keek angstig naar De Witt, als om uit diens oogen te lezen, welk gevoelen hy omhelzen moest. Maar het gelaat van De Witt stond onbeweeglijk en gaf niet de minste aanwijzing aan de hand. Gelukkig redde Kievit den Heer van Wimmenum uit de verlegenheid, waarin hy zich bevond.</p>
<p>‘Mijne Heeren!’ zeide hy, ‘deze zaak van mijn neef Buat is my hoogst onaangenaam, en ik speel hier een alles behalve vermakelijke rol. Gy zult my dus vergunnen, dat ik my zoo lang verwijder, tot deze questie is afgehandeld.’</p>
<p>‘Hy wil gaan om Buat te waarschuwen,’ fluisterde Van Espenblad Beveren in: ‘dat moet niet gebeuren.’</p>
<p>‘Blijf, wat ik u bidden mag, blijf nog een oogenblik,’ zeide De Witt, op een toon die meer gebiedend was dan de woorden schenen te vorderen, terwijl hy de hand op den arm lei van Kievit, die reeds opgestaan was om zich te verwijderen: ‘deze Heeren zullen wellicht ook van u nog een opheldering te vorderen hebben, en gy zoudt die voorzeker ongaarne ontwijken.’</p>
<p>‘Van my!’ antwoordde Kievit met een gesmoorde stem, terwijl hy krampachtig den rug van zijn stoel vastkneep en de zweetdruppels hem van 't voorhoofd rolden.</p>
<p>‘Van u, mijn Heer Kievit!’ herhaalde De Witt:
<pb n="34"/>
‘maar ik twijfel niet, of gy zult volkomen in staat zijn de Vergadering omtrent het punt, dat ik bedoel, te voldoen. En nu, om terug te keeren tot de zaak van den Ritmeester Buat, ik geloof, dat die gevoelens zich best laten vereenigen, wanneer wy den Bode alleen uitzenden; doch hem, op behoorlijken afstand, laten volgen door eenige manschappen, wier hulp hy, in geval van onwil of tegenstand, zoû kunnen inroepen.’</p>
<p>‘Dat is gesproken als een boek, dunkt my,’ zeide de Voorzitter: ‘nemen al de Heeren genoegen met dit voorstel van den Heer Raadpensionaris?’</p>
<p>‘Ik niet,’ antwoordde Bosveldt: ‘ik hoû Buat voor een man van eer, tegen wien men zoodanige voorzorgen niet behoeft te nemen.</p>
<p>‘Is er een van de overige Heeren van het gevoelen van ons medelid Bosveldt?’ vroeg de Voorzitter: ‘niemand? - dan wordt liet voorstel van den Heer Raadpensionaris in een besluit der Vergadering gekonverteerd; en ik verzoek ZEd. zich met de uitvoering wel te willen belasten.’</p>
<p>Met-een trok hy aan den bel, en de Bode verscheen.</p>
<p>‘Zeg aan den Kommandant van de Hoofdwacht, dat hy terstond hier verschijne,’ zeide De Witt.</p>
<p>‘Zeer wel, Heer Raadpensionaris,’ antwoordde de Bode, met een diepe buiging: en toen, naar Van Espenblad toetredende: ‘er is weêr zoo'n straatjongen geweest,’ fluisterde hy, ‘die zeide: ‘by den Heer van Heenvliet.’</p>
<p>Nu kon niemand, uitgenomen Kievit, die weêr was gaan zitten en als een verwezene voor zich keek,
<pb n="35"/>
en De Witt, die alleen het fijne van de zaak begreep, zich van lachen onthouden.</p>
<p>‘Wat duivel, Van Espenblad!’ zeide Van der Goes, toen de Bode vertrokken was: ‘is het een weddenschap? of hebt gy werkelijk het kommando over de lieve Haagsche straatjeugd aanvaard?’</p>
<p>‘Lacht maar, lacht maar,’ antwoordde Van Espenblad: ‘gy zult later oordeelen, of ik zoo dom heb gehandeld.’</p>
<p>‘Van domheid heeft u, voor zoo verre ik weet, nooit iemand beschuldigd,’ zeide Bosveldt, op een scherpen toon.</p>
<p>‘Terwijl wy den Kommandant inwachten,’ hernam De Witt, ‘zoude ik den Heer Kievit uit zijn onzekerheid kunnen verlossen, en hem vragen, of hy kennis draagt aan dit <hi rend="i">libel</hi>.’ - En met-een wierp hy het gedrukt Verslag van het zeegevecht voor Kievit op tafel.</p>
<p>‘Hoe! wat is dat?’ vroegen fluisterend de Raden aan elkander.</p>
<p>Kievit bevond zich in een moeielijken toestand. Aan den eenen kant was hy te fier, en misschien ook te veel ingenomen met zijn eigen werk, om te ontkennen, dat hy het stuk geschreven had: aan den anderen zag hy in de vraag van De Witt een bedekt plan om niet alleen een aanklacht tegen hem in te stellen, maar die zelfs in verband te brengen met de aanklacht, tegen Buat gedaan. Hy was bovendien eenigzins by verrassing overvallen, en geen wonder dus, dat hy niet dadelijk antwoordde, maar zich bepaalde met het gedrukte stuk eenige reizen om en
<pb n="36"/>
om te draaien, en toen, met een uitdrukking van wrevel te vragen: ‘welnu! dat <hi rend="i">libel</hi>?’</p>
<p>‘Ik vraag u, of gy daar kennis aan hebt, mijn Heer?’ herbaalde De Witt, langzaam en ernstig.</p>
<p>‘Een naamloos stuk, mijn Heer! naar ik zie,’ antwoordde Kievit: ‘en ik besef niet, hoe gy op de gedachte komt....’</p>
<p>‘Ik heb gemeend er uwen stijl in te herkennen,’ zeide De Witt: ‘en, opdat gy de strekking mijner vraag volkomen begrijpen zoudt, ik vraag u, of gy er al of niet de steller van zijt.’</p>
<p>‘Ik, mijn Heer!’ riep Kievit, zich op de lippen bijtende.</p>
<p>De gandsche Vergadering hield met gespannen aandacht het oog op hem gevestigd: ieder zweeg: alleen de Voorzitter kon een: ‘wel! wel!’ niet weêrhouden. Kievit begreep, dat er niets anders voor hem opzat, dan een hoogen toon aan te slaan.</p>
<p>‘Gy vraagt my,’ zeide hy, de borst opzettende en de Witt met een gemaakte verontwaardiging aanziende, ‘of ik de steller van dit stuk ben? - Maar ik vraag, op mijne beurt, wie u het recht geeft, my een dergelijke vraag te doen. Ik heb tot heden altijd gemeend, dat de Raadpensionaris de dienaar was der Staten en de uitvoerder hunner bevelen: gy schijnt het omgekeerd te begrijpen, en den meester te willen spelen over my, aan wien, als aan een Lid der hooge Regeering, gy zelf gehoorzaamheid en eerbied verschuldigd zijt.’</p>
<p>De redeneering was volkomen logiesch. De Witt gevoelde zulks, en begreep te recht, zich niet in
<pb n="37"/>
een redetwist te moeten begeven, waarin al zijn meerdere bekwaamheid en welsprekendheid hem niet beletten zouden, het onderspit te delven: hy begaf zich dus onmiddelijk op een terrein, waar hy vaster stond en van medewerking verzekerd was.</p>
<p>‘Gy hoort het, mijne Heeren!’ zeide hy: ‘de Heer Kievit weigert my te antwoordden op een vraag, welke ik meende hem te mogen doen, betreffende een feit, dat hy, zoo het hem al geweten moet worden, zeker niet als Lid dezer Vergadering heeft gepleegd. Maar thands, mijne Heeren! richt ik my tot u, en vraag, of naar den steller van het <hi rend="i">libel</hi>, dat ik hier ter tafel breng, en hetwelk my voorkomt allerlei lasterlijke beschuldigingen te bevatten tegen de persoon van den Heere Amiraal De Ruyter, thands Generaal onzer Vloot, geen onderzoek behoort gedaan te worden?’</p>
<p>‘Ongetwijfeld,’ zeide Beveren, altijd gereed zijn zwager toe te vallen: ‘ik heb dat schotschrift ook gelezen, en, de steller moge zijn wie hy wil, hy moet gestraft worden.’</p>
<p>‘Hebt gy waarlijk het geduld gehad, dat prul te lezen?’ vroeg Van Espenblad, die er genoegen in schepte, de kwelling, welke Kievit ondervond, nog te vermeerderen, door zijn eigenliefde als Autheur te kwetsen: ‘ik ben voor 't overige, vervolgde hy, ‘volkomen van uw gevoelen.’</p>
<p>‘Ik mede,’ zeide Van der Goes.</p>
<p>‘Ik niet,’ zeide Bosveldt: ‘ik heb dat stuk mede gelezen, en ik laat den inhoud voor rekening van den schrijver; maar in allen gevalle bevat het een verslag, opgemaakt naar een verhaal van den Heer
<pb n="38"/>
van Sommelsdijck: en indien deze de hier opgeteekende feiten voor waar erkent, dan zie ik niet, hoe er eenige straf kan ingeroepen worden tegen iemand, die waarheid verkondigt.’</p>
<p>‘Zoo is 't, mijne Heeren!’ zeide Kievit, verheugd van deze reis ten minste eenen bondgenoot te vinden: ‘en, nu het er op aan komt, rekenschap te geven aan mijn geëerde Ambtgenooten, ben ik hiertoe bereid. Ja, <hi rend="i">ik</hi> heb dit opstel geschreven, byna uit den mond van den Heer van Sommelsdijck. Alleen moet ik er byvoegen, dat ik het niet geweest ben, die het ter perse geleverd heb, daar ik volkomen overtuigd ben, even als de Heer Van Espenblad, dat het geenszins waardig was in 't licht te komen.’</p>
<p>‘En kunt gy dan nagaan, wie u die poets gespeeld heeft?’ vroeg Beveren.</p>
<p>‘Ik kan alleen gissingen vormen,’ antwoordde Kievit, ‘en zoû ongaarne, nu ik zie, hoe hoog men de uitgave van dit stuk opneemt, lieden aan vervolging blootstellen, die wellicht onschuldig zijn.’</p>
<p>‘Mijn beste Kievit!’ zeide Van Espenblad, op den hartelijksten toon van de waereld: ‘het spijt my voor u; maar gy gevoelt toch wel, dat gy, u eenmaal als schrijver van dat pr...., ik wil zeggen van dat <hi rend="i">libel</hi>, doende kennen, u niet kunt vrijwaren van de verdenking, dat gy tevens uitgever zijt, zoo lang gy dezen niet aanwijst: en dat, zoo lang gy onder die verdenking ligt, gy toch moeielijk in onze Vergadering kunt blijven zitten. Hoe denken de andere Heeren er over?’</p>
<p>‘In allen gevalle kunnen wy, zelfs over deze
<pb n="39"/>
vraag, moeilijk in tegenwoordigheid van den Heer Kievit beraadslagen,’ merkte Van der Goes aan.</p>
<p>‘Mijne Heeren!’ zeide Kievit: ‘indien gy my zoo even vergund hadt, my te verwijderen, had deze geheele zaak buiten mijne tegenwoordigheid kunnen worden afgedaan. Ik heb dus de eer u te groeten.’</p>
<p>Met-een stond hy op, en groette de Vergadering; maar toen hy de deur opende, deed hy verschrikt een stap achteruit, op het zien van den Kommandant van de Wacht, die juist met den Bode aankwam. Hy herstelde zich echter, by de gedachte, dat die Officier niet voor hem kwam, en verwijderde zich, niet weinig ontrust over den loop, dien de zaken voor hem schenen te nemen, en zonder op de diepe buigingen te letten, welke de Kommandant en de Bode maakten, toen zy hem tusschen hun beide lieten doorgaan.</p>
<p>‘Heer Kommandant!’ zeide De Witt tot den Lutenant, nadat deze aangemeld en binnen gelaten was ‘gy zult aan den Bode vier uwer manschappen medegeven, die hem steeds op een afstand moeten vergezellen, en hem hulp bieden, zoodra hy die behoeft. Dit is al wat de Heeren u te gelasten hebben. Gy kunt gaan.’</p>
<p>De Kommandant boog zich diep en vertrok.</p>
<p>‘En gy, Hanszen!’ vervolgde De Witt, ‘zult onmiddelijk naar den Ritmeester Buat gaan, en hem gelasten, zonder verwijl voor Heeren Gekommitteerde Raden te verschijnen. Gy zorgt, dat gemelde Buat met u kome, en gy verliest hem niet uit het oog. Indien hy by geval weigerde te komen, of zich van
<pb n="40"/>
u poogde te verwijderen, dan roept gy den bystand in der manschappen, die u worden medegegeven.’</p>
<p>‘Zeer wel, Heer Raadpensionaris!’ antwoordde de Bode: ‘maar indien ik den Ritmeester niet t'huis vinde, moet ik dan....’</p>
<p>‘Dan vindt gy hem by den Heer van Heenvliet,’ zeide Van Espenblad, ‘of wellicht....’</p>
<p>‘In de Oude Zwaen!’ riep een fijn stemmetjen: en de schalksche oogen van den kleinen Joris gluurden even om 't hoekjen van de deur, die, by 't heengaan van den Kommandant, op een kier was blijven staan.</p>
<p>‘Weder een van uw Adjudanten?’ vroeg Van der Goes, lachende, aan Van Espenblad.</p>
<p>‘En die ons groote dienst doet, gelijk gy ziet,’ antwoordde deze: ‘Hanszen! ga gerust naar de Oude Zwaen: gy zult er den Ritmeester vinden.’</p>
</div>
<div type="chapter">
<pb n="41"/>
<head rend="h3">Derde hoofdstuk. Waarin de wandelingen van Buat door Den Haag worden verhaald.</head>
<p>Werkelijk had Buat de onderscheiden plaatsen bezocht, welke achtereenvolgends door Joris en zijn makkers waren genoemd geworden. Om echter de aanleiding tot zijn heen en weder loopen meer duidelijk te maken, dienen wy met ons verhaal een weinig terug te gaan.</p>
<p>Na aan De Witt de brieven van Arlington en Sylvius ter hand gesteld te hebben, had Buat, ingevolge de belofte aan zijn vrouw gedaan, zich naar Mevrouw Musch begeven. Hy was, ten gevolge de opheldering, die tusschen hem en Elizabeth had plaats gehad, in een uitmuntend goede luim geraakt, en had, door vrolijke scherts en kout, onder anderen ook door het voorlezen van het vlugschrift over Tromp, zijn schoonmoeder, die eerst wat onlustig en wrevelig was, geheel weder opgebeurd. Dan, by gelegenheid van het verder onderhoud, vroeg hem de Weduwe, of hy nog geen brieven uit Londen bekomen had.</p>
<pb n="42"/>
<p>‘Ja,’ antwoordde hy: ‘juist heden morgen: ik heb ze aan den Heer De Witt gebracht.’</p>
<p>‘My dunkt,’ merkte Mevrouw Musch aan: ‘gy hadt ze ons wel eerst kunnen mededeelen. Maar was er geen byzondere brief by, dien gy my intusschen kunt voorlezen?’</p>
<p>‘Ja wel,’ antwoordde Buat: - en op dit oogenblik schoot hem, als een verpletterende bliksemstraal, de gedachte in 't hoofd: ‘waar heb ik dien brief gelaten?’ - en tevens, de byna zekere overtuiging, dat hy dien niet van de overigen afgezonderd had. Hy werd bleek als een doek, en het koude zweet brak hem van alle kanten uit.</p>
<p>‘Wat schort u?’ vroeg zijn schoonmoeder, zijn ontsteltenis bespeurende.</p>
<p>‘Niets,’ antwoordde hy; haar geen misschien ydelen schrik willende aanjagen: ‘ik heb dien brief t'huis laten liggen, en zal hem gaan halen.’</p>
<p>‘Heden neen! die moeite niet,’ zeide de Weduwe: ‘gy zult hem my morgen wel eens toonen: of, zoo ik my wel gevoele, kom ik zelve by u.’</p>
<p>‘'t Is onnoodig,’ hernam Buat: ‘ik ga hem even halen.... Betjen is ook uit, en de brief mocht eens slingeren. 'k Neem oorlof!’ - En met-een, zijn hoed krijgende, verliet hy Mevrouw Musch, die zich die plotslinge haast niet wist te verklaren, en vloog meer dan hy liep naar het Binnenhof toe. Wy hebben gezien, hoe hy daar aankwam en zich by De Witt liet aandienen.</p>
<p>‘Heer Raadpensionaris!’ zeide hy, toen hy binnen was gelaten, zooveel mogelijk een onverschillige hou-<pb n="43"/>ding aannemende: ‘ik heb u straks een paar brieven ter hand gesteld; doch ik geloof, dat ik by vergissing een stuk daar heb by gelaten, dat my persoonlijk betreft. Zoû ik het paket nog even terug mogen verzoeken?’</p>
<p>‘Gy bedoelt èen brief, door den Heer Sylvius aan u geschreven, en ten opschrift voerende: “<hi rend="i">pour vous mesme</hi>,”’ zeide De Witt, hem met een strengen blik aanziende.</p>
<p>‘Juist, mijn Heer....’ stamelde Buat, terwijl een koude rilling hem door de aderen liep.</p>
<p>‘Ik heb dien brief gelezen,’ vervolgde De Witt, met nadruk.</p>
<p>‘Gelezen!’ herhaalde Buat, een stoutmoedigheid veinzende, die hy op dat oogenblik niet bezat: ‘een vertrouwelijken brief aan my....’</p>
<p>‘Gy hebt my niet gezegd, dat ik juist dezen brief niet lezen mocht,’ zeide De Witt: ‘en al hadt gy dit gedaan, dan nog vordert mijn ambt, dat ik kennis neme van alle komplotten, die tegen de veiligheid van dezen Staat gesmeed worden. - Dien brief geef ik u niet terug.’</p>
<p>‘Heer Raadpensionaris!’ riep Buat uit, op een toon van bedreiging.</p>
<p>‘Ik raad u, in uw eigen belang, een toon lager te zingen,’ hernam De Witt, ‘dien brief moet ik, volgends mijn eed en plicht, aan Gekommitteerde Raden voorleggen. Hoe deze Heeren een korrespondentie met den vyand, gelijk gy schijnt te voeren, zullen opnemen, staat my niet te voorzien; - maar dit kan ik u zeggen, mijn Heer Buat!’ voegde hy
<pb n="44"/>
er by, met een veelbeteekenenden blik, ‘dat ik u ongaarne mijn hals zoû leenen.’</p>
<p>‘Hoe!’ zeide Buat: ‘UEd. zoû gelooven, dat een schrijven, aan my gericht, ooit tegen my zoû kunnen worden ingeroepen? tegen my, die nooit andere dan de beste bedoelingen heb gehad?’</p>
<p>‘Daar zullen Heeren Gekommitteerden over oordeelen, en misschien ook het Hof van Holland,’ antwoordde De Witt, de schouders ophalende: en meteen aan den bel trekkende: ‘laat den Heer Buat uit,’ zeide hy tegen den Kamerbewaarder.</p>
<p>Buat bleef nog een oogenblik staan, als wilde hy iets zeggen; doch hy zag op het ijskoude gelaat, van De Witt dat alle verdere moeite om den brief terug te bekomen, vruchteloos zoû zijn: en, een afscheidsgroet stamelend, verwijderde hy zich.’</p>
<p>‘Indien hy nu den wenk niet begrepen heeft, en zich niet uit de voeten maakt,’ vervolgde De Witt by zich zelven, zoodra Buat vertrokken was, ‘dan wasch ik er mijn handen af. Ik heb gedaan wat ik mocht, en misschien meer dan ik mocht; maar verder heeft hy van my geen medelijden of voorspraak te hopen.’</p>
<p>Half radeloos en niet wetende, wat in deze omstandigheden te beginnen, kwam Buat eerst op de gedachte om zich naar Kievit te begeven, ten einde met dezen te beraadslagen, wat hem te doen stond. By zijn driftigen loop sloeg hy er geen acht op, dat Joris en zijn makkers, onder schijn van krijgertjen te spelen, bestendig om hem heen draaiden.</p>
<p>Hy vond Kievit, wiens tijdelijke woonplaats in den
<pb n="45"/>
Haag op het Buitenhof, en dus in de nabyheid gelegen was, gereed om naar de Vergadering te gaan, en haastte zich dus, met een paar woorden, hem met den staat van zaken bekend te maken.</p>
<p>Wy hebben gezien, dat Kievit reeds ontsteld was, toen hy ter Vergadering verscheen: en die ontsteltenis was een gevolg geweest van het bericht, hem door Buat gegeven. Zijn gesprek met dezen had echter maar een oogenblik geduurd, waarin hy hem gevraagd had, of hy ook nog papieren te huis had, die ten kwade konden worden uitgelegd, en hem geraden, die in dat geval te verbranden, en een kloeke houding aan te nemen, daar men hem toch nooit, meende hy, wegens het geschrijf van een ander, te recht kon stellen.</p>
<p>Een weinig door zijn onderhoud met Kievit gerust gesteld, verliet Buat hem en begaf zich naar zijn woning, om na te zien, of hy iets vond dat tegen hem soû kunnen getuigen. Te huis gekomen, vernam hy van de dienstmaagd, dat Elizabeth was uitgegaan. Aan de eene zijde verheugde hem dit; want daardoor was hy, voor als nog, van de pijnlijke taak ontslagen om haar bekend te maken met het gebeurde; maar aan de andere zijde was hy daardoor verstoken van zijn verwachting om raad en inlichtingen van haar te bekomen: bovendien, zy had den sleutel van de kist, waarin zich zijn papieren en brieven bevonden, en hy kon alzoo zonder haar niets verrichten. Hy wist, dat Van der Horst uit de stad was, en besloot daarom naar Heenvliet te gaan, die hem 't eerst tot de korrespondentie had zoeken te bepraten, en die,
<pb n="46"/>
meende hy, nu wel zijn best zoû doen, hem uit het gedrang te helpen.</p>
<p>Deze reis voor 't minst behoefde Buat niet, zoo als by vorige gelegenheden, eenige minuten op stoep te staan, eer hy werd binnen gelaten. Immers, naauwlijks had hy aangeklopt of de deur werd open gedaan, en zag hy den Heer des huizes voor zich, die, gekleed om uit te gaan, den trap afkwam; doch wiens trekken eenige te-leur-stelling te kennen gaven, toen hy Buat ontdekte.</p>
<p>‘Hoe nu!’ vroeg hy: ‘is er zwarigheid, dat gy op dit uur by my komt?’</p>
<p>‘Het doet my leed, u misschien te stooren,’ antwoordde Buat: ‘maar ja, er is zwarigheid.’</p>
<p>‘Kom even binnen,’ hernam Heenvliet, terwijl hy met de hand den bediende wenkte, zich te verwijderen, en Buat in het spreekkamertjen voorging.</p>
<p>‘Nu! wat is er?’ vervolgde hy, terwijl hy met den hoed op 't hoofd staan bleef: 't geen zoo veel te kennen gaf, als dat hy niet lang wilde zijn opgehouden.</p>
<p>Buat begon zijn verhaal; maar naauwlijks had hy eenige woorden gesproken, of Heenvliet keek op zijn zakuurwerk.</p>
<p>‘Weet gy wat,’ zeide hy, den spreker in de rede vallende, ‘ik merk al, waar het heen moet: en gy kunt my, dunkt my, dat alles even goed onder weg vertellen. Gy weet, dit is het uur, dat ik gewoon ben naar de Oude Zwaen te gaan, en ik wed, dat de Jonker van Bleiswijck, aan wien ik een <hi rend="i">revanche</hi> schuldig ben, my reeds zit te wachten.’</p>
<pb n="47"/>
<p>‘Mijn Heer!’ riep Buat, verontwaardigd over het koude egoïsmus van den grijzaart, die, behalve om een jachtparty, niet zoû hebben afgezien van zijn dagelijksch spelletjen, en die, op dat uur van den dag, al ware het geweest om zijn eenigen zoon van de galg te redden, geen stap gedaan zoû hebben in een andere richting dan naar de Oude Zwaen: ‘mijn Heer! weet gy wel, dat de gevolgen der zaak bedenkelijk zijn en ook u zouden kunnen treffen?’</p>
<p>‘My!’ herhaalde Heenvliet, met een verachtend schouderophalen: ‘welke praatjens! wie zoû my iets durven doen? - En wat zoû men my ook ten laste kunnen leggen?’</p>
<p>‘Niet veel, dat beken ik,’ antwoordde Buat, zich op de lippen bijtende: ‘maar ik bid u, bedenk, dat ik erger in de zaak gekompromitteerd ben, en dat het op uwe aanmaning is, zoo ik my daarin begeven heb.’</p>
<p>‘Nu?’ hernam Heenvliet, met ongeduld: ‘en wat wilt gy dan? een schuilplaats in mijn huis? geld om u op de vlucht te begeven?....’</p>
<p>Het zijn alleen misdadigers, die vluchten of zich schuil houden,’ antwoordde Buat, met fierheid: ‘ik te ben alleen gekomen, om goeden raad by u in te winnen.’</p>
<p>‘Daaraan hebt gy verstandig gedaan,’ zeide Heenvliet, blijkbaar gestreeld: ‘en waar dient de ervaring van oudere lieden ook voor, zoo het niet is, om die aan jongeren van jaren ten nutte te doen strekken?’ Maar een raad kan ik u even goed onderweg geven: - kom dus maar mede.’</p>
<pb n="48"/>
<p>Buat zag wel, dat er niet anders opzat, dan den ouden man zijn zin te geven, en hy begaf zich alzoo met hem op weg, op een afstand gevolgd door Joris, die hun uitgaan van achter een boom bespied had, en die, al zijn makkers achtereenvolgends naar Van Espenblad met tijding hebbende toegezonden, nu alleen voor de hem opgedragen taak was overgebleven.</p>
<p>‘Alvorens ik u raad kan geven,’ begon Heenvliet, terwijl hy, met den wakkeren stap, die hem eigen was, voorttrad, tegen Buat: ‘moet ik u eerst nogmaals ernstig vragen, wat uw voornemen is? hier de bui te blijven afwachten, of u zoolang te verwijderen, tot zy overgewaaid is?’</p>
<p>‘Ik heb u reeds zoo even gezegd,’ antwoordde Buat, met blijkbaar ongeduld, ‘dat ik my aan niets schuldig gevoel: - en al ware dit het geval, vluchten heb ik nooit gedaan, en ben te oud geworden om het te leeren.’</p>
<p>‘Braaf gesproken,’ hernam Heenvliet, goedkeurend: ‘ofschoon ik er, in 't afgetrokkene beschouwd, juist geen bewijs van gebrek aan moed in zie, dat men zich niet verlangt bloot te stellen aan de kans, ja al ware 't maar aan de verveeling, eener rechterlijke vervolging. - Maar, zoo gy die durft en wilt afwachten, waarin kan dan mijn raad u van dienst wezen? My dunkt, het ware dan wel zoo goed, dat gy u tot een bekwamen pleitbezorger wenddet.’</p>
<p>‘UEd. heeft gelijk,’ zeide Buat, op een toon, die niet vrij was van bitterheid: ‘komt de zaak zoo ver, dat zy een rechtszaak wordt, dan zeker kan ik nergens beter te recht, dan by een Advokaat. -
<pb n="49"/>
Maar zoolang wy nog niet daaraan toe zijn, meende ik my tot een vriend te kunnen wenden: en het grieft my, te zien, dat ik van die zijde weinig troost te wachten heb.’</p>
<p>‘Welken troost wil ik u geven?’ vroeg Heenvliet, de schouders ophalende: ‘zoo lang gy my niet zegt, van welken aart gy dien begeert?’</p>
<p>‘Mijn Heer van Heenvliet,’ antwoordde Buat, zich op de lippen bijtende, ‘het spijt my, dat ik het u herhalen moet: maar gy zijt de man, die my hebt overgehaald om de briefwisseling te beginnen, en die er later zelfs op gestaan hebt, dat ik u en uwen vrienden de brieven zoû mededeelen, die ik schreef en ontfing. Gy hebt my, om my zoo uit te drukken, beschouwd als niet veel meer dan een werktuig in uwe handen: en wat ik gedaan heb, heb ik, in zekeren opzichte, op uwen last en met uwe volmacht verricht. De vervolging, die tegen my wordt ingesteld, zoû dus eigenlijk u, als den hoofdbestuurder der zaak, moeten, treffen: en het is dus niet zoo geheel ongerijmd, dat, nu de, zaak dezen keer neemt, ik het mijn plicht geächt heb, u daarover te komen spreken.’</p>
<p>‘Ja! ja! dat begrijp ik,’ zeide Heenvliet: ‘alleen zoû ik hebben op te merken, dat het eerst dan juist zoû wezen, te spreken, van een verantwoordelijkheid, die op my rustte, wanneer gy werkelijk al uw brieven, eer gy ze afzondt, aan mijne goedkeuring hadt onderworpen. Maar, in weêrwil van hetgeen ik nu en dan noodig geächt hebbe u onder 't oog te brengen, gy zijt steeds voortgegaan, met uw korrespondentie naar uw eigen goeddunken in te richten, zon-<pb n="50"/>der acht te slaan op eenige bedenking of te-rechtwijzing: en in zoo verre komt alle verantwoording dan ook op u-alleen neêr.’</p>
<p>‘Ik herinner my,’ zeide Buat scherp, ‘dat UEd. my meer dan eens verweten heeft, alleen mijn eigen hoofd te volgen, onder anderen eens ten huize van den Graaf van Montbas: toen was het uw begeeren, dat ik den raad van den Heer Kievit zoû innemen. - Intusschen, UEd. is zelf getuige geweest, welken weg hy uit wil, en ik laat aan uw oordeel over, te beslissen, of ik, naar <hi rend="i">zijne</hi> inzichten handelende, niet, veel meer dan nu, en op beteren grond, gevaar zoû loopen van wegens landverraad beschuldigd te worden.’</p>
<p>‘Nu!’ hernam Heenvliet, die op deze aanmerking niet veel kon antwoorden: ‘wat daarvan zij: - wat is thands uw oogmerk? - Te zeggen aan wie u ondervraagt, dat gy op mijne aansporing gehandeld hebt?’</p>
<p>‘Denkt de Heer van Heenvliet in my een verklikker te zien?’ vroeg Buat, verontwaardigd: ‘wat ik te lijden heb, zal ik alleen lijden, en niemand in mijn ongeval medesleepen.’</p>
<p>‘Nu! maak u maar zoo driftig niet,’ zeide Heenvliet: ‘ik heb er, wat my betreft, niets tegen, dat gy mijnen naam noemt.’</p>
<p>‘Waarlijk!’ riep Buat, verrast, uit: ‘UEd. zoû de edelmoedigheid hebben....’</p>
<p>‘Ik zie niet,’ viel Heenvliet in, ‘waar die groote edelmoedigheid in bestaan zoû! Ik zeg u alsnog, gy kunt u op mijnen naam beroepen, en dan geloof ik, dat men u wel met vrede zal laten.’</p>
<pb n="51"/>
<p>By elke andere gelegenheid zoû Buat geglimlacht hebben over het zelfvertrouwen van den ydelen grijzaart: nu was hy er in geene stemming toe. ‘Helaas! mijn waarde Heer!’ kon hy echter niet nalaten te zeggen: ‘ik vrees, dat gy u een te gering denkbeeld maakt van hetgeen de Heer De Witt en zijn party zullen durven doen: in tegendeel, ik acht, dat zy er juist in zoudon juichen, wanneer zy aanleiding konden vinden, iemand van uwen rang en stand op de Voorpoort te doen brengen.’</p>
<p>‘Bah!’ zeide Heenvliet, de schouders ophalende: ‘gy weet niet wat gy zegt. Zy zouden er ten minsten twee maal over denken eer zy zich vergrepen aan iemand, van wien den Haag zooveel voordeel trekt als van my, en die zoo aanzienlijk vermaagschant is - om nog niet te spreken, dat ik mijn hoedanigheid als Engelsch Edelman zoû kunnen doen gelden.’</p>
<p>‘Zoû die u in het bestaande tijdsgewricht te stade komen?’ vroeg Buat, verbaasd over den onzin, dien Heenvliet met zooveel <hi rend="i">fiducie</hi> uitkraamde: ‘velen zien u reeds met een scheel oog aan, sedert uw zoon daar Engeland is vertrokken.’</p>
<p>‘En dan,’ vervolgde Heenvliet: ‘denkt gy, dat Zijn Hoogheid het zoû dulden, dat men my eenige onaangenaamheden aandeed?’</p>
<p>‘Zijn Hoogheid heeft zeker veel in te brengen!’ antwoordde Buat, de schouders ophalende.</p>
<p>‘Minder dan behoorde, dat is zeker,’ hernam Heenvliet: ‘maar toch, als zoo iets gebeurde, zoude de Prins zich gewis wel doen gelden, en ook de
<pb n="52"/>
flaauwhartigsten by zulk een gelegenheid niet stil zitten! - Ik woû,’ vervolgde hy met stemverheffing, ‘dat het eens gebeurde: dat Mr. Jan, of zijn vertrouweling Van Espenblad, het hart hadden, my ter verantwoording te roepen. Gy zoudt zien, met wat lange neuzen zy er zouden afkomen.’</p>
<p>‘Wel mogelijk,’ zeide Buat, ofschoon op een toon, waaruit op te maken was, dat hy op verre na niet in de gerustheid van den trotschen Edelman deelde: ‘maar - dat zijn nu onderstellingen: en by voorraad geldt het de houding, die ik heb aan te nemen.’</p>
<p>‘Welke houding!’ herhaalde Heenvliet: ‘zeg hun, dat zy zich schamen moesten, misbruik te maken van uw goed vertrouwen, brieven te openen, die hun niet aangaan en zulks nog wel te durven erkennen, ja, er een aanklacht op te gronden. - Maar zy zullen het niet zoo verre laten komen. - En bovendien, als ik alles wel bedenk, wat hebben <hi rend="i">zy</hi> hier over <hi rend="i">u</hi> te zeggen? Staat gy niet, als Ritmeester, op de repartitie van Zeeland?’</p>
<lg type="poem">
<l><hi rend="i">Un sot quelque fois ouvre un avis important</hi>,</l>
</lg>
<p>zegt Boileau: en zoo had ook Heenvliet, onder het uiten van zijn ongerijmden praat, op een goed en gelukkig denkbeeld gestooten. Als zoodanig greep Buat het ook dankbaar aan.</p>
<p>‘Zes schellingen voor uw advys,’ riep hy: ‘wat UEd. daar zegt, is goud waard, en Mr. Simon van Middelgeest<note n="(1)" place="foot">Beroemd Advokaat van dien tijd, wiens pleidooi voor Pieter De Groot bekend is.</note> zoû my er geen beteren gegeven
<pb n="53"/>
hebben. Ja waarlijk, Zeeland, zoo gehecht aan het Huis van Oranje, zal my niet ten kwade duiden, dat ik 's Prinsen bevordering gezocht heb: ik zal daarover onmiddelijk schrijven aan den Heer de Huybert. - Ziedaar een <hi rend="i">exceptie</hi>, welke ik voor kan stellen, indien men het my hier te lastig maakt - en die my ontslaat van alle noodzakelijkheid om te antwoorden. - Verschoon my; maar ik geloof, dat ik u hier verlaten zal, en maar terstond naar huis gaan om dien brief te schrijven.... mijn vrouw zal my waarschijnlijk reeds wachten.’</p>
<p>‘Neen! neen!’ zeide Heenvliet: ‘wy zijn nu toch vlak by de Oude Zwaen, ga even met my binnen: - het is niet kwaad, dat gy u vertoont, waar veel menschen by elkander zijn: - dan ziet men, dat gy het licht niet schuwt.’</p>
<p>‘O!’ antwoordde Buat: ‘ik heb reeds de halve stad met u doorgewandeld, en men kan my genoeg gezien hebben.’ Deze uitdrukking liet hy door een vrij natuurlijk rondkijken vergezeld gaan, en daarby viel zijn blik op Joris, die zich op dit oogenblik vlak achter hem bevond, afwachtende, welken weg de beide Heeren zouden inslaan.</p>
<p>‘Wat moet gy toch?’ vroeg Buat, wien het nu op eens voor den geest kwam, dat hy, sedert hy het Binnenhof verlaten had, den knaap reeds meer dan eens om hem had zien heen draaien: ‘ik geloof waar-achtig, dat gy mijn gangen bespiedt.’</p>
<p>Joris stond een oogenblik beteuterd; doch hy hervond dadelijk de hem ingeboren onbeschaamdheid.</p>
<p>‘Ik dorst men Heir niet steuren,’ zeide hy:
<pb n="54"/>
‘ik woû mair an men Heir zeggen, dat die Fransche men Heir weir in de Zwaen is 'ekomen.’</p>
<p>‘Gourville!’ riep Buat: ‘voorwaar! hy is meer dan eens in het geval geweest, zich te moeten verantwoorden. Gewis zoû hy my met goeden raad kunnen bystaan.’</p>
<p>‘Bah!’ zeide Heenvliet, op een toon van diepe minachting: ‘wat zoû zoo'n winderige Franschman u kunnen raden? - Maar gy moet het weten.’</p>
<p>Zy stonden nu op den stoep van de Oude Zwaen.</p>
<p>‘Is de Heer de Gourville te huis?’ vroeg Buat aan een der bedienden, die zich in 't voorhuis bevond, en de vraag bevestigend beantwoordde.</p>
<p>‘Ik blijf maar kort by hem,’ vervolgde hy toen tegen Heenvliet: ‘en zal de eer hebben u nog, voor ik vertrek, even vaarwel te komen zeggen.’</p>
<p>Met-een snelde hy de trap op die naar boven geleidde, terwijl Heenvliet zich binnen de gelagkamer begaf, alwaar, gelijk hy reeds gedacht had, de Jonker van Bleiswijck hem met smart zat te verbeiden.</p>
<p>Wy hebben nu tijd noch gelegenheid, ons met den Jonker van Bleiswijck op te houden: - alleen moet ik in 't voorbygaan aan hen, die zeker voortbrengsel mijner jeugd, ‘de Pleegzoon’ genoemd, hebben gelezen en er zich nog iets van herinneren, vertellen, dat het nog altijd diezelfde Jonker van Bleiswijck was, die in het laatste gedeelte van gezegd verhaal een niet onbelangrijke rol speelt. Hy was alleen een goede veertig jaar ouder geworden. Misschien ontmoeten wy den man nog wel eens; want hy was, in de tweede even als in de eerste
<pb n="55"/>
helft der zeventiende eeuw nog altijd overal tegenwoordig waar wat te kijken of te vernemen viel: hebben wy hem noodig, dan zijn wy zeker, dat hy niet op 't appél ontbreken zal. Nu volgen wy Buat</p>
<p>‘Waarlijk!’ zeide deze tegen Gourville, na de gebruikelijke begroeting: ‘u had ik thands nog niet hier verwacht. Gy zoudt eerst dan terug komen, hadt gy my gezegd, wanneer er kans was op het sluiten van den vrede.’</p>
<p>‘Nu!’ antwoordde Gourville: ‘en wanneer het plan van Kievit gelukt, dan, dunkt my, zal die gemakkelijk volgen.’</p>
<p>‘Welk plan?’ vroeg Buat, verwonderd opziende.</p>
<p>‘Hoe! gy weet niet.... nu! beschouw het, in dat geval, als hadde ik niets gezegd,’ zeide Gourville, een weinig verlegen, doch zich terstond herstellende: ‘maar gy zelf, mijn waardste! hoe ver zijt gy gevorderd met uw vredesprojekten?’</p>
<p>‘Ja,’ antwoordde Buat, ‘ik vrees, dat mijn rol als onderhandelaar uit is,’ en met-een vertelde hy, aan welke achteloosheid hy zich had schuldig gemaakt.</p>
<p>‘Een kwaad geval!’ zeide Gourville: ‘maar weet gy, waarover ik my meer dan over uw achteloosheid verwonder?’</p>
<p>‘Wel?’ vroeg Buat.</p>
<p>‘Daarover,’ hernam Gourville, ‘dat gy, die toch van Fransche ouders geboren zijt, zulk een echt Hollandsche kalmte aan den dag legt, en my de zaak heel flegmatiek zit te vertellen, terwijl gy al lang te paard hadt moeten zitten, en buiten het bereik der Heilige Justitie.’</p>
<pb n="56"/>
<p>‘Maar ik ben onschuldig aan eenig vergrijp,’ zeide Buat.</p>
<p>‘Lieve vriend!’ hervatte Gourville: ‘een wijs magistraatspersoon te Parijs liet zich eens in mijne tegenwoordigheid de navolgende woorden ontvallen: ‘zoo men my beschuldigde, met de klokken van O.L. Vrouwekerk te zijn weggeloopen, zoû ik beginnen met op de vlucht te gaan:’ en de man had gelijk ook. Of denkt gy misschien, dat gy de eerste zoudt zijn, die schuldeloos gehangen werd?’</p>
<p>‘'t Is mogelijk,’ zeide Buat: ‘alleen zijn zulke gezegden den lieden van den tabbert waardig, maar geen krijgs- of Edelman. - Ik vraag u om verschooning,’ liet hy op deze uitboezeming volgen, zich wat laat herinnerende, dat Gourville noch krijgsnoch Edelman was, maar een Prokureurszoon: ‘ik had geen oogmerk u te kwetsen.’</p>
<p>‘Mijn waarde Buat!’ zeide Gourville, die eerst wat zuinig gekeken, doch wiens gelaat terstond zijn effen plooi hernomen had: ‘ik zoû uw woorden met mijn hart beämen, indien het niet juist de lieden van den tabbert waren, met wie gy gevaar loopt van te doen te krijgen: - en die zijn, gelijk gy te recht aanmerkt, niet op de hoogte, om uw fraaie gevoelens te verstaan. - Daarom, in uwe plaats staat u, naar 't my voorkomt, een van beiden te doen: u onmiddelijk van hier te verwijderen, of wel - u schuil te houden, en, in dat geval mede te werken tot de plannen....’</p>
<p>Op dit oogenblik kwam Kievit, geheel verward en ontsteld, binnen loopen.</p>
<pb n="57"/>
<p>‘Hoe! nog hier!’ riep hy, Buat gewaar wordende: ‘maak u weg, zoo 't niet reeds te laat is: er is reeds bevel gegeven u, goed- of kwaadschiks, voor Gekommitteerde Raden te brengen.’</p>
<p>‘Ik was juist bezig,’ zeide Gourville, ‘onzen jongen vriend te bewegen, zich aan de vervolging te onttrekken: - ik kan hem daartoe de geschiktste gelegenheid aanbieden: zoo hy de kleederen van een mijner dienaars aanneemt, kan hy, op een mijner paarden gezeten, en met brieven door my voorzien, zich als koerier naar Brussel begeven; - doch er is geen tijd by te verliezen.’</p>
<p>‘Neen voorwaar!’ zeide Kievit tegen Buat: ‘de zaak wordt hooger opgenomen, dan gy hadt kunnen denken: en, naar de wijze, waarop men zelfs my heeft durven behandelen, houd ik my overtuigd, dat er een vast plan by Mr. Jan bestaat, om de geheele Oranje-party in 't verderf te storten. Hoe jammer,’ vervolgde hy, tegen Gourville, ‘dat gy niet een dag vroeger gekomen zijt: dan ware wellicht ons opzet voltrokken geweest, en wy zaten nu niet in verlegenheid.’</p>
<p>‘Ik dacht,’ zeide Gourville, half luid, ‘dat gy wachten wildet tot er tijding kwame van de bewuste onderneming.... doch daarover nader: het is voor het oogenblik zaak, onzen vriend hier uit het gedrang te helpen, en ik zal maar beginnen met een brief te schrijven, die hem tot kabinetskoerier verheft.’</p>
<p>‘Ik dank u,’ zeide Buat: ‘ik ben my geen kwaad bewust, en ik schroom niet, wat ik gedaan heb te verantwoorden.’</p>
<pb n="58"/>
<p>‘Maar bedenk dan,’ riep Kievit, met de angst op het gelaat geschilderd, ‘dat gy uzelven niet alleen, maar ook anderen in de zaak medesleept, en die misschien minder reden hebben van gerust te zijn.’</p>
<p>‘Ja!’ zeide Gourville tegen Buat, terwijl hy inmiddels voortschreef: ‘onze vriend Kievit heeft gelijk: al die gevoelens, welke gy uit, zijn fraai en lofwaardig, en zouden een heerlijke uitwerking doen in een roman van Mademoiselle de Scudéri; maar in de wezenlijke waereld zouden zy u slechts doen uitlachen. Werdt gy onschuldig van moord of diefstal beticht, ik zoû zeggen: blijf, en laad geen blaam op u; maar 't geldt hier een politieke daad, waarin de eene party een braaf stuk en de andere een misdaad ziet: en gy kunt vooraf berekenen, dat gy in handen van tegenstanders valt. Hier is de brief: ik zal Mignot roepen, dat hy u kleederen verschaffe: en zoodra de avond valt, vertrekt gy.’</p>
<p>Buat, door de redeneering van Gourville byna overreed, was op het punt van toe te geven, toen de deur van het vertrek openging, en zich de Bode Hanszen daardoor vertoonde.</p>
<p>‘Heer Ritmeester!’ zeide deze: ‘ik ben gelast u te verzoeken, onverwijld voor Heeren Gekommitteerde Raden te verschijnen.’</p>
<p>‘Het is te laat!’ zeide Gourville, terwijl hy zuchtend Kievit aanzag.’</p>
<p>‘Ik ben gereed u te volgen,’ antwoordde Buat: ‘doch gy zult my wel vergunnen, er even mijn vrouw van te gaan verwittigen.’</p>
<p>Op dit oogenblik ontwaarde hy den kleinen Joris
<pb n="59"/>
weêr, die achter den Bode met het hoofd stond te schudden en allerlei gebaren maakte, als wilde hy hem afraden zich buiten 's huis te begeven.</p>
<p>‘Het spijt my,’ hernam de Bode: ‘maar ik mag u geen uitstel vergunnen: de bevelen van Heeren Gekommitteerde Raden zijn stellig.’</p>
<p>‘Dan zal ik haar ten minsten een paar regeltjens schrijven,’ zeide Buat: ‘indien de Heer de Gourville het my namelijk wil veroorloven.’</p>
<p>De Bode keek eenigzins verlegen, als wist hy niet, in hoe verre hy dit kon toelaten; doch Gourville had reeds pen en papier voor Buat nedergelegd, die nu haastig dit biljet schreef, 't welk hy daarna den Bode voor den neus hield:</p>
<p>‘Gy ziet,’ zeide hy, ‘dat dit briefjen niets behelst, wat niet gerust onder de oogen van Heeren Gekommitteerde Raden zoû kunnen komen.’</p>
<p>De Bode las het biljet, 't welk werkelijk niets anders inhield, dan dat Buat voor meergemelde Heeren geroepen was, en dat Elizabeth zich dus niet verlegen moest maken, indien hy iets later t'huis kwam dan hy gehoopt had.</p>
<p>‘Dat is alles,’ zeide Buat, en toen, het briefjen dicht-vouwende en er een dubbeltjen byvoegende; ‘hier knaap!’ riep hy tegen Joris: ‘wilt gy dit aan mijn huis brengen?’</p>
<p>‘Assieblief, men Heir!’ antwoordde Joris: en met-een, zich by het aannemen van het briefjen voorover buigende: ‘ga niet buiten, men Heir!’ fluisterde hy: ‘dair is een Korperael met vier man die op u passen.’</p>
<p>‘Stil!’ zeide Buat, hem met nadruk de hand op
<pb n="60"/>
den schouder leggende: ‘geen woord daarvan ten mijnen huize. - Hoe nu!’ vervolgde hy; terwijl hy, Joris loslatende, die haastig den trap afsnelde, den Bode met een blik van verontwaardiging aanzag: ‘is het de bedoeling, my door een gewapend geleide naar het Binnenhof te doen voeren?’</p>
<p>‘Indien mijn Heer stil mede gaat,’ antwoordde de Bode, ontwijkend, doch zichtbaar verlegen, ‘zal de zaak zonder gerucht afloopen.’</p>
<p>‘Dat hoop ik voorwaar!’ zeide Buat: ‘en nu, vaartwel! mijne Heeren!’</p>
<p>Met-een drukte hy Gourville en Kievit de hand, en begaf zich met den Bode naar beneden. - Maar toen zy de gelagkamer voorby gingen, bleek het, dat aldaar reeds iets was uitgelekt van de boodschap, die de Bode te verrichten had: althands verscheidene bekende gezichten gluurden door de half geöpende deur, en daaronder liet zich vooral het nieuwsgierige gelaat bespeuren van den Jonker van Bleiswijck, die, zoodra hy iemand van de trap had hooren afkomen, beker en dobbelsteenen neêrgesmeten, en den Heer van Heenvliet, tot diens groote ergernis, alleen had laten zitten, om te gaan kijken wat er voorviel.</p>
</div>
<div type="chapter">
<pb n="61"/>
<head rend="h3">Vierde hoofdstuk. Buat voor Gekommitteerde Raden.</head>
<p>Buat begaf zich nu, op een kleinen afstand door den Bode voorafgegaan, en van verre door de soldaten gevolgd, naar het Binnenhof, en trad nu, dien dag voor de derde maal, en telkens met een pijnlijker gevoel, de deur binnen, waardoor men naar de Vergaderzaal ging. De Bode, na hem in een soort van spreekkamer gebracht en de deur voorzichtig achter hem gesloten te hebben, ging naar binnen om hem aan te dienen.</p>
<p>‘Is hy er waarlijk?’ vroeg Van Espenblad, met een uitdrukking van blijdschap op 't gelaat: ‘en waar hebt gy hem gevonden?’</p>
<p>‘In de Zwaen, mijn Heer!’ gaf de Bode hem ten antwoord.</p>
<p>‘Zoo! in de gelagkamer?’</p>
<p>‘Neen, mijn Heer! by den Heer de Gourville, waar hy met den Heer Kievit was.’</p>
<p>‘Ei! met den Heer Kievit!’ herhaalde Van Espenblad, een veelbeteekenenden blik om zich heen slaande: ‘wat dunkt er den Heeren van?’</p>
<pb n="62"/>
<p>‘Verzoek den Ritmeester, hier te komen,’ zeide De Witt.</p>
<p>De Bode gehoorzaamde, en weldra trad Buat binnen. Verschillende gewaarwordingen wekte zijn verschijning by de aanwezigen op: in de blikken der meesten was nieuwsgierigheid te zien: het gelaat van Bosveldt teekende belangstellende deelneming: dat van De Witt, hoezeer in 't eerste oogenblik teleur-stelling verradende, nam terstond daarop zijn gewonen effen plooi weder aan: en de glimlach van Van Espenblad was goedig en aanmoedigend als altijd.</p>
<p>‘Mijn Heer Buat!’ zeide De Witt, nadat de Leden der Vergadering de groet van Buat met een koele hoofdbuiging beantwoord hadden, en terwijl er een plechtige stilte heerschte: ‘ik heb gemeend, den brief, dien gy my zijt komen terugvragen, aan Heeren Gekommitteerde Raden te moeten mededeelen: - en het is hun noodig voorgekomen, over den inhoud daarvan door mijnen mond eenige vragen tot u te richten.’</p>
<p>Buat boog zich, afwachtende wat er volgen zoû.</p>
<p>‘Het blijkt uit dezen brief,’ vervolgde De Witt, ‘dat gy, behalve de korrespondentie, welke gy met mijn medeweten voerdet, er nog een andere op uw eigen hand onderhieldt.’</p>
<p>Wederom boog zich Buat, en bleef hy het stilzwijgen bewaren, 't geen hem voor als nog 't voorzichtigst scheen.</p>
<p>‘Het blijkt bovendien,’ ging De Witt voort, ‘uit hetgeen de Heer Sylvius u hier schrijft, dat die geheime korrespondentie van bedenkelijken aart moet
<pb n="63"/>
geweest zijn. Er komt althands meer dan eene uitdrukking in dezen brief voor, waarby op plannen en bedoelingen gezinspeeld wordt, weinig bestaanbaar met de veiligheid van dezen Staat.’</p>
<p>Hier zweeg De Witt eenige oogenblikken en zag Buat aan, als wilde hy hem gelegenheid geven om te spreken. Ziende, dat deze in zijn stilzwijgen bleef volharden, nam hy op nieuw het woord op.</p>
<p>‘Wat bedoelt,’ vroeg hy, ‘onder meer, uw korrespondent, wanneer hy spreekt van een “u bekende <hi rend="i">intrigue?</hi>” en wat is er van die samenspanning van zoogenaamd “welgezinde Steden,” van welke hy gewach maakt?’</p>
<p>Buat begreep, dat hy, nu het op een bepaald ondervragen aankwam, wel niet anders kon doen dan antwoord geven. Hy boog zich nogmaals, en zeide toen, rondziende:</p>
<p>‘De Heeren schijnen inlichtingen van my te verlangen omtrent dien brief: het doet my leed, dat ik my niet in staat erkennen moet, die naar eisch te verschaffen. Ik heb wel eens gehoord, dat, naar rechten, de uitlegging van een brief door niemand behoorlijk kan gegeven worden dan door den schrijver zelven.’</p>
<p>‘Dit is waar in 't algemeen,’ hernam De Witt: ‘maar, dewijl wy nu den schrijver niet hier hebben, dienen wy ons wel te vergenoegen ons, tot het bekomen der noodige ophelderingen, te wenden tot hem, aan wien de brief gericht is. De aangehaalde zinsneden en meer andere slaan blijkbaar op uitdrukkingen, door u in een schrijven aan den Heer Sylvius gebezigd.’</p>
<pb n="64"/>
<p>‘Dat schijnt zoo, oppervlakkig beschouwd,’ zeide Buat: ‘en toch is zulks het geval niet volkomen. Indien de geheele korrespondentie u werd voorgelegd, zoude het u in tegendeel blijken, dat de uitdrukkingen, waaraan men zich gestooten heeft, veeleer een doordraven van den Heer Sylvius op eigen denkbeelden, dan een weêrslag op de mijnen zijn.’</p>
<p>‘Kunt gy die vorige korrespondentie overleggen?’ vroeg De Witt.</p>
<p>‘Neen, mijn Heer!’ antwoordde Buat: ‘ik heb alleen die brieven bewaard, welke ik u getoond heb, en de overige, zoowel als mijne kladden, verbrand.’</p>
<p>‘Dat is ongelukkig,’ zeide De Witt op een kouden toon, die weinig goeds voorspelde: ‘gy hebt u daardoor verstoken van het voornaamste, zoo niet van het eenige middel, dat ter uwer rechtvaardiging strekken kan.’</p>
<p>‘Ik wist nog niet, dat hier sprake was van my te rechtvaardigen,’ antwoordde Buat, met fierheid: ‘ik dacht, dat men my alleen om inlichtingen verzocht, niet, dat ik my tegen een bepaalde aanklacht had te verdedigen.’</p>
<p>‘Dat zult gy ook eerst voor den Hove behoeven te doen, verondersteld dat de Heeren het gepast oordeelen, de zaak derwaarts te verwijzen,’ zeide De Witt.</p>
<p>‘Met uw verlof,’ hernam Buat: ‘ik wenschte wel, alvorens wy verder gaan, my vrij te waren van elke verkeerde gevolgtrekking, die uit mijn verschijning alhier zoû kunnen worden afgeleid. Zoo ik niet geweigerd heb, aan het opontbod van Heeren Gekommitteerde Raden gehoor te geven, zoo ik my even
<pb n="65"/>
zeer bereid getoond heb en nog bereid ben, inlichtingen te geven, zoo moet ik protesteeren tegen hun recht om my te ondervragen, en ik wil mijn komst alhier, en de antwoorden, door my gegeven, niet anders beschouwd hebben dan als daden van mijn vrijen wil, waartoe ik ten eenenmale ongehouden was.’</p>
<p>‘Wat!’ riep Beveren driftig uit: ‘gy ontkent ons recht om u te ontbieden en in 't verhoor te nemen! Weet gy wel, dat die ontkentenis op zich zelve reeds aan rebellie gelijk staat? Of is 't u onbewust, dat aan ons Kollegie de bevoegdheid toekomt, om onderzoek te doen naar alle misdaden van Staat?’</p>
<p>‘Ik zal u doen opmerken, mijn Heer van Beveren!’ antwoordde Buat: ‘dat ik als Ritmeester op de repartitie van Zeeland sta, en dus alleen de Staten van dat Gewest als mijn meesters ken.’</p>
<p>‘Waarlijk!’ zeide Van Espenblad, goedkeurend knikkende: ‘niet kwaad gevonden! een fijne exceptie: ik wist niet, dat de Heer Buat zulk een jurist ware.’</p>
<p>‘In allen gevalle <hi rend="i">is</hi> het een exceptie, merkte Bosveldt aan: ‘en dienen wy er over te beraadslagen.’</p>
<p>‘Het komt my voor,’ zeide De Witt, ‘dat een <hi rend="i">exceptie</hi> eerst dan te pas kan komen, wanneer er een <hi rend="i">actie</hi> bestaat; en dat, zoo aan den Heer Buat al de bevoegdheid niet kan ontzegd worden, de kompetentie van het Hof van Holland daarmede te bestrijden, hy die niet kan opwerpen tegen <hi rend="i">dit</hi> Kollegie, 't welk de zaak blootelijk instrueert, en de beslissing van alle rechtsvragen, uit die instruktie voortspruitende, aan de bevoegde Machten moet overlaten. De vraag
<pb n="66"/>
kan dus voor 't oogenblik alleen zijn, of de Heer Buat nog iets heeft te voegen by hetgeen hy ons straks gemeld heeft.’</p>
<p>‘Ja, mijn Heer!’ antwoordde Buat: ‘en wel, dat ik deze korrespondentie niet zoû gevoerd hebben, indien ik daartoe niet ware aangezocht geweest door den Heer Van Espenblad, hier tegenwoordig, die my uit uwen naam, en in weêrwil, dat ik er eerst zeer weinig zin in had - daartoe is komen aansporen. - De Heer Van Espenblad zal zulks, vertrouw ik, niet ontkennen.’</p>
<p>Al de oogen wendden zich op den man, wiens getuigenis werd ingeroepen.</p>
<p>‘Wel wis niet,’ zeide deze, die de interpellatie waarschijnlijk wel verwacht had: ‘mijn geheugen op dat punt is volkomen goed: alleen moet de Heer Buat niet vergeten, hoe hy reeds vroeger met den Heer Sylvius en anderen aan het korrespondeeren was, en hoe hem dit grootmoedig vergeven werd, op voorwaarde, dat hy in 't vervolg de brieven, die hy ontfing, aan den Heer Raadpensionaris zoû laten lezen; - maar het is nooit de bedoeling van den Heer De Witt, noch de mijne, geweest, hem als 't ware een vrijbrief te geven, om een achterbaksche korrespondentie te voeren.’</p>
<p>‘Men heeft in dien tijd uw handelingen verschoond,’ zeide De Witt op een strengen toon tegen Buat: ‘en daarvan hebt gy misbruik gemaakt. Hebt gy nog iets in te brengen? anders zullen wy u verzoeken, buiten te staan, en af te wachten, wat de Heeren omtrent u zullen bepalen.’</p>
<pb n="67"/>
<p>‘De Heer Van Espenblad,’ antwoordde Buat, terwijl hy de schouders ophaalde, heeft ook by vroegere gelegenheden mijn woorden en daden op een wijze uitgelegd, die ik verre was geweest van hem te verwachten: en het bevreemt my thands minder dan vroeger, zoo hy wederom een onverdienden blaam op my zoekt te werpen.’</p>
<p>‘Genoeg!’ hernam De Witt: ‘indien de Heer Voorzitter het gepast acht, dan zouden wy thands dit verhoor voor gesloten kunnen houden.’</p>
<p>‘Ja,’ zeide Wimmenum: ‘wy komen er niet veel verder mede, en wy hebben van daag meer te doen. - Wat dunkt den Heeren? Heeft niemand iets meer te vragen? - Welnu!’ hier trok hy aan den schel: ‘Bode! geleid den Heer Buat in het voorvertrek.’</p>
<p>‘Wel! wel!’ vervolgde hy, nadat Buat zich met een stijve buiging verwijderd had: ‘wie had dat kunnen denken? zoo jong nog.... en aan onze beste familiën vermaagschapt.... 't is een treurige zaak! Maar, wat achten de Heeren, dat nu gedaan moet worden?’</p>
<p>‘Ik zoude,’ zeide Bosveldt, ‘eer wy verder gaan, wel willen weten wat er is van hetgeen de Heer Buat verhaalde omtrent de aanleiding tot die korrespondentie.’</p>
<p>‘Dat kan ik aan de Heeren met twee woorden meêdeelen,’ antwoordde De Witt: ‘Buat onderhield reeds in het verleden jaar verdachte briefwisseling met Sylvius, en ik oordeelde, dat die zoude kunnen worden aangewend ten nutte van den Staat.’</p>
<pb n="68"/>
<p>‘Maar,’ vroeg Bosveldt: ‘zoo hy in ′t verleden jaar reeds korrespondentie met den vyand onderhield, waarom hem dan toen niet reeds vervolgd?’</p>
<p>‘Het mangelde aan bewijs,’ antwoordde De Witt: ‘en bovendien, gelijk ik zeide, ik begreep, een handeling, schadelijk en strafbaar op zich zelve, tot een weldadig en geöorloofd einde te kunnen doen strekken.’</p>
<p>‘Goed!’ hernam Bosveldt: ‘maar dan, hoe men 't wende of keere, is die tegenwoordige briefwisseling van Buat toch altijd door den Heer Raadpensionaris uitgelokt.’</p>
<p>‘Nu, wat zoû dat?’ vroeg Van Espenblad: ‘zoudt gy aan den staatsman de bevoegdheid ontzeggen, welke gy den krijgsoverste toekent, om zich van verspieders te bedienen? En wordt desniet-te min de verspieder niet gestraft, wanneer hy met den vyand heult?’</p>
<p>‘Dat is alles schoon en goed,’ hernam Bosveldt: ‘maar gy, zoowel als de Heer Raadpensionaris, gy hebt toch altijd Buat in verzoeking gebracht om te doen wat hy gedaan heeft, en voor de zedelijke rechtbank zult gy u niet licht van zekere medeplichtigheid vrijwaren.’</p>
<p>Deze aanmerking van Bosveldt, hoezeer niet onjuist, vond echter by de meesten der aanwezigen tegenspraak en lokte een woordenstrijd uit, die ernstig en langdurig had kunnen worden, indien Van Espenblad er geen einde aan gemaakt had.</p>
<p>‘Mijne Heeren!’ riep hy: ‘denkt om den tijd, en dat, terwijl wy hier zitten praten, de huisvrouw
<pb n="69"/>
van Buat of zijn lieve Schoonmoeder, die, zoo ik my niet bedrieg, de handen in dit spel heeft, waarschijnlijk reeds van 's mans aanhouding bewust zijn, en zich de oogenblikken ten nutte kunnen maken, om alle stukken te vernietigen, die tegen hem zouden kunnen getuigen. Ik geef in bedenking of het geen zaak ware, terstond een huiszoeking by hem te gelasten.’</p>
<p>‘Wat denkt de Heer Raadpensionaris over het voorstel van den Heer Van Espenblad?’ vroeg Wimmenum.</p>
<p>‘Ik acht de zaak hoogst noodig,’ zeide De Witt: ‘en geloof insgelijks, dat er met het nemen van zoodanigen maatregel niet gedraald moet worden, maar dadelijk door den Heer Voorzitter een paar Leden behooren gekommitteerd te worden, om zich naar het huis van Buat te begeven, en zijn papieren in beslag te nemen.’</p>
<p>‘Zult gy niet in aanmerking nemen,’ vroeg Bosveldt, ‘in welke omstandigheid zich Mevrouw Buat bevindt, en welken noodlottigen invloed een dergelijk onverwacht bezoek op haar zoû kunnen uitoefenen?’</p>
<p>‘Ik vertrouw,’ zeide De Witt, ‘dat de Gekommitteerden zich op bescheiden wijze van hunne taak kwijten en de noodige menagementen gebruiken zullen.’</p>
<p>‘Gewis! gewis!’ zeide Wimmenum; ‘ja, wie zal ik dan met de Kommissie belasten? - my dunkt, in de eerste plaats, den Heer Van Espenblad, die ′t voorstel gedaan heeft.... en voorts den Heer Bosveldt, die geloof ik, nog al bevriend is met de familie; en
<pb n="70"/>
dan dient er, als van zelf spreekt, de Heer Raadpensionaris wel by te wezen, als 't best met de zaak bekend. Nemen de Heeren het op zich?’</p>
<p>‘Ik ben bereid,’ antwoordde Van Espenblad, zijn innerlijke tevredenheid achter een schijnbaren tegenzin verbergende: ‘'t is wel geen vermakelijke boodschap, die wy te verrichten hebben; maar, als plicht spreekt, mag men niet vragen wat meer of minder aangenaam zij.’</p>
<p>‘En de Heer Bosveldt?’ vroeg Wimmenum.</p>
<p>‘Ik ben tot uw dienst,’ antwoordde Bosveldt, mede niet ontevrede, dat hy een oog zoû kunnen houden op de verrichtingen van Van Espenblad, dien hy weinig vertrouwde.</p>
<p>‘Wat my betreft,’ antwoordde De Witt op den vragenden blik des Voorzitters: ‘de Heeren weten, dat zy altijd en in alle dingen over my kunnen beschikken. - Intusschen zal het noodig zijn, dat de Heer Sekretaris een lastbrief voor ons opmake: ik heb wel geen vrees, dat de toegang ons geweigerd worde; maar Mevrouw Buat zoû eens zwarigheid kunnen maken om een onderzoek toe te laten, en wy dienen, des noods, de medehulp der gewapende macht te kunnen inroepen.’</p>
<p>‘De Heer Sekretaris zal wel aan dat billijk verzoek gevolg willen geven,’ zeide Wimmenum: ‘Wel! wel! 't is maar een treurig geval. - En wat is er thands aan de orde?’</p>
<p>‘Ik moet u doen opmerken,’ zeide De Witt, ‘dat de Vergadering nog niets beslist heeft aangaande Buat. My dunkt, indien hy zoo lang in de Kas-<pb n="71"/>teleny bewaard bleef, tot de zaak nader onderzocht is.’</p>
<p>‘Hebben de Heeren geene bedenking tegen dat voorstel?’ vroeg Wimmenum: ‘niet? - zoo wordt dien overeenkomstig besloten? - en ik zal dus den Heer Sekretaris verzoeken een bevelschrift op te maken voor den Kastelein.... Wel! wel! wie had dat ooit kunnen denken, dat de zaak zulk een loop zoû nemen?’</p>
</div>
<div type="chapter">
<pb n="72"/>
<head rend="h3">Vijfde hoofdstuk. Elizabeth ontfangt een onwelkom bezoek.</head>
<p>Elizabeth was, gelijk Buat te recht had ondersteld, in persoon aan de Jonkvrouwe van Beverweert den voor haar bestemden brief gaan brengen, en, na een vrij lang bezoek by haar te hebben afgelegd, weder huiswaarts gekeerd. Vermoeid naar 't lichaam, doch recht gelukkig en tevrede van harte, gevoelde zy zich juist in de meest geschikte stemming om zich geheel te wijden aan de zoete gedachten en de blijde verwachtingen over de toekomst, welke sedert hare verklaring met Buat hare ziel vervulden, en onmerkbaar vlood de tijd heen, terwijl zy, in haar armstoel gedoken en in aangenaam gepeins verdiept, de terugkomst van haar man zat af te wachten. Reeds twee of driemalen had de huisbel haar uit hare mijmeringen gewekt; doch telken reize had zy zich bedrogen gevonden in haar verwachting, dat het Buat was, die zich aanmeldde. Het scheen, dat al die bellen boodschappen voor de keuken golden, althands geene daarvan kwam tot haar; en eerst nadat er voor de vierde reize was aangebeld en opengedaan geworden, verscheen Stijntjen en stelde haar een briefjen ter hand.</p>
<pb n="73"/>
<p>‘Van wien komt dat?’ vroeg Elizabeth: ‘hoe!’ vervolgde zy, de hand op het adres herkennende: ‘van mijn Heer! wie heeft dat gebracht, Stijntjen?’</p>
<p>‘Een kleine jongen, Mevrouw! die dadelijk weir vertrokken is,’ antwoordde Stijntjen.</p>
<p>'t Is wel!’ zeide Elizabeth, het briefjen opnemende en den inhoud lezende.</p>
<p>‘By Gekommitteerde Raden!’ herhaalde zy by zich zelve: ‘wat heeft hy daar te doen? - Wie weet? misschien zullen de Heeren hem over de Engelsche korrespondentie willen spreken, en die door hem voortaan op een meer officieele wijs doen voeren: - ja mogelijk hem een zending opdragen. 't Wordt toch zeker tijd, dat hy een belooning ontfange voor de moeite, welke hy zich geeft.’</p>
<p>En wederom in de kussens van den zorgstoel nederduikende, gaf zy zich over aan de spiegeling der lieflijkste luchtkasteelen. De avond was intusschen gevallen, en het is geen wonder, dat de droomeryen der jonge vrouw hoe langer hoe meer van fantastischen aart werden, en zy eindelijk in een verkwikkende sluimering verzonk.</p>
<p>Op eens werd zy gewekt door een luid herklinken van den bel aan de voordeur.</p>
<p>‘Daar is Buat!’ riep zy, blijmoedig opspringende. ‘En ik zit hier nog zonder licht. Stijntjen! Stijntjen! breng spoedig de kaarsen boven.’</p>
<p>En al roepende, deed zy de deur der zaal open, op hetzelfde oogenblik dat de Dienstmaagd, de huisdeur ontsloten hebbende, vier personen binnen liet.</p>
<p>‘Hy is het niet,’ zeide Elizabeth, terwijl zy eenigzins te-leur-gesteld terug trad, en vergeefsche moeite
<pb n="74"/>
deed om de bezoekers, die in den donkeren gang stonden, te herkennen.</p>
<p>‘Wie zijn de Heeren?’ vroeg zy eindelijk, weder vooruit tredende.</p>
<p>‘Het spijt ons, Mevrouw Buat eenige ongelegenheid te komen veroorzaken’ zeide de Raadpensionaris, insgelijks vooruit tredende: ‘maar wy hopen, dat zy ons wel een oogenblik zal willen te woord staan.’</p>
<p>‘Ik, mijne Heeren?’ vroeg Elizabeth, verbaasd: waarschijnlijk zult gy mijn man meenen... maar, in allen gevalle, komt binnen!... Stijntjen! haal licht.’</p>
<p>De vier Heeren kwamen binnen; er werd licht gebracht, en nu eerst kon Elizabeth hen, althands drie hunner, herkennen. Zy beäntwoordde de stijve groet van De Witt zoowel als de hoffelijke buiging van Van Espenblad met een beleefd nijgen, en zy was op het punt, Bosveldt minzaam toe te knikken, toen de sombere uitdrukking, welke op zijn gelaat te lezen was, haar een siddering door de leden joeg. Zwijgend gebood zy aan Stijntjen, stoelen te zetten, wenkte haar toen, zich te verwijderen, en zag nogmaals de drie Heeren vragend aan; doch hun onheilspellende blikken waren weinig geschikt om haar te bemoedigen. Wat echter - zy wist zelve niet waarom - het meest haar ongerustheid wekte, was de aanwezigheid van die vierde, haar onbekende persoon, die, met een portefeuille onder den arm, aan de deur bleef staan en toch zoo onbeschaamd naar boven en in de rondte keek, als wilde hy al de meubelen en de schilderyen aan den wand inventarizeeren. Wat beteekende dat gezamenlijk bezoek van die drie Heeren?
<pb n="75"/>
en zoo het niet meer dan een bezoek was, wat beteekende dan het byzijn van dien vierde met zijn deurwaarders-fyzionomie? Al deze gedachten en vragen verdrongen zich by haar, terwijl zy de bezoekers elk naar een zetel wees, en zich ook zelve nederzette. De vierde man, die niemand anders was dan een Klerk ter Griffie van de Staten, bleef staan, en ging voort met zijn gluipende oogen rond te laten dwalen.</p>
<p>‘Mevrouw!’ begon De Witt: ‘zoo als ik reeds zeide, het doet ons leed, ongelegen en onbescheiden te moeten wezen; - maar wy volgen een last, die ons is opgedragen.’</p>
<p>‘Hoe mijn Heer!’ riep Elizabeth uit: ‘het is dus werkelijk meer dan een gewoon bezoek, waarmede gy my vereert.’</p>
<p>‘Helaas ja, Mevrouw!’ antwoordde Bosveldt: ‘wy komen tot u met een lastbrief van Gekommitteerde Raden.’</p>
<p>‘By my?’ vroeg Elizabeth, meer en meer verwonderd en onthutst: ‘en wat kunnen Gekommitteerde Raden van een arme vrouw als ik ben begeeren?’</p>
<p>‘Het is minder u, dan den Heer Buat, of liever het welzijn van den Staat, dat onze kommissie geldt,’ zeide De Witt.</p>
<p>‘En,’ voegde van Espenblad er by, ‘Gekommitteerde Raden hebben begrepen, dat het u aangenamer zoû zijn, dat een boodschap als de onze, door goede vrienden en bekenden, dan door wild vreemde lieden wierd verricht.’</p>
<p>‘Maar gy spreekt van Buat,’ zeide de jonge vrouw, zich tot De Witt wendende, wiens woorden zy vreesde
<pb n="76"/>
maar al te goed te verstaan: ‘wat is er met Buat gebeurd?’</p>
<p>‘De Heer Buat,’ antwoordde De Witt - ‘het doet my leed u dit te moeten zeggen - ligt onder verdenking van Hoog-verraad.’</p>
<p>‘Maar wy twijfelen niet,’ zeide Van Espenblad, met een geruststellenden glimlach, ‘of hy zal zich gemakkelijk kunnen rechtvaardigen.’</p>
<p>‘Buat! onder verdenking van Hoog-verraad!’ herhaalde Elizabeth, verbleekende: ‘maar wat heeft hy dan gedaan! vervolgde zy, de drie Heeren beurtelings aanziende.</p>
<p>“Er is,” antwoordde Bosveldt, door Sylvius een brief aan hem geschreven, die toevallig in de handen van den Heer De Witt gekomen is, en waaruit eenige verdenking tegen uw echtgenoot gerezen is.’</p>
<p>‘Ik begrijp u,’ hernam Elizabeth, die zich nu ook herinnerde, dat Buat het geheele pakket had meêgenomen: ‘maar kan men Buat verantwoordelijk stellen voor hetgeen een ander aan hem verkiest te schrijven?’</p>
<p>‘Volkomen juist geredeneerd, Mevrouw! merkte Van Espenblad met een goedkeurenden hoofdknik aan: ‘en daarom geloof ik, dat niemand beter in staat is om Buat te rechtvaardigen, dan gy, wanneer gy ons de overige korrespondentie en de kladden zijner brieven ter hand wilt stellen.’</p>
<p>‘De overige korrespondentie!’ herhaalde Elizabeth: ‘maar die heeft de Heer De Witt immers gezien?</p>
<p>‘Niet geheel, Mevrouw!’ antwoordde De Witt, op een koelen toon.</p>
<pb n="77"/>
<p>‘Neen,’ zeide Van Espenblad: ‘en wat wy verlangen, zijn juist de brieven, welke de Heer Raadpensionaris niet gezien heeft: - en door die in onze handen te stellen zult gy, Mevrouw! gewis aan uw man de beste dienst bewijzen.’</p>
<p>‘De beste dienst?’ herhaalde Elizabeth, terwijl zy met een uitdrukking van ongeloovigheid de blikken van Bosveldt ondervroeg, en daarin meende te lezen, dat zy op die verzekering van zijn ambtgenoot niet te veel staat moest maken. ‘Maar,’ vervolgde zy na eenige oogenblikken stilte: ‘Buat zelf moet u gezegd hebben, dat hy die korrespondentie niet bewaard heeft.’</p>
<p>‘Dat zoû niet ten zijnen voordeele pleiten,’ zeide De Witt: ‘men vernietigt geene stukken, wier inhoud onschuldig is.’</p>
<p>‘Hoe!’ riep Elizabeth uit: ‘gy zoudt dus een aanklacht tegen Buat gronden op den onbekenden inhoud van brieven, die niet meer bestaan?’</p>
<p>‘Gy weet alzoo stellig, Mevrouw!’ vroeg Bosveldt, met een uitdrukking van tevredenheid op zijn gelaat, ‘dat uw echtgenoot <hi rend="i">alles</hi> heeft vernietigd, wat tot die korrespondentie behoort.’</p>
<p>‘Ja, mijn Heer!’ antwoordde zy, zelve eenigzins gerust gesteld door de wijze, waarop Bosveldt hare verzekering scheen op te nemen.</p>
<p>‘In dat geval,’ zeide Van Espenblad, met moeite zijn te-leur-stelling verbergende, ‘zult gy u te minder bezwaard vinden, te gedoogen, dat wy ons kwijten van den ons opgedragen last en de papieren van den Heer Buat doorzoeken.’</p>
<pb n="78"/>
<p>‘Hoe mijn Heer!’ riep Elizabeth met verontwaardiging uit: ‘gelooft gy my niet op mijn woord?’</p>
<p>‘Wie zoû aan het woord eener zoo beminnelijke vrouw geen geloof hechten?’ zeide Van Espenblad: ‘voor ons is dat woord ongetwijfeld voldoende; maar, dewijl wy verslag moeten doen van onze bevinding alhier, dienen wy ons met eigen oogen te overtuigen.... het is een bloote formaliteit, niets meer.’</p>
<p>‘Een formaliteit!’ hernam Elizabeth: ‘het moge zijn; maar ik zal my daaraan niet onderwerpen, noch gedoogen, dat, in de afwezigheid van mijn man, zijn papieren doorsnuffeld worden, ten zij hy daartoe zijn toestemming verleene.’</p>
<p>‘Gy zult der rede gehoor geven,’ zeide van Espenblad op vleienden toon: ‘en u niet verzetten tegen een uitdrukkelijken last van Gekommitteerde Raden, van hen, die de Staten van Holland, de Hooge Overigheid in den Lande, vertegenwoordigen.’</p>
<p>‘De Staten mogen in Holland regeeren,’ zeide Elizabeth: ‘in dit huis regeert mijn man, en ik vertegenwoordig hem in zijne afwezigheid.’ En wederom zochten hare oogen die van Bosveldt; doch deze reis vonden zy daarin de goedkeuring niet, welke zy gehoopt hadden er in te ontmoeten.</p>
<p>‘Mevrouw!’ zeide hy: wy begrijpen en eerbiedigen uwe weigering; maar vergun my, u als vriend te raden, dat gy u aan de noodzakelijkheid onderwerpt. De last, ons opgedragen, luidt stellig: en gy zoudt uw eigen belang en vooral dat van uw man benadeelen, indien gy u tegen onze vordering bleeft verzetten.’</p>
<pb n="79"/>
<p>‘Ik heb,’ zeide De Witt, ‘een te goeden dunk van het gezond verstand van Mevrouw Buat, om niet te weten, dat zy zeer goed beseffen zal, hoe zoodanig verzet het vermoeden zoû kunnen opwekken, dat haar betuiging van zoo even maar een uitvlucht ware.’</p>
<p>‘Mijne Heeren!’ zeide Elizabeth, op vastberaden toon: ‘gy zijt Staatslieden, die het redeneeren gewoon zijt, en tegen wie een arme vrouw als ik niet in staat is met goed gevolg te redetwisten; maar de inspraak van mijn gevoel zegt my, dat ik, op mijne verantwoordelijkheid, zulk een onderzoek, als gy verlangt, niet mag toestaan.’</p>
<p>‘Die verantwoordelijkheid nemen wy voor ons, Mevrouw!’ zeide De Witt: ‘en, het spijt my u dit te moeten zeggen, wy hebben niet alleen den wil, maar ook de macht, den ons opgedragen last te volbrengen.’</p>
<p>‘De macht!’ herhaalde Elizabeth, met bitterheid: ‘ik zie het, vier mannen tegen eene zwakke vrouw. En gy, mijn Heer Bosveldt! gy zoudt kunnen medewerken tot het plegen eener gewelddadigheid als deze?’</p>
<p>Bosveldt zuchtte en haalde de schouders op; terwijl Van Espenblad, begrijpende, dat hy het doel waartoe hy met zijn Ambtgenooten gekomen was, niet beter noch spoediger zoû bereiken, dan door Elizabeth schrik aan te jagen, zich haastte haar te antwoorden:</p>
<p>‘Helaas ja, Mevrouw! wy zijn met ons vieren: en toch, in geval van tegenstreving uwerzijds, zouden wy het niet zijn, die dat geweld pleegden, waar gy beducht voor zijt. Neen! in dat geval zouden
<pb n="80"/>
wy een boodschap zenden aan den Heer Fiskaal, en gy zoudt uw huis door de Dienaars der Justitie ingenomen zien, die op een minder bescheiden wijze zouden verrichten, wat gy niet hadt willen vergunnen dat door ons gedaan wierd.’</p>
<p>‘Hoe mijn Heer!’ riep Elizabeth, met ontzetting: ‘Dienaars der Justitie in mijn huis!....’</p>
<p>‘Gewis Mevrouw!’ antwoordde Van Espenblad, met genoegen den indruk bespeurende, door zijn woorden te weeg gebracht: ‘maar wy vertrouwen immers dat gy verstandig zijt en alle uitersten voorkomen zult. Het is voor u en voor uw man veel voordeeliger, dat het verlangde onderzoek door ons, met uwe hulp en medewerking, in alle stilte en naar onderling genoegen plaats hebbe, dan dat ruwe lieden zonder opvoeding in uw woning dringen, uw fraaie vloermatten en loopers vuil maken, uw meubelen bederven, uw kisten en kasten openbreken en een burengerucht verwekken? - zonder nog te spreken van de straf, welke gy door een nuttelooze halsstarrigheid op u laden zoudt.’</p>
<p>‘Het is genoeg, mijne Heeren!’ zeide Elizabeth, terwijl de uitdrukking van haar stem toonde, hoeveel het haar kostte, dus te spreken: ‘gy hebt gedreigd, geweld te gebruiken, en daarvoor moet ik zwichten. De gevolgen komen voor uwe rekening.’</p>
<p>‘Geheel en al,’ zeide De Witt: ‘mag ik u dan vragen, waar de Heer Buat zijn brieven en papieren bewaart?’</p>
<p>‘In een koffertjen, dat in het voorvertrek staat,’ antwoordde Elizabeth.</p>
<pb n="81"/>
<p>‘Zeer goed,’ hernam De Witt: ‘en is dat koffertjen open of gesloten?’</p>
<p>‘Dat koffertjen is gesloten,’ antwoordde zy.</p>
<p>‘En berust de sleutel by den Heer Buat of by u? - 't Is maar,’ vervolgde De Witt, hare aarzeling bespeurende, ‘omdat wy in het eerste geval genoodzaakt zouden wezen, om een smid te zenden.’</p>
<p>‘Gy behoeft die moeite niet te doen,’ zeide Elizabeth, haar sleutelring van haar zijde loshakende: ‘ik kan u overal rondbrengen.’</p>
<p>‘In dat geval volgen wy u,’ zeide De Witt, een der kandelaars van de tafel nemende. ‘Stevensz! gy zorgt, behoorlijke aanteekening te houden van onze verrichtingen.’</p>
<p>‘Als 't U belieft, mijn Heer!’ antwoordde de Klerk, met een diepe buiging, terwijl hy den <hi rend="i">portefeuille</hi>, dien hy onder den arm hield, opende, en er een boek schrijfpapier uit haalde, benevens een pen, welke hy zich achter het oor stak.</p>
<p>Met een vasten tred ging nu Elizabeth den Gekommitteerden naar de zijkamer voor: aldaar gekomen, opende zy een ebbenhouten koffertjen, dat, op vier gedraaide pooten, tusschen de ramen stond. Stevensz plaatste zich aan de tafel, gereed om op te teekenen wat men hem zoû gelasten. Bosveldt ging met een bedrukt gelaat nevens hem zitten: De Witt bleef staan en hield zijn doordringende oogen niet af van Elizabeth, overtuigd dat haar houding of haar blik het hem reeds vooraf verraden zouden, in geval eriets verdacht in het een of ander der te doorzoeken papieren school: Van Espenblad eindelijk had zich
<pb n="82"/>
terstond, met een ongeduldige nieuwsgierigheid, welke hy niet langer poogde te verbergen, voor het koffertjen geplaatst en er den gretigen blik in laten weiden.</p>
<p>‘Wat is dat?’ vroeg hy, een bundel papieren voor den dag halende, dien hy op tafel nederwierp.</p>
<p>‘Dat zijn de bewijzen van eigendom onzer heerlijkheden in Frankrijk,’ zeide Elizabeth, er een oog op slaande.</p>
<p>‘Zeer juist,’ zeide Van Espenblad, na dat een vluchtig onderzoek hem de overtuiging verschaft had, dat hy in dien bundel niet zoû vinden wat hy hoopte: ‘en wat is dit?’ vroeg hy, een ander stuk opnemende.</p>
<p>‘De geslachtregister van mijn man,’ antwoordde Elizabeth.</p>
<p>‘Hm, ja!’ hernam Van Espenblad, met een bozen grimlach: ‘zijn voorouders worden van geen misdaad beschuldigd, en wy kunnen hen dus gerust met vrede laten.’</p>
<p>‘Ik vertrouw, dat hun nazaat hunner waardig is gebleven,’ zeide Elizabeth, met bitsche fierheid.</p>
<p>‘Ik hoop het voor hem,’ hernam Van Espenblad.</p>
<p>‘Wat hebt gy daar?’ vroeg De Witt, bespeurende dat Elizabeth kleurde op het zien van een pakket, 't welk Van Espenblad voor den dag haalde, en vermoedende, dat daar iets gewichtigs in schuilen zoû.</p>
<p>‘O!’ zeide hy, toen Van Espenblad den rooden band had los gemaakt, waarmeê het omwonden was: ‘het zijn slechts rekeningen.’</p>
<p>‘Welnu!’ merkte Van Espenblad schertsende aan:
<pb n="83"/>
die zouden misschien het een of ander aan den dag kunnen brengen....</p>
<p>‘My dunkt, wy kunnen ons de moeite besparen, van dit na te zien,’ zeide Bosveldt, ontwarende welk onaangenaam gevoel by Elizabeth was opgerezen: ‘een Wollenaaister en een Passementwerker zijn toch geen lieden, met wie men aanslagen smeedt.’</p>
<p>‘Hm! hm! zeg dat niet,’ hernam Van Espenblad, die juist een rekening van meester Florisz in de hand had: ‘daar is onder anderen deze Kapper hier.... ik behoor nog wel tot zijne klanten; maar ik heb in de laatste dagen dingen van hem vernomen, die my zouden doen vreezen hem mijn hoofd langer toe te vertrouwen: en daar is die Zilversmid Verhoef en die Wijnkooper Van Rijp: mede onrustige gasten....’</p>
<p>‘Doch daarom mag Mevrouw toch wel armboeien by den eenen laten maken of wijn van den anderen drinken,’ zeide Bosveldt, verontwaardigd over de onbescheidene nasporingen van zijn ambtgenoot.</p>
<p>‘Wy zullen dan maar die rekeningen by de voorouders leggen,’ hernam van Espenblad, ‘en tot wat anders overgaan. Gy zult intusschen opteekenen, Stevensz! dat wy een pak onbetaalde rekeningen hebben gevonden, tot een vrij aanzienlijk bedrag.’</p>
<p>‘Maar mijn Heer!...’ zeide Elizabeth, half stikkende van schaamte, en met tranen van spijt in de oogen.</p>
<p>‘Wat behoeft dat opgeteekend?’ vroeg Bosveldt: ‘en wat gaan Gekommitteerden Raden de huisselijke omstandigheden aan van den Heer Buat!’</p>
<p>‘Hm!’ zeide Van Espenblad: ‘het schijnt uit die rekeningen te blijken, dat de Heer Buat zich in geld-<pb n="84"/>verlegenheid bevindt.... en geldverlegenheid geeft soms den sleutel tot handelingen, die anders onverklaarbaar zijn. - Maar, gaan wy verder: wat is dit?’</p>
<p>‘De hand van den ouden Heer Cats,’ zeide De Witt: ‘een handschrift van 's mans Hofgedachten.’</p>
<p>‘Die de vrome man aan my en aan zijn overige kleindochters opdroeg,’ zeide Elizabeth.</p>
<p>‘Het ware te wenschen, dat zijn raadgevingen door die van zijnen huize voortdurend in acht waren genomen,’ merkte De Witt aan.</p>
<p>‘Fraaie gedichten,’ zeide Van Espenblad, terwijl hy het handschrift, na het even doorbladerd te hebben, op een onverschillige wijze ter zijde schoof: ‘ik wilde dat ik meer tijd had om ze te lezen. Wat verder: - deze papieren.... ha! dat is uw huwlijkskontrakt, Mevrouw!.... en dit....?’</p>
<p>‘Alle familiepapieren,’ antwoordde Elizabeth.</p>
<p>‘Maar hier zijn brieven,’ hernam Van Espenblad.</p>
<p>‘Die betrekking hebben op de bezittingen van mijn man in Frankrijk.’</p>
<p>‘In de daad!’ zeide Van Espenblad, terwijl hy die doorliep: ‘en meest van oude dagteekening. Maar wacht! hier geloof ik, dat ik de korrespondentie vind, die wy zochten:’ - en met-een hield hy aan De Witt een nieuw pakket brieven voor.</p>
<p>‘In de daad,’ zeide deze, na ze even te hebben doorgekeken: ‘dit zijn brieven der Heeren Bennet en Sylvius! - ja! deze heeft my de Heer Buat alle laten lezen. - Met dat al, wy zullen ze van de overige papieren afzonderen en er aanteekening van houden, opdat zy dienen ter plaatse waar het behooren zal.’</p>
<pb n="85"/>
<p>‘Maar er moeten er toch nog andere zijn,’ zeide Van Espenblad, met kwalijk verborgen spijt in het koffertjen snuffelende: ‘wat is dit?’</p>
<p>En met-een bracht ky een klein net gevouwen biljet te voorschijn, van twee kleine lakjens voorzien, aan welke zich nog de einden bevonden van een oranje zijden draad, waarmede zy aan elkander waren gebonden geweest.</p>
<p>‘Een brief van Koning Karel II!’ riep hy, toen hy, by het licht der kaars het wapen van Engeland met de letters C.R. (<hi rend="i">Charles Rex</hi>) op het lak gelezen had: ‘die kan belangrijk zijn.’</p>
<p>‘En werkelijk, het briefjen was belangrijk: het was in 't Fransch, geheel met de keurig nette hand van den Britschen Monarch geschreven en luidde, over gezet zijnde, aldus:</p>
<p>‘Buat, tot heden om de gevolgtrekkingen, die anderen er uit zouden halen, hebbende uitgesteld, te voldoen aan de aanzoeken, die uwe vrienden by my doen, om u een vaste betrekking te verschaffen, heb ik er echter volgaarne in toegestemd om u te verzekeren, dat een gebrek aan formaliteiten u niet van een goede uitkomst versteken zal, my wel herinnerende de diensten, welke gy bewezen hebt aan mijn zwager den Prins van Oranje, en die welke gy by voortduring bewijst aan mijn Neef. Neem uwe maatregelen dien overeenkomstig: ik verzeker u van mijne vriendschap, die u nooit ontbreken zal.</p>
<p>&nbsp;</p>
<p>Charles R.’</p>
<pb n="86"/>
<p>‘En de dagteekening?’ vroeg De Witt, die de kalmte opgemerkt had, waarmede Elizabeth dien brief door Van Espenblad had hooren voorlezen.</p>
<p>‘25 Maart 1664;’ antwoordde deze, zich de lippen bijtende.</p>
<p>‘In dien tijd kon een brief van Koning Karel niet als misdaad worden toegerekend,’ merkte Bosveldt aan, met een spotachtigen lach.</p>
<p>‘Uw man stelt gewis veel prijs op dien brief?’ vroeg De Witt aan Elizabeth.</p>
<p>‘Mijn man is altijd dankbaar geweest jegens hen, van wie hy bewijzen van welwillendheid genoten heeft,’ antwoordde Elizabeth.</p>
<p>‘Dan verschilt hy van zijn Patroon,’ zeide De Witt, droog: ‘want die toont zich hoogst ondankbaar jegens de Heeren Staten; die zich zijner hebben aangetrokken, toen hy een zwervende balling was. - Wat heeft de Heer Van Espenblad daar?’</p>
<p>‘Brieven van Zijn Hoogheid en van Mevrouw de Princes Douairière,’ antwoordde deze: ‘waarby zy aan den Heer Buat een goede betrekking beloven.... doch beide zijn ook ongeveer vier jaren oud.... de brieven namelijk,’ voegde hy er by, zijn vrij ongepaste aardigheid met een lach vergezelschappende.</p>
<p>‘Hunne Hoogheden zijn altijd goed voor ons geweest,’ zeide Elizabeth, zich een traan uit het oog wisschende: ‘de macht heeft hun meer dan de wil ontbroken.’</p>
<p>‘Ik ben overtuigd, dat gy zulks betreurt,’ zeide De Witt:’ wat verder?’</p>
<p>‘Ha!’ zeide Van Espenblad, na een brief, welken
<pb n="87"/>
hy in de hand hield, haastig doorloopen te hebben, en terwijl zich een blijde uitdrukking op zijn gelaat vertoonde: ‘dit stuk is ook van oude dagteekening; doch het is er niet minder merkwaardig om. Luistert, mijne Heeren!’</p>
<p>En met-een las hy den brief voor, waarvan de vertaling volgt:</p>
<p>&nbsp;</p>
<p>Aan den Heer Buat, Kapitein enz. te Londen.</p>
<p>&nbsp;</p>
<p>‘Mijn Heer!</p>
<p>&nbsp;</p>
<p>‘Mijn afwezigheid uit de stad Middelburg heeft my verhinderd met de laatste post uwen brief van 31 December te beantwoorden, ik ben verheugd geweest over den beteren staat uwer gezondheid, en bid God, dat Hy u lang daarby beware. Ik vind my wederom aan u verplicht voor uwen brief van den 7<hi rend="sup">den</hi> dezer maand; ofschoon hetgene gy my meldt aangaande den dood van Mevrouw-Royaal my bitter bedroeft, gelijk ieder er hier ook zeer over is aangedaan: 't is voorwaar een groot verlies voor den Heere Prince en voor den Staat in 't algemeen; want wy weten, dat zy vol gehechtheid was voor ons land. Wy hebben den brief van den Koning ontfangen, waarby Z.M. kennis geeft van den dood zijner zuster, en aan de Staten van Zeeland de be-<pb n="88"/>langen aanbeveelt van den kleinen Prins. Men zal niet nalaten daarop te antwoorden met den Heer Arnerer, die den gezegden brief heeft overgebracht. Ik hoop, dat Z.M. blijven zal in de gevoelens, welke zy u betuigd heeft betreffende de herstelling van den Heere Prince in de waardigheden zijner Voorzaten. Allen, die aan des Prinsen Huis gehecht zijn, zullen daardoor sterk bemoedigd zijn om krachtiger te handelen, dan zy tot heden gedaan hebben, en zy, die aan het wankelen geraakt zijn, zullen ongetwijfeld terug keeren. Ik ben nieuwsgierig te vernemen of Z.M. niet, uit krachte zijner voogdyschap, aanspraak zal maken op de verkiezing der Overheid van Vlissingen en andere plaatsen, gelijk Mevrouw de Princes Royaal gedurende haar leven gedaan heeft: en daar dit de belangen mijner vrienden geldt, verzoek ik u, er my kennis van te doen dragen, zoodra gy er iets van weet, ter einde wy er onze zaken naar knnnen regelen. Er gebeurt hier niets, der mededeeling waardig, behalve dat vele lieden in Holland en hier van meening zijn, dat de onderhandeling met Engeland niet naar ons genoegen zal uitvallen, in acht nemende het verzoek van den Heer van Beverweert, om van het Gezantschap verschoond te blijven, omdat Z.M. een gift aan zijn zoon gedaan heeft; want zy beschouwen zulks als een bloot voorwendsel, om de zwarigheden,
<pb n="89"/>
welke hy daarin voorziet, te ontgaan. Zoo ik u in dezen oord van eenige dienst kan zijn, verzoek ik u my niet te sparen,</p>
<p>&nbsp;</p>
<p>Mijn Heer!</p>
<p>&nbsp;</p>
<p>Uw Zeer Ootmoedige Dienaar, C.J. Ingels.’</p>
<p>&nbsp;</p>
<p>Middelburg, den 15 Jan. 1661.</p>
<p>&nbsp;</p>
<p>‘Het schijnt,’ zeide De Witt, ‘dat men sedert lang reeds het oog op den Heer Buat geslagen heeft, om de verheffing des Prinsen te bevorderen.’</p>
<p>‘Het is sedert lang bekend,’ antwoordde Elizabeth, met wrevel, ‘dat mijn man gehecht is aan het Huis van Oranje: en het is niet te verwonderen, dat men de bewijzen daarvan onder zijn papieren vindt.’</p>
<p>‘Wy zullen intusschen den brief van wijlen den Heer Ingels met dien van de Hooge Personaadjen by de Engelsche korrespondentie voegen,’ zeide de Witt: ‘vindt gy nog iets, mijn Heer van Espenblad?’</p>
<p>‘Niets meer,’ antwoordde deze, ‘dan dit biljet van 2 Maart j. l., waarby de Heer van Renswoude kopy verzoekt van den laatsten brief, dien Buat uit Engeland ontfangen heeft.’</p>
<p>‘Uw man maakte dus geen geheim van die korrespondentie,’ zeide De Witt tegen Elizabeth.</p>
<p>‘Neen, mijn Heer!’ antwoordde deze: ‘dewijl hy u die mededeelde.’</p>
<p>‘'t Is wel!’ hernam De Witt: ‘leg ook dien brief
<pb n="90"/>
by de overigen, dan kunnen wy al wat geen betrekking heeft op de zaak, voor welke wij hier komen, weder wegsluiten.’</p>
<p>‘Hier zijn toch geen geheime laden?’ vroeg Van Espenblad op een verdrietigen toon, terwijl hy aan alle zijden op het beschot van het koffertjen tikte.</p>
<p>‘My dunkt,’ zeide Bosveldt, innerlijk verblijd over de te-leur-stelling, die op het gelaat van zijn ambtgenoot zichtbaar was: ‘wy konden het nu hier voor gezien houden.’</p>
<p>‘Wy zullen dan maar weêr naar achteren gaan,’ hernam Van Espenblad, na rondgekeken te hebben of hy ook eenige kast in den muur zag.</p>
<p>‘Dat kabinet op de zaal bevat toch geen papieren?’ vroeg De Witt aan Elizabeth, terwijl zy zich alle vijf weder derwaarts begaven.</p>
<p>‘De Heeren kunnen er zich van verzekeren,’ antwoordde zy, den sleutel voor den dag halende.</p>
<p>‘Al ware het maar om ons te overtuigen van de goede orde, welke er ongetwijfeld heerscht,’ zeide Van Espenblad met een beleefde buiging, terwijl Elizabeth het kabinet opensloot.</p>
<p>Tot grooten spijt van Van Espenblad bevatte het niets dan linnengoed en kleedingstukken: en reeds was hy op het punt om voor te stellen, nu ook de bovenvertrekken te gaan onderzoeken, toen de Klerk, wiens kat-oogen eiken hoek bespied hadden, hem influisterde:</p>
<p>‘Daar onder dat penant-tafeltjen staat nog een verlakte doos.’</p>
<p>‘Ja in de daad!’ zeide van Espenblad, half luid:
<pb n="91"/>
‘die doos ziet er juist uit als een geschikte bergplaats voor belangrijke papieren.’</p>
<p>‘Het bevat alleen voorwerpen die tot mijn toilet behooren, en dergelijke snuisteryen,’ zeide Elizabeth, terwijl zy de doos op tafel zette.</p>
<p>‘'t Is maar voor den vorm,’ hernam Van Espenblad: ‘heeft Mevrouw den sleutel by de hand?’</p>
<p>‘Hier is hy,’ antwoordde Elizabeth.</p>
<p>‘In de daad!’ zeide van Espenblad, ‘na de doos geöpend te hebben: ‘ringen, reukdoosjens, beursjens, enz. enz....., maar hier zijn toch ook papieren.’</p>
<p>‘Ja!’ zeide Elizabeth, de schouders ophalende: ‘vaerzen, by gelegenheid van ons huwlijk gemaakt, recepten, en dergelijke onbeduidende dingen meer.’</p>
<p>Op dit oogenblik zweeg zy plotslings en werd zoo bleek als een lijk.</p>
<p>‘Wat schort u, Mevrouw?’ vroeg de Witt, haar sterk aanziende: ‘wil ik de Dienstmaagd roepen? Bevindt gy u ongesteld?’</p>
<p>‘'t Is niets, antwoordde zy: 't zal wel overgaan; maar dit onderzoek is my zoo pijnlijk....’</p>
<p>De ware reden van de ontsteltenis, die haar plotselings bevangen had, was, dat zy eensklaps zich het opstel herinnerd had, 't welk zy op den avond van de party by de Princes-Douairière in die doos had gelegd, om het er later uit te nemen, en waaraan zy in al dien tyd niet gedacht had.</p>
<p>Dat plotseling verbleeken van Elizabeth had by De Witt de vaste overtuiging doen ontstaan, dat die doos eenig gewichtig stuk bevatten moest.</p>
<p>‘Zoek maar goed,’ zeide hy tegen Van Espenblad,
<pb n="92"/>
die reeds gereed stond het deksel dicht te werpen: ‘er zijn soms recepten wier inhoud belangrijk is.’</p>
<p>‘Zoudt gy denken?’ vroeg Van Espenblad, die zijn meening vatte, en nu met nieuwen yver, de papieren doorsnuffelde. Op eens ontdekte hy er een, dat van de overigen in vorm verschilde.</p>
<p>‘My dunkt,’ zeide hy, ‘dit recept handelt van iets anders dan van kooken of van inmaken. Ha! wat zie ik,’ riep hy uit, terwijl zijn oogen van genoegen glinsterden by de lezing van het stuk, dat hy in handen hield.</p>
<p>‘Wat is het,’ vroeg haastig de De Witt, terwijl Bosveldt zelf even bleek werd als de arme vrouw des huizes.</p>
<p>‘Lees zelf,’ antwoordde Van Espenblad, hem het stuk voorhoudende, zonder het echter los te laten. Het was de kladde, door Elizabeth geschreven en waarvan in het Zesde Hoofdstuk des Tweeden Deels de inhoud opgegeven staat.</p>
<p>‘Dit is een opstel van een brief,’ zeide Bosveldt, een bezorgden blik op Elizabeth werpende.</p>
<p>‘Ja,’ riep deze uit, terwijl zy overstelpt door hare gewaarwordingen in een stoel nederviel: ‘ja, dat is een opstel van een brief aan Sylvius..; maar dat opstel zelf, het is niet door Buat geschreven.’</p>
<p>‘In de daad!’ merkte Bosveldt aan: ‘dit is niet de hand van Buat.’</p>
<p>‘Maar toch dezelfde, die deze recepten schreef,’ zeide Van Espenblad, den brief met de recepten vergelijkende.</p>
<p>‘Mijne Heeren!’ zeide Elizabeth: ‘indien dit op-<pb n="93"/>stel iets misdadigs bevat, straft er my dan voor: ik ben de schrijfster.’</p>
<p>‘Dan toch waarschijnlijk in de hoedanigheid van Sekretaris van uw man,’ hernam De Witt, op een, wel verschonenden, maar tevens ernstigen toon.</p>
<p>‘En bovendien,’ vervolgde Elizabeth, die zich nu alles voor den geest terugriep, wat by gelegenheid van het schrijven van dien brief had plaats gehad: ‘dat opstel is letterlijk niet meer dan een klad, en de brief is nimmer, zóó als die daar ligt, verzonden.</p>
<p>‘Ziedaar wat nader onderzocht zal moeten worden,’ zeide De Witt, terwijl Van Espenblad de papieren, in de doos vervat, nogmaals, doch deze reis zonder gevolg, doorsnuffelde: ‘in allen gevalle zal dit dokument aan Gekommitteerde Raden moeten worden overgelegd. - Stevensz, gy zult het met de overigen in eenen omslag doen.’</p>
<p>‘En Buat?’ vroeg Elizabeth met een bevende stem: ‘zal hy van avond niet by my terugkomen? Men zal hem toch niet...’ zy dorst niet uitspreken wat zy wilde vragen.</p>
<p>‘Helaas ja, Mevrouw!’ antwoordde De Witt, de schouders ophalende: ‘men zal hem waarschijnlijk aan een nader verhoor onderwerpen: en gy moet u niet voorstellen, hem heden avond by u te zien.’</p>
<p>‘Maar dan wil ik by hem gaan, en....’</p>
<p>‘Daartoe zal, vrees ik, het verlof u geweigerd worden?’ hernam De Witt: en zelfs - het grieft my innig zulk een maatregel te moeten nemen - maar deze Heeren zullen, geloof ik, met my van gevoelen zijn, dat, na het vinden van dit opstel, en
<pb n="94"/>
na de bekentenis van Mevrouw, dat zy het met hare hand geschreven heeft, en alzoo medeplichtig is aan de handelingen van haar man....’</p>
<p>‘Ja gewis ben ik medeplichtig,’ riep Elizabeth met levendigheid uit: ‘zoo mijn man iets gedaan heeft, dat verkeerd is, dan ben ik er schuldiger aan dan hy, en zoo hy gekerkerd wordt, dan moet ik zijn kerker met hem deelen.’</p>
<p>‘Zeer grootmoedig van u gedacht, Mevrouw!’ hernam De Witt: ‘maar wy zijn er nog niet aan toe, om een vervolging tegen u te gelasten. Intusschen, nu het blijkt, dat gy mede van de korrespondentie geweten hebt, zult gy u niet verwonderen, dat wy u eenige inlichtingen vragen.’</p>
<p>‘Zouden wy daarmede niet tot morgen wachten,’ vroeg Bosveldt, die niet zonder reden beducht was, dat het verhoor, 't welk De Witt haar wilde doen ondergaan, alleen strekken zoû om nieuwe bezwaren tegen Buat, misschien ook tegen andere Prinsgezinden, te doen ontstaan: ‘Mevrouw zal nu gewis te vermoeid en te ontsteld zijn om ons behoorlijk te woord te staan.’</p>
<p>‘Ik wilde mede wel!’ zeide Van Espenblad, die zeer wel het inzicht van Bosveldt raadde, en reeds begon te vreezen, dat De Witt er aan zoû toegeven, ‘ik wilde mede wel, dat wy dit verhoor en alle verdere onaangenaamheden aan Mevrouw besparen konden. Maar misschien kan zy ons, nu reeds, ophelderingen geven, waardoor de schuld van haar man grootendeels verminderd wordt.’</p>
<p>‘O gewis!’ zeide Elizabeth: ‘dat kan ik - en
<pb n="95"/>
het verhoor behoeft niet uitgesteld te worden. Ik gevoel my sterk genoeg om te antwoorden op wat my gevraagd kan worden.’</p>
<p>‘Welnu dan!’ hernam De Witt, terwijl Van Espenblad een triomfeerenden blik op Bosveldt wierp: ‘de Heer Buat is zeker niet uit eigen beweging tot het voeren dier korrespondentie gekomen.’</p>
<p>‘Ik geloof,’ antwoordde Elizabeth, ‘dat, zoo iemand hem daartoe bepraat heeft, het, in de eerste plaats, de Heer Van Espenblad is geweest.’</p>
<p>‘Niet kwaad!’ dacht Bosveldt, terwijl hy glimlachend zijn Ambtgenoot aanzag.</p>
<p>‘Zeer waar,’ zeide deze, zonder van zijn stuk te geraken: ‘doch ik heb hem uitgenoodigd, een korrespondentie te voeren ten dienste van den Staat, en met voorkennis van den Heer Raadpensionaris.... en nu blijkt het, dat hy er nog eene op zijn eigen hand gevoerd heeft, en met geheel andere bedoelingen.’</p>
<p>‘Zoo dat,’ hernam Elizabeth: ‘een korrespondentie, gevoerd met medeweten van een Lid of Dienaar der Hooge Overigheid, gelijk UEd. of den Heer De Witt, niet schuldig zoû wezen?’</p>
<p>‘Volkomen juist aangemerkt,’ antwoordde Van Espenblad.</p>
<p>‘Welnu!’ hernam Elizabeth, zegevierend opziende: ‘dan is Buat ook niet schuldig; want hy heeft die tweede korrespondentie aangevangen en voortgezet op het aansporen en met voorkennis der Heeren Van der Horst en Kievit, die evenzeer Leden der Hooge Overigheid zijn als UEd. of de Heer De Witt.’</p>
<pb n="96"/>
<p>‘De ongelukkige!’ dacht Bosveldt: ‘zy bederft alles, nu zy alles meent te redden.’</p>
<p>‘Hebt gy dat antwoord van Mevrouw opgeschreven, Stevensz?’ vroeg Van Espenblad aan de Klerk, terwijl hy Elizabeth aanzag met een blijden lach, waarin zy een goedkeuring las van haar redeneering, doch die werkelijk ontsproot uit het genoegen dat hy ondervond, van haar die beschuldiging tegen twee voorname Prinsgezinden ontlokt te hebben.</p>
<p>‘In de daad, Mevrouw!’ zeide De Witt, het hoofd met treurige ernst schuddende: ‘wat gy daar zegt verandert de zaak merkelijk. En, mag ik u vragen, was ook de Amiraal Tromp niet in deze zaak betrokken?’</p>
<p>‘Neen mijn Heer!’ antwoordde Elizabeth, op een toon van waarheid, die De Witt dadelijk overtuigde.</p>
<p>‘Maar toch de Heer van Heenvliet?’ vroeg Van Espenblad.</p>
<p>‘Ik weet wel, dat Buat hem nu en dan tijdingen heeft medegedeeld,’ antwoordde Elizabeth, ‘maar, zoo verre my bewust is, is het daarby gebleven.’</p>
<p>‘En heeft uw man,’ vervolgde Van Espenblad, ‘toen de Heer Sylvius hier was, ook geene konferentiën gehad met hem en met den Heer Gourville?’</p>
<p>‘Ik geloof,’ antwoordde Elizabeth, ‘dat de Heer Van Espenblad by eene daarvan tegenwoordig is geweest.’</p>
<p>‘Schrijf toch alles goed op, Stevensz!’ zeide Bosveldt, een spotachtigen blik op Van Espenblad werpende.</p>
<p>‘Dat is te zeggen,’ hernam deze, die niet wist, of Elizabeth al dan niet bekend was met de geheime
<pb n="97"/>
overkomst van Arlington, en er niet op gesteld was, dat er iets uitlekte van de hulp, welke hy dezen had verleend, om uit den Haag te komen: ‘dat is te zeggen, ik heb het alleen noodig geächt, hen by zekere gelegenheid tot voorzichtigheid te manen: - en het doet my leed, dat zy mijn raad niet beter hebben in acht genomen.</p>
<p>‘Nu nog eene vraag, Mevrouw!’ zeide De Witt: ‘en dan zullen wy u niet langer lastig vallen: had de korrespondentie met voorkennis van Zijne Hoogheid plaats?’</p>
<p>Elizabeth stond op het punt van te antwoorden, toen zy den angstigen blik zag, welken Bosveldt op haar wierp: zy begreep dien blik, en, na zich een oogenblik bedacht te hebben, zeide zy met fierheid:</p>
<p>‘Ik geloof, mijn Heer De Witt! dat gy niet van my zult vergen, een woord te uiten, dat later kon aangevoerd worden tegen den zoon der weldoeners mijner familie en van die van Buat. Intusschen, zoo verre ik iets verzekeren kan, neen! Zijne Hoogheid is nooit in die korrespondentie gemoeid geweest.’</p>
<p>Bosveldt haalde diep adem, als iemand, die van een zwaar pak ontlast wordt; maar ook De Witt legde door een goedkeurend hoofdknikken zijn tevredenheid over Elizabeths verzekering aan den dag.</p>
<p>‘En nu dunkt my,’ zeide de eerstgenoemde, ‘konden wy onze taak alhier voor voleindigd rekenen en aan Mevrouw de rust gunnen, welke zy gewis behoeven zal.’</p>
<p>‘Ik zoû niets liever wenschen,’ zeide De Witt: ‘maar ik geloof, dat de plicht nog op ons rust, aleer wy vertrekken, de kassen en kisten te verzegelen.
<pb n="98"/>
Ons onderzoek is maar vluchtig geweest, en er kon nog hier of daar iets schuilen, dat ons ontsnapt is.’</p>
<p>Van Espenblad knikte goedkeurend, en Bosveldt, geen gegronde bedenking tegen het voorstel in kunnende brengen, begreep te moeten gedoogen wat hy niet verhinderen kon.</p>
<p>‘Verlangt Mevrouw Buat, dat wy inmiddels om iemand van haar familie sturen?’ vroeg De Witt: ‘ik begrijp, dat zy, na ons vertrek, en in haren toestand, behoefte aan gezelschap en vertroosting hebben zal,’</p>
<p>‘Wil ik een briefjen schrijven aan Mevrouw Musch?’ vroeg Bosveldt: ‘en het stilzwijgen van Elizabeth, die zich in diepen kommer had nedergezet, als een toestemming opvattende, vatte hy de pen en richtte een paar regelen aan de Weduwe, waarin hy haar uitnoodigde, terstond by hare dochter te komen, die zich ongesteld gevoelde. Het briefjen voorgelezen en dichtgemaakt hebbende, liet hy het door Stijntjen aan een boodschaplooper brengen, met last om het terstond te bezorgen. Inmiddels had Van Espenblad, met behulp van den Klerk, het kabinet en de kast in de voorkamer verzegeld.</p>
<p>‘Heeft Mevrouw ook nog het een of ander uit hare kassen hier boven noodig, eer wy tot de verzegeling over gaan?’ vroeg De Witt.</p>
<p>‘Elizabeth schudde zwijgend het hoofd, en, een kandelaar opnemende, ging zy de Heeren voor naar de slaapkamer. Niet weinig keek het Kindermeisjen op, 't welk, sedert do terugkomst van het echtpaar te 's Gravenhage, ter oppassing van het kleine Betjen in
<pb n="99"/>
hun dienst gekomen was, en nu naast de wieg van het kind zat te dutten, by het onverwachte bezoek.</p>
<p>‘Er zijn hier twee kassen en eene kist,’ zeide De Witt rond ziende: ‘wilt gy er niet eerst uitkrijgen, wat gy behoeft?’</p>
<p>Zonder een woord te spreken maakte Elizabeth gebruik van de gegeven vergunning, haalde eenig lijnwaad en ander goed uit de kas, en toen, zich tot De Witt wendende:</p>
<p>‘Waar,’ vroeg zy, ‘brengt mijn man de nacht door?’</p>
<p>‘Voorloopig in de Kastelenye, Mevrouw!’ antwoordde De Witt.</p>
<p>‘Voorloopig!’ herhaalde Elizabeth: ‘die gevangenis kan dus nog eenigen tijd duren?’</p>
<p>De Witt haalde zwijgend de schouders op.</p>
<p>‘Nu! wat daarvan zij,’ hernam zy: ‘hy zal nachtgoed en verschooning noodig hebben. Elsjen! krijg de japon, de muilen en de huispels van mijn Heer.’ En terwijl het dienstmeisjen, met verbazing en ontsteltenis, aan dien last voldeed, maakte Elizabeth een pakjen gereed van het linnengoed, 't welk zy begreep, dat Buat zoû behoeven.</p>
<p>‘Het is toch niet verboden, hem dit een en ander te zenden?’ vroeg zy toen.</p>
<p>‘Volstrekt niet, Mevrouw!’ antwoordde De Witt: ‘en daar het niet noodig is, dat de gevangenzetting van den Ritmeester reeds heden avond ruchtbaar worde onder kruiers en boodschaploopers, zoo zal ik den Kastelein zelven hier zenden om het goed te halen.’</p>
<pb n="100"/>
<p>‘Ik bedank u,’ zeide Elizabeth: ‘en wanneer denkt gy, dat ik mijn man zal kunnen zien?’</p>
<p>‘Ik vrees,’ antwoordde De Witt, ‘dat de Heer Buat buiten toegang zal moeten blijven, tot dat zijn lot op de eene of andere wijze is beslist.’</p>
<p>De jonge vrouw boog het hoofd zonder te antwoorden. Toen nam zy den kandelaar weder op en zeide:</p>
<p>‘Gelieven de Heeren thands de logeer- en kleedkamers te zien om zich te verzekeren, dat zich daarin niets bevindt, 't welk achterdocht kan verwekken?’</p>
<p>De Witt gaf door een buiging zijn toestemming te kennen en volgde met de overigen Elizabeth naar de genoemde vertrekken, waar zich Gekommitteerden tot een vluchtig onderzoek bepaalden. Allen keerden hierop naar de slaapkamer terug.</p>
<p>‘Wy zullen u thands van ons byzijn ontslaan,’ zeide De Witt: ‘doch voor wy gaan, heb ik my, zij het ook met leedwezen, van éénen plicht te kwijten. Gy zijt een te wakkere en te schrandere vrouw, om niet te beseffen, dat wy in de bestaande omstandigheden, en by de verdenkingen, die op uw man en gedeeltelijk ook op u rusten, u niet kunnen veroorloven uwe woning te verlaten.’</p>
<p>‘Ik gevoel daar ook weinigneiging toe,’ antwoordde Elizabeth op een koelen toon: ‘ik zoû het alleen verlangen om Buat te gaan zien; - doch dewijl my dat verboden wordt, blijf ik al zoo lief t' huis.</p>
<p>‘Gy geeft my dus uw woord,’ hernam De Witt: wy zullen daarop afgaan, en u in dat geval geen bewaker sturen; - niet waar mijne Heeren?’</p>
<p>De beide Heeren bogen toestemmend.</p>
<pb n="101"/>
<p>‘Ik geef u mijn woord, en ik dank u,’ antwoordde Elizabeth, kregelig: ‘Elsjen! licht de Heeren den trap af.’</p>
<p>De Gekommitteerden namen met een beleefde buiging hun afscheid. Bosveldt echter drukte, eer hy vertrok, Elizabeth de hand.</p>
<p>‘Kan ik nog iets voor u doen?’ vroeg hy.</p>
<p>‘Ik dank u,’ antwoordde zy: ‘al wat ik thands wensch, is, alleen te zijn.’</p>
<p>‘Die vrouw neemt de zaak nog al kalm op en toont weinig gevoel,’ zeide De Witt tegen zijn mede-Gekommitteerden, toen zy zich op straat bevonden.</p>
<p>De blik van De Witt had zijn gelijke niet in scherpte; - maar in het vrouwenhart wist hy niet door te dringen.</p>
<p>Zoo lang de Heeren by haar waren, had Elizabeth begrepen, dat het belang van haar echtgenoot haar verbood, aan haar droefheid toe te geven, en zy had, met een schier bovenmenschelijke inspanning, zich zelve geweld aangedaan. Maar toen Elsjen weder bovenkwam, vond zy haar meesteres steenbleek en sprakeloos neêrgezegen naast het wiegjen van haar kind, het wiegekleed, dat zy opengeslagen had, krampachtig in de hand klemmende.</p>
</div>
<div type="chapter">
<pb n="102"/>
<head rend="h3">Zesde hoofdstuk. Waarin Mr. Florisz als chirurgijn en als samenzweerder optreedt.</head>
<p>‘Mijn hemel! wat is er toch gebeurd?’ vroeg Mevrouw Musch, toen zy eenige minuten later door Stijntjen werd ingelaten: ‘ik krijg daar een briefjen van den Heer Bosveldt, dat mijn dochter niet wel is, en dat ik terstond by haar komen moet.’</p>
<p>‘Och! ik weit het niet,’ antwoordde Stijntjen, met een stem, die door huilen en snikken werd afgebroken: ‘er mot iets met mijn Heir zijn gebeurd; er bennen hier vier manspersonen geweest, die alles hebben gevisenteird, en straks een keirel, die het nachtgoed van men Heir is komen halen: - en Mevrouw leit boven as een weizenloos mensch en geift gein mensch antwoord.’</p>
<p>Niet weinig ontsteld liep de Weduwe naar de slaapkamer, waar zy werkelijk Elizabeth nog in dezelfde houding liggende vond, terwijl Elsjen, alle pogingen hebbende opgegeven om haar te beduiden, dat zy iets gebruiken of naar bed zoû gaan, in een hoek stond te snikken.</p>
<p>‘Mijn God! Betjen!’ riep Mevrouw Musch: ‘wat is er toch aan de hand? Is Buat...’</p>
<pb n="103"/>
<p>Hier zweeg zy plotselings, verschrikt door de verwilderde uitdrukking, welke het gelaat van haar dochter vertoonde, toen deze, als uit een slaap ontwakende, het hoofd naar haar toewendde.</p>
<p>‘Kom!’ vervolgde de bezorgde moeder: ‘gy moet daar niet blijven: denk aan uw toestand: - wy zullen Stijntjen om den Dokter sturen en u in bed helpen,’</p>
<p>En met een richtte zy, met bystand van Elsjen, haar dochter op, die zich stilzwijgend liet uitkleeden en naar bed brengen.</p>
<p>‘Wat is er toch voorgevallen?’ vroeg Mevrouw Musch, zich naast het ledekant plaatsende: ‘stort uw hart toch uit en verkrop uw leed niet. - Ga zoo lang maar naar de keuken Elsjen!’ zeide zy, veronderstellende, dat de aanwezigheid van het Dienstmeisjen haar dochter wellicht verhinderde zich te uiten.</p>
<p>Maar ook na dat Elsjen zich uit de kamer begeven had, bleef Elizabeth even strak en wezenloos haar moeder aanstaren, zonder eenig antwoord te geven.</p>
<p>‘Kind! spreek toch een woord,’ hernam Mevrouw Musch: ‘aan wie zal een dochter haar leed vertrouwen, by wie zal zy haar ziel uitstorten, dan aan den boezem harer moeder? Ben ik niet altijd uw beste vriendin geweest, Betjen?’</p>
<p>‘Gy? vroeg Elizabeth, op een toon, zoo vol bitterheid, dat haar moeder ontzet terugdeinsde.</p>
<p>‘Hoe!’ hervatte deze: heb ik my ooit anders dan liefderijk jegends u betoond? heb ik u niet altijd met raad en daad geholpen, en..’</p>
<p>‘Met raad en daad!’ zeide Elizabeth: ‘ja gewis: - O! wy zijn zoo gelukkig, dat wy uwen raad
<pb n="104"/>
gevolgd hebben...: want daardoor zit Buat nu in den kerker... en God alleen weet of hy dien ooit verlaten zal anders dan om naar het schavot te gaan. O mijn God!’ en hier wrong zy radeloos de handen.</p>
<p>‘In den kerker!.. naar het schavot!’ herhaalde Mevrouw Musch, verplet onder het driedubbel gewicht, van deze mededeeling, van de verwijten, welke zy gevoelde dat haar dochter gerechtigd was haar te doen, en van die, welke zy zich zelve deed.</p>
<p>‘Gy hebt thands uw zin, Moeder!’ vervolgde Elizabeth: ‘niet waar? o! het was niet genoeg, dat, ten gevolge dier onzalige politieke twisten, Vader in de kracht zijns levens sterven moest, nu moest ook mijn arme man er in gesleept worden om er mede het slachtoffer van te strekken.’</p>
<p>‘Kind!’ riep Mevrouw Musch: ‘gy zijt hard tegen uwe moeder! - wat ik deed, deed ik om bestwille.’</p>
<p>‘Ja! - ik weet het,’ zeide Elizabeth: ‘ik weet het: u moest ik geene verwijten doen: gy hebt alleen de zaak van den Prins en de wraak van uw man voor oogen gehad, en by de gedachten aan die belangen hebt gy er geene over gehad voor uw zoon en dochter: neen, niet gy, ik alleen ben de schuldige: ik ben de oorzaak van alles; ik, die, voor geene belangen ter waereld, dat van mijn man had moeten in de waagschaal stellen, ik heb hem in 't verderf gestort: ik, die al mijn welsprekendheid, al mijn smeekingen, al mijn tranen had moeten bezigen, om hem te weêrhouden van zich in die noodlottige korrespondentie te steken, ik heb ze juist aangewend om er hem toe over te halen: en toen later Tante Aarssen my tot andere
<pb n="105"/>
inzichten bracht, toen heb ik, door goed te willen doen, de zaak nog verergerd, en dat noodlottige opstel geschreven, 't welk thands tegen Buat getuigen zal: dat opstel, 't welk ik toen verzuimde te vernietigen, om dat ik my, door andere, door onwaardige, door schuldige gedachten, geheel liet van 't spoor brengen! O! ik ben de schuld van alles! en zoo Buat het offer wordt van den haat der Staatsgezinde party, hy zal het my alleen te wijten hebben.’</p>
<p>‘Maar Betjenlief!’ hernam haar moeder: ‘gy laat u al te ver door sombere gedachten vervoeren. Wees bedaard, en verhaal my, wat er dan toch eigenlijk geschied is. Gy maakt u wellicht zonder gegronde reden verlegen.’</p>
<p>‘Neen! neen!’ zeide Elizabeth: ‘mijn voorgevoel bedriegt my niet - ik zie Buat nimmer weder. Gy kent De Witt en zijn party, Moeder! - en wat zoudt gy my dan nog met ydele hoop willen vleien?’</p>
<p>‘Nu!’ antwoordde Mevrouw Musch: ‘de party van Mr. Jan is sterk; maar de onze is toch ook niet zoo geheel te verachten. Wy hebben nog vrienden genoeg, zelfs onder de machtigsten van den Lande. Het zal Buat noch aan voorspraak, noch aan hulp ontbreken: en wie weet, zijn in-hechtenis-neming zal misschien strekken om aan velen de oogen te doen opengaan en een omkeering in den Staat te weeg te brengen.’</p>
<p>‘Nadat hyzelf er de martelaar van geweest is, niet waar?’ vroeg Elizabeth, met bitterheid: ‘en wat gaat het u ook aan, Moeder, of hy sterft, als maar uw party zegeviert?’</p>
<pb n="106"/>
<p>‘Ja,’ vervolgde de Weduwe, den gang harer eigen denkbeelden volgende: ‘die onwaardige behandeling, den Amiraal Tromp aangedaan, en nu, dat gevangen zetten van Buat, dat moet - het kan niet anders - aan ieder die het Huis van Oranje is toegedaan, tot een waarschuwing wezen, wat hem op zijne beurt kan voor de deur staan; de welgezinden zullen de handen in een slaan: en, ik twijfel er niet aan, de goede zaak zal zegepralen: - en misschien zal het geen acht dagen duren, of Buat wordt in triomf weêr uit zijn kerker gehaald om er plaats te maken voor Mr. Jan. Zoo ik aan elkander knoop wat Neef Kievit zich dezer dagen in mijn byzijn liet ontvallen, en wat Florisz de Kapper my heden morgen nog in 't vertrouwen mededeelde.</p>
<p>‘Florisz de Kapper!’ herhaalde Elizabeth, met een verachtend schouderophalen, 't welk haar gering vertrouwen op zulk een bondgenoot te kennen gaf.</p>
<p>‘Ja,’ antwoordde haar moeder: ‘er broeit iets: en wellicht zal het spoedig tot een uitbersting komen. Hoû maar moed, Betjen! Alles zal zich ten beste schikken.’</p>
<p>‘Ten beste schikken?’ zeide Elizabeth: ‘en dat gelooft gy, dat door zulke lieden zal bewerkt worden? Neen, Moeder! als onze party zoo goed by machte was als gy denkt, dan zoû ik den Heer Bosveldt niet hier hebben gezien, naauwelijks het woord durvende voeren in tegenwoordigheid van den gevreesden Raadpensionaris: dan zoû hy althands, voor 't scheiden, my een woord, een blik van bemoediging hebben gegeven. Maar ik behoefde de neêrslachtig-<pb n="107"/>heid slechts gade te slaan, die tot het laatste toe op zijn gelaat geschilderd was, om er in te lezen, dat er niets te hopen viel.’</p>
<p>‘O!’ hernam Mevrouw Musch: ‘Bosveldt is een voorzichtig man, al te voorzichtig naar mijn zin; maar ik hoû my overtuigd, dat ook hy, al is 't dan in 't geheim, voor Buat zal yveren. Laat den moed toch niet zakken:.... denk aan uw toestand: denk aan het kind, waarvan gy moeder worden moet....’</p>
<p>‘Spreek my daar niet over,’ zeide Elizabeth: ‘ik kan alleen aan mijn man denken. O mijn God! heden middag nog de gelukkigste vrouw ter waereld, gelukkiger dan ik in mijn leven ooit geweest was, en nu zoo diep rampzalig. Toen schreide ik vreugdetranen! - en nu kan ik niet eens tranen van droefheid schreien.’</p>
<p>‘O Beproef het,’ zeide de beangste Moeder: ‘het zoû u goed doen. - Maar daar wordt gebeld! de Hemel zij gedankt: dat zal ongetwijfeld de Dokter zijn.’</p>
<p>Het was in de daad de Arts, wien Stijntjen gelukkig had t'huis gevonden, en die zich onmiddelijk op weg begeven had. By Elizabeth toegelaten, gaf hy te kennen, dat de staat van spanning, waarin zy verkeerde, voor haar en voor het kind, dat zy onder 't harte droeg, hoogst gevaarlijk worden kon, schreef haar een <hi rend="i">calmans</hi> voor en gelastte, dat haar eenige oncen bloed zouden worden afgetapt. Tot het verrichten eener zoodanige kunstbewerking riep men in die dagen nog meestal de hulp in van een Barbier, en zoo werd dan ook, na het vertrek van
<pb n="108"/>
den Geneesheer, onmiddelijk om meester Florisz gezonden.</p>
<p>‘Ik verwachtte het al half, hier geroepen te worden,’ zeide de Barbier, toen hy, dadelijk aan het opontbod voldaan hebbende, in de slaapkamer verschenen was: ‘ik had al gehoord van den moord van Parijs, en ik zei terstond aan mijn huisplaag: ‘'t zal my wonder geven, als Mevrouw Buat niet moet gekopt of gelaten worden.’</p>
<p>‘Is het reeds in de stad bekend?’ vroeg Elizabeth; terwijl zy hem haren arm toestak.</p>
<p>‘O! zoo iets wordt spoedig bekend genoeg,’ antwoordde Florisz: ‘en bovendien, ik hoor altijd nog wat meer dan een ander. Ja, ja! Mr. Jan onderstaat zich nog al wat: en als dat zoo voortgaat, dan is geen eerlijk poorter meer veilig in zijn huis. Maar laat Mevrouw zich maar niet verontrusten. Men zeit wel reis voor een spreekwoord: strenge Heeren regeeren niet lang: - en zoo kon het rijk van zeker iemand, dien ik niet noemen zal, wel spoedig uit zijn. - Hier vrijster!’ vervolgde hy, tegen Elsjen: ‘hoû het bekken by: - gy zijt, hoop ik, niet bang om bloed te zien.’</p>
<p>‘Gy denkt in de daad?....’ vroeg Elizabeth, den Barbier strak in de oogen ziende, doch den volzin niet durvende ten einde brengen.</p>
<p>‘Ik denk, Mevrouw! dat UEd. gerust moet zijn en dat alles wel zal afloopen,’ antwoordde Meester Florisz: ‘zie zoo! - dat is al weêr verricht: en ik verzeker Mevrouw’ voegde hy er op gewichtigen toon by: ‘dat het hoogst noodzakelijk was. Als Mevrouw nu
<pb n="109"/>
maar stil gaat liggen, en beproeven wil, wat te slapen, dan zal het wel spoedig weêr schikken. Mevrouw behoeft zich maar in 't minst niet om den Heer Buat verlegen te maken. Ja! als hy in der tijd maar gewild had, dan ware dat zoo niet gebeurd en Mr. Jan al geweest, waar ik hem wensch. Maar mijn Heer is te goed: dat heb ik al honderdmaal tegen mijn Jezabel gezeid. Nu, wat niet gedaan is, kan nog gedaan worden: en Mr. Jan zal er met een langen neus afkomen, of mijn naam is geen Florisz.’</p>
<p>‘Wat heb ik u gezegd?’ fluisterde Mevrouw Musch hare dochter in 't oor: ‘ik wist wel, dat er wat broeide.’</p>
<p>‘Zoudt gy in de daad iets voor hem kunnen doen?’ vroeg Elizabeth, die, ofschoon niet deelende in de verwachtingen, welke haar moeder op de hulp des Barbiers scheen te stellen, echter niet kon nalaten, zich vast te hechten aan al wat flikkering van hoop deed ontstaan.</p>
<p>‘Meer dan UEd. of iemand denken zoû,’ antwoordde Florisz, terwijl hy op een geheimzinnige wijze met de oogen knipte: ‘nu! ik kom morgen eens zien, hoe het verband staat, en dan kan ik er u wellicht iets meer van vertellen. Tracht nu maar wat te slapen, Mevrouw! en nog eens, kwel u over niets.’</p>
<p>En met deze woorden nam hy afscheid van Elizabeth. Wy zullen, even als hy, de bedrukte vrouw voor 't oogenblik overlaten aan de zorg van hare moeder, en, met ons verhaal eenige weinige dagen voortschrijdende, den Lezer in staat stellen, zich bekend te maken met wat er in den Haag op dat tijd-<pb n="110"/>stip broeide. Hy zal daaruit kunnen oordeelen, op welke grondslagen de uitzichten steunden, door meester Florisz gevoerd.</p>
<p>Op den avond van Maandag 23 Augustus, en alzoo vijf dagen na de in-hechtenis-neming van Buat, waren in de achterkamer van de kleine herberg de Dolfijn onderscheiden lieden by elkander gezeten. Het was een donkere en regenachtige dag: en het licht, dat zich een weg moest banen door kleine, verweerde, in 't lood gezette ruiten, uitziende op een naauwe met hooge muren omgeven binnenplaats, zoû aan al wie van buiten kwam ter naauwernood hebben vergund, de aanwezige personen te herkennen, die nog bovendien in wolken van tabaksdamp waren gehuld. Wanneer men echter eerst aan de schemering, die hier heerschte, gewend was, dan begon men, voor zoo verre men eenige gelaatkunde bezat, al spoedig tot de overtuiging te komen, dat niet een bloot toeval, niet de zucht alleen om den avond genoegelijk te slijten, die menschen hier had byeengebracht. Wel is waar, elk had zijn half pintjen wijn, of althands zijn maatjen brandewijn voor zich staan: en hier en daar zag men er, die de steenen in 't verkeerbord wierpen, of zich met kaartspelen onledig hielden; maar de meesten zaten in geheimzinnig gefluister te samen; en op het gelaat van schier allen was een zekere onrust en afgetrokkenheid van gedachten te lezen, welke bewezen, dat hun geest zich met gewichtige zaken bezig hield. Wat den stand der personen betreft, zy schenen, althands voor 't grootste gedeelte, tot den ordentelijken burgerstand te behooren, hoewel
<pb n="111"/>
er ook by waren, wier voorkomen juist geen weelde aanduidde; de minderheid van het gezelschap bestond uit zeevarenden of krijgslieden: - en het onderwerp van hun gepeinzen zullen wy uit de gesprekken, die zy voerden, nader leeren kennen.</p>
<p>‘Gy zijt nu wel zeker,’ vroeg een lang, bleek, pokdalig en mager man, die een soort van gezach onder de overigen scheen uit te oefenen, aan een kort ineengedrongen kaereltjen, met een duffelsch buis en een door de zon geroost gelaat: ‘gy zijt nu wel zeker, dat de schuit van Jaap Krijnen voor Katwijk kruist?’</p>
<p>‘Zoo zeker als men wezen kan, wanneer men de overtuiging van twee goede oogen heeft, Baas Verhoef!’ antwoordde hy, tot wien de vraag gericht was, een Hoogbootsman van beroep, en Jan van Vaalen, of, in de wandeling, Wilde Jan genaamd: ‘de schuit ligt op stroom en is klaar om haar lading in te nemen. Maar lang zullen wy den grap niet moeten uitstellen, of er kon een kink in den kabel komen.’</p>
<p>‘Wy wachten alleen, tot wy vernemen, hoe het met die onderneming is afgeloopen, die Bartelsz besturen zoû;’ hernam de eerste spreker, die werkelijk niemand anders was dan de in ons verhaal reeds meer dan eens genoemde, en in 'sLands geschiedenis beruchte Zilversmid Verhoef.</p>
<p>‘Praat me niet van die onderneming,’ hernam Wilde Jan: ‘of ik word dingzig onder me baaitjen.’</p>
<p>‘Daar is middel voor, dan neemje maar een slok brandewijn: <hi rend="i">probatum est</hi>.’</p>
<p>Die dit zeide was een opgeschoten jongeling, die
<pb n="112"/>
met de beide handen in de zakken te paard zat op een bank en met den rug tegen een tafel leunde. Hy was nog in den bloei der jaren; maar zijn ingevallen wangen, de vale kleur die op zijn gelaat lag, de dofheid zijner oogen, getuigden van vroegtijdige liederlijkheid en brassery. Zijn kleeding, zwierig, zoo wat snede als stoffaadje betrof, sprak van vroegere welvaart; maar het linnengoed was vuil en vol vlekken. De rok had eenige gaten te veel en eenige knoopen te weinig, en het passement was op vele plaatsen gesleten en gescheurd. De knaap was van deftige ouders, en zijn ware naam was Willem Goossen; doch hy had, om zijn pronkzucht en verslaafdheid aan 't drinken, den bynaam van Jonker van de Moezel verworven. Jan Van Vaalen draaide even de pijp om, die hy in den mond had, zag den spreker aan, doch verwaardigde zich niet, hem te antwoorden.</p>
<p>‘Maar in ernst, waarom zoû die onderneming u hinderen?’ vroeg, met een zware basstem, een forsch gebouwde kaerel, Louw genaamd, die het slachters-bedrijf uitoefende en in de wandeling Kapitein van de Hal heette.</p>
<p>‘Wat!’ riep Wilde Jan verbolgen uit: ‘moet gy my dat nog vragen? Ben ik dan een Hollandsche pekbroek voor niet-met-al? En denkje dat het my vermaak doet misschien, wanneer ik hoor praten van een aanslag, die de Engelschen op onze zeegaten voor hebben, als of dat stof tot verheuging geven moest? En dat nog wel een aanslag, die door een stinkenden overlooper van een Hollandschen stuurman bestoken is? Ik doe meê in de zaak, die we weten, omdat zy
<pb n="113"/>
ons Keesjen<note n="(1)" place="foot">Kornelis Tromp.</note> zoo gemeen behandelen; en ik <hi rend="i">dat</hi>, zie je, maar niet lijden kan; - maar ik geloof dat hy zelf uit zijn vel zoû springen, indien hy hoorde, dat wy daartoe Engelsche hulp noodig hadden.’ En, de pijp uit den mond nemende, maakte hy, om zijn spijt te koelen, gebruik van het geneesmiddel, hem door den Jonker van de Moezel voorgeschreven, en sloeg een groote kelk brandewijn naar binnen.</p>
<p>‘Kom! kom!’ zeide de Wijnkooper Van Rijp, terwijl hy de kaarten schudde, die hy in zijn hand hield: ‘'t geldt misschien een schip of wat van die rijke Amsterdammers, dat ze nemen zullen: is daar zooveel aan verbeurd?’</p>
<p>‘Vooral niet als het schepen zijn, die uit Frankrijk komen,’ merkte de tegenover hem gezeten Metselaar Klaptas aan, terwijl hy de kaart afnam: ‘dat zoû den prijs van den wijn, dien gy op 't vat hebt, aardig doen stijgen.</p>
<p>‘Maar is dat nu wel zoo zeker, dat die onderneming op til is?’ vroeg een ander persoon, die mede een Wijnkooper was en den eigenaardigen naam van Van Dorsten voerde.</p>
<p>‘Heel zeker,’ zeide iemand, die juist was binnengekomen, en de vraag gehoord had: ‘dat kan <hi rend="i">ik</hi> u vertellen.’</p>
<p>‘Aha! Meester Florisz! onze wakkere Barbier!’ riepen de aanwezigen, als om strijd: ‘welk goed nieuws brengt gy mede?’</p>
<p>‘Mijn nieuws zoo met-een,’ antwoordde Florisz:
<pb n="114"/>
‘eerst een woordtjen met dien ongeloovigen Thomas daar. - Wat denkje wel, vriend Van Dorsten!’ vroeg hy, met opgestreken zeil naar den Wijnkooper toewandelende; ‘dat ik er de reputatie van deftige lieden en mijn eigen aan wagen zoû, om zulke zaken te vertellen, en er nog wel ons geheele plan op te bouwen, indien ik niet stellig overtuigd ware van de waarheid? Of heb ik het niet reeds in 't voorjaar van den Heer Kievit vernomen, dat hy de gemoederen hier aan 't gisten woû brengen door een aanslag van dien aart? Heb ik zelf niet uit zijnen naam er te Bergen-op-Zoom - toen ik nog die fatale ontmoeting had, die ik Mr. Jan betaald zal zetten - heb ik er toen niet zelf over gesproken met den armen Buat? Is het niet dezer dagen geweest, dat Kievit my verhaalde, hoe hy, in 't geheim, en zonder dat een zijner vrienden er af wist, met Sylvius in Oostfriesland de zaak bestoken had? hoe, volgends het zeggen van Sylvius, de Graaf van Arlington dien Stuurman van Kortenaar - Bartelsz, meen ik, heet hy....’</p>
<p>‘Een vervloekte fielt,’ mompelde Van Vaalen tusschen de tanden.</p>
<p>‘Hoe hy dien had aangenomen om aan het Engelsche smaldeel den weg te wijzen? - Of denk je, dat de Heer Kievit liefhebbery zoû hebben, om my zulke praatjens op de mouw te spelden uit pure aardigheid, en op 't gevaar af, dat ik klappen zoû? - Maar Kievit weet, wien hy voor heeft, en dat ik voor 't minst zoo'n hekel aan Mr. Jan heb als hy.’</p>
<pb n="115"/>
<p>‘Nu!’ zeide Van Vaalen: ‘ik geloof u: maak je maar niet dik. - En nu, wat nieuws?’</p>
<p>‘Ja, weet gy niets omtrent Buat?’ vroeg Van Rijp, die, gelijk wy uit het vorige hoofdstuk gezien hebben, even als de Zilversmid onder de leveranciers van Buat behoorde: ‘'t is waar, hy is een langzame betaler; maar anders een braaf Edelman, en die lijf en bloed voor den Prins zoû opzetten.’</p>
<p>‘Wel! zoû <hi rend="i">ik</hi> niets van hem weten? ik, die dagelijks aan huis kom by zijn vrouw,’ antwoordde Florisz: ‘ja, zy doen het arme mensch wat een kwelling aan! - Is Mr. Jan van morgen niet weêr by haar geweest met twee van zijn volkjen, om haar te verhooren? Schreit het niet tot God, een arme vrouw zoo te temteeren, en nog wel in haren toestand? - En zal Mr. Jan het niet op zijn geweten hebben, als zy en haar ongeboren kind het besterven?’</p>
<p>‘Ja, dat is erg,’ zeide Verhoef: ‘maar nu Buat?’</p>
<p>‘Nu! die is Donderdag, gelijk gy allen weet, naar de Voorpoort overgebracht, en sedert al een reis of drie verhoord door de Leden van den Hove - met den Raadpensionaris.’</p>
<p>‘Wat!’ riep Verhoef: ‘moest hy dáár ook al by zijn?’</p>
<p>‘Wel waar steekt hy zijn langen neus niet in!’ hernam Florisz.</p>
<p>‘Maar dat is ongehoord,’ zeide Van Rijp: ‘hy is toch geen Lid van de Justitie.’</p>
<p>‘Hy is overal Lid van,’ merkte de Jonker van de Moezel aan, terwijl hy door een verachtend schou-<pb n="116"/>der-ophalen te kennen gaf, dat het gezegde van Van Rijp alleen diens onkunde verraadde: ‘hy is immers de Vertegenwoordiger van onze Soevereinen, de Staten: en die hebben immers het recht van in alle kollegiën zitting te nemen.’</p>
<p>‘Wel ja,’ bromde Van Vaalen: ‘als hy op de vloot komt, speelt hy daar den baas, boven Amiraal, boven al: en zoû hy het dan ook niet onder de zwartrokken doen?’</p>
<p>‘Maar laten wy nu eens op onze zaak komen,’ zeide Florisz: ‘hoe staat het? is alles afgesproken? zijn de rollen behoorlijk verdeeld?’</p>
<p>‘Er hapert niets aan,’ antwoordde Verhoef; ‘de wagen zal te zijner tijd op het Buitenhof staan.’</p>
<p>‘En wie zal zich belasten met Mr. Jan op te pakken, als hy van zijn kantoor komt?’</p>
<p>‘Dat zal onze maat hier doen,’ antwoordde Verhoef, op Van Vaalen wijzende.</p>
<p>‘Toch niet alleen?’ vroeg Florisz, een weinig verwonderd.</p>
<p>‘Phoe!’ zeide Van Vaalen: ‘al waren er drie zoo als hy, zoû ik er geen been in zien. Maar wees gerust: - ik neem een half dozijn lieve kinderen met my, die des noods de maan uit de lucht zouden halen, als ik het hun heette.’</p>
<p>‘Maar denkt gy er om,’ hernam de Kapper, ‘dat, wanneer de Raadpensionaris laat t'huis komt, hy zijn dienaar met een fakkel by zich heeft.’</p>
<p>‘Die fakkel zullen wy hem uit de hand slaan,’ zeide Van Vaalen, ‘en hem voorts een muilpeer geven, dat hy noordoost leit. Daar zal ik Scheelen
<pb n="117"/>
Gijs en Harmen Baaivanger meê belasten. En helpt dat nog niet, zoo zullen zy hem knevelen en den grond laten zoenen: - zy hebben dat op de kust van Guinee meer by de hand gehad... als zy met weêrbarstige slaven te doen hadden.’</p>
<p>‘Mooi zoo'’ zeide Florisz: ‘en wie zal den wagen mennen?’</p>
<p>‘Dat zal ik doen, als gy er niets tegen hebt,’ antwoordde de Jonker van de Moezel: ‘denkje dat ik aan een lompen huurkoetsier de eer zoû overlaten, den Minister van Haar Edel Groot Mogenden te rijden?’</p>
<p>‘Zorg maar, dat gy u goed nuchteren houdt, en hem niet omgooit,’ zeide Van Rijp.</p>
<p>‘Laat den Jonker maar begaan,’ merkte Van Dorsten aan: ‘ik heb hem er meer vier tegelijk zien mennen, dat zijn oogen hem uit zijn kop puilden en zijn hand toch de strengen even stevig vast hield.’</p>
<p>‘En wie zal met den gevangen man in den wagen gaan?’ vroeg wederom Florisz.</p>
<p>‘Klaptas en ik,’ antwoordde Louw: ‘en zoo hy my te veel beweging maakt, dan verzeker ik u zullen zijn ribben 't gewaar worden, dat ik een mes op zij draag.’</p>
<p>‘Bestig!’ zeide Florisz, met een goedkeurend hoofdknikken: ‘maar nu... de middelen om het najagen te beletten.’</p>
<p>‘O!’ riep Verhoef: ‘daar behoeft gy niet verlegen over te zijn: als wy maar eerst tijding hebben van den uitslag der onderneming van Lambertz, dan loopen wy de straat op en schreeuwen, dat het alles de schuld
<pb n="118"/>
is van Mr. Jan: - er zal rumoer genoeg ontstaan, dat beloof ik u: en terwijl men alarm laat slaan om het volk tot bedaren te brengen, rijdt onze wagen ongemerkt in de konfuzie weg, en is onze vriend al te Katwijk en ingescheept, terwijl zy hem hier nog aan zijn kantoor of op den Kneuterdijk zoeken.’</p>
<p>‘Braaf zoo!’ zeide Florisz: ‘'t was misschien niet kwaad, dat er met-een een poging gedaan wierd om de gevangenis open te breken en Buat te verlossen: - hoe meer wy de aandacht verdeelen, hoe beter.’</p>
<p>‘'k Heb er niet tegen,’ hernam Verhoef: ‘hoewel ik my anders over hem minder bekommeren zoû. Hy heeft in der tijd geweigerd ons ten dienste te staan, en ik zie niet in, dat wy nu juist hem 't eerst moeten helpen.’</p>
<p>‘'t Eerst of het laatst,’ riep Van Vaalen: ‘Buat is een brave kaerel: dat kunnen allen getuigen, die hem op Funen hebben gezien: en kan men hem uit de klaauwen van Mr. Jan halen, dan moet men het niet laten. - Maar nu blijft de vraag, wanneer beginnen wy den dans?’</p>
<p>‘Morgen op het allerlaatst,’ antwoordde Florisz.</p>
<p>‘Morgen!’ herhaalden, met een bedenkelijk gezicht, sommigen onder de aanwezigen, die eerst met vuur tot de onderneming waren toegetreden, doch haar, nu zy zoo na op handen bleek te zijn, wat hachlijk begonnen te vinden.</p>
<p>‘Wel wis en drie,’ hernam de Kapper: ‘Mr. Jan kan immers alle dagen in 't hoofd krijgen, om naar de vloot te gaan: ik heb daar al van hooren mompelen. - En dan, zwem hem na, als je kunt.’</p>
<pb n="119"/>
<p>‘Maar ik dacht,’ zeide de Wapensnijder d'Assigny, terwijl hy het verkeerbord nedersloeg, waaraan hy tot op dien tijd met Verhagen, den Waard, had zitten spelen: ‘ik dacht, wy zouden wachten op de tijding van de Noord.’</p>
<p>‘Die zal van daag toch wel komen,’ zeide Verhoef: ‘misschien is hy er al. - aha! - daar is juist onze nieuwsbode. Wel Gerbrandsz! wat brengt gy ons?’</p>
<p>Deze vraag was gericht aan een schraal, uitgedroogd mannetjen, met zeer enkele sluike blonde hairen en een taankleurig gelaat, dat juist was binnen getreden. De rok, die niet alleen betere dagen gekend, maar ook aan een beteren eigenaar had toebehoord, en wiens oorspronkelijke zwarte kleur in een vuil rosse was overgegaan, de inktvlakken op den bef, en vooral de uitdrukking van deftige liederlijkheid of liederlijke deftigheid, die op de tronie blonk, deden in hem den verloopen pamfletschrijver herkennen.</p>
<p>‘Goed nieuws,’ antwoordde hy op de tot hem gerichte vraag, ‘en het mutsjen echten Franschen brandewijn dubbel waard, dat Baas Verhagen my schenken zal.’</p>
<p>‘Wat is er gebeurd!’ vroegen allen; terwijl sommigen opstonden en zich om hem heen drongen.</p>
<p>‘Mijn keel is nog te droog om u iets te vertellen,’ hernam Gerbrandsz: ‘eerst den brandewijn, dan zal ik spreken.’</p>
<p>‘Zie hier,’ zeide de Kastelein, hem een vollen roemer voorhoudende: ‘hoû ons maar niet langer op.’</p>
<pb n="120"/>
<p>Gerbrandsz bracht het glas aan den mond en er niet weder af voor het ledig was; toen stak hy den arm uit om het nogmaals te doen vullen, en na een eigenaardige smakkende beweging met de lippen:</p>
<p>‘De Engelschen zijn aan 't Vlie geweest,’ zeide hy.</p>
<p>‘In de daad?’ was 't algemeen geroep.</p>
<p>‘Ja!’ vervolgde hy: ‘Hasselaer en Baert hadden hun best gedaan, om den schippers te beduiden, naar binnen af te zakken; maar zy hebben vergeefs hun welsprekendheid gelucht. De schippers, als hadden zy ons in de hand willen werken, zijn met onverzettelijke koppigheid op hun ankerplaats gebleven: met dat liefelijk gevolg, dat van de anderhalf honderd schepen, die op de reê van 't Vlie lagen, er ter naauwer nood een dozijn is ontkomen: al de rest is verbrand: en ter Schelling nog bovendien leêggeplunderd en geblakerd. Ja! ja! dat zal nog lang genoeg den Amsterdamschen kooplui heugen, dat zy met De Witt geheuld en ons dien oorlog met Engeland hebben op den hals gehaald.’</p>
<p>‘En dat noemt hy nu nog al goed nieuws,’ bromde Wilde Jan: ‘te droes! ik mag dan lijden, dat wy den vrede <hi rend="i">niet</hi> sluiten, voor wy eerst aan dat vee dien aanslag betaald hebben gezet.’</p>
<p>‘Praat niet van de kooplui,’ zeide Van Dorsten: ‘'t is Mr. Jan, die de schuld van alles is.’</p>
<p>‘Wel ja,’ voegde Verhoef er by: ‘heeft hy De Ruyter niet naar Guinee gestuurd, zonder dat er een sterveling van wist, zelfs de Staten-Generaal niet, die 't besluit genomen hadden.’</p>
<p>Wy zijn waarachtig nog veel te genadig,’ zeide
<pb n="121"/>
Louw, dat wy hem alleen willen overleveren: wy moesten hem in duizend piesjens hakken of voor 't minst laten radbraken.</p>
<p>‘Wel gezegd, mijn trouwe Kapitein Van de Hal!’ zeide Gerbrandsz: ‘doch laten wy voet by stuk houden. Hier vriend Verhagen! lang my papier en pen: en een licht ook, zoo gy 't schikken kunt: ik moet spoedig een ‘waarachtig verhaal van de gruwelijke ramp, aan de koopvaardyvloot overkomen door de schuld van den Landverrader J. d. W.’ op 't papier brengen. D'Assigny zal my zijn handpers wel leenen: en, eer het morgen weêr middag is, moet er een half-duizend van die blaadtjens onder de vrome Burgers van den Haag zijn verspreid. Zoo dat hen niet in beweging brengt, dan zoû geen aardbeving 't doen. Maar schenk nog eens in, Verhagen! ik weet anders niet, hoe ik een goede ingeving krijgen zal.’</p>
<p>Al pratende had hy zich aan een tafel gezet, waarop de Waard het door hem verlangde geplaatst had. Met de eene hand zijn pen, en met de andere zijn glas houdende en beurtelings schrijvende en drinkende, stelde hy, met bewonderingswaardige vlugheid, en zonder zich te laten afleiden door het gepraat en gewoel om zich heen, het <hi rend="i">bulletin</hi> van den inval op.</p>
<p>‘En nu, het ijzer gesmeed terwijl het heet is:’ zeide Verhoef: ‘er zal niet licht een geschikter oogenblik komen dan morgen, als de tijding van deze ramp algemeen verspreid is, en de gemoederen in een staat van opgewondenheid verkeeren.’</p>
<p>‘Morgen!’ riep Florisz uit: ‘het kon nooit mooier dan morgen. Gourville, die, gelijk gy allen weet,
<pb n="122"/>
een zendeling van Castel-Rodrigo, en ook in 't geheim is...’</p>
<p>‘Gourville in 't geheim!’ riep Van Dorsten ontevreden uit.</p>
<p>‘Een Franschman! en zoû men dien vertrouwen?’ vroeg Klaptas.</p>
<p>‘Ik althands niet,’ zei Louw, zuur kijkende.</p>
<p>‘Stil!’ hernam Florisz: ‘gy weet niet, wat gy praat: Gourville is een vyand van De Witt, net zoo als wy, en een vriend van den Prins, net zoo als wy: en dat is genoeg. Hy zal ons helpen, en hy kan het doen. Zoodra hy weet, dat morgen de aanslag doorgaat, verzoekt hy een aantal Heeren by zich, waaronder Montpouillan, die thands de Bezetting kommandeert, en nog meer Officieren, zorgt, dat zy onder den wijn zooveel brandewijn in hun maag krijgen, dat zy de maan voor een pruikebol aanzien, en niet in staat zijn eenige bevelen te geven. Laat my maar begaan, ik ga hem waarschuwen, en dan zendt hy van avond nog de uitnoodigingen rond.’</p>
<p>En met-een wipte hy de deur uit.</p>
<p>‘Die Florisz is toch een wakkere kaerel,’ merkte Van Rijp aan.</p>
<p>‘Ja,’ zeide Louw: ‘maar dat wy hier juist een Franschman by noodig hebben, dat wil er by my niet in.’</p>
<p>‘Wees maar gerust,’ hernam Verhoef: en scheer de Franschen niet allen onder eene kam: er zijn daar ginter zoo wel partyen als hier, en d'Estrades en Gourville zijn als water en vuur. - Maar nu
<pb n="123"/>
van wat anders gesproken. Zijn de wapenen alle reeds hier?’</p>
<p>‘Tien koppels pistolen, zes vuurroers, en een paar dozijn stootdegens, zonder de messen en ponjaarden meê te rekenen,’ antwoordde Verhagen: ‘zy liggen hier naast.</p>
<p>‘En de kogels? en 't kruit?’</p>
<p>‘Daar zal ik om zenden,’ zeide Verhagen, die, al stond hy met samenzweerders in verband, de echt Hollandsche voorzichtigheid daarom niet uit het oog verloor: ‘ik wilde die niet gaarne in huis hebben, eer 't volstrekt noodig ware: - het gelukken van den aanslag is my veel waard; maar niet zooveel, dat ik er voor in de lucht verkies te springen.’</p>
<p>‘Phoe!’ zeide Van Vaalen: ‘wy zullen zooveel niet noodig hebben: en dan zijn, in zoo'n geval, de beste wapenen toch de keien, die wy maar voor 't oprapen hebben.’</p>
<p>‘Maar,’ zeide Van Dorsten: ‘indien nu de oploop te vroeg begint, en Mr. Jan krijgt de lucht, dat er iets gaande is, dan loopen wy kans, dat hy op zijn kantoor blijft zitten, of langs een anderen weg van 't Binnenhof kuiert, terwijl wy hem op het Buitenhof staan te wachten.’</p>
<p>‘Dan kent gy Mr. Jan niet,’ zeide Verhoef: ‘aan koeraadje ontbreekt het hem niet: en, als hy rumoer hoort, is het een reden te meer om naar dien kant te loopen, waar het van daan komt.’</p>
<p>‘Best,’ zeide Van Dorsten: ‘maar dan neemt hy toch waarschijnlijk in 't voorbygaan soldaten meê van de Hoofdwacht.’</p>
<pb n="124"/>
<p>‘Des te beter,’ zeide Van Vaalen: ‘terwijl die landrotten op den hoop aanrukken, dringen wy Mr. Jan naar den kant van de Voorpoort heen, scheiden hem van zijn geleide, en tillen hem in den wagen.’</p>
<p>‘Zoû 't niet eenvoudiger zijn,’ riep Louw, ‘hem een fikschen por te geven?’</p>
<p>‘Daartoe zijn wy niet aangenomen,’ antwoordde d'Assigny: maar als 't niet anders kan, patientie!’</p>
<p>‘Kom! nu nog een roemer op goed <hi rend="i">succes</hi>,’ zeide Van Rijp: ‘schaf wijn, Verhagen! en van den besten. - En nu -’ vervolgde hy, nadat de Waard aan zijn verlangen had voldaan: ‘Oranje boven! en de Witten onder!’</p>
<p>‘Die anders wil, dien sla de donder!’ riep Louw, zijn glas leêgende.</p>
<p>Nog waren de nieuw aangebrachte kannen niet geledigd, toen Florisz weder binnenkwam, of liever binnen-stoof, maar deze reis met een bleek bestorven gelaat.</p>
<p>‘Hy is weg,’ zeide hy, zich ademloos op een bank latende neêrvallen.</p>
<p>‘Weg? wie is weg? De Witt?’ was de algemeene vraag.</p>
<p>‘Kievit,’ antwoordde Florisz, terwijl hy zich het klamme zweet van 't gelaat veegde.</p>
<p>‘Welnu! hy zal naar huis, naar Rotterdam zijn,’ zeide Verhoef.</p>
<p>‘Neen!’ antwoordde Florisz: ‘hy is voor goed van hier: hy was heden middag voor de Heeren van den Hove bescheiden en heeft niet durven verschijnen: hy is voort, zeg ik u, verleden nacht vertrokken, en misschien reeds over de grenzen.’</p>
<pb n="125"/>
<p>‘Onmogelijk!’ riep Van Rijp: ‘hy zal ons toch niet in de steek laten zitten, juist nu wy hem noodig hebben.’</p>
<p>‘Wellicht is het maar een praatjen,’ zeide Verhoef.</p>
<p>‘Geen praatjen,’ hernam Florisz: ‘hy is, als een koerier verkleed, te paard weggereden.’</p>
<p>‘De lafbek!’ zeide Louw: ‘waarvoor vreesde hy?’</p>
<p>‘Het voorbeeld van Van der Horst schijnt aanstekelijk te zijn,’ zeide Gerbrandsz, al doorschrijvende.</p>
<p>‘Van der Horst!’ herhaalden sommigen: ‘is Van der Horst ook al weg?’</p>
<p>‘Of liever, hy is niet weêr hier geweest,’ antwoordde Gerbrandsz: ‘ik heb straks Antonie den Marskramer gesproken, die hem aan den Moerdijk ontmoet heeft, koers zettende naar het Zuiden.’</p>
<p>‘Van der Horst en Kievit voortvluchtig!’ zeide Van Dorsten, peinzende: ‘de zaak wordt bedenkelijk.’</p>
<p>‘Ja,’ zeide Van Rijp: ‘wanneer groote lieden als zy zich hier niet veilig achten, dan is het een bewijs, dat zy de zaak als verloren beschouwen.’</p>
<p>‘Ik zoû althands mijn huid niet gaarne wagen, als wy hun bystand missen,’ merkte Klaptas aan.</p>
<p>‘Hoe nu! laat gylieden den moed zakken?’ vroeg Verhoef: ‘en zouden wy den aanslag opgeven, nu de kans anders zoo schoon staat? <hi rend="i">Zy</hi> zouden toch in geen geval geholpen hebben, om De Witt op te pakken.’</p>
<p>‘Neen!’ zeide Van Dorsten: ‘maar zy, Kievit althands, zouden gezorgd hebben, dat de welgezinde
<pb n="126"/>
Regenten dadelijk by elkander waren en ons de hand boven 't hoofd hielden: - dat was, meen ik, de afspraak.’</p>
<p>‘Hoe is het?’ vroeg op een onverschilligen toon de Jonker van de Moezel, terwijl hy het rechter been, dat onder lag, boven het linker bracht: ‘moet ik de paarden bestellen of niet?’</p>
<p>‘Een oogenblik!’ zeide Verhoef, die nog den aanslag niet wilde opgeven: ‘hebt gy Monsieur Gourville zelf gesproken, Floris?’</p>
<p>‘Hem niet,’ antwoordde deze: ‘hy was naar Honselaarsdijk, by den Prins.’</p>
<p>‘Ook hy laat ons in de pekel!’ riep Van Dorsten.</p>
<p>‘En van wien hebt gy dan uwe berichten?’ vroeg Verhoef.</p>
<p>‘Wat ik weet,’ zeide Florisz, ‘heb ik deels van den kleinen Joris, die 't vertrek van Kievit had afgeloerd, toen deze op een paard van Gourville wegreed: deels van Gourvilles kamerdienaar.’</p>
<p>‘En de maaltijd, dien hy geven zoû? en de Officieren, die hy bezuipen moest?’</p>
<p>‘Uitgesteld tot een andere gelegenheid,’ antwoordde Florisz: ‘hy blijft nog tot Woensdag, misschien langer, by den Prins.’</p>
<p>‘Ik heb het u wel gezegd,’ zeide Klaptas, ‘dat die Franschman niet te vertrouwen was.’</p>
<p>‘En ik dan?’ riep Louw: ‘Och! 't zijn allemaal vogels van eenerlei veêren.’</p>
<p>‘Maar als de Prins hem genoodigd heeft, kon hy toch niet weigeren, er heen te gaan,’ zeide Florisz: ‘en ik kan u verzekeren, de man is hier
<pb n="127"/>
alleen uit Brussel gekomen, omdat hy van den moord af wist en er by wilde zijn, als de zaak haar beslag kreeg.’</p>
<p>‘En wanneer is hy vertrokken?’</p>
<p>‘Zoo straks.’</p>
<p>‘Des te erger,’ hernam Van Rijp: ‘die Gourville is een schrandere vogel; hy zal zeker de tijding uit het Vlie al vernomen hebben, en als hy zich des-niet-te min van hier begeeft, dan is het een bewijs, dat hy de zaak niet vertrouwt, en zich buiten schoots wil houden tot alles voorby is.’</p>
<p>‘Om er gebruik van te maken, als de uitslag gunstig is,’ voegde Van Dorsten er by: ‘maar dan wil ik de kat niet zijn, die voor hem de kastanjes uit het vuur haalt.’</p>
<p>‘Noch ik,’ zeide Klaptas: ‘gy kunt er op aan, zoo die groote lui zich stil houden, dan is het om dat zy weten, dat er maatregelen genomen zijn, die de voortzetting van het plan beletten.</p>
<p>‘Zy hadden er ons toch van dienen te waarschuwen,’ bromde Louw.</p>
<p>‘Paarden bestellen of niet? vroeg Van de Moezel.</p>
<p>‘Maar mijn hemel!’ hoe kunt gylieden nu zoo flaauwhartig zijn?’ vroeg Verhoef: ‘ons plan, gelijk wy 't afgesproken hadden, blijft immers even uitvoerbaar.’</p>
<p>‘Dat wil ik niet ontkennen,’ zeide Van Rijp: ‘maar de gevolgen?’</p>
<p>‘Ja!’ zeide Van Vaalen: ‘er is geen kunst aan, Mr. Jan in den wagen te krijgen, en nog minder, hem in 't water te smijten; maar wie beschermt ons
<pb n="128"/>
dan tegen galg en rad? wat wy vóór hebben, moet met een verandering van de Regeering gepaard gaan, of wy zijn er niet verder door gekomen.... ‘Wat is er, Verhagen? hoe trek je zoo'n vieze tronie?’</p>
<p>'t Is,’ antwoordde deze, die even buiten geloopen was, en by zijn terugkomst een paar woorden met d'Assigny en Van Dorsten gewisseld had: ‘'t is dat Frans, mijn knecht, soldaten hier voorby 't huis heeft zien heen en weêr wandelen.’</p>
<p>‘Te droes! zoû ons de uittocht afgesneden zijn?’ vroeg Van Rijp, verbleekende.</p>
<p>‘Wel! men kan het eerlijken lieden toch niet kwalijk nemen, zoo zy hun achtermiddag in een herberg verkiezen door te brengen,’ zeide Klaptas.</p>
<p>‘Neen!’ hernam Verhagen: ‘maar 't zoû toch misschien zaak wezen, de wapenen weg te maken: - zoo men eens huiszoeking deed.... Ik vrees waarachtig, dat het er toe komen zal, en dan ware ik een bedurven man.’</p>
<p>‘Wy moeten hen voorkomen,’ zeide Verhoef, en....’</p>
<p>‘Ik ga by voorraad mijn handpers aan stukken slaan,’ zeide d'Assigny.</p>
<p>‘En ik de wapenen in het rioel werpen,’ zeide Verhagen; ‘eilieve buurman Van Dorsten! help my een handtjen, zoo gy wilt.’</p>
<p>‘En ik vernietig mijn handschrift,’ zeide Gerbrandsz, terwijl hy het beschreven papier in tallooze fragmenten scheurde: ‘'t is jammer, dat de geleerde waereld zoo'n pronkjuweel van stijl zal moeten missen.’</p>
<p>'t Schijnt afstellen te wezen,’ zeide Van de Moezel, terwijl hy, altijd even kalm, het linker been
<pb n="129"/>
weêr boven bracht, en zich een verschen roemer inschonk.</p>
<p>‘Kom Florisz! kom man!’ zeide de Zilversmid: ‘gy hebt invloed op onze vrienden: bedui hun toch, dat zy zich niet als oude wijven gedragen moesten.’</p>
<p>‘Wat wilt gy?’ vroeg de Kapper: ‘men kan geen ijzer met handen breken: en, ofschoon ik gezworen heb, dien schrik en dat verlies, 't geen ik van dezen zomer geleden heb, aan Mr. Jan betaald te zetten, zoo wil ik toch zoo niet maar in den wilde mijn kop er aan wagen, zonder eens te weten, of wy slagen zullen. Kijk maar reis rond, vriend Verhoef! al die schreeuwers, die straks zooveel praats hadden, hoe zy reeds voor twee derden zijn afgedropen, tot den Kapitein van de Hal toe. De aanslag moet opgegeven worden, althands tot een beteren tijd.</p>
<p>‘'t Spijt my,’ zeide Van Vaalen: ‘en toch zoû het my meer hinderen, als die Engelsche historie er niet ware tusschen gekomen.’</p>
<p>‘Gelijk gy zegt, men kan geen ijzer met handen breken,’ zeide Verhoef, met een zucht: ‘maar hier zal uitstel, vrees ik, afstel wezen: het valt minder zwaar, een aanslag te volvoeren, dan de toebereidselen tot een nieuwen aanslag te maken. - Patientie! wy zullen ook maar gaan.’</p>
<p>Op deze wijze bewaarde de bloôhartigheid van Kievit 's Gravenhage voor tooneelen, die eerst zes jaren later, en toen bloediger, zouden gespeeld worden.</p>
</div>
<div type="chapter">
<pb n="130"/>
<head rend="h3">Zevende hoofdstuk. Van Espenblad geeft zich vrij wat moeite.</head>
<p>‘Is de Heer Raadpensionaris reeds op het Kantoor terug?’ vroeg Van Espenblad aan den Bode, op den morgen, na dat de door ons beschreven tooneelen in den Dolfijn hadden plaats gehad.</p>
<p>‘Zoo even van het verhoor terug gekomen,’ antwoordde de Bode: ‘en ZEd. heeft my gelast u terstond binnen te laten.’</p>
<p>‘Welnu?’ vroeg Van Espenblad, toen hy zich tegenover De Witt bevond.</p>
<p>‘Welnu,’ antwoordde deze, die juist van hoed en mantel ontdaan en de gereed liggende stukken in handen genomen had: ‘Buat is op nieuw verhoord geworden.’</p>
<p>‘Wie waren er tegenwoordig?’</p>
<p>‘De Heeren van Maasdam, Nierop, Goes, de Fiskaal Ruysch, uw ambtgenoot de Heer van Natels, en ik.’</p>
<p>‘En heeft hy wat meer geklapt?’</p>
<p>‘Weinig dat ter zake dienende is,’ antwoordde De Witt: ‘hy blijft by zijn zeggen, dat hy niets kwaad in
<pb n="131"/>
den zin heeft gehad, dat hy alleen den vrede bedoelde en daartoe ook met voorkennis van ons beiden werkte.’</p>
<p>‘En zijn vrouw?’</p>
<p>‘Zy is sedert ons eerste bezoek op nieuw verhoord geworden; doch wy hebben uit haar geen meerder licht kunnen ontfangen....’</p>
<p>‘Hm!’ zeide Van Espenblad: ‘wy zijn aan haar toch de belangrijke ontdekking verschuldigd, dat Kievit en Van der Horst in het komplot waren.’</p>
<p>‘Zoo is het,’ hernam De Witt: ‘gy weet, dat beiden verkozen hebben zich weg te maken, en geen gehoor te geven aan het opontbod om voor den Hove te verschijnen.’</p>
<p>‘Zy hebben verstandiger gehandeld dan Buat,’ merkte Van Espenblad aan: ‘en deze heeft het zich zelven meer dan u te wijten, zoo hy in hechtenis zit.’</p>
<p>‘'t Is zoo,’ zeide De Witt: ‘ik had hem willen redden, toen 't nog tijd was.’</p>
<p>‘En nu?’ vroeg Van Espenblad, met zijn goedden blik.</p>
<p>‘Nu is de teerling geworpen en het voorbeeld moet gesteld worden.’</p>
<p>‘Zoo,’ zeide Van Espenblad, verrast: ‘gy zijt dus van meening, dat de aanwezende bewijzen voldoende zijn om Buat te doen veroordeelen.’</p>
<p>‘Dat moet het Hof weten,’ antwoordde De Witt: ‘maar één ding is zeker: - hy <hi rend="i">moet</hi> veroordeeld worden - en dat wel <hi rend="i">ter dood</hi>.’</p>
<p>Van Espenblad zag De Witt een poos aan met een blik, waarin wel tevredenheid, doch tevens ver-<pb n="132"/>wondering te lezen was. Die stellige verklaring bevreemde hem in iemand, die zelf een oogenblik te voren de bekentenis had afgelegd, dat hy Buat had willen redden.</p>
<p>‘Ik wist niet,’ zeide hy eindelijk, terwijl hy langzaam een snuifjen nam, ‘dat gy zoo fel op Buat gebeten waart.’</p>
<p>‘Niet op Buat,’ antwoordde De Witt: ‘ik beklaag hem; maar, gelijk ik reeds zeide, het is volstrekt noodig, dat er een voorbeeld gesteld worde. Die Engelsch- en Prinsgezinden, wier werktuig hy is, moeten, eens voor altijd, leeren, dat zy niet straffeloos kunnen voortgaan met het beramen van hun misdadige plannen, met het dwarsboomen van al wat door ons tot welzijn van den Staat wordt verricht! - Die zachte straffen, in der tijd aan mijn ontrouwen Klerk Jan van Messem, aan den Stuurman van Kortenaer, aan zoovele anderen opgelegd, hebben de noodlottigste gevolgen gehad, en enkel gestrekt om de kwalijkgezinden in hun overmoed te sterken. Daar moet een einde aan komen: en hoe edeler van geboorte, hoe beminnelijker van hoedanigheden, hoe meer algemeen geächt en geliefd die Buat ook wezen moge, hoe meer zijn dood indruk zal maken. Gewis - de wederparty kende haar belang te wel, toen zy den grijzen Oldenbarneveldt op het schavot bracht: en er is veel waarheid in het oude rijmpjen:</p>
<lg type="poem">
<l><hi rend="i">Want het is wel meer gezien</hi>,</l>
<l><hi rend="i">Heden en in oude tien</hi>,</l>
<l><hi rend="i">Dat een eenig hooft gevelt</hi></l>
<l><hi rend="i">'t Gansche lant in ruste stelt</hi>.’</l>
</lg>
<pb n="133"/>
<p>Ongelukkiger voorbeeld dan de straf, aan den Advokaat voltrokken, had De Witt wel niet, tot rechtvaardiging van zijn gevoelen, kunnen kiezen. 't Is waar, de dood van den schepper en 't hoofd der Staatsgezinde party had voor een tijd lang het gezach volstrekt en geheel aan Maurits overgeleverd; maar die dood, verdiend of niet, had den gevallene tot martelaar verheven: en het was vooral de herinnering van dat martelaarschap, welke, na dat de krachtige hand van Maurits het roer van Staat niet meer omklemde, den invloed der Staatsgezinden vergroot en hun zegepraal verhaast had.</p>
<p>Van Espenblad, 't zij dat hy de redeneering van De Witt beslissend vond of niet, vond het rezultaat te veel overeenkomstig met zijn wenschen, om er zijn zegel niet aan te hechten.</p>
<p>‘Ik geef u volkomen gelijk,’ zeide hy, goedkeurend knikkende: ‘maar welke waarborgen hebt gy, dat het Hof zich deze reize strenger toonen, en een doodvonnis zal uitspreken? Er is wel bewijs.... maar toch... er bestaat even veel kans dat men alles ten gunstigste als ten ongunstigste uitlegt.’</p>
<p>‘En ziedaar juist wat my kwelt,’ zeide De Witt: ‘ik heb zulke waarborgen <hi rend="i">niet</hi>: - en ik moet die verkrijgen.’</p>
<p>‘Hm!’ zeide Van Espenblad: ‘laat ons eens nagaan, op wie van de Raden wy rekening kunnen maken. - Daar is in de eerste plaats Dorp: - die is, voor zooverre zijn politieke gevoelens aangaat, wel op onze hand; - maar hy is van geboorte en natuur een hoveling, en behoort tot diegenen, die
<pb n="134"/>
gaarne alle partyen te vriend houden, althands niet noodeloos in den baard varen.... intusschen, ik geloof, dat ik wel middel zal vinden om hem reden te doen verstaan. - Wie hebben wy verder?’</p>
<p>‘Van den Honert.’</p>
<p>‘Een weifelaar; doch altijd meer tot zachtheid gezind: - op dien valt niet te rekenen.’</p>
<p>‘Fannius....’</p>
<p>‘Uw boezemvriend sints jaren, die gelijk met u gepromoveerd en getrouwd is: die zal u voorwaar niet afvallen: en, mits hy maar een goede formule vindt, zoodat hy door drie syllogismen tot de strafschuldigheid kan konkludeeren, dan zijn wy van hem zoo goed als zeker.’</p>
<p>‘Ockerse....’</p>
<p>‘Die zoû tegen ons zijn; maar 't is onzeker, of hy zitten zal: - hy is ongesteld, naar ik hoor: - wy hebben dus maar te bidden, dat hy het nog een poosjen blijve. - Voorts Goes: - mede niet van onze vrienden.’</p>
<p>‘Pauw en Van der Graef zijn beide aan de vrouw van Buat vermaagschapt,’ merkte De Witt aan.</p>
<p>‘Dat zal den eerstgenoemde niet beletten om een streng advies uit te brengen,’ zeide Van Espenblad: ‘maar Van der Graef is Oranje tot over de ooren en zoû liever ter eere van Buat een gedenkpenning laten slaan, dan hem ter straffe verwijzen.’</p>
<p>‘Nu blijven er Nierop en Sixti.’</p>
<p>‘Stijve juristen: - en op wie ik geen staat zoû maken,’ zeide Van Espenblad: - de slotsom is,
<pb n="135"/>
dat ik groote zorg hebbe, of 't vonnis wel in onzen geest zal uitgesproken worden.’</p>
<p>‘En dat ik nu juist van hier moet,’ zeide De Witt, wrevelig.</p>
<p>‘Is uw vertrek bepaald?’</p>
<p>‘Reeds heden reis ik naar Zeeland af,’ antwoordde De Witt: ‘en dan zal het moeilijk zijn te beslissen, hoe lang mijn tegenwoordigheid by de vloot noodig zal wezen.’</p>
<p>‘Dat ziet er verkeerd uit,’ zeide Van Espenblad.</p>
<p>‘Ja gewis; want de vrienden van Buat zullen niet stil zitten: - reeds heb ik den Heer Blaespeil by my gehad, die ter zijner gunste my spreken kwam: en het zoû my niet verwonderen, dat de Keurvorst zelf zijn voorspraak werd by de Staten.’</p>
<p>‘Nu!’ zeide Van Espenblad: daar staat tegenover, dat d'Estrades, namens zijnen meester, op gestrengheid zal aandringen: en dan heeft Frankrijk toch meer invloed by onze Regenten, dan Brandenburg.’</p>
<p>‘Ja gewis,’ hernam De Witt, peinzende: ‘ook in Frankrijk zoû men het hoogst euvel opnemen, zoo een daad als die van Buat niet streng gestraft werd. De Leden van den Hove moeten zulks begrijpen.’</p>
<p>‘Wy zullen zien, hun dit, en nog meer, aan 't verstand te brengen,’ zeide Van Espenblad: ‘begeef u gerust naar Zeeland! - ik zal hier niet ledig zitten: Buat zal ter dood veroordeeld worden: - of mijn naam is geen Van Espenblad meer. - Maar hoe nu met de voortvluchtigen te doen? Immers ook volgends ons Landrecht,’ voegde hy er lachend by,
<pb n="136"/>
‘mag men niemand hangen, of men moet hem eerst hebben.’</p>
<p>‘Wat my betreft,’ antwoordde De Witt: ‘het verheugt my, dat zy van hier zijn: eensdeels omdat hun vlucht op zich zelve reeds een vermoeden van schuld op hen laadt, en, in verband met de zaak van Buat, het bestaan van eene samenspanning tegen den Staat bewijst; anderdeels, omdat het voldoende is, in het belang der welgezinde party, dat er één hoofd valle. Wanneer het getal der slachtoffers te groot werd, kon het gebeuren, dat, in stede van een nuttigen schrik, een nadeelig werkend medelijden wierd verwekt.’</p>
<p>‘Wat!’ zeide van Espenblad: ‘ik mag lijden, dat zy vrij komen: Van der Horst heeft al zijn leven gewenscht, vreemde Hoven te zien: hy kan nu zijn smaak voldoen. - Maar het zal toch by het straffen van Buat alleen niet kunnen blijven, hy heeft nog stellig meer medeplichtigen: daar is b.v. de Heer van Zuylesteyn.....’</p>
<p>‘Al bestond tegen hem eenig bewijs,’ viel De Witt in: ‘dan nog zoû ik het vernietigd willen hebben. Den zoon van Frederik Hendrik uit zijn bediening te ontslaan, dat was reeds een stoute, maar, geloof ik, een verstandige daad, waardoor ik aan mijn vrienden toonde, geen aanzien des persoons te gebruiken, en aan de tegenparty, haar niet te vreezen; maar hem eene krimineele vervolging op den hals te halen... neen, dat gaat niet: in dat geval kreeg ik zoowel de vrienden zijns vaders als de zijnen tegen my.’</p>
<p>‘Nu! de oude Heenvliet dan,’ hervatte Van Es-<pb n="137"/>penblad, die nog sedert de speelparty by Montbas een wrok tegen hem koesterde.</p>
<p>De Witt haalde glimlachend de schouders op, als wilde hy te kennen geven, dat die man zijn aandacht onwaard was.</p>
<p>‘En onze ambtgenoot Bosveldt? hoe denkt gy over hem?’ vervolgde Van Espenblad: ‘zijn houding en gedragingen, toen hy met ons de vrouw van Buat verhoorde, zijn zeker by u niet onopgemerkt gebleven.’</p>
<p>‘Wat de geheime wenschen en uitzichten van Bosveldt betreft,’ zeide De Witt: ‘die laat ik voor zijne rekening; - maar ik ken hem als te voorzichtig en te schrander, om zich in gevaar te steken, wanneer hy er buiten kan blijven. - Neen, Van Espenblad, geen namen meer: - ik herhaal het, één offer moet hier vallen; maar dat het daarby blijve: ware ik wraakgierig, of ware het my te doen, om schuldigen uit te vinden, het zoude my weinig moeite kosten. Weet gy wel, dat men niet meer noch minder voor had, dan my heden avond in een rijtuig te pakken en naar Engeland te schepen?’</p>
<p>‘In de daad?’ riep Van Espenblad: ‘en gy hebt toch, hoop ik, zorg gedragen, dat de schuldigen in verzekerde bewaring werden genomen?’</p>
<p>‘Ik heb niets van dien aart gedaan,’ antwoordde de Raadpensionaris: ‘ik heb de samensweerders in 't oog doen houden, en de noodige voorzorgen laten nemen: en dat volkjen is van zelf uit-een-geloopen. - Zy zouden ook wat moeite gehad hebben, hun plan te volvoeren; want van avond ben ik hier niet meer te vinden.’</p>
<pb n="138"/>
<p>‘Maar zy kunnen hun boos opzet hervatten,’ zeide Van Espenblad: ‘en dat op een oogenblik, dat gy er niet op verdacht zijt. Het ware, dunkt my, al zoo veilig, die schelmen in hechtenis te doen nemen.’</p>
<p>‘Neen, neen!’ zeide De Witt: ‘dat zou den schijn hebben, als zocht ik de voldoening mijner personeele wraak. En bovendien, de drijvers zijn bekend, en de justitie blijft hen gadeslaan. Wat kan zulk gespuis, dat geen steun vindt by de goede Burgery en verstoken is van zijn hoofd, toch uitrichten? - Maar, weet gy wel, wie my in deze zaak voornamelijk van dienst geweest is?’</p>
<p>‘Wel?’</p>
<p>‘Gy zoudt het niet licht raden: het is Zijn Hoogheid, door Monsieur Gourville op Honselaarsdijk te noodigen.’</p>
<p>‘Gourville!’ herhaalde Van Espenblad.</p>
<p>‘Ja,’ vervolgde De Witt: ‘Gourville had ook zijn rol in de klucht: en daar ik ongaarne de zaak meer verwikkelde dan noodig was, heb ik den Heer Van Gendt verzocht, den Prins op te wekken tot het zenden eener uitnoodiging aan dien lastigen intriguant. Nu kunnen zy een dag of drie te samen jagen, eten en spelen, en de zaak loopt met een sisser af.’</p>
<p>‘'t Is waar,’ zeide Van Espenblad: ‘ik herinner my: Buat was met Kievit by Gourville, toen de Bode hem ontbood. Maar.... dat samenzijn had zijn reden en zoude tot gevolgtrekkingen en ontdekkingen kunnen leiden, die voor de behandeling der rechtszaak uiterst gewichtig waren. Zoû het geen plicht wezen, dien Gourville althands te laten vatten? Ik hoû my
<pb n="139"/>
overtuigd, dat hy bekentenissen doen zal, waar party van te trekken is.’</p>
<p>‘Als of hy niet terstond d'Estrades, en Gamarra er by, zoû in den arm nemen,’ hernam De Witt: ‘ik wil my noch Frankrijk noch Spanje tot vyand maken.’</p>
<p>‘Hm!’ zeide Van Espenblad, zich de kin wrijvende: ‘denkt gy, dat d'Estrades, die zoo sterk yvert voor het straffen van Buat, Gourville de hand boven 't hoofd zoû houden, wanneer hy de overtuiging had, dat deze in 't belang van Engeland en van Spanje, met de Staatsverraders hier geheuld had?’</p>
<p>‘Hm!’ antwoordde De Witt: ‘Gourville heeft, zelfs aan 't Hof van Koning Lodewijk, machtige beschermers, by wie d'Estrades in geen kwaad daglicht zoû willen voorkomen: - bovendien, gy weet het zoo goed als ik, onze waarde Ambassadeur, hoe welgezind hy zich jegends my toone, neemt het zoo hoog kwalijk niet, wanneer my nu en dan een struikelblok wordt in den weg gelegd. Doch ik zal hem voorhouden, wat er van de zaak is, en dan met den noodigen klem er op aandringen, dat iemand, die hier alleen komt om onrust te verwekken en zich te moeien met zaken, die hem niet aangaan, van hier verwijderd worde. En aan dien aandrang zal hy moeten voldoen.’</p>
<p>‘Wel beschouwd, zoû 't jammer zijn, dat Gourville gehangen werd,’ zeide Van Espenblad: ‘ja zelfs dat hy van hier ging; hy schenkt zulke heerlijke wijnen en heeft zulk een uitmuntenden kok. - Doch ik heb u genoeg opgehouden,’ vervolgde hy, ziende dat De Witt zijn scherts niet beantwoordde: ‘ik heb dus de eer uw dienaar te zijn.’</p>
<pb n="140"/>
<p>Met deze woorden nam hy zijn afscheid en verliet het kantoor van den Raadpensionaris.</p>
<p>‘Zie zoo!’ zeide hy in zich zelven, terwijl hy met langzame schreden het plein overstak, om zich naar zijn woning te begeven: ‘in zoo verre ben ik ten minsten gerust, dat De Witt ten opzichte van Buat geen toegevendheid gebruiken, maar hem integendeel met alle gestrengheid vervolgen zal. En wat De Witt wil, dat moet ook geschieden, al zouden er zich hemel en hel tegen verzetten; ofschoon, nu hy van hier moet, het niet ongepast noch onaardig wezen zal, hem een handtjen te helpen.... A ha! mijn Heer Buat! gy wildet my uitdagen, my dreigen? nu, gy zult het ondervinden, dat men my niet ongestraft beleedigt, en, schuldig of niet, gy zult deze reis, den dans niet ontspringen. d'Estrades, De Witt, het belang van den Staat, en boven en behalve dat alles, mijn byzondere wraak, eischen uw dood. - Maar!.... hoe nu aan die formalistische Heeren van den Hove beduid, dat zy de zaak even zoo hebben in te zien als wy? - Hoe hen overgehaald om een vonnis uit te spreken, dat met onze bedoelingen overeenstemt? Er is er wel onder hen, by wie ik een krachtige mijn kan laten springen; maar toch, het zijn gewichtige personaadjen, en hoog met hun achtbaarheid ingenomen; en, al laten zy zich bepraten om onzen zin te doen, zy zullen de verdenking daarvan toch willen ontgaan, en zoo aan 't Publiek als aan zich zelve willen opdringen, dat zy als vrije en onafhankelijke rechters uitspraak hebben gedaan. Het zal dus zaak zijn, niets overijlds te wagen. Misschien
<pb n="141"/>
doet zich nog wel deze of gene omstandigheid voor, die ons in de hand werkt, en waaruit krachtiger bezwaren tegen Buat oprijzen.... en dan gaat alles van zelf. Die aanslag tegen De Witt zoû ons mooi in de hand gewerkt hebben, en 't is dood jammer, dat hy daar geen onderzoek naar wil laten doen; maar misschien begaan de Prinsgezinden, in hun blinden yver om Buat te redden, wel de eene of andere nieuwe dwaasheid, waardoor zy hun zaak nog meer bederven en zijn dood noodzakelijk maken. Dus, nog een poosjen bedaard afgewacht, welken loop de zaken nemen, en naar omstandigheden gehandeld.’</p>
<p>Terwijl Van Espenblad alzoo tot het besluit kwam voor als nog stil te zitten, poogde van hare zijde de ongelukkige Elizabeth hemel en aarde te bewegen tot redding van haar Echtgenoot. Zwak en ziekelijk, eerst door het bevel der Overheid, en, toen dat opgeheven werd, door den staat harer gezondheid, aan haar woning gebonden, bewust dat al haar daden en handelingen werden bespied, liet zy zich door niets van dat alles weêrhouden om hulp en voorspraak voor Buat op te sporen: en wat zy zelve niet kon, liet zy door anderen verrichten. De Prins - voor wiens zaak Buat moest lijden, de Princes Douairière, die hem van zijn kindsheid af gekend en begunstigd had, de Jonkvrouw van Beverweert, die in zekeren opzichte als zijn medeplichtige beschouwd kon worden, voor zoo verre zy mede in 't geheim met den vyand briefwisseling gevoerd had, de meest invloedrijke Leden der Staten van Zeeland, vooral de Raadpensionaris van dat Gewest, die niets liever verlangde
<pb n="142"/>
dan zijn Ambtgenoot van Holland in diens staatkunde te dwarsboomen, de Brandenburgsche Gezanten, en talrijke lieden van invloed meer, werden door brieven van Elizabeth of door bezoeken harer vrienden gebeden, zich voor Buat in de bres te stellen: - en, gelijk men zien zal, die aanzoeken vonden schier nergens doove ooren. De aanhangers van den Prins hadden, zoo goed als De Witt, begrepen, dat de zaak van Buat eigenlijk de hunne was, en dat zy het waren, wie men in hem meende te treffen: en van alle kanten werden dan ook pogingen aangewend, om den slag, dien men vreesde, te voorkomen. Onder hen, van wie men met recht verwachten mocht, dat zy zich moeite zouden geven, was zeker de Heer van Heenvliet: ofschoon ieder, die den man eenigzins uit het vroeger verhaalde heeft leeren kennen, begrijpen zal, dat hy juist niet de geschiktste persoon was om Buat van dienst te zijn, en hy in tegendeel, door den hoogen toon, waarop hy zich overal beklaagde over de gevangen-zetting, welke hy een maatregel van willekeur noemde, hem meer schade dan voordeel deed. - Als een staaltjen van de wijze, waarop hy te werk ging, diene het verslag van een bezoek, door hem in de eerste week van September afgelegd by den waarnemenden Voorzitter van den Hove, van Dorp van Maasdam. Deze was juist bezig, een brief te lezen, hem door De Witt geschreven en gedagteekend uit het Jacht van Holland, zeilende in de Wielingen, den 4 September, in welken brief De Witt hem een omstandig verhaal gaf van hetgeen tusschen hem en
<pb n="143"/>
Buat had plaats gehad - toen de Heer van Heenvliet by hem werd aangediend.</p>
<p>‘Ik hoop niet, dat ik u stoore,’ zeide deze, toen hy binnengetreden en gezeten was: ‘maar ik wilde een woord met u komen wisselen over die ellendige zaak van Buat.’</p>
<p>‘Van Buat!’ herhaalde de Raadsheer, een bedenkelijk gezicht zettende: ‘mijn waarde Heer! ik hoor daar al meer over dan my lief is: - doch kunt gy my iets mededeelen, dat strekken mag om ons meer licht te geven, dan zal het my welkom zijn.’</p>
<p>‘Wat licht mededeelen!’ riep Heenvliet: de zaak is zoo klaar als de dag: - gy hebt toch voor de Ridderschap zitting in de Staten, en nog beter dan aan my moet u de deduktie van Zeeland bekend zijn.’</p>
<p>‘Ja,’ antwoordde Maasdam: ‘maar wat zoû die?’</p>
<p>‘Welnu!’ vervolgde Heenvliet: ‘Zeeland heeft zich tot de Generaliteit gewend en mededeeling der stukken verlangd.’</p>
<p>‘Ik weet dat,’ hernam Maasdam: ‘de Staten van Zeeland willen het proces voor de Generaliteit gebracht hebben, op grond, dat door Buat geen misdaad tegen Holland in 't byzonder, maar tegen de Unie gepleegd zoû zijn; en nog liever zouden zy de zaak aan zich trekken, onder voorwendsel, dat Buat, ter repartitie van Zeeland staande en garnizoen houdende te Bergen-op-Zoom, niet justiciabel zoude zijn voor ons Hof.’</p>
<p>‘Welnu!’ zeide Heenvliet: ‘dat klinkt, dunkt my, als gezonde taal: en men behoort aan het verlangen te voldoen.’</p>
<pb n="144"/>
<p>‘Vindt gy?’ vroeg Maasdam, op een droogen toon: ‘de Staten zijn van andere gedachten: zy houden zich aan de oude rechtspreuk: <hi rend="i">ubi te invenio ibi te punio</hi><note n="(1)" place="foot">Waar ik u vind, straf ik u.</note>, en achten, dat een delikt, door een inwoner van den Haag begaan, ten opzichte van den Minister van Holland, wel degelijk van de kompetentie des Hollandschen Rechters is.’</p>
<p>‘Een delikt!’ herhaalde Heenvliet: ‘is het dan reeds uitgemaakt, of hier een delikt bestaat? Wat heeft Buat anders gedaan, dan De Witt en zijn vrienden, ten tijde van den overweldiger Kromwell, toen zy ook geheime korrespondentie voerden over die hatelijke Akte van Sekluzie? - Hen heeft men er voor beloond, en zal men nu Buat, wegens hetzelfde feit, durven straffen?’</p>
<p>‘Nu komt gy op de verdiensten van de zaak zelve,’ zeide de Raadsheer: ‘en daarover zult gy gevoelen, dat ik mijn oordeel liefst voor my beware.’</p>
<p>‘Bah!’ zeide Heenvliet: ‘als rechter, dat spreekt van zelf; - maar als mijn vriend van Dorp zult gy toch moeten toestemmen, dat het een schandaal zoû wezen, hem het slachtoffer te doen worden der wraakgierigheid van De Witt.’</p>
<p>‘Stil! spreek zoo luid niet, mijn waarde Heer!’ hernam de Raadsheer, den vinger op den mond leggende: ‘indien gy verlangt,’ vervolgde hy, op zacht fluisterenden toon, ‘dat ik als vriend tot u spreke, dan kan ik dat alleen doen, om u aan te raden, wat voorzichtig te zijn: men houdt u sterk verdacht,
<pb n="145"/>
van 't eerst Buat tot die korrespondentie te hebben aangezet: en het zoû my leed doen, indien gy voedsel gaaft aan zoodanig vermoeden, en het Hof daardoor noodzaaktet, ook u in 't verhoor te nemen.’</p>
<p>‘My in 't verhoor nemen!’ herhaalde Heenvliet, in luid gelach uitbarstende, en met een ongeloovig schouderophalen: ‘my! - dat meent gy immers niet.’</p>
<p>‘Ik meen het zeer ernstig,’ antwoordde Maasdam.</p>
<p>‘Hoor eens, vriendlief!’ zeide Heenvliet: ‘gy weet zeer wel, dat zoo iets te ongerijmd zoû wezen. Buat moge al aan deftige geslachten hier te lande vermaagschapt zijn: hy is een vreemdeling, en het laat zich hooren, dat men tegen hem nog iets durft ondernemen; - maar men zoû er nog twee malen over denken, eer men my ter verantwoording riep.’</p>
<p>‘En heeft men Kievit en Van der Horst dan verschoond?’ vroeg de Raadsheer, wien de blinde waan van den grijzaart meer ergerde dan verbaasde.</p>
<p>‘Daargelaten of de gelijkstelling tusschen hen en my te pas komt,’ antwoordde Heenvliet, terwijl hy de borst hoog opzette: ‘zoo zoû men het met hen toch nooit zoo verre hebben laten komen, om hen vast te durven zetten: - en zy zijn dwazen, dat zy 't ontloopen zijn.’</p>
<p>‘Hm!’ zeide Maasdam: ‘dat zal de ondervinding leeren, of zy zoo dwaas geweest zijn: behartig gy maar den goeden raad, dien ik u gegeven heb.’</p>
<p>‘En gy den mijne,’ antwoordde Heenvliet, opstaande: ‘laat Buat loopen: iedereen beklaagt hem, en gy zult nooit, zelfs aan zijn ergsten vijand, de overtuiging
<pb n="146"/>
kunnen geven, dat hy een landverrader is geweest. Wat zoudt gy er aan hebben, het Hof in algemeenen haat te brengen?’</p>
<p>‘Het Hof zal wijzen volgends eed en plicht,’ zeide Maasdam, op dien toon van eigenaardige deftigheid, die rechterlijke beämbten kenmerkt: ‘en het zal zich niet stooren aan het gepraat der menschen. Ik heb de eer, uw dienaar te zijn.’</p>
<p>‘Nu! als dat maar het geval is, dan ga ik met een gerust hart van hier,’ hernam Heenvliet. En, den Heer van Maasdam vaarwel zeggende, verwijderde hy zich, de vaste overtuiging met zich dragende, dat hy een krachtigen indruk op den Raadsheer gemaakt had.</p>
<p>‘Heeft men ooit ingebeelder en koppiger vent gezien?’ vroeg deze, toen hy zich alleen bevond, zich zelven af: ‘en toch! hy heeft niet zoo geheel ongelijk. Eigenlijke bewijzen van kwade bedoeling zijn er tegen Buat niet te vinden: en wy zouden het toch voor God noch voor ons zelve kunnen verantwoorden, hem op losse gronden ter straffe te verwijzen.’</p>
<p>Op dit oogenblik werd de Heer Van Espenblad aangediend en binnen gelaten.</p>
<p>‘Ik heb daar den ouden Heenvliet ontmoet,’ begon hy, na de gewone begroeting: en ik durf wedden, dat ik raden kan wat hy te vertellen had.’</p>
<p>‘En <hi rend="i">ik</hi> durf wedden,’ zeide Maasdam, ‘dat gy de zaak, waarover hy spreken kwam, uit een ander oogpunt beschouwt dan hy!’</p>
<p>‘Juist,’ hernam Van Espenblad, zich op zijn gemak zettende: ‘het gold de zaak van Buat, niet waar? Ha! ik vertrouw, dat gy hem niet veel troost hebt gegeven.’</p>
<pb n="147"/>
<p>‘Ik heb gezorgd, er my niet over uit te laten,’ zeide Maasdam.</p>
<p>‘Nu, dat begrijp ik,’ antwoordde Van Espenblad: ‘althands tegen hem, die geen hair minder dan Buat een plaatsjen op de Voorpoort verdiende.’</p>
<p>‘Er bestaan tegen hem geen bewijzen,’ zeide Maasdam: en niemand beschuldigt hem.’</p>
<p>‘Des te beter,’ hernam Van Espenblad: ‘de man heeft zijn jaren: en 't is byna de moeite niet waard, den beul het werk te laten doen, dat de ouderdom weldra van zelf verrichten zal. In allen gevalle doet het altijd meer uitwerking, wanneer men den dader zelven, dan wanneer men den medeplichtige een kop korter maakt.’</p>
<p>‘Ik wist niet,’ zeide de Raadsheer, ‘dat er al sprake was, van iemand een kop korter te maken.’</p>
<p>‘Het is hoog tijd,’ vervolgde Van Espenblad, als had hy de aanmerking niet gehoord, ‘dat er een schitterend voorbeeld gesteld worde, en een schrik verspreid onder hen, die de Regeering dwarsboomen en meer nog onze vyanden zijn dan zy, die met het zwaard in de hand tegen ons over staan.’</p>
<p>‘Men kan alleen een voorbeeld stellen aan hen die schuldig zijn,’ zeide Maasdam: ‘en tot nog toe is dit niet uitgemaakt ten opzichte van Buat.’</p>
<p>‘Niet uitgemaakt!’ herhaalde Van Espenblad: ‘en is zijn misdadige korrespondentie dan niet duidelijk bewezen?’</p>
<p>‘De korrespondentie, ja,’ antwoordde Dorp: ‘maar of het misdadige daarvan zoo duidelijk is, dat blijft de vraag: en die vraag zal het Hof naar zijn geweten beslissen.’</p>
<pb n="148"/>
<p>‘En wanneer gy,’ vervolgde Van Espenblad, ‘daarmede de landing op ter Schelling in verband brengt, welke stellig hier in den Haag beraamd was?’</p>
<p>‘Dit kan en mag ik u zeggen,’ zeide Maasdam, ‘dat, noch uit de processtukken, noch van elders, ons een schaduw van bewijs is voorgekomen, als zoude Buat daarvan iets geweten hebben.’</p>
<p>‘Kievit heeft er van geweten,’ hernam Van Espenblad, op een beslissenden toon: ‘en Arlington heeft er van geweten: - en Sylvius mede: - en met alle drie stond Buat in verbinding. Doch wat ook daarvan zijn moge, het Hof dient wel in 't oog te houden, dat het hier niet zoo zeer de vraag moet gelden over meerdere of mindere schuld, als wel die, wat het belang medebrengt van den Staat: en ik geloof dat, by de Staten van Holland althands, er slechts één gevoelen is, te weten, dat er, gelijk ik zoo even zeide, eindelijk eens een voorbeeld gesteld moest worden.’</p>
<p>‘Het Hof heeft naar geen byzondere gevoelens, zelfs naar die der Staten, hier te vragen,’ merkte de Raadsheer aan: ‘het vraagt alleen, wat er bewezen is en wat de wetten en plakkaten voorschrijven.</p>
<p>‘Juist! meer verlangen wy niet, en dan ben ik ook omtrent den afloop der zaak vrij gerust,’ zeide Van Espenblad, met byna dezelfde woorden als Heenvliet by zijn vertrek gebezigd had. ‘Maar nu over iets geheel anders gesproken: - gy weet, dat ik in Juny mede benoemd ben geworden in de Kommissie, welke de Staten van bericht dienen moet, betreffende het vervullen der plaats van wijlen den Heer Dedel?’</p>
<pb n="149"/>
<p>‘Ja,’ antwoordde Maasdam: ‘dat bericht blijft lang uit.’</p>
<p>‘De Heer De Witt heeft veel in 't hoofd gehad,’ vervolgde Van Espenblad: ‘en hy zal nog wel eenige dagen by de Vloot vertoeven: - intusschen, dit kan ik u in 't vertrouwen wel mededeelen, dat de Kommissie naar allen schijn advizeeren zal, u voorloopig met de waarneming van het Voorzitterschap te blijven belasten, tegen genot van de daaraan verknochte wedde en emolumenten.’</p>
<p>‘Dit kan my zeker niet dan aangenaam zijn,’ zeide Maasdam: ‘maar waarom zoû er geen definitief besluit in die zaak genomen worden?’</p>
<p>‘Hm!’ antwoordde Van Espenblad: ‘zooveel ik heb kunnen bespeuren.... maar gy laat nooit aan iemand blijken, dat ik uit de school geklapt heb..... wil men tot Voorzitter iemand hebben, niet alleen van erkende geleerdheid en kunde! - want dan zoude men geen oogenblik in de keuze behoeven te aarzelen; - maar ook iemand, wiens politieke inzichten en gedragslijn men weet, dat met die van den Heer De Witt overeenstemmen.’</p>
<p>‘Ik dacht,’ zeide Maasdam, zich op de lippen bijtende, ‘dat het juist de plicht van een Rechter was, het oog voor staatkunde te sluiten en recht te doen, zonder aanzien des persoons.’</p>
<p>‘Dat is uwe meening,’ zeide Van Espenblad: ‘een meening, die ik gaarne eerbiedig; anderen intusschen, en wel zy, van wie voornamelijk de beslissing afhangt, zijn van oordeel, dat het tot de omkeering van den Staat moet leiden, wanneer er tusschen
<pb n="150"/>
de Regeering en het hoogste Rechts-kollegie geen overeenstemming heerscht, en de handelingen der eerstgemelde door het laatstgemelde tegengewerkt of verlamd worden.’</p>
<p>‘Maar ik heb, zoo verre ik weet, my nooit een tegenstander van den Heer De Witt getoond,’ zeide Maasdam, zich eenigzins onrustig op zijn stoel draaiende.</p>
<p>‘De Heer De Witt,’ vervolgde Van Espenblad, ‘wil, geloof ik, wel iets meer dan negatieve hulp: hy heeft voorstanders noodig, en vooral in een Kollegie als het Hof van Holland.’</p>
<p>‘Een Voorzitter van den Hove kan zich toch niet vernederen tot een werktuig van den Raadpensionaris,’ zeide Maasdam, wederom een volmaakt deftige houding aannemende.</p>
<p>‘Dat kan niemand begeeren,’ hernam Van Espenblad, terwijl hy hem zeer bedaard een snuifjen aanbood: ‘maar de zaken kunnen vorderen, dat beiden eensgezind zijn, wat hun zienswijze betreft. - Wy hebben 't in Frankrijk gezien, tot wat haspelingen dat verschil van meeningen tusschen Ministers en Parlementen aanleiding gegeven heeft.’</p>
<p>‘Frankrijk mag zich gelukkig rekenen,’ zeide Maasdam, ‘dat het nog een Parlement bezat, 't welk de aanmatigingen van het Koningschap by wijlen te keer ging.’</p>
<p>‘Ja,’ hernam Van Espenblad: ‘maar wy hebben hier geen Parlement: en het Hof zoû er slecht by varen, indien het tegenover de Staten ooit een vyandige houding aannam. Doch de grenzen uwer macht behoef ik u niet te leeren kennen. - Nu! wat ik u
<pb n="151"/>
gezegd heb blijft tusschen ons, en het spreekt van zelf, dat gy er uw profijt mede kunt doen, of niet, al naar dat gy verkiest.’</p>
<p>Hier gaf hy een wending aan het gesprek, en, na zich nog een poos met den Raadsheer onderhouden te hebben over onverschillige zaken, nam hy zijn afscheid.</p>
<p>‘Zie zoo!’ zeide hy, toen hy op straat gekomen was: ‘ik heb er althands den schrik in gebracht: en zoo die nu maar behoorlijk werkt, dan is er ten minsten eene stem gewonnen. Maar dat baat nog niet: ik moet op middelen peinzen, om hen, die Buat gunstig zijn, onschadelijk te maken. - Of Van der Graef al, op grond van aanverwantschap, zich verschoont, wat zal dat helpen, als Pauw hetzelfde doet. De kans blijft dan gelijk staan. Hoe drommel vind ik er iets op?’</p>
<p>Terwijl hy, aldus peinzende, den Vijverberg afliep, zag hy in de verte juist den Raadsheer Van der Graef de Plaats overloopen en zich langs den Kneuterdijk verwijderen.</p>
<p>‘Ik heb het al!’ riep hy uit: ‘een heerlijke inval! - en nu niet gedraald, met dien in 't werk te stellen.’</p>
<p>En met een, zijn zakboekjen uithalende, scheurde hy daar een blad uit en schreef er met potlood en met veranderde hand eenige regels op.</p>
<p>Toen, zijn stap versnellende, haastte hy zich naar de Plaats, en wenkte den kleinen Joris, die, met de beenen over de leuning van een huistoep geslagen, zich onledig hield met het verrichten van gymnas-tische oefeningen, dat hy tot hem komen zoû.</p>
<pb n="152"/>
<p>‘Knaap!’ zeide hy, hem het blaadtjen, dat hy als een briefjen dichtgevouwen had, en tevens een scheepjens-schelling in de hand duwende: ‘daar ginds loopt de Heer Van der Graef: gy overhandigt hem dit briefjen, en zoo hy u vraagt van wien het komt, zeg hem dan: ‘van een onbekenden Heer, die uit de Voorpoort kwam. Verstaat gy?’</p>
<p>‘Al begreipen, men Heir!’ antwoordde Joris.</p>
<p>‘Maar,’ vervolgde Van Espenblad; ‘gy wacht u, mijnen naam te noemen. Wanneer de week om is, en ik bemerk, dat gy niet gebabbeld hebt, zal ik u weêr een schelling geven.’</p>
<p>‘Mondtjen dicht,’ zeide Joris, zich met de vlakke hand voor den mond slaande: en met-een liep hy, wat hy loopen kon, den reeds verwijderden Raadsheer achterna. Welhaast had hy hem ingehaald en stelde hem nu, zonder een woord te spreken, het briefjen ter hand.</p>
<p>‘Is dat voor my?’ vroeg Van der Graef, eenigzins verwonderd, en begon, na den bevestigenden hoofdknik van den jongen, het navolgende te lezen:</p>
<p>‘De R. Heer V. d. Graef wordt vriendelijk verzocht even aan te komen by den Gevang. Buat, die hem een belangrijke mededeeling te doen heeft.’</p>
<p>‘Van wien hebt gy dat briefjen, knaap?’ vroeg de Raadsheer, terwijl hy peinzend op het schrift bleef turen.</p>
<p>‘Van een Heir, die uit de Gevangenpoort kwam,’
<pb n="153"/>
antwoordde Joris, terwijl hy, met de beenen wijd van elkander, hem met wijd-opengespalkte oogen stond aan te gapen.</p>
<p>‘Zoo!’ zeide Van der Graef, half overluid, half tot zich zelven: ‘dan zal 't van den Cipier of van een zijner dienaars zijn.’</p>
<p>‘Dat 's wel mogelijk,’ antwoordde Joris, altijd in dezelfde houding. Maar, ziende dat de Raadsheer zich in beweging stelde, deed hy 't zelfde, nu en dan naar Van der Graef opziende, die hem reeds vergeten had.</p>
<p>‘Ik wilde wel,’ dacht deze by zich zelven, terwijl hy, van koers veranderende, zich naar de Voorpoort begaf, ‘dat Buat juist my niet had doen roepen. Misschien handelde ik voorzichtiger, zoo ik een mijner Kollegaas verzocht, met my te gaan. Maar 't kan ook zijn, dat Buat hetgeen hy my zeggen wil verzwijgen zoû in 't byzijn van een derde. Nu, wy zullen naar bevind van zaken handelen, en zorgen ons niet te kompromitteeren.’</p>
<p>‘Men Heir! men Heir!’ klonk op eens naast hem de stem van Joris, die vruchteloos gepoogd had, zijn opmerkzaamheid te trekken.</p>
<p>‘Gy nog hier? wat wilt gy toch?’ vroeg Van der Graef.</p>
<p>‘Schiet er niet een klein fooitjen over, men Heir?’ vroeg de knaap: ‘voor 't harde loopen, dat ik 'edaen heb. - Maer men Heir!’ vervolgde hy, terwijl Van der Graef werktuigelijk in zijn beurs tastte: ‘mag ik UE. wel wat vraêgen? is het wair, dat ze men Heir Buat zullen hangen, zoo'n besten Heir?’</p>
<p>‘Bid God, dat gy nooit in verzoeking komt,’
<pb n="154"/>
zeide Van der Graef, terwijl hy hem een dubbeltjen in de hand stopte: ‘ook de besten kunnen struikelen.’</p>
<p>‘Dankje wel, men Heir!’ zeide Joris, terwijl hy, meer op het geldstuk lettende dan op de zedeles, zich op een draf naar den naastby gelegen kruiwagen begaf, om de verworven schatten tegen de hem aanlachende peeren in te ruilen.</p>
</div>
<div type="chapter">
<pb n="155"/>
<head rend="h3">Achtste hoofdstuk. Waarin tante Aarssen weder ten tooneele verschijnt.</head>
<p>Er waren nog naauwlijks drie weken verloopen sedert den dag, waarop Buat van zijn vrouw het door my beschreven afscheid had genomen; maar welke veranderingen had zoo kort een tijdsverloop op zijn geheele voorkomen te weeg gebracht! Toen was hy bloeiende van gezondheid, en in 't volle genot zijner frissche levenskrachten: helder van oog en opgeruimd van geest: nu had het mannelijk bruin zijner gelaatstrekken voor een ziekelijk vaal plaats gemaakt: de gevulde wangen waren vermagerd en ingevallen: het oog stond dof en verglaasd: de spieren van elk lichaamsdeel waren pijnlijk aangedaan en als verlamd: en hartzeer, ongerustheid over zijn eigen lot en dat zijner dierbaarste panden, gebrek aan lucht en beweging, en, by dat alles, die onuitstaanbaarste aller kwalen, verveeling, hadden hem op het krankbed neêrgeworpen. Daar lag hy, toen hy de grendels van voor de deur zijns kerkers hoorde wegschuiven en den sleutel knarsend omdraaien in het slot.</p>
<p>‘Wat nu weêr?’ vroeg hy, terwijl hy zich ver-<pb n="156"/>drietig omkeerde en de hand aan het gloeiend voorhoofd bracht: ‘komen zy my al weder kwellen met hun lastige verhooren? Ik kan hun immers niets anders zeggen, dan ik reeds gezegd heb. - Ja waarachtig!’ ging hy voort, toen hy den Cipier den Heer Van der Graef zag binnen laten, wien hy meende, dat een zijner Ambtgenooten volgen zoû: ‘het zal er weêr op neêrkomen. - Maar hoe nu! gy alleen hier, mijn Heer Van der Graef?’</p>
<p>‘Hadt gy dan nog iemand, buiten my, hier ververwacht?’ vroeg deze.</p>
<p>‘Verwacht?.... buiten u....’ herhaalde Buat: ‘ik begrijp uw meening niet.’</p>
<p>‘Ik meen,’ hernam de Raadsheer, ‘of gy nog iemand buiten my hebt uitgenoodigd, hier te komen?’</p>
<p>‘Ik heb niemand uitgenoodigd,’ antwoordde Buat, zich half oprichtende, en Van der Graef verwonderd aanziende.</p>
<p>‘Hoe!’ zeide deze: ‘is dit briefjen dan niet van u, of althands op uw eigen verzoek geschreven?’</p>
<p>‘Ik weet van niets af,’ antwoordde Buat.</p>
<p>‘Noch ik,’ zeide de Cipier, na dat Van der Graef hem het blaadtjen had laten zien.’</p>
<p>‘Zonderling!’ riep de Raadsheer uit: ‘wat kan de reden zijn van zulk een ellendige foppaadje?’</p>
<p>‘In zoo verre is zy my welkom,’ zeide Buat, met de hem ingeboren wellevendheid, tot den nog altijd peinzenden en wrevelig op zijn nagels knaauwenden Raadsheer, ‘dat zy my de eer verschaft, van u te zien. Misschien kan UEd. my eenig bericht geven aangaande mijn arme vrouw en mijn kind.’</p>
<pb n="157"/>
<p>Uw vrouw is redelijk welvarende, antwoordde Van der Graef: ‘beter zelfs, dan men, in aanmerking van haar toestand, verwachten kon: en uw dochtertjen moet, naar ik hoor, een toonbeeld van gezondheid zijn.’</p>
<p>‘Ik dank u,’ zeide Buat.</p>
<p>‘Maar gy zelf,’ hernam de Raadsheer: ‘gy schijnt ongesteld: is er iets, waar gy behoefte aan gevoelt?’</p>
<p>‘Ik ben koortsig en ongedurig,’ antwoordde Buat: ‘ik ben die bedompte lucht van den kerker, die gestadige eenzaamheid, niet gewend. Doch ik zoude beter worden, indien ik maar wist, dat men niet te lang met mijn proces zoû dralen. Niets is pijnlijker en verveelender dan de onzekerheid.’</p>
<p>‘Daarvan,’ hervatte de Raadsheer, ‘kan noch mag ik u iets zeggen. Reeds nu zoude mijn bezoek, hoe kort ook, aan ergdenkenden stof tot kwade vermoedens kunnen geven: en ik mag het, tot mijn leedwezen, niet langer rekken. Vaarwel! ik wensch u van harte geduld en onderwerping. Maar wie op aarde kan my die laffe poets gespeeld hebben?’</p>
<p>Met deze woorden verliet hy Buat, en terstond daarop de gevangenis. Maar Van Espenblad, die in de gelagkamer van de Oude Zwaen door het venster stond te gluren, had zijn gaan en komen bespeurd: en geen twee dagen duurde het of in de koerant van Joannes Naeranus werd vermeld, dat een van de Raadsheeren zich niet ontzien had, den gevangen Buat te gaan bezoeken en zich alzoo blijkbaar partijdig had betoond. Van der Graef, hierover door
<pb n="158"/>
zijn ambtgenooten onderhouden, gaf een eenvoudig verslag van het gebeurde, en bewees, met de getuigenis van den Cipier, dat hy maar een oogenblik met Buat alleen was geweest en over louter onverschillige zaken gesproken had. De kleine Joris, ondervraagd zijnde, bleef volharden by de les, die Van Espenblad hem voorgezegd had, en meer wist men uit hem niet: te krijgen. Intusschen begreep men by het Hof, dat, nu de verkeerde indruk eenmaal gegeven was, Van der Graef zich van de verdere kennisneming der zaak behoorde te verschonen. En zoo was de stem van Van der Graef voor Buat verloren.</p>
<p>Men kan begrijpen, hoe het bericht, dat een trouw aanhanger der Oranje-party aldus uit de Vierschaar, om zoo te zeggen, was weggegoocheld, de arme Elizabeth trof. Het was een nieuwe slag, by zoovele anderen gevoegd: en voorwaar, wel had zy kracht van ziel noodig, om onder haar lijden niet geheel radeloos te worden. Immers, 't was niet genoeg, dat haar echtgenoot in een kerker was geworpen en hem een doodvonnis dreigde, en dat zy zelfs den troost niet genieten mocht van hem te zien en op te beuren; maar ook haar eigen toestand was weinig gunstiger. Zij bewoonde, ja, haar huis; maar sedert al, wat zich daarin bevond, op last van den Hove geinventarizeerd en onder sequester gesteld was, als wellicht aan verbeurdverklaring onderworpen, had zy niets meer om zich heen, dat zy 't hare noemen kon. Wel was het verbod van haar woning te verlaten, opgeheven geworden; maar tot wien zoû zy, ook al ware zy minder zwak en ziekelijk, zijn heen-<pb n="159"/>gegaan? - Niemand toch kwam <hi rend="i">haar</hi> bezoeken. Haar meest intieme kennissen vermeden het, by haar aan te komen: en wel, voor zoo verre zy vrouwen of dochters waren van Staatsgezinden, uit vrees haar minder welkom te zijn: voor zoo verre zy aan vrienden der Oranjeparty vermaagschapt waren, uit vrees, dat zulke bezoeken euvel mochten worden opgenomen en haar, of haar vaders, mans of broeders tot misdaad aangerekend: en Elizabeth was te hooghartig, om zelve troost te gaan zoeken by wie dien niet uit eigen beweging kwamen aanbieden. Zy zat dus byna altijd alleen en zag niemand dan haar moeder, wier tegenwoordigheid haar doorgaands meer kwaad dan goed deed; haar zusters, die even weinig trant hadden van met haar om te gaan; een paar Predikanten, die ongelukkig meer Politici dan Evangeliedienaars waren; den Geneesheer, en, in den beginne meester Florisz, wien zy echter het verstand gehad had, te verzoeken, haar huis te mijden. Hy had zich het een en ander van den gesmeden en mislukten aanslag laten verluiden, en zy begreep te recht, hoe zijn verkeer ten harent al licht het vermoeden zoû kunnen doen ontstaan, dat Buat mede in het komplot betrokken was geweest: een vermoeden, 't welk aan de beschuldigers van dezen nieuwe wapenen tegen hem in de handen zoû geven. Haar schier eenig gezelschap was alzoo haar kind: en zelfs wanneer zy dit aan haar hart drukte, was het nooit dan met de verscheurende gedachte, dat het wellicht binnen weinige dagen een arm weesjen zijn zoû, van vader, ja misschien ook van moeder beroofd, verstoken van have en goed, van ieder-<pb n="160"/>een, als de dochter eens misdadigers, veracht en verstooten, en genoodzaakt van het haar toegeworpen genadebrood te leven.</p>
<p>Het was ongeveer in de helft van September, toen op een morgen, dat de arme bedrukte in diepe neêrslachtigheid naast de wieg van het slapende kind gezeten was, Mevrouw Musch, met een vrij opgeruimd gelaat, de kamer binnentrad.</p>
<p>‘Hoe gaat het Betjen?’ vroeg zy: ‘'t oude doen, naar ik zie: nu, stel u maar niet het ergste voor: ik heb goede tijding voor u.’</p>
<p>Elizabeth had reeds zoo dikwijls zoogenaamde goede tijdingen van haar moeder ontfangen, die naderhand op niets uitdraaiden, dat zy geen groote verwachting - en meer had van hetgeen haar als zoodanig werd medegedeeld: en de trek van neêrslagtigheid, op haar gelaat geprent, verdween niet, toen zy haar moeder aanzag en vroeg, wat er dan gebeurd was.</p>
<p>‘De Heer Ockerse is hersteld, en heeft weder zitting in het Hof genomen,’ antwoordde de Weduwe.</p>
<p>‘Welnu?’</p>
<p>‘Welnu! de Heer Ockerse is een zachtmoedig man, die een vriend van uw vader plach te zijn, en die zeker Buat niet ongunstig wezen zal. Hy heeft zich eerst willen verschonen, als niet by de verhooren zijnde geweest; maar zy hebben hem niet willen loslaten. Hoe jammer nu, dat zy er Van der Graef op zoo'n Godgeklaagde wijze hebben uitgewerkt! - Dat waren er althands twee geweest, waar wy op hadden kunnen rekenen. Nu, een is beter dan geen, en 't is altijd zoo veel gewonnen.’</p>
<pb n="161"/>
<p>‘Helaas! wat zegt dat nog,’ vroeg Elizabeth, met een zucht, ‘als de meerderheid ons tegen is?’</p>
<p>‘Hm!’ hernam Mevrouw Musch, ‘dat gaat nog zoo vast niet. Integendeel, voor zoo veel my ter ooren is gekomen, zijn de meesten tot zachtheid geneigd, en zal uw man er waarschijnlijk met verbanning afkomen.’</p>
<p>‘Schrikkelijk,’ zeide Elizabeth, de oogen weemoedig opslaande: ‘wanneer zelfs verbanning als een uitkomst moet worden beschouwd.’</p>
<p>‘Ja, dat is nu eenmaal zoo,’ merkte de Weduwe aan: ‘alleen wie dood is, komt niet terug, en Mr. Jan zal niet altijd den meester spelen.’</p>
<p>‘Dat zeiden de tegenstanders van Richelieu ook,’ zeide Elizabeth: ‘en toch, hy <hi rend="i">is</hi> tot het laatste toe meester gebleven en heeft al wat hem in den weg was verplet, zonder dat er ooit iets van is te recht gekomen. - Ach Moeder! Moeder! vlei u noch my met ydele hoop: ik zie te wel, hoe ontzettend de macht is, die De Witt op alle gemoederen uitoefent. Wie durft zich hier tegen hem verzetten? immers niemand! Zelfs durft men my, ongelukkige en machtelooze vrouw niet bezoeken, uit vreeze van in zijn ongenade te vervallen. Ik ben immers van elk en een iegelijk verlaten.’</p>
<p>Op dit oogenblik hield er een rijtuig voor de deur stil, er werd aangebeld, en, weinige oogenblikken daarna, trad, als om het laatste gezegde van Elizabeth te logenstraffen, Mevrouw Aarssen de kamer binnen.</p>
<p>Elizabeth had haar moei niet gezien, sedert zy te
<pb n="162"/>
Breda by haar gehuisvest had: geen wonder alzoo, dat zy door hare onverwachte verschijning hevig werd aangedaan. Zy poogde op te rijzen om haar te gemoet te gaan; doch de krachten begaven haar en zy zonk weder in haar ziekestoel neder, terwijl zy de omhelzing der goede vrouw niet dan met een bitteren tranenvloed beäntwoordde.</p>
<p>‘Helaas! mijn lieve kind!’ zeide Mevrouw Aarssen: ‘wel leert gy het door treurige ondervinding kennen:</p>
<lg type="poem">
<l><hi rend="i">De plaats, door ons bewoont, dat is een tranendal</hi>,</l>
<l><hi rend="i">Waer nooit volmaechte vreught of ruste wesen sal</hi>.</l>
</lg>
<p>ach ja! mijn hart is lang by u geweest; maar daar was Maria, die ik by haar bevalling moest bystaan, en dat belette my over te komen. Dat is nu, God lof, achter den rug en naar wensch afgeloopen: en nu kon niets my verder terughouden, om hier heen te komen. Ik ben 't eens met Vader, waar hy zegt:</p>
<lg type="poem">
<l><hi rend="i">Mijns oordeels ist de leste vrient</hi>,</l>
<l><hi rend="i">Die ons in droeve tijden dient</hi>,</l>
</lg>
<p>En zoo dacht ik, <hi rend="i">gy</hi> zoudt misschien wel een woordtjen tot opbeuring en stichting van Moei Aarssen willen hooren, niet waar? En, indien mijn gezelschap u niet lastig is, dan blijf ik by u, tot dat gy my missen kunt: ik heb er nu alles op geschikt. - Maar’ vervolgde zy, ziende dat Elizabeth al voort bleef weenen: ‘ik geloof waarlijk, dat mijn onvoorziene komst u verschrikt heeft. Vergeef my, ik had misschien beter gedaan, u daarop voor te bereiden.’</p>
<p>‘O neen, lieve Moei!’ zeide Elizabeth, al snikkende: ‘die tranen doen my goed: ik beken, het
<pb n="163"/>
heeft my diep aangedaan, u zoo op eens voor my te zien. - Ach! als ik my alles te binnen breng, en den tijd vergelijk toen ik by u te Breda was, met den tegenwoordigen.... toen kwelde ik my om ingebeelde rampen, en thands!.... o! ik mag er zelve niet aan denken.’</p>
<p>‘Ja,’ hervatte Mevrouw Aarssen: ‘'t is een harde beproeving voor u, en vooral in den staat, waarin gy u bevindt. Maar, al hadt gy 't te voren nooit gedaan, gy zult nu hebben leeren inzien, hoe gelukkig het is, dat wy hier geen blijvende woonsteê hebben, en uw troost gezocht, waar die alleen te vinden is.</p>
<lg type="poem">
<l><hi rend="i">Ach! wat de werelt geeft, indien men 't recht besiet</hi>,</l>
<l><hi rend="i">Is voor een droeve ziel maer roock en anders niet</hi>:</l>
</lg>
<p>en daarom de gedachten naar boven gewend: - Zie, uw moeder en ik, wy hebben ook ruim ons deel gehad: en zy zal my niet tegenspreken, dat, wanneer men innig diep zielsverdriet heeft, alle raad en troost van menschen weinig baat geeft, en wy die alleen aan de Godsdienst vragen kunnen. Want, zoo als Vader te recht heeft gezegd:</p>
<lg type="poem">
<l><hi rend="i">Zy zal ons, wat er komt van onverwachte slagen</hi>,</l>
<l><hi rend="i">In stilheyt, met gedult en willigh leeren dragen</hi>.</l>
</lg>
<p>en dit zult gy ook ondervonden hebben.’</p>
<p>Elizabeth vergenoegde zich de hand van haar Tante te drukken en zweeg. Zy was niet ongodsdienstig; - wie was dat in die dagen, buiten eenige weinige Spinozisten? - maar zy had nog niet geleerd, haren Heer boven alles lief te hebben, en het was nog maar alleen gewoonte, redeneering, een koud geloof of liever lijdelijk toestemmen, die haar tot de eenige en algenoegzame bron van troost,
<pb n="164"/>
die uit het Evangelie vloeit, gebracht hadden. Nooit had zy dorst gevoeld naar de wateren des levens, nooit daarin lafenis niet alleen, maar ook volkomen genezing voor alle krankheid der ziel leeren zoeken. Het natuurlijk gezond oordeel van Mevrouw Aarssen deed haar terstond bespeuren, dat Elizabeth nog niet in de stemming was, waarin zy haar wenschte; maar ook tevens deed het haar begrijpen, dat het verder aanroeren dier snaar, zoû het den gewenschten uitslag opleveren, niet te haastig, met behoedzaamheid, en op gunstige oogenblikken geschieden moest. Zy gaf dus een ongezochte afleiding aan 't gesprek.</p>
<p>‘Kom aan!’ zeide zy: ‘ik zoû vergeten, dat, zoo het al plicht is, de zieken op hunne eeuwige belangen te wijzen, wy daarom toch niet vergeten mogen dat zy ziek zijn, en dus moeten beginnen, met te vragen, hoe het met de krankheid staat en wat er tot herstel gedaan kan worden. Ik begrijp wel, dat er al het mogelijke gedaan wordt, en dat een onnoozel mensch als ik, die buiten de beslommeringen van het Haagsche leven ben, hier wel geen wijsheid zal hebben te schaffen; maar toch, als men een goeden wil heeft, kan men soms een goeden inval krijgen. Hoe staan de zaken al zoo, zuster Musch?’</p>
<p>‘Niet zoo geheel wanhopig,’ antwoordde deze, niet te onvreden dat zy aan 't woord kon komen en iemand vond, die met belangstelling naar haar luisterde: en zy haastte zich een naauwkeurig verslag te geven van het gebeurde in de zaak en van alle stappen, ten behoeve van Buat gedaan.</p>
<p>‘Hm! Zoo!’ mompelde Mevrouw Aarssen, na tot
<pb n="165"/>
het einde zoo aandachtig te hebben toegeluisterd: ‘maar is er al iets gedaan by den Heer De Witt zelven?’</p>
<p>‘By De Witt!’ herhaalde Mevrouw Musch: ‘by hem, die de oorspronkelijke aanklager, en by al de eerste verhooren tegenwoordig geweest is, en die, zoo wel by die gelegenheden als hier aan huis, genoeg bewijs heeft gegeven, dat hy niets anders zoekt, dan het verderf van mijn Schoonzoon! Zoudt gy begeeren, dat wy ons nog verlaagden, om by hem een zeker afwijzend antwoord te gaan halen?’</p>
<p>‘Wel!’ hernam Mevrouw Aarssen: ‘het is juist omdat hy zoo hevig tegen Neef Buat is ingenomen, en de eenige is, die, te recht of te onrecht, reden tot beklag tegen hem meent te hebben, dat wy moeten trachten hem tot wat Kristelijker gevoelens over te halen. Wy mogen toch niet vergeten, dat - waar anderen zich ook meê vleien mogen - hier alles door zijnen wil geschiedt.’</p>
<p>‘Helaas! daar ben ik maar al te veel van overtuigd,’ zeide Elizabeth.</p>
<p>‘Wel nu dan!’ - hernam haar Moei: ‘hy is wel geen Koning: maar hy is machtiger misschien dan ooit een Koning geweest is: en daarom geloof ik, Zuster! met allen eerbied voor uwe meerdere kennis van zaken, dat gy met al dat rondloopen by den Prins en de Prinsgezinden, aan de zaak van Neef Buat meer na- dan voordeel doet. Denkt gy, dat het, in de tijden van Dukdalf, veel afgedaan zoû hebben, als gy, om voor een vriend genade of recht te bekomen,
<pb n="166"/>
de voorspraak van Prins Willem I of van Hendrik van Brederode by hem hadt ingeroepen?’</p>
<p>‘Maar wat wilt gy dan?’ vroeg Mevrouw Musch, met drift: ‘dat wy ons aan zijn voeten werpen en het stof van zijn schoenen kussen? - Wy? -’</p>
<p>‘Zoo wy,’ vroeg op hare beurt Mevrouw Aarssen, ‘nog onder Koning Filips leefden, zoû dan Elizabeth aarzelen om een voetval voor hem te doen, wanneer zy wist, dat zy zulks deed ten behoeve haars mans? maar ik verlang niet, dat gy u tot den Heer De Witt zelven wendt: - gy moet iemand in den arm nemen, die invloed op hem heeft: en tot wie kunnen wy ons dan beter wenden dan tot zijn vrouw?’</p>
<p>‘Dat schaap!’ mompelde Elizabeth, verdrietig.</p>
<p>‘Betjen, Betjen!’ zeide haar Tante, weemoedig het hoofd schuddende: ‘omdat gy nu juist niet op den besten voet met haar zijt, omdat zy in Amsterdam opgebracht en misschien niet op de hoogte is van uw Haagsche en hoffelijke manieren, omdat gy vroeger met zekeren ydelen trots op haar hebt neêrgezien, is dat alles een reden, waarom gy nu zoudt weigeren by haar te gaan, by haar, die u zeker van meer dienst kan wezen dan alle Prinsen en Keurvorsten?’</p>
<p>‘Ik heb haar nooit kunnen veelen en zy my niet,’ zeide Elizabeth: ‘en 't zoû tot niets leiden.’</p>
<p>‘Kindlief!’ hernam Mevrouw Aarssen: ‘laat het toch met u niet wezen:</p>
<lg type="poem">
<l><hi rend="i">De ziecke schouwt behulp en wil ellendigh zijn</hi>.</l>
</lg>
<p>zult gy het verantwoorden kunnen, als uw man, 't
<pb n="167"/>
geen God verhoede, eens veroordeeld wierd, en gy de bewustheid by u ronddroegt: “er was misschien nog één redmiddel voor hem geweest, en ik heb het onbeproefd gelaten!”’</p>
<p>‘Gy hebt gelijk, lieve Moei!’ zeide Elizabeth geroerd, - ‘zoo als altijd, en ik was een ydel, hoogmoedig, zondig schepsel, dat ik meer mijn eigen dwaze neigingen raadpleegde dan het belang van mijn armen Buat, voor wien ik zoo gaarne mijn leven offeren zoû. Ja, ik zal u gehoor geven, ik zal naar Wendela gaan........ ik hoop althands, dat mijn krachten het zullen toelaten. Maar gy gaat toch met my, niet waar?’</p>
<p>‘Wat my betreft,’ zeide Mevrouw Musch, ‘ik laat u vrij in deze zaak; - maar ik zet mijn voet niet over den drempel van Mr. Jan.’</p>
<p>‘En ik geloof met u,’ zeide haar zuster, ‘dat het ook beter is, dat gy er niet gaat, dan dat gy er gaan zoudt in een stemming, die meer geschikt is om wrevel dan om deernis te verwekken. - En nu, Betjen! het ijzer gesmeed terwijl het heet is, en met de zaak niet getalmd. De Heer De Witt mocht eens terug keeren, en dan zoû het wel kunnen gebeuren, dat hy zijn vrouw verbood, ons te ontfangen. Wat dunkt u, zoudt gy u sterk gevoelen, er reeds heden namiddag heen te gaan?’</p>
<p>Elizabeth knikte toestemmend, en dien ten gevolge werd dan ook Stijntjen uitgezonden naar Mevrouw De Witt, om te vragen of Mevrouw Aarssen haar geen belet zoû doen. Deze laatste had by later nadenken geöordeeld, dat de echtgenoote van den Raad-<pb n="168"/>pensionaris misschien zwarigheid zoû maken om Elizabeth te ontfangen, en dat het daarom voorzichtiger ware, dat deze haar Tante onaangemeld vergezelde, in welk geval men haar toch wel niet weêr zoû uitdrijven. - Uit dit staaltjen zal de Lezer kunnen bespeuren, dat, zoo Mevrouw Aarssen de ‘onnoozelheid der duive’ bezat, zy toch ook by enkele gelegenheden daarmede de ‘voorzichtigheid der slange’ wist te paren.</p>
</div>
<div type="chapter">
<pb n="169"/>
<head rend="h3">Negende hoofdstuk. Wendela Bicker.</head>
<p>Wendela Bicker, de derde dochter van den reeds sedert jaren overleden Burgemeester van Amsterdam Johan Bicker, was in 1655, op achttienjarigen leeftijd, met den Raadpensionaris getrouwd, en dus op den tijd, waarin ons verhaal voorvalt, nog een jonge vrouw, die weinig in leeftijd met Elizabeth verschilde. Herhaalde kraambedden en huiszorgen, en een over 't geheel vrij stil en ingetrokken leven hadden echter reeds vroeg van haar gemaakt wat men gewoon is een ‘huismoedertjen’ te noemen: op uiterlijk schoon had zy nimmer kunnen bogen; maar ook de bevallige frischheid, die der jeugd altijd eigen is, de speelsche dartelheid van voorheen, de rijzigheid der gestalte, alles was spoediger dan gewoonlijk voorbygegaan: en zelfs Wendelaas tijdgenooten moesten eerst een poos gaan nacyferen om tot de overtuiging te komen, dat Mevrouw De Witt niet veel ouder kon wezen dan zy.</p>
<p>Was Wendela noch door bekoorlijkheden, noch door majesteit van houding geschikt, om in den ry
<pb n="170"/>
van hooggeplaatste inboorlingen en vreemdelingen, met wie haar echtgenoot uit hoofde van zijn betrekking verkeeren moest, figuur te maken, evenmin bezat zy wat in zoodanigen kring het gemis der genoemde hoedanigheden vergoedt, een fijn vernuft of uitgebreide kennis. Haar opvoeding was die eener rijke burgerdochter van dien tijd geweest: zy had alle vrouwen-handwerken in de volkomenheid geleerd. en was in het receptenboek by uitnemendheid t'huis, en onderwezen in het nagaan van alles wat de wasch en schoonmaak betrof, wist de tapijten voor de mot en het linnen voor het verbleeken te bewaren; - doch voor het esthetische leven had zy oog noch oor: lezen deed zy nooit, en met het schrijven ging het maar zoo wat: - en wat zy in De Witt het meest bewonderde, was wellicht niet zoo zeer zijn grootheid als Staatsman, als dat hy een rekenaar was, tegen wien zelfs haar gewezen cyfermeester opzag, dat hy zoo fraai muziceerde, en dat hy zelfs - vaerzen maken kon!</p>
<p>‘Maar,’ zal deze of gene lezer, en waarom ook niet deze of gene lezeres, my vragen: ‘kon een man als Jan De Witt zich gelukkig gevoelen met een vrouw, als gy daar beschrijft?’ - Ik antwoord, naar overtuiging, ja: en ik geloof, dat voor iemand die den geheelen dag aan 't werk zat, wiens hoofd gestadig vervuld bleef met de belangen van het Gemeenebest, ja van geheel Europa, en die zelf geen tijd had zich met de huiszorg te bemoeien, het een voorrecht was een vrouw te bezitten, die hem, in de weinige oogenblikken, welke hy haar schenken
<pb n="171"/>
kon, uit de hooge sferen der staatkunde in de lagere, rustige streken van het stille, gewone leven terugriep: een vrouw, die zorge droeg, dat tafel, kleêren linnenkast altijd wel voorzien waren, en dat de huishouding haar geregelden loop had: een vrouw, die er voor waakte, dat hy - wat anders licht het geval zoû geweest zijn - niet uitging zonder ontbeten te hebben: - en ik geloof evenzeer dat daar-en-tegen een vrouw, uitblinkende onder hare kunne gelijk De Witt onder de zijne, het noodlottigste geschenk ware geweest, dat de ‘Goden in hun toorn’ hem hadden kunnen toezenden.</p>
<p>Maar ook daarom moest De Witt in zijn huisvrouw gelukkig zijn, omdat hetgeen zy voor hem deed niet bloot geschiedde uit een besef van wat haar plicht als echtgenoote en vrouw des huizes haar opleide, maar uit een gevoel van de reinste en teederste liefde. Te zeggen, dat Wendela haar man beminde, zoû maar een flaauwe, een onjuiste uitdrukking wezen van hetgeen zy voor hem gevoelde: te zeggen dat zy hem aanbad zoû even verkeerd zijn, want aanbidding veronderstelt een vurige, driftige natuur, hoedanige zy niet bezat. Neen: haar liefde was een mengsel van verknochtheid, eerbied en bewondering: van die verknochtheid, die tusschen echte lieden, die wel gepaard zijn, bestaat: van dien eerbied, waarmede het kind zijn Vader aanziet: van die bewondering, welke de gewone mensch gevoelt voor dengene, in wien hy het ideaal van alle menschelijke volmaaktheden meent te aanschouwen.</p>
<p>Wy kennen nu Wendela Bicker eenigzins, wat
<pb n="172"/>
haren aart en neigingen aangaat: en de Lezer zal zich haar kunnen voorstellen, zoo als zy nu, in haar achterkamer, het aangekondigde bezoek zat af te wachten. Het huisgewaad, dat zy droeg, was keurig zindelijk en van goede stoffaadje, maar maakte geen aanspraak hoegenaamd op zwier of welstand; te minder, daar ook zy zich in een staat van reeds ver gevorde zwangerschap bevond, en dus vooral in haar kleeding gemak en ruimte behoefde. Alleen voor het kapsel was, ter eere van het verwachte bezoek, eenige meerdere zorg besteed: en in weelderigen overvloed stroomden van onder het zwarte kapjen de goudblonde krullen uit, die haar als een echte afstammeling van het oude Batavische ras deden kennen, en, met een paar zachte, vriendelijke, lichtblaauwe oogen, het eenige waren, wat aan haar voorkomen nog iets behagelijks gaf. Werkeloos was zy nimmer: en zoo zat zy ook nu weêr bezig met het stoppen van kousjens voor haar oudste telgjens, toen de bel overging en kort daarna de eenige knecht, dien De Witt er op nahield, de kamerdeur opende en Mevrouw van Wernhout aandiende.</p>
<p>Met eenige moeite stond Wendela, die, reeds by het overgaan der huisschel, haar stopwerk in de nevens haar staande mand had geborgen, uit haar leunstoel op, om de bezoekster te gemoet te gaan; maar zy verschoot van kleur en begon een weinig te beven onder 't nijgen, toen zy bespeurde dat Mevrouw Aarssen niet alleen, maar door haar nicht verzeld was, die insgelijks heftig beefde, ja zelfs werk had, om zich staande te houden.</p>
<pb n="173"/>
<p>‘Mevrouw De Witt zal my verschonen,’ zeide Mevrouw Aarssen, terwijl zy Elizabeth onder den arm nam, als om haar voor te stellen, doch in waarheid om haar te ondersteunen, ‘zoo ik mijn nicht heb medegebracht.’</p>
<p>Wendela antwoordde alleen met een verlegen hoofdbuiging en wenkte den knecht om stoelen aan te schuiven, waarna deze de kamer verliet. Na zijn vertrek heerschte er een oogenblik stilte: tot dat Mevrouw Aarssen, zeer wel begrijpende, dat geene van de beide jonge vrouwen zich op haar gemak gevoelde, in dezer voege het woord opnam:</p>
<p>‘Mevrouw De Witt zal gewis een weinig verwonderd, ja misschien verstoord zijn over de stoutheid, welke wy gebruiken. Maar och! wie in zinkensgevaar is, klemt zich aan een stroohalm vast, en zoo moet ook mijn arm Betjen wel doen. Ik behoef u niet te vertellen, wat een vreesselijk lot haar en haar kindtjen boven 't hoofd hangt.’</p>
<p>Wendela kon alleen toestemmend knikken en begon nog harder te beven.</p>
<p>‘En ik ben overtuigd,’ ging Mevrouw Aarssen voort, ‘dat uw menschlievend hart met haar gevoelen zal. Gy hebt, even als zy, een man, aan wien gy gehecht zijt: gy zijt ook moeder en insgelijks op het punt van het weêr te worden: en zult u dus eenigsins in haren staat kunnen verplaatsen.’</p>
<p>‘Ja ik kan dat..... ik gevoel dat alles,’ bracht Wendela met moeite uit, terwijl de tranen haar langs de wangen biggelden.</p>
<p>‘Dat wist ik te voren,’ hernam Mevrouw Aars-<pb n="174"/>sen: ‘en ik dank er u voor. Het doet my leed, en nogmaals vraag ik u verschoning, dat wy u over zulk een treurige zaak komen ophouden en onaangename gewaarwordingen by u verwekken; maar zoo reeds een bloot medegevoel voor de ramp van een ander u dus tot schreiens toe beweegt, hoeveel heviger moet zy dan niet lijden, wie deze ramp treft, en die in dit oogenblik schier al haar hoop op u gevestigd houdt.’</p>
<p>‘Maar kan ik daar iets aan doen?’ vroeg Wendela, bevreemd opziende: ‘kan ik u in dezen van eenige dienst zijn?’</p>
<p>‘Ach Mevrouw!’ antwoordde Mevrouw Aarssen, ‘de Heeren van den Hoye moeten in de zaak wijzen; maar, wy behoeven het niet onder stoelen of banken te steken, zoo de Heer Raadpensionaris wil, dan zal het vonnis, of zoo streng niet zijn, of, zoo het streng is, wel verzacht worden.’</p>
<p>‘Dat weet ik niet,’ zeide Wendela: ‘ik geloof niet..... dat De Witt..... daar zoo veel in te zeggen heeft.’</p>
<p>‘Wel stellig, meer dan iemand,’ hernam de Weduwe: ‘èn door zijn ambt en invloed, èn omdat hy de beleedigde persoon is..... zoo er al eenige beleediging bestaat; want ik begrijp nog niet, wat die goede Buat eigenlijk verricht heeft, dat hem zoo geweldig kwalijk genomen wordt. Maar</p>
<lg type="poem">
<l><hi rend="i">Wy leven in een snegen tijt</hi>,</l>
<l><hi rend="i">Die schier een hair aen stucken splijt</hi>.</l>
<l><hi rend="i">Al segje niet een enckel woort</hi>;</l>
<l><hi rend="i">Noch wort de meyning nagespoort</hi>.</l>
</lg>
<pb n="175"/>
<p>zoo als mijn Vader zaliger wel te recht heeft aangemerkt. Maar daar wil ik nu niet over twisten. De groote zaak is maar, dat de Heer De Witt ten zijnen opzichte vermurwd worde: en door wie kan dat beter gedaan worden dan door u?’</p>
<p>‘Door my!’ herhaalde Wendela: - maar.... ik spreek nooit met De Witt over politieke zaken.’</p>
<p>‘En dat behoeft ook niet,’ zeide Mevrouw Aarssen: ‘laat de zaak wat zy is, ofschoon daarover ook nog wel wat te zeggen zoû vallen: - maar schilder hem de ongelukkige vrouw, en het harde lot, dat haar te wachten staat, indien zy haar man op zulk een schrikkelijke wijze verliezen moet. Herinner hem, hoe diezelfde Buat, dien hy thands aan den dreigenden arm der Justitie heeft overgeleverd, jaren lang als een goed en geächt burger hier geleefd heeft, hoe hy altijd ten dienste van 't Vaderland gereed heeft gestaan en getoond? dat hy er zijn bloed voor veil had. Herhaal hem, wat reeds vroeger, door Buat en zijn vrouw beiden telkens is verklaard geworden, en wat wy u thands nogmaals plechtig verzekeren, dat, zoo hy schuldig is aan eenig vergrijp, er nimmer een boos opzet by hem gehuisd heeft, en hy misschien verkeerd gezien, maar nooit anders dan 's Lands welzijn voor oogen heeft gehad. Zie, lieve Mevrouw! dat kunt, dat wilt gy hem immers wel zeggen?’</p>
<p>‘Ach mijn waarde Mevrouw van Wernhout!’ antwoordde Wendela: ‘ik wil dat alles wel gelooven, en zoû u zoo gaarne verplichten; maar ik weet te voren, wat De Witt zal zeggen als ik er hem over
<pb n="176"/>
spreek: hy zal my vriendelijk toelachen, en dan zal 't wezen: “Wendeltjen lief! wat eten wy van middag?” of: “moet Johanna niet een nieuw jurkjen hebben, want zy is gegroeid uit hetgeen zy nu aan heeft?” of iets dergelijks: en dan weet ik genoeg, en durf hem niet meer lastig vallen.’</p>
<p>‘O Mevrouw!’ hernam Mevrouw Aarssen: ‘bedenk toch, het geldt hier het leven of den dood van een huisvader! het geluk of het ongeluk van een vrouw en kind! Zult gy daarvoor niet des noods een zuur gezicht wagen, en, voor eene reize, by uw man durven aanhouden?’</p>
<p>Elizabeth had tot nog toe steenbleek en roerloos in haar stoel gezeten, zonder een woord te spreken en zonder een traan te laten. Zy had van den aanvang af weinig gehoopt van den stap, dien zy op aanraden harer Tante deed; want zy had wel verwacht, dat het Wendela aan den noodigen moed ontbreken zoû, om, ten haren behoeve, zich des noods aan de ontevredenheid van De Witt te wagen. Intusschen, zy gevoelde, dat zy de taak om Wendela te overreden, niet aan haar Tante alleen kon overlaten, en dat, nu zy eenmaal gekomen was, zy toch ook iets moest zeggen. Zy rees derhalve op, vouwde de handen smeekend samen en wendde zich met de navolgende woorden tot Mevrouw De Witt.</p>
<p>‘Och lieve Wendela! laat u toch bewegen, en doe iets voor my. Bedenk, dat zoo ik nu als smeekeling my tot u wende, er even goed een tijd zoû kunnen komen, dat het lot, hetwelk Buat treft, ook uwen
<pb n="177"/>
man te beurt viel: - en hoe innig zoudt gy dan wenschen, een voorspraak te verwerven, die hetzelfde voor hem deed, als wy van u verlangen.’</p>
<p>De taal van Elizabeth was welgemeend, en hetgeen zy zeide niet van waarheid ontbloot: ongelukkig deed het op Wendela een geheel verkeerde uitwerking: want de onderstelling, door Elizabeth vooruitgezet, klonk haar als een heiligschennis in 't oor. ‘Ik geloof niet,’ zeide zy op een toon, waarin meer bitsheid lag, dan iemand van haar verwacht zoû hebben, ‘dat de Witt ooit iets kan verrichten, waarover men hem tot rekenschap zoû roepen.’</p>
<p>‘Ach!’ hernam Elizabeth: ‘behoeft men daartoe in onze dagen iets te verrichten? Kan niet de party, die heden 't onderspit delft, morgen op eens verheven worden, en aan den Heer De Witt tot misdaad rekenen, wat zijn vrienden als een brave daad beschouwen? Ook de Heer van Oldenbarneveldt stond in aanzien en eere, gelijk thands uw man: - en toch heeft hy zijn grijze hoofd op 't schavot moeten verliezen. O Bedenk dit! en laat de Heer De Witt het ook bedenken. - Laat hy genadig zijn, gelijk hy genade zoû wenschen te vinden.’</p>
<p>Wendela sidderde. Geheel voor haar huis enhuiszorg levende, en zelden met andere lieden sprekende, dan die by haar den lof van haar echtgenoot uitbazuinden, had zy voor De Witt wel de gevaren, waaraan hy zich op zee en elders blootstelde, gevreesd; maar de voorstelling, dat ook hy als een offer der Staatkunde vallen kon, was haar geheel nieuw en onverwacht. Vervaard zag zy Elizabeth aan en
<pb n="178"/>
zocht vergeefs naar woorden; terwijl zy krampachtig den stoel omkneep, waarop zy gezeten was.</p>
<p>‘O! Mijn waarde!’ vervolgde Elizabeth, bemoedigd toen zy de uitwerking harer woorden bespeurde: ‘als eens die dag komen moest, dat, op zijne beurt, uw man geroepen werd voor diezelfde vierschaar, waar hy thands den mijne gebracht heeft, hoe vurig, ik herhaal het, zoudt gy dan niet wenschen, gelijk ik thands, iemand te vinden, die 't vermogen en tevens den wil had, om zich zijner aan te trekken! Ik zie het, dat denkbeeld alleen wekt ontroering by u op: gy kunt dan den hartverscheurenden toestand beseffen, waarin ik verkeer, by wie een zoodanig geval geen bloote veronderstelling, maar akelige wezenlijkheid is. - Ach! Wendela! lieve Wendela! gy zijt geschokt, ik zie het: en dat kon u misschien, kwaad doen: - maar vergeef het my: - ik ben zoo diep ongelukkig.’</p>
<p>Wendela was in de daad geschokt, en wel zoodanig, dat zy ziek niet in staat bevond, eenig antwoord te geven, maar het hoofd in haar handen verborg en hoorbaar snikte.</p>
<p>‘Laat,’ vervolgde Elizabeth: ‘laat my toch van hier gaan, met eenige hoop dat mijn taal u vermurwd heeft en dat gy aan de gebeden eener arme en hulpelooze vrouw gehoor wilt geven. Ach! verstoot my toch niet, Wendela, Wendela-lief!’</p>
<p>En onder het uiten dezer woorden wierp zy zich voor Wendela neêr, die, nu geheel door haar ontroering overmand, den arm om den hals der smeekeling sloeg en, tusseken tranen en snikken in, naauwlijks hoorbaar zeide:</p>
<pb n="179"/>
<p>‘Wees maar gerust, Betjen!..... ik zal doen wat ik kan...... ik zal uw voorspraak zijn by De Witt.’</p>
<p>‘Dank, duizendmaal dank, lieve goede Wendela!’ riep Elizabeth, terwijl zy de handen harer beschermster met kussen overdekte.</p>
<p>‘De goede God zegene u voor dat besluit,’ zeide Mevrouw Aarssen, die mede toetrad, en Wendela omhelsde: ‘nu gy u de zaak aantrekt, beschouw ik die als half gewonnen.’</p>
<p>Nog waren de drie vrouwen niet van haar aandoening terug gekomen, nog veegden zy herhaaldelijk de opwellende tranen weg, die telkens door nieuwe vervangen werden, toen onverwachts een zware mansstap door de gang klonk. De deur ging open, en De Witt trad binnen.</p>
<p>Hy was zoo even van de vloot gekeerd, en had, by 't uitstappen uit zijn rijtuig, de huisdeur open gevonden, daar zijn knecht juist op stoep stond en een praatjen maakte met den voerman van de karos, waarmede de beide Dames gekomen waren. Van daar, dat hy dadelijk doorgeloopen en achter gekomen was, zonder dat zijn nadering de aandacht der aldaar aanwezige vrouwen getrokken had.</p>
<p>De eerste gewaarwording, welke zich by Wendela op het zien van haar echtgenoot vertoonde, was die eener blijde verrassing. Maar toen zy hem te gemoet gegaan en om den hals gevallen was, en zy zag, hoe, nadat hy hare omhelzing beantwoord had, zijn oog eenigzins verwonderd op de beide bezoeksters rustte, toen gevoelde zy een gewaarwording van angst op de gedachte, dat zy reeds zoo spoedig geroepen
<pb n="180"/>
werd om baar moed te bewijzen, door aan de gegeven belofte te voldoen.</p>
<p>De Witt bad in 't eerst noch Elizabeth noch Mevrouw Aarssen herkend; want hy had deze laatste in lange jaren niet ontmoet, en Elizabeth had zich op zijn binnenkomen, al sidderend aan haar moei vastgeklemd, en het hoofd op den schouder van deze laten zakken. Hy had zich beleefd, maar stijf gebogen, en zijn vrouw vragend aangezien, als in afwachting dat zy hem aan de Dames zoû voorstellen. Wendela gevoelde nu, dat een verklaring onvermijdelijk was, en dat het zelfs beter ware, terstond haar taak te aanvaarden, dan daarmede langer te toeven. Misschien hoopte zy ook wel, dat de vervulling dier taak haar minder moeilijk zoû vallen, nu het toeval De Witt en Elizabeth in elkanders byzijn gebracht had, en deze laatste zelve zoû kunnen aanvoeren, wat noodig ware, om het hart van den Raadpensionaris te vermurwen. Met een bevende stem zeide zy:</p>
<p>‘Ja, lieve man! het is die arme Mevrouw Buat, die my is komen vragen, om.... en ach!.... gy zoudt ook my zoo gelukkig maken, indien gy medelijden hadt met haar bittere rouwe en haar een gunstig oor wildet leenen.’</p>
<p>Hier zweeg zy, ontsteld over de ontevreden uitdrukking, die zich op het gelaat van De Witt vertoonde.</p>
<p>‘Mevrouw Buat!’ herhaalde deze, terwijl hy zich van zijn reismantel ontdeed: ‘wat kan Mevrouw Buat van my te wachten hebben?’</p>
<pb n="181"/>
<p>‘Helaas’ zeide Mevrouw Aarssen, het woord opvattende voor de beide jonge vrouwen, die als spraaken roerloos bleven staan: ‘indien wy in een Koninkrijk woonden, dan zouden wy ons tot den Koning wenden, om van hem de te-niet-doening dier ongelukkige rechtsvervolging tegen Buat te verzoeken: - nu wenden wy ons tot den Heer Raadpensionaris, als tot den eenige in den lande, die de macht bezit om hetzelfde te doen, wat elders alleen door den Koning kan verricht worden.’</p>
<p>‘Ik geloof, dat ik de eer heb tot Mevrouw van Wernhout te spreken,’ zeide De Witt, die zich nu haar gelaat te binnen bracht: ‘gewis,’ vervolgde hy, na haar bevestigende buiging: ‘het verwondert my, een beweering als de uwe te hooren uit den mond eener dochter van een mijner voorgangers in het Pensionarisambt. Niemand beter dan zy kan toch weten, dat de Raadpensionaris niet anders is dan de Minister der Heeren Staten, en de uitvoerder hunner bevelen.’</p>
<p>‘Ja, mijn Heer!’ hernam de Weduwe: ‘ik weet, wat dat ambt medebrengt, en wat de macht mijns vaders was; maar ik weet tevens, wie de Heer De Witt is, en niet ik alleen, maar geheel Nederland, geheel Europa, ja de geheele waereld weet, wat hy verrichten kan.’</p>
<p>De Witt moest in zijn ziel der spreekster wel gelijk geven, en iets, dat naar een glimlach zweemde, vertoonde zich op zijn lippen, toen hem de gedachte voor den geest speelde, hoe onbeduidend dat ambt van Raadpensionaris geweest was, door den goeden
<pb n="182"/>
Cats bekleed, en welk gezach hy zelf er door had weten te verwerven.</p>
<p>‘Mevrouw!’ hernam hy, na een oogenblik zwijgens: ‘ik heb tot stelregel aangenomen, nooit met dames over mijn bediening noch over staatszaken te spreken, en ik mag zelfs ten opzichte van een zoo verstandige vrouw als Mevrouw van Wernhout geen uitzondering maken. - Doch ik hoor, dat gy, of liever uw nicht, een verzoek aan my hadt, en ik herhaal, niet te kunnen beseffen wat het wezen kan.’</p>
<p>‘Het zijn niet wy alleen,’ antwoordde Mevrouw Aarssen, terwijl zoowel haar blik als die van Elizabeth, smeekend op Wendela gevestigd, aan deze hare belofte schenen te herinneren: ‘het is ook Mevrouw De Witt die u verzoeken zal te vrede te zijn met de straf, die Buat reeds ondergaan heeft, en hem door uwe tusschenkomst voor erger te willen vrijwaren.’</p>
<p>‘Ach ja, lieve De Witt!’ zeide Wendela, op vleienden toon: ‘kunt gy dat doen, zoo doe het, ook ten mijnen gevalle.’</p>
<p>‘Wendela!’ riep De Witt uit, terwijl zijn gelaat weder overwolkt werd: ‘gy moest weten, wat deze beide Dames zeer goed weten, dat ik, welke macht men my ook verkieze toe te schrijven, den loop der Justitie niet stremmen kan.’</p>
<p>Wendela boog verlegen het hoofd; doch Mevrouw Aarssen liet zich niet zoo licht uit het veld slaan: ‘ik weet,’ zeide zy: ‘dat Buat voor zijn rechters verschijnen moet, en dat deze gehouden zijn om naar eed en plicht te wijzen; maar ik weet ook, dat,
<pb n="183"/>
welke de uitslag zij hunner beraadslaging, het van de Heeren Staten afhangt, in geval van veroordeeling, genade voor recht te doen gelden, en dat de stem van den Heer De Witt in dat geval alles af zal doen.’</p>
<p>‘Zoo heeft er dan nog geen uitspraak plaats gehad?’ vroeg De Witt, terwijl de uitdrukking van zijn gelaat van te-leur-stelling getuigde.</p>
<p>‘Helaas neen!’ zeide Elizabeth, zich bevende in het gesprek mengende: ‘en die onzekerheid, waarin wy verkeeren, is niet het minst schrikkelijke van onzen toestand.’</p>
<p>‘Ik hoop voor u, dat die spoedig moge ophouden,’ zeide De Witt, op een koelen toon en met een blik, die weinig verlangen te kennen gaf om het gesprek verder met haar voort te zetten. Mevrouw Aarssen begreep echter, dat zy de gelegenheid, die zich nu voordeed, en wellicht nooit terug zou keeren, niet ongebruikt mocht laten voorbygaan, maar alle middelen in 't werk moest stellen, om het hart van De Witt te vermurwen.</p>
<p>‘Kom!’ zeide zy, terwijl zy vertrouwelijk naar hem toetrad: ‘ik wil nu eens niet tot den grooten en beroemden Raadpensionaris spreken, die by al die staatszorgen en hooge belangen wel eens gevaar zoû kunnen loopen te vergeten, dat hy een hart heeft; maar tot Mr. Joan De Witt, zoo als ik hem nog gekend heb, jong, vrolijk, vlug, minzaam en goedhartig, die nu en dan zijn werkzaamheden eens afwisselde, door op onze avondpartyen een eersten viool te spelen, of den vrolijken dans te geleiden. In die
<pb n="184"/>
dagen zoudt gy door een vuur gesprongen zijn om uw evennaaste te verplichten, en gy zoudt toen niet geöordeeld hebben, dat een daad, zonder boos opzet bedreven, en alleen het gevolg van gebrek aan nadenken, zulk een strenge vervolging verdiende. Zie, mijn Vader heeft wel te recht gezeid:</p>
<lg type="poem">
<l><hi rend="i">Wie doet er ooit een malle greep</hi></l>
<l><hi rend="i">Die niet en heeft haer nagesleep?</hi></l>
</lg>
<p>en Neef Buat ondervindt er de waarheid van; - maar ik vraag u in gemoede af, wanneer gy onbevooroordeeld overweegt, wat hem eigenlijk ten laste kan gelegd worden, of dan niet de schaal ten voordeele der klementie moet overslaan?’</p>
<p>‘Mevrouw!’ antwoordde De Witt: ‘ik wenschte gaarne niet met u in een redetwist te komen over den aart van Buats bedrijf. Er zijn handelingen, die de waereld in 't algemeen als gering van beteekenis zal achten, en waarin zoo de staatsman als de rechter een misdaad ziet, die strenge straf vereischt.’</p>
<p>‘'t Kan zijn,’ hernam de Weduwe: ‘ik wil niet vragen, wat de waereld zeggen, nog hoe de staatsman de zaak beschouwen zal. - Maar dit mag ik vragen, en die vraag moogt gy ook tot uzelven richten: hoe zal God, de Opperste Richter, die beschouwen?’</p>
<p>‘Buat moge by God genade vinden,’ antwoordde De Witt, ‘indien de menschen hem die ontzeggen moeten.’</p>
<p>‘Neen!’ riep Mevrouw Aarssen uit: ‘niet aldus moet gy mijn woorden uitleggen: ik vraag u af, of gy uwe handelwijze omtrent Buat, gesteld dat gy die
<pb n="185"/>
als staatsdienaar en burger verantwoorden kunt, ook by God zult kunnen rechtvaardigen?’</p>
<p>‘God heeft my zware plichten opgelegd,’ antwoordde De Witt, ‘toen hy my riep, om het ambt te bekleeden, dat my is opgedragen; en die plichten moet ik vervullen, wat het mijn gevoel ook moge kosten.’</p>
<p>‘Wel! gy hebt die vervuld,’ hernam Mevrouw Aarssen: ‘toen gy Buat aan den arm der gerechtigheid overgaaft; - maar nu gy aan die harde noodzaaklijkheid gehoorzaamd hebt, laat nu de stem der menschelijkheid in u spreken.’</p>
<p>‘Och ja, De Witt!’ zeide Wendela, de handen vouwende: ‘doe het ten mijnen gevalle: de bloote gedachte doet my sidderen, dat iemand, ook al ware het ten onrechte, u ooit rekenschap zoû kunnen vragen van iemands bloed.’</p>
<p>‘En ik,’ zeide Elizabeth: ‘ik verlaat deze plaats niet, voor ik van u de toezegging heb ontfangen, dat gy u ontfermen zult over mijn armen man en my: Ach mijn waarde Heer! ik ben de schuld van alles: ik heb hem tot het aanhouden dier korrespondentie verleid, toen hy er reeds geheel van wilde afzien: en ofschoon ik er spoedig daarna berouw van hadt, het gebeurde is oorspronkelijk alleen mijne schuld. Laat my toch niet onder het gewicht blijven rusten dier schrikkelijke gedachte, dat ik mijn man zoû vermoord hebben. Zie! ik beken, dat ik vroeger trotsch en ijdel geweest ben; maar ik ben het niet langer; ik val voor u te voet, ik omhels uwe knieën, en wat gedachten ik vroeger over u moge gehad hebben, ik
<pb n="186"/>
zal uwen naam zegenen, indien gy my de bede toestaat, die ik thands tot u richt.’</p>
<p>‘O De Witt!’ zeide Wendela, hem om den hals vallende: ‘verstoot haar niet: denk wat ik lijden zoû, indien ik op gelijke wijze voor uw behoud moest smeeken.’</p>
<p>Het is een der minst aangename toestanden, waarin zich iemand kan geplaatst zien, met aandrang en klem te worden gebeden, iets te verrichten, waartoe ons hart nog wel geneigd zoû wezen, maar waartegen ons verstand zich verzet: en nog lastiger wordt die toestand, wanneer die smeekelingen vrouwen zijn, in stand met ons gelijk, en eene daarvan nog wel onze eigen vrouw. De Witt verwenschte dan ook innerlijk het toeval, dat hem juist op dit oogenblik had doen t'huis komen, en niet een half uur vroeger of later, wanneer hy zich niet aan een tooneel als dit zou hebben zien blootgesteld: en meer nog verwenschte hy den invloed, welken de welsprekendheid der beide bezoeksters op Wendela had uitgeöefend en waardoor deze, voor 't eerst van haar leven, er toe gebracht was, ook haar eigen invloed, waar 't een staatszaak gold, op hem te beproeven. Hy kon, hoe hy 't voor zich zelven ook verbergen mocht, niet ontkennen, dat er veel waars gelegen was in de gronden door Mevrouw Aarssen aangevoerd: hy begon zich zelven reeds af te vragen, of hy wèl handelde, door de stem van 't medelijden zoo geheel in zijn borst te versmooren om alleen naar die van 't staatsbelang, of liever naar die der partyzucht, te luisteren: en het is nog de vraag of hy niet ware geëin-<pb n="187"/>digd, met toe te geven, toen hy zich onverwachts op den schouder voelde tikken. Hy wendde 't hoofd om - en zag voor zich een langen, mageren, bleeken, byna tachtigjarigen grijzaart staan, die, terwijl hy den blik zoo ernstig en gestreng op hem richtte, dat de Raadpensionaris den zijne nedersloeg, langzaam en plechtig deze woorden tot hem sprak: ‘Gedenk aan Loevenstein!’</p>
<p>Wie was die grijzaart, die Jan De Witt de oogen deed nederslaan, en wiens toespraak op hem werkte als een mystieke tooverspreuk of als het somber verwijt eens afgestorvenen? - Geen wonder, dat de Raadpensionaris ontzach voor hem toonde; want die man was zijn vader: het was Jakob De Witt, Oud-Burgemeester van Dordrecht en Meester van de Rekeningen der Domeinen van de Staten van Holland en Westfriesland, de hooghartige Regent, in wien, na den dood van Oldenbarneveldt, de Staatsgezinde party haar voornaamsten steun en hoofd geeerbiedigd had, en die, zich den heftigen tegenstander van Willem II betoond hebbende, op last van dien Vorst in hechtenis genomen en naar Loevenstein gezonden was geweest. Slechts korte dagen had die gevangenschap geduurd; maar die korte dagen waren toereikend geweest, om voor altijd aan de party van Jakob De Witt den naam van ‘Loevensteinsche faktie’ te hechten, en om in 's mans boezem een onuitdoofbaren haat en wraakzucht tegen het Huis van Oranje te ontsteken. ‘Gedenk aan Loevenstein!’ waren de woorden, die zijn kinderen,
<pb n="188"/>
jaren achtereen, telken avond, als toegift op den vaderlijken zegen, uit zijn mond vernomen hadden, en waarmede ook hun yver voor de in hun oog zoo schendig verongelijkte party, en hun wrok tegen de verdrukkers van wat zy ‘vrijheid’ noemden, waren levendig gehouden. - ‘Gedenk aan Loevenstein!’ waren de woorden, die ook thands weder strekken moesten om, in een oogenblik van weifeling, den Raadpensionaris op nieuw te doen worden hetgeen hy zich anders immer toonde, de onverzettelijke Vertegenwoordiger der Staatsgezinde politiek.</p>
<p>Door een hunner beide vrienden, die den Raadpensionaris ontmoet had toen deze de stad binnenreed, van diens terugkomst verwittigd, was hy naar den Kneuterdijk gewandeld, om hem te verwelkomen. Vernemende wie zich binnen bevonden; en terstond radende waar dat bezoek toe leiden moest, had hy zich onmiddelijk naar achteren begeven om, in deze hachelijke omstandigheid, zijn zoon een hart onder den riem te steken.</p>
<p>En wel beantwoordde de uitwerking zijner toespraak aan zijn verwachting. Mevrouw Aarssen en Elizabeth waren reeds dadelijk op zijne komst met angst terug getreden: - en na zich, zachtjens, doch op een wijze, die geen tegenstreven gedoogde, uit Wendelaas omhelzing te hebben losgemaakt, sprak de Raadpensionaris de beide bezoeksters in de navolgende bewoordingen toe:</p>
<p>‘Mevrouwen! 't is nooit mijn gewoonte geweest, iemand met ydele verwachtingen te vleien. Wat het
<pb n="189"/>
Hof in de zaak van den Ritmeester Buat beslissen zal, laat ik daar; maar 'sLands belang vordert, dat er een voorbeeld gesteld worde, en ik zal nooit de man zijn om zulks te verhinderen. - Een langer verblijf hier zoû vruchteloos en, voor u gelijk voor ons, niet dan pijnlijk kunnen zijn.’</p>
<p>‘Helaas!’ zeide Mevrouw Aarssen, terwijl zy een verwijtenden blik op den grijzaart sloeg:</p>
<lg type="poem">
<l>‘<hi rend="i">Toen ick was aldernaest, ioen was ick alderverst</hi>;</l>
</lg>
<p>maar, is er dan geen mogelijkheid....’</p>
<p>‘Neen!’ zeide Elizabeth, in wier levendig en licht beweegbaar gemoed de haar ingeschapen fierheid den weemoed op nieuw beheerschte: ‘verneder u niet langer, lieve Moei! tegen over dien trotschen, onbuigzamen man. God weet het, ik zoû alles doen, om mijn armen Buat te redden; maar hy zelf zoû zijn leven te duur betaald achten, indien ik het door laagheden koopen moest.’</p>
<p>En, zich aan den arm van Mevrouw Aarssen vastklemmende, groette zy met een hoofdbuiging Wendela, die beschaamd en verlegen ter zijde was getreden, wierp aan den Raadpensionaris een blik van haat en minachting toe, als wilde zy daarmede de gedachtenis uitwisschen aan den voetval, dien zy zoo even voor hem gedaan had, ging den grijzaart voorby, zonder hem zelfs met haar aandacht te verwaardigen, en wandelde met een vasten tred, de kamer uit, de gang door, en zoo naar het rijtuig, dat haar wachtte.</p>
<p>Men behoeft niet te vragen, of zy een echte dochter is van Kornelis Musch,’ zeide He Witt, haar naöogende: ‘wat u betreft, Wendela! ik verlang van
<pb n="190"/>
dat vrouwmensch, noch van die geheele Buatsche geschiedenis ooit een woord meer uit uwen mond te hooren. En vertel my thands eens, hoe maken 't onze lieve kinderen? - Dan zal Vader zoo met-een de goedheid wel willen hebben, my mede te deelen, wat er sedert mijn afwezigheid in de politieke waereld is gebeurd.’</p>
<p>En, den Oud-Burgemeester een stoel aanbiedende, zette hy zich naast zijn huisvrouw en hoorde haar een tijd lang praten over de groote vorderingen van Johanna, en over de verkoudheid van Agnes en Maria, en over het kiezen krijgen van Jantjen - en vergat, zoo lang die mededeelingen duurde, dat er ooit zulk een echtpaar als Buat en Elizabeth op de waereld was geweest.</p>
</div>
<div type="chapter">
<pb n="191"/>
<head rend="h3">Tiende hoofdstuk. 't Welk meer <hi rend="i">officieels</hi> bevat dan het vorige, en dus ook tot een meer gewichtige uitkomst leidt.</head>
<p>Zoo de Raadpensionaris al een oogenblik, om den wille van zijn geliefdste panden, zich de zaak van Buat uit het hoofd had gesteld, de oude De Witt haastte zich weldra hem die te herinneren: en het was niet dan met spijt en wrevel, dat hy van zijn Vader vernam, hoe, naar 't algemeen gerucht, de Leden van 't Hof tot zachtheid geneigd waren.</p>
<p>‘Ik zie,’ riep hy uit: ‘dat mijn terugkomst hoogst noodig was! 't Is of, zoo dra ik maar de hielen licht, geen onzer vrienden zich de zaken meer aantrekt, en men er lust in schijnt te hebben, alles in den war te doen loopen. - Doch wy zullen er, hoop ik, in voorzien.’</p>
<p>Het bleek hem echter weldra uit een gesprek met Van Espenblad, dat deze zich wel degelijk veel moeite in de zaak van Buat gegeven had; ofschoon de listige vertrouweling van De Witt zich wel wachtte, hem met de byzondere kunstgrepen, welke hy gebezigd had, en die aan den Lezer zijn medegedeeld, bekend te maken.
<pb n="192"/>
De Witt oordeelde echter, dat, wat er ook gedaan mocht zijn, zulks niet genoeg was, om eenigen waarborg te geven, dat het Hof een vonnis zoû vellen, overeenkomstig met het belang van den Staat, zoo als hy dit begreep: en geen dag was er voorby gegaan, of, op zijn aandrijven en dat zijner medestanders, werd in de gewone Vergadering der Staten van Holland de navolgende Rezolutie genomen:</p>
<p>&nbsp;</p>
<p>d. 16 September 1666.</p>
<p>&nbsp;</p>
<p>‘Is goedtgevonden ende verstaen, dat de voorschreve eerste ende andere Raden van den Hove alhier ter Vergaderinge bescheyden, ende henluyden uyt den name ende van wegen haer Ed. Groot. Mog. serieuselijck gerepresenteert sal worden de enormiteyt van de feyten, ende delicten door den Rithmeester Buatt begaen, mitsgaders de sware gevolgen uyt soodanighe saken voor den Staet te apprehenderen staende, als mede indien soo hooge Crimina niet met de vereyschte rigeur naer de Wetten souden werden ghestraft, met serieuse recommandatie dat zyluyden in de selve saecken, als mede in die van Johan Kievit, Eeuwout van der Horst, ende alle anderen die insgelijcx daer aen schuldich mogen werden bevonden, willen procederen met de vereischte vigeur, ende met alle doenlijcke promptitude.’</p>
<p>&nbsp;</p>
<p>En alzoo gebeurde het. Blijkends de notulen der
<pb n="193"/>
Staten van 17 September, verschenen voor hen op dien dag de Leden van den Hove, en werd hun, by monde van De Witt, de wil der Vergadering in krachtige bewoordingen te kennen gegeven. Een dag later - en dit verdient, wanneer men de zaken in haar verband beschouwt, geen mindere aandacht - werd door den Raadpensionaris verslag uitgebracht van de reeds op 16 July benoemde Kommissie om van raad te dienen over de vakature door het overlijden van den Heer Dedel ontstaan, en voorgedragen: ‘dat by haer Ed. Groot Mgh. soude behooren te worden geresolveert, dat nademael de deliberatie van het voorschreve poinct naer de inclinatie van de Leden noch wel een gheruymen tijdt soude mogen traineren, ende dat haer Ed. Groot Mo. intentie ende resolutie is, dat middelerwijlen den Heere van Maesdam blijve continueren in de exercitie ende bedieninge van de voorschreve functie, derhalven oock aen den selven Heere van Maesdam sullen volghen de Tractementen, ende emolumenten tot deselve functie behoorende, ende dat sedert het overlijden van den gemelten Heere Dedel, zaliger gedachtenisse, tot dat wederom tot electie van een President als boven sal wesen geprocedeert.’ Van dit verslag werd door de Leden afschrift verzocht, ‘omme d'intentie van de Heeren haer Principalen daer over te moghen verstaen’: - en het eindbesluit alzoo uitgesteld tot nadere deliberatie.</p>
<p>De Leden der hoogste Vierschaar in Holland hadden alzoo, als schoolknapen van hun meester, hun les opgekregen, en vernomen, hoe zy te wijzen hadden: - en toch! het zij tot hun eer gezegd, de meesten on-<pb n="194"/>der hen gevoelden zich nog ongenegen om hun konscientie geweld aan te doen en ten gevalle van Hun Ed. Groot Mogenden een doodvonnis uit te spreken. Intusschen, groot was de vrees voor De Witt, en men wilde gaarne vermijden, hem voor het hoofd te stooten: daarom werden, zoo 't heette om meer licht in de zaak te vinden, de beraadslagingen van dag tot dag uitgesteld. Waarschijnlijk geschiedde dit in de hoop, dat er iets gebeuren zoû, waardoor de zaken van gedaante veranderen mochten. En, in een tijd van oorlog en woeling <hi rend="i">kon</hi> er van den eenen dag op den anderen iets gebeuren. Ten gevolge van een ongesteldheid, aan de Ruyter overkomen, en van het ontslag, 't welk de Staten aan Tromp hadden gegeven, was er niemand onder de Zeevoogden, aan wien men het opperbevel over de nu weder in goeden staat gebrachte vloot dorst toevertrouwen; - maar Jan de Witt had eenmaal besloten, de geledene schade en schande op de Engelschen te wreken: en wat hy eenmaal besloten had, daarvan was geen aardsche macht in staat, hem af te brengen. Hy trok derhalve in 't laatst van September op nieuw naar de vloot, nam er zelf het bevel over op, en stak in zee.</p>
<p>Deze afwezigheid van De Witt, en vooral de gevaarlijke kansen, waaraan hy zich blootstelde, deden de hoop voor een wijl herleven by de vrienden van Buat: - immers hoe licht kon niet een kogel den onverschrokken man treffen, en dan - ook al kwam er geen onmiddelijke verandering in de Staatkunde - ware het leven van den beschuldigde
<pb n="195"/>
gered geweest. Zoo dachten ook de Leden van het Hof, en lieten daarom opzettelijk de zaak sleuren; maar zy hadden er niet op gerekend, dat, ook al was De Witt op zee gegaan, hy deze reis de noodige bevelen had achter gelaten en de noodige zorg gedragen, dat zy ten uitvoer werden gelegd: - de Rezolutie, welke hy de Staten had doen nemen, kon nu aan zijn vrienden en aanhangers tot een richtsnoer strekken voor de gedragslijn, welke zy te volgen hadden, en Van Espenblad aarzelde niet, er party van te trekken. In heftige bewoordingen droeg hy ter Vergadering van Holland voor, hoe de Leden van den Hove met het besluit der Staten den spot schenen te drijven, en hoe het noodig was, hen nogmaals en met meerderen klem tot hun plicht te manen. Verscheiden stemmen ondersteunden het gedane voorstel: algemeen begreep de Vergadering, dat dezen keer haar achtbaarheid met de zaak gemoeid was: en zoo nam zy een tweede Rezolutie, waarby op nog scherperen toon aan de Baden een ‘speciael bevel’ werd gegeven, ‘dat zy zich in desen precise naer de Wetten ende Placaten souden hebben te reguleren, sonder daer van in het Sententieren van den voornoemden Buatt, ende andere syne Complicen eenichsints te deflecteren, de wyle haer Ed. Groot Mo. niet als met de hoochste onaengenaemheyt haer van der selver rechtmatige verwachtinge in desen gefrustreert souden konuen sien. -’ En niet alleen werd extrakt van dit besluit den Hove toegezonden, maar zelfs nog daar te boven werden Van Espenblad en zes andere Staatsleden gekommitteerd, om het in persoon
<pb n="196"/>
aan de Leden van het Hof te gaan voorlezen en door mondelingen aandrang te versterken: van welken last zy zich op Maandag 4 Oktober kweten.</p>
<p>Het Hof dorst nu de belangstelling niet langer uitstellen, en het was, gelijk mijn grijze en geleerde vriend de Hoogleeraar Tydeman zich<note n="(1)" place="foot">In zijn <hi rend="i">Ophelderingen</hi> en <hi rend="i">Bijvoegselen</hi> op <hi rend="sc">Bilderdijks</hi> Geschiedenis des Vaderlands, Deel IX bl. 280.</note> uitdrukt, ‘onder den warmen indruk van dien dubbelen aandrang van commissie en extract-resolutie,’ dat op Dingsdag, juist terwijl de Pensionaris van Dordrecht, Vivien, aan de Staten verslag deed van die bezending, de beraadslaging door het Hof gehouden werd. - Ik wil den Lezer de moeite sparen om haar in het Archief van dat Hof ter Griffie van den Hoogen Raad te gaan nalezen, en daarom liever hen, die er aan deel namen, sprekende voor hem opvoeren.</p>
<p>‘Wat my betreft,’ zeide Mr. Dirk Sixti, toen hem, als oudsten Raadsheer, door Van Dorp van Maasdam, het eerst zijn gevoelen gevraagd werd: ‘ik zie niet in, dat door den gevangene Buat meer is gepleegd dan een gewoon <hi rend="i">crimen perduellionis</hi><note n="(2)" place="foot">‘Misdaad van verraad.’</note>, strafbaar met de <hi rend="i">poena morti proxima</hi><note n="(3)" place="foot">‘De straffe naast die des doods.’</note>; doch alvorens my op dit punt beslissend te verklaren, zal ik gaarne, de gevoelens van de overige Heeren vernemen.’</p>
<p>‘Zoo denk ik er ook over,’ zeide Mr. Aelbrecht Nierop: ‘de zaak is my nog niet helder, en ik zal gaarne licht van mijn ambtgenooten ontfangen.’</p>
<p>‘Maar mijn Heeren!’ merkte Maasdam aan: ‘indien
<pb n="197"/>
wy op die wijze voortgaan, en niemand zich stellig wil uiten, zoo zullen wy niet veel verder komen. My dunkt, de zaak is nu eenmaal genoeg onderzocht en van alle zijden bekeken: en ik besef niet, hoe men nog aarzelen zoû, zich te verklaren omtrent het al of niet strafschuldige.’</p>
<p>‘'t Kan wezen,’ hernam Sixti, die, zoowel als Nierop, noch het ter dood veroordeelen van Buat, noch het uittarten van de Staten voor zijne rekening wilde nemen, maar zich, hoe de uitslag ook wezen mocht, achter zijn ambtgenooten wilde verschansen: ‘my is de zaak niet zoo klaar: - immers niet wat den wil en de bedoelingen van den gevangene betreft, en het doet mijns inziens ten dezen alles af, of hy al dan niet met hoos opzet gehandeld heeft.’</p>
<p>De Heer van Maasdam haalde de schouders op en wendde zich tot den in rang volgenden Raadsheer, Mr. Adriaan Pauw: ‘Ziet,’ vroeg hy, ‘de Heer van Bennebroek ook zwarigheid in het zeggen zijner meening?’</p>
<p>‘In geenen deele,’ antwoordde Pauw, die minder beschroomd was dan zijn ambtgenooten om in dezen het spits af te bijten: ‘mijn gevoelen omtrent de zaak staat vast:’ en met-een, een papier met geschreven aanteekeningen voor den dag halende, hield hy een geleerd vertoog, waarmede ik den Lezer niet vervelen wil, en 't geen daarop neder kwam, dat hy het begane misdrijf tot zeven hoofdbezwaren bracht, waarop hy de oplossingen, door Buat op elk dier bezwaren gegeven, achtereenvolgends onderzoekende, aanwees hoe zy, naar zijn oordeel, alle onvoldoende waren. Hy eindigde met de verklaring, dat Buat, als schuldig
<pb n="198"/>
aan de misdaad van gekwetste Majesteit, tot de doodstraf moest veroordeeld worden.</p>
<p>‘Ook ik,’ zeide Mr. Willem Goes, die nu het woord bekwam, ‘ben, evenmin als de Heer van Bennebroek, bevreesd om mijne meening te zeggen. Naar mijn begrip heeft Buat zich vergrepen en verdient hy gestraft te worden; doch ik kan niet verstaan, dat hy de misdaad van gekwetste Majesteit zoû hebben begaan.’</p>
<p>‘Zie slechts het Plakkaat in,’ voegde Pauw hem toe: ‘waarin het houden van mondelinge en schriftelijke korrespondentie met den vyand als zoodanig wordt aangemerkt.’</p>
<p>‘Ik ken de zinsnede, waar gy op doelt,’ hervatte Goes: ‘maar men moet die in haar geheel aanhalen. Er staat by: ‘tot nadeel van den Staat;’ en ik zie niet in, dat de Staat tot nog toe, door al dat geschrijf en gepraat van Buat, eenig nadeel geleden hebbe.’</p>
<p>En, na tot staving van zijn gevoelen, de bezwaren, tegen Buat ingebracht, te hebben nagegaan, konkludeerde hy, dat de schuldige zoude gevangen gehouden worden tot na den oorlog en daarna verbannen, met verbeurdverklaring zijner goederen.</p>
<p>De beurt was nu aan Mr. Pieter Ockerse. ‘Mijne taak is moeielijk,’ zeide hy: ‘ik heb de verhooren niet bygewoond, en kan dus alleen uit de stukken oordeelen: uit deze blijkt my wel, dat Buat heeft begaan wat men <hi rend="i">lata culpa</hi><note n="(1)" place="foot">‘Een zwaar vergrijp.’</note> noemt, die ten hoogste strafbaar is; maar niet dat hy <hi rend="i">malo animo</hi><note n="(2)" place="foot">‘Met boos opzet.’</note> zoû gehandeld
<pb n="199"/>
hebben. Ik kan dus mijn stem geenszins tot de doodstraf geven.’</p>
<p>‘Ik wel,’ zeide Mr. Kornelis Fannius, de boezemvriend van De Witt: ‘de gevangene heeft in drie verschillende opzichten gezondigd: - vooreerst, door tegen het uitdrukkelijk verbod van den Heer Raadpensionaris overal te verspreiden, dat men den vrede met Engeland kon hebben, wanneer men verkoos: - 't geen strekken kon om de onkundige lieden hier te lande in den waan te brengen, dat de Regeering oorzaak was van de voortduring van den oorlog, en dat zy geen vrede begeerde: uit welke verkeerde opvattingen al licht ontevredenheid, ja oproer konde ontstaan. - Ten tweede heeft hy, gelijk uit de brieven van Arlington en Sylvius blijkt, ten nadeele van dezen Staat, den vyand verwittigd van verscheiden zaken. - En ten derden heeft hy geyverd om dezen Staat van de ons zoo noodige alliantie met Frankrijk af te scheuren: - elk van welke drie vergrijpen op zich zelf reeds de straffe des doods met verbeurdverklaring van goederen waardig is.’</p>
<p>‘Dit zoû ik u toegeven,’ zeide Mr. Joan van den Honert, die 't laatst aan 't woord kwam, ‘indien by dit alles het boze opzet ware bewezen; maar dewijl my daarvan nog niets gebleken is, kan ik hem wel schuldig verklaren aan het <hi rend="i">crimen laesae majestatis</hi><note n="(1)" place="foot">‘Misdaad van gekwetste Majesteit.’</note> maar niet <hi rend="i">in summo gradu</hi><note n="(2)" place="foot">‘In den hoogsten graad.’</note>.’</p>
<p>‘Ik moet u doen opmerken,’ zeide Maasdam, glim-<pb n="200"/>lachende: ‘dat de qualifikatie, die gy aan de misdaad geeft, zich <hi rend="i">in terminis</hi><note n="(3)" place="foot">‘In de uitersten,’ hier ‘in de gebezigde uitdrukkingen.’</note> wederspreekt.’</p>
<p>‘Wel mogelijk,’ antwoordde Honert: ‘maar ik weet mijn gevoelen niet duidelijker uit te drukken.’</p>
<p>De Voorzitter beet zich op de lippen: zoo waren er nog maar twee onder de Raadsheeren, die zich bepaaldelijk voor de doodstraf hadden verklaard. Hy gaf echter den moed niet op, om de meerderheid tot het omhelzen van dat gevoelen over te halen, en wendde zich daarom nu weder tot Nierop, die zich het zijne nog had voorbehouden.</p>
<p>‘Ik hoop,’ zeide hy, ‘dat gy thands meerder licht verkregen hebben, en niet langer uwe meening verzwijgen zult.’</p>
<p>‘Ik heb die van onzen Voorzitter nog niet verstaan,’ antwoordde Nierop.</p>
<p>‘Ik voeg my volkomen by die van de Heeren Pauw en Fannius,’ zeide Maasdam: ‘en ik zie niet in, hoe er, daar de feiten bewezen zijn, aangaande het boos opzet eenige twijfel zijn kan.’</p>
<p>‘In allen gevalle,’ merkte Fannius aan: ‘wy hebben, dunkt my, meer te letten op de gepleegde misdrijven, dan op den wil des daders. In eens anders hart kan niemand lezen, en de gevangene moge al de beste bedoelingen ter waereld gehad hebben, hy heeft niet-te-min gehandeld in strijd met de uitdrukkelijke begeerte der hooge Overheid van den Lande: en bovendien,’ voegde hy er met niet weinig naïveteit by: ‘de Heeren Staten willen, dat men oordeele naar de wetten en ordonnantiën: gy hebt hun waar-<pb n="201"/>schuwing gehoord en gelezen, en hun bekommering verstaan: het is hun uitdrukkelijke wil, dat wy naar het Plakkaat vonnissen: - de gevolgen komen alzoo voor hunne rekening, niet voor de onze.’</p>
<p>‘Daarby,’ zeide Maasdam, ‘mogen wy niet nalaten, te bedenken, dat men ook in Frankrijk deze zaak byzonder ter harte neemt. Zie hier kopy eener zinsnede uit een brief, reeds op 3 Sept. door onzen Ambassadeur Van Beuningen aan den Heer Raadpensionaris geschreven: ‘dit Hof<note n="(1)" place="foot">Namelijk: ‘het Hof van Frankrijk.’</note> sal seer het oogh hebben op 't geen in de saecke van den Heer Buat ende sijne Complicen gedecreteert sal worden.’</p>
<p>‘Moet dan het Hof zich door Frankrijk zijn vonnissen laten voorschrijven?’ vroeg Goes, wrevelig.</p>
<p>‘Nu,’ zeide Nierop: ‘indien de meerderheid het zoo begrijpt, ik kan mijn stem wel by die van den Voorzitter voegen.’ -</p>
<p>‘Maar er <hi rend="i">is</hi> geen meerderheid vóór de doodstraf,’ merkte Ockerse aan.</p>
<p>‘Dat is er wel,’ zeide Maasdam: ‘immers ik kan de uitspraak van onzen Ambtgenoot Van den Honert, dat hier Staatsmisdaad bestaat, niet anders laten gelden, dan met weglating der tegenstrijdige byvoeging, welke hy er aan verknocht heeft: - en dan moet zy tot de doodstraf leiden. - Ook heeft de Heer Sixti zich nog maar onder voorbehoud verklaard.’</p>
<p>‘Hm!’ zeide Sixti, ‘ik zoû my nog al kunnen voegen by het gevoelen van onzen Ambtgenoot Goes, en tot gevangenschap stemmen met konfiskatie van goederen.’</p>
<p>‘Maar het plakkaat,’ hervatte Maasdam: ‘het plakkaat!’</p>
<pb n="202"/>
<p>‘Ja,’ hernam de grijze Raadsheer, zijn voorhoofd wrijvende: ‘het plakkaat moge zeggen wat het wil, naar de meening van alle kriminalisten moet men letten op de <hi rend="i">animum et intentionem operantis</hi><note n="(1)" place="foot">‘Het opzet en voornemen des daders.’</note>.’</p>
<p>‘Maar houdt gy Buat dan in zedelijken zin onschuldig?’ vroeg Pauw.</p>
<p>‘Wel niet onschuldig,’ antwoordde Sixti: ‘maar toch, het boos opzet blijft my altijd twijfelachtig.’</p>
<p>‘Laten wy nu niet in een eeuwigdurenden cirkel redeneeren,’ zeide Maasdam, ‘en telkens op hetzelfde terugkomen. Is Thuanus, de vriend van Cinq Mars, niet ter dood veroordeeld op vrij zwakker grond? en heeft hy, die een der beste kriminalisten van Frankrijk was, niet zelf erkend, dat, ofschoon zijn geheele misdaad bestond in het niet aangeven van het voornemen eens vriends, en er by hem aan geen boos opzet te denken viel, het vonnis rechtvaardig was?’</p>
<p>‘Ja, ik herinner het my,’ antwoordde Sixti, verheugd, dat hy zich met het aangehaalde voorbeeld dekken kon: ‘indien hier alleen de aart van het misdrijf, en niet zoo zeer de bedoeling des daders beschouwd moet worden.... dan kan ik, des noods, wel tot de straffe des doods konkludeeren.’</p>
<p>Nu Sixti zich aldus had laten overhalen, kostte het minder moeite ook Van den Honert te bewegen, zijne stem tot de doodstraf te geven: en, in weêrwil dat het eerste advys van de meerderheid der Leden tot een minder gestreng vonnis zoû hebben moeten leiden, verkreeg, door het zwenken van twee stemmen, het gevoelen van den Voorzitter de over-<pb n="203"/>hand, en waren het alleen Goes en Ockerse, die zich niet by de meerderheid wilden voegen. Het besluit was niet zoo ras gevallen, of Maasdam schreef een briefjen aan Van Espenblad, dien hy wist, dat zich op dat oogenblik in de Vergadering der Staten bevinden moest, om hem kennis van den uitslag te geven.</p>
<p>‘En nu,’ vroeg hy, na den Bode er mede weggezonden te hebben, ‘dienen wy te bepalen, wanneer de exekutie plaats zal hebben. Laat zien: - morgen wordt er Bededag gehouden voor 't goed succes van den zeetocht: wy kunnen het vonnis dus niet voor Donderdag rezumeeren: - dus zoû het hem Vrijdag moeten worden aangezegd, en Saturdag voltrokken.’</p>
<p>‘Dat zal bezwaarlijk gaan,’ merkte de Griffier aan: ‘de Scherprechter is tegen Saturdag te Amsterdam bescheiden om aldaar by een rechtspleging zijn dienst te leenen.’</p>
<p>‘Nu - dan Maandag,’ hernam de Voorzitter: ‘ofschoon ik het wel anders gewenscht hadde; want nu zal er Zondag voor hem in de kerken gebeden worden, en gy weet, hoe de meesten gestemd zijn. Lieden als Simonides en Thaddeus de Landtman, zijn nog in staat een martelaar van hem te maken.’</p>
<p>‘Dat zoû hun slecht bekomen,’ zeide Pauw: ‘en de Overheid zal hen gewis in 't oog houden; - maar van iets anders: hoe is het met de komplicen van Buat? zullen wy over hen niet tevens uitspraak doen?’ -</p>
<p>‘'t Ware zaak! - zoo wy hen eerst hier hadden,’ antwoordde Maasdam: ‘maar men heeft verzuimd, in tijds, gelijk wy hadden voorgesteld, hun uitlevering te vragen: en nu zitten zy hoog en droog in Enge-<pb n="204"/>land. - Of zy een weinig vroeger of later veroordeeld worden, zal hun niet baten of schaden: 't is nu maar zaak, hoe spoediger hoe beter het vonnis van Buat op te maken.’</p>
<p>‘Dat zal nog zoo gemakkelijk niet gaan,’ zeide Goes: ‘ik althands zoû er weinig kans toe zien, om tot de doorgedreven konkluzie te geraken.’</p>
<p>‘Ik wel,’ zeide Pauw: ‘er is een zeer volledige memorie by de stukken, en voorts die brief van den Heer De Witt aan onzen Voorzitter, die ons tot leiddraad kunnen dienen.’</p>
<p>‘Uitmuntend,’ zeide Maasdam: ‘indien gy met den Heer Fannius en my er u mede wilt belasten, dan zullen wy dat, hoop ik, spoedig klaren.’</p>
<p>Maar het werd niet spoedig geklaard: als ieder zal begrijpen, die de moeite nemen wil het omslachtige vonnis by Aitzema<note n="(1)" place="foot">Saken van Staat en Oorlog, V Deel. bl. 844 en volgg.</note> na te lezen: een stuk voorzeker, waarin de menigte en opeenstapeling der grieven het gebrek aan gewicht daarvan vergoeden moet. De stellers waren nog ter naauwernood tot een vierde van hun arbeid gevorderd, toen Maasdam een briefjen van Van Espenblad ontfing van den volgenden inhoud:</p>
<p>‘Wel-Edele Heer!</p>
<p>‘Ik wensch u geluk: - de Staten hebben by Rezolutie van heden de voordracht, ten uwen behoeve op 18 Sept. j. l. gedaan, alsnu finaal geärresteerd.</p>
<p>&nbsp;</p>
<p>Uw Ootmoedige Dienaar,</p>
<p>V.E.</p>
<p>&nbsp;</p>
<p>Uit de Vergadering, 5 Octobris.’</p>
</div>
<div type="chapter">
<pb n="205"/>
<head rend="h3">Elfde hoofdstuk. Hetwelk een nog stelliger rezultaat geeft dan het voorgaande.</head>
<p>Het was op Zondag 10 Oktober, ongeveer tegen den middag, dat de Raadsheeren Pauw en Van den Honert, als daartoe gekommitteerd, zich naar de Gevangenpoort begaven, om aan Buat de uitspraak van het Hof mede te deelen. Zy vonden hem nog altijd lijdende en verzwakt, maar toch opzittende, en in gezelschap met den Franschen Predikant Carré, die gewoon was hem te bezoeken en den troost te verleenen, dien zijn toestand vereischte.</p>
<p>Niet dan met eenige moeite stond de gevangene op, om de Gekommitteerden te groeten, en bleef toen in eerbiedige houding afwachten wat zy hem te zeggen hadden.</p>
<p>‘Gy hebt zeker reeds vernomen, met welke onaangename boodschap wy belast zijn,’ zeide Pauw, die, in weêrwil van zich zelven, zich niet weinig aangedaan gevoelde op het zien der verandering, die Buat in trekken en voorkomen ondergaan had.</p>
<p>‘Slechte tijding komt hem, wien zy aangaat, altijd spoedig ter oore,’ antwoordde Buat, met een flaauwen
<pb n="206"/>
glimlach. ‘Ik heb gehoord, dat de uitspraak van het Hof niet gunstig voor my geweest is.’</p>
<p>‘Gy weet dus, tot welke straf u het Hof verwezen heeft,’ hernam Pauw, als bevreesd om zelf de eerste brenger van het noodlottige bericht te zijn.</p>
<p>‘Men heeft my gezegd,’ antwoordde Buat, ‘- en ik heb nog moeite om het te gelooven - dat ik ter dood zoû veroordeeld zijn.’</p>
<p>‘Zoo is het,’ antwoordde Pauw: ‘het gerucht heeft u niet bedrogen. Gy zijt schuldig verklaard aan de misdaad van gekwetste Majesteit, en derhalve veroordeeld om onthalsd te worden met verbeurdverklaring uwer goederen.’</p>
<p>‘Ik ben zeer gevoelig voor de beleefdheid van het Hof,’ zeide Buat, zich buigende: ‘dat het juist aan iemand die my aanverwant is, den last dezer mededeeling heeft opgedragen: - hoezeer ik gul weg beken, nog geen helder denkbeeld te hebben, waardoor ik eigenlijk de doodstraf verdiend hebbe; - maar waarschijnlijk ligt dat alleen aan mijn gebrek aan juridieke kennis.’</p>
<p>‘Het is mogelijk,’ hernam Pauw, de schouders ophalende, ‘dat gy het gewicht en de gevolgen uwer daden zoo ernstig niet hebt ingezien; maar het Hof heeft die daden strafwaardig geöordeeld, en er valt voor u niets te doen, dan in dat oordeel te berusten.’</p>
<p>‘Wat ik verricht heb,’ antwoordde Buat, ‘is ten beste en ter dienste van den Staat geschied: ik heb niets beöogd, dan het tot stand brengen van een eerlijken vrede: en mijn geweten doet my daaromtrent geen verwijtingen.’</p>
<pb n="207"/>
<p>‘Het is noodeloos,’ hernam Pauw, ‘over dat punt in verdere woordenwisseling te treden: en zoo ik u een raad mag geven, dan is het deze, dat gy uw gedachten aftrekt van dergelijke en alle verdere aardsche beschouwingen, om u voor te bereiden tot uwe aanstaande verschijning voor den Oppersten Rechter.’</p>
<p>‘Is die zoo na op handen?’ vroeg Buat, niet zonder een zeer verschoonbare ontroering.</p>
<p>‘De voltrekking van het vonnis is op morgen bepaald,’ antwoordde Pauw: ‘de vier-en-twintigste uur na deze zal voor u de laatste zijn.’</p>
<p>‘Zoo spoedig reeds!’ zeide Buat, terwijl hy peinzend voor zich zag: ‘ik meende verstaan te hebben, dat de Heeren Staten nog eerst een besluit moesten nemen met opzicht tot een brief van intercessie, welken de Heer Keurvorst van Brandenburg wel zoo goed is geweest tot hen te richten.’</p>
<p>‘Vlei u met geen ydele hoop,’ antwoordde de Raadsheer: ‘noch de brief van Zijn Keurvorstelijke Doorluchtigheid, noch het smeekschrift, door uwe vrienden ingediend, noch de vertoogen van Zeeland, noch zelfs de tusschenkomst der Heeren Staten-Generaal, zullen de voltrekking van uw vonnis een oogenblik vertragen.’</p>
<p>‘Men moet dan toch wel zeer bevreesd zijn, dat ik, gevangen man, nog een omkeering in den Staat bewerken zal.... of men moet wel vurig naar mijn dood wenschen, om daarmede zulk een haast te maken,’ merkte Buat, niet zonder bitterheid, aan.</p>
<p>De beide Raadsheeren haalden de schouders op en
<pb n="208"/>
hernieuwden hun aansporingen tot Buat, om aan alle hoop op uitstel of op genade vaarwel te zeggen.</p>
<p>‘Ik zie met genoegen,’ zeide vervolgends Pauw, ‘dat gy den eerwaarden Heer Carré by u hebt, die u gewis met zoodanige gevoelens vervullen zal, als u in dezen oogenblik betamen. Doch daar Zijn Eerwaarde onze taal niet genoegzaam machtig is, en het toch noodzaaklijk is, dat het gebed, hetwelk in uw uiterste voor u zal worden opgezonden, door de omstanders verstaan worde, zal, met uw goedvinden, de Eerwaarde Vollenhovius, als jongste Predikant by onze Gemeente, u die laatste dienst bewijzen.’</p>
<p>‘Ik dank de Heeren voor hun zorg,’ antwoordde Buat, zich wederom even buigende.</p>
<p>‘Indien gy verlangt afscheid te nemen van uw vrouw,’ hernam Pauw, ‘zoo kan u dit worden toegestaan.’</p>
<p>‘Helaas!’ antwoordde Buat: ‘ik zoû dit wel gewenscht hebben; doch ik heb van Ds. Carré juist vernomen, dat zy, ten gevolge der ontsteltenis over het vernemen van het geslagen vonnis, ontijdig van een dood kind is verlost en zich in zorgelijken toestand bevindt. Uwe uitspraak, mijne Heeren!’ voegde hy er met weemoed by, ‘treft ook nog onschuldiger dan my.’</p>
<p>‘Hoeveel te meer moet dit een les wezen voor een iegelijk, om zich voor verkeerde handelingen te wachten,’ zeide Van den Honert.</p>
<p>‘Hebt gy nog iets te verzoeken?’ vroeg Pauw: ‘wy zijn gemachtigd, u in de laatste oogenblikken uws levens al datgene toe te staan wat niet strijdig is met wet en orde.’</p>
<p>‘Ik dank u, mijne Heeren!’ antwoordde Buat: ‘ik
<pb n="209"/>
hoop alleen, tot aan mijn stervensuur toe behandeld te worden als Edelman, gelijk ik geboren ben en my ten allen tijde getoond heb.’</p>
<p>‘Wat verstaat gy daarmede?’ vroeg wederom Pauw: ‘gy Franschen hebt uw eigene begrippen aangaande hetgeen men aan een Edelman verschuldigd is.’</p>
<p>‘My dunkt dit is nog al eenvoudig,’ antwoordde Buat: ‘ik wenschte als vrij man naar de strafplaats te gaan, en dat het schavot met rouw behangen werd: op dat ik ten minste daarop niet verschijne als een huisbreker of falsaris.’</p>
<p>‘Het Hof zal daarover raadplegen,’ zeide Pauw, terwijl hy zijn ambtgenoot met een eenigzins ongerusten blik aanzag: - ‘gy hebt niets verder te bekennen of mede te deelen?’</p>
<p>‘Niets,’ antwoordde Buat: ‘ik wensch nu niets meer, dan uwen raad op te volgen, en my alleen bezig te houden met wat ik tot nog toe te veel verzuimd heb, de zorg voor mijne ziel.’</p>
<p>Hier boog hy zich, en de beide Heeren namen hun afscheid.</p>
<p>Reeds vroegtijdig zag men op den volgenden dag een talrijke menigte al de toegangen tot de Voorpoort bezetten en heen en weder stroomen als de baren eener bewogen zee. Wel drukten de gelaatstrekken der meesten niets anders uit dan nieuwsgierigheid en verlangen naar den aanvang van het verwachte schouwspel; maar toch, ook by velen was een uitdrukking zichtbaar van meêwarigheid en smart: - en met moeite zoû men onder al die rondwarende blikken er eenen ontmoet hebben, waarin goedkeuring te lezen
<pb n="210"/>
viel van het vonnis, dat Buat ter dood verwezen had. Ook de meesten van hen, die wy ten huize van Verhagen ontmoet hebben, waren hier tegenwoordig; maar de opwelling van moed, die hen nog weinige weken vroeger tot het vormen van omwentelings-plannen had aangezet, was by het grootste gedeelte uit hun hart geweken: ja, de schrik, by hen te weeg gebracht door de vlucht van Kievit en Van der Horst, was nog vermeerderd geworden door de veroordeeling van Buat. Schier allen hadden de overtuiging bekomen van de machteloosheid hunner party en van het alvermogen van De Witt, naar wiens bevelen - gelijk zy het er voor hielden - niet alleen de Staten, maar zelfs de Leden van den Hove zich zoo gereedelijk schikten. Moest dus deze of gene onder die vroeger zoo luidsprekende vyanden van den Raadpensionaris zich een zucht of verwensching veroorlooven, het was niet dan in 't geheim: en hy zorgde daarby de aandacht niet te trekken der talrijke verklikkers, die, op de pleinen heen en weder doolende, met Argus-oogen alle verdachte gebaren bespiedden en met luisterend oor elk verdacht woord poogden op te vangen. Toch waren er, gelijk wy zien zullen, nog enkelen, die alle hoop tot redding des gevangenen niet hadden opgegeven en enkel op een gelegenheid wachteden om tot zijn bevrijding mede te werken.</p>
<p>Dan aan dezulken bleek weldra, dat de Overheid ook van hare zijde de noodige maatregelen genomen had om elken misdadigen aanslag te voorkomen: - met den slag van tien ure zag men acht Kompagniën van de Garde, te weten vier te voet en vier te paard,
<pb n="211"/>
in goede orde aanrukken, en zoo op het Binnen- als op het Buitenhof post vatten.</p>
<p>‘Het schijnt dat de Heeren mooi benaauwd zijn, dat men hun den Gevangene afhandig maken zal,’ zeide de Slachter Louw tegen Klaptas, die met Verhoef op het Buitenhof stond te praten: ‘zy sturen ten minsten volks genoeg om hem te bewaken.’</p>
<p>‘En toch zoû ik het gands zoo ondoenlijk niet achten,’ zeide Verhoef, ‘om hem, in weêrwil van dat alles, in vrijheid te stellen, zoo ik maar een vijftig man had, op wie ik staat kon maken. Hoe velen zijn er niet by diezelfde Garde, die onder Buat gediend hebben en met het grootste genoegen hun ouden Ritmeester een handjen helpen zouden!’</p>
<p>‘Vijftig man!’ herhaalde Louw: ‘die waren er nog wel te vinden geweest; en,’ vervolgde hy, rondziende: ‘misschien zijn zy nog wel by elkander te krijgen.’ -</p>
<p>‘Ja,’ zeide Klaptas, zacht fluisterende: ‘ik wil wel zien, of ik nog dezen en genen van onze goede bekenden oploopen en samenbrengen kan.’ En meteen verwijderde hy zich en verloor zich in het gedrang.</p>
<p>‘Ik twijfel er aan,’ zeide Verhoef tegen Louw, ‘of gy er wel tien zoudt vinden, laat staan vijftig, die nu iets zouden durven wagen.’</p>
<p>‘Niet?’ vroeg Louw: ‘gy ziet toch, dat de Metselaar....’</p>
<p>‘Wie? Klaptas?’ vroeg Verhoef: ‘meent gy dan, mijn brave Kapitein van de Hal, dat die werkelijk versterking is gaan halen? - Ik geef er u mijn woord op, dat hy zich alleen weggemaakt heeft, om dat hy bevreesd is, in ons gezelschap gezien te worden. -
<pb n="212"/>
Ja! wanneer er een algemeene oploop plaats had, en hy zich goed gerugsteund vond, dan zoû hy meê doen als de beste, ja misschien haantjen-de-voorste spelen; maar om zich te wagen, zonder zeker te zijn van medewerking, daarvoor moet gy niet op hem rekenen. - En zoo als hy is, zoo zijn de meesten.’</p>
<p>‘Maar ik dacht,’ hernam Louw, ‘dat Van Vaalen...’</p>
<p>‘Stil!’ zeide Verhoef, den vinger op den mond leggende: ‘hy wil iets wagen,’ vervolgde hy, fluisterend: ‘maar het zal gedeeltelijk van den Ritmeester zelven afhangen, of het plan uitvoerbaar is. - Maar geduld slechts! wy zullen het weldra hooren.’ -</p>
<p>Op dit oogenblik ging de deur van de Voorpoort open, en stroomde de volkshoop in menigte derwaarts heen, om te zien, wie er voor den dag zoû komen. Voor zoo verre zy echter den Gevangene nu reeds dachten te aanschouwen, vonden zy zich te-leur-gesteld; want de man, die buiten kwam, was onze oude kennis Meester Florisz, die met dat al niet weinig werks had om zijn weg te vervorderen tusschen den rondom hem saamgepakten hoop nieuwsgierigen.</p>
<p>‘Hebt gy den Gevangene gezien? Wat heeft hy gezegd? Hoe zag hy er uit? Hoe laat zal 't beginnen?’ en meer andere dergelijke vragen klonken hem van alle kanten in cle ooren.</p>
<p>‘Zal hy het volk toespreken van 't schavot?’ vroeg de pamfletschrijver Gerbrandsz, hem by de mouw trekkende.</p>
<p>‘Denkt gy, dat ik diskoersen met den Gevangene gehad heb?’ vroeg op zijne beurt de Barbier, om zich heen ziende: ‘of, zoo dit het geval ware geweest dat
<pb n="213"/>
ik ze ulieden zoû overbabbelen. Maar daar zorgen ze binnen wel voor, dat er geen woord gewisseld wordt: ik heb hem het hair geschoren, en zie daar alles.’</p>
<p>‘Krijg ik een lokjen? Geef my van zijn hair!’ klonk het nu van verscheiden zijden, zonder dat Meester Florisz zich aan die verzoeken stoorde.</p>
<p>‘'t Was wel te pijne waard,’ merkte de Jonker van de Moezel aan, die met zijn gewone <hi rend="i">nonchalance</hi> tegen een huis stond geleund: ‘om nog een kapper te halen by een kop, dien men binnen 't uur verliezen zal.’</p>
<p>‘Wel!’ hernam Florisz: ‘denk je dan, dat de Ritmeester er niet op gesteld is, als een fatsoenlijk man te sterven, gelijk hy geleefd heeft, of moest hy er in zijn dood zoo smeerig en verloopen uitzien als sommige lieden van mijn kennis?’</p>
<p>‘Bovendien,’ voegde Gerbrandsz er by: ‘wanneer men zulk een groote reis ondernemen gaat als de Ritmeester, kan men wel niet minder doen, dan vooraf zijn <hi rend="i">toilet</hi> in orde te maken.’</p>
<p>‘Wel!’ vroeg Louw, die, Florisz van verre bespeurd hebbende, zich een weg naar hem gebaand had: ‘hoe is de Heer Buat gemoed?’</p>
<p>‘Wel en wakker,’ antwoordde Florisz: ‘ofschoon hy zich vrij wat ontsticht getoond heeft, toen hy hoorde, dat men niet eenmaal het schavot met rouwlaken behangen zoû, gelijk hy verzocht had, en voor iemand van geboorte wel gepast had.’</p>
<p>‘Bah!’ zeide de Jonker van den Moezel, zich uitrekkende: ‘de rouw komt immers eerst te pas nadat men dood is.’</p>
<pb n="214"/>
<p>‘Twee dubbeltjens mair de Sententie van den Heir Buat!’ klonk op eens naast hen de stem van den kleinen Joris; ‘niet meer dan vier stuivers! koopt de Sententie van den Ritmeester Buat!’</p>
<p>‘Vier stuivers: dat is veel geld,’ zeide Florisz.</p>
<p>‘'t Is ook een lang stuk, Sinjeur!’ zeide Joris, hem het gedrukte boekjen voorhoudende.</p>
<p>‘Ja,’ zeide Gerbrandsz, ‘dat 's waar: en weet gy waar 't veel van heeft?’</p>
<p>‘Wel nu?’ vroeg Florisz.</p>
<p>‘Van een van uw Barbiersrecepten,’ antwoordde Gerbrandsz: ‘want het is even vol met <hi rend="i">nullums ingredienten</hi><note n="(1)" place="foot">Zoogenaamd potjens-Latijn, voor: ‘bestanddeelen van geene waarde of kracht.’</note>’</p>
<p>‘Ja!’ zeide Van de Moezel: ‘alleen het slot er van is verstaanbaar: “dat hy veroordeeld is om met den zwaarde te worden geëxekuteerd.”’</p>
<p>Terwijl de omstanders over deze kwinkslagen lachten en ze elkander over vertelden, was Verhoef langzaam genaderd en had hy den Barbier ter zijde getrokken.</p>
<p>‘Wel!’ fluisterde hy hem in: ‘zoû er nog kans bestaan, aan Mr. Jan dat banket, waar hy zijn zinnen op gesteld heeft, van voor den neus weg te kapen?’</p>
<p>‘Minder dan ooit,’ antwoordde Florisz op gelijken toon, en terwijl hy mistroostig met het hoofd schudde: ‘ik heb hem zoo wat van ons voornemen in 't oor geblazen, op een oogenblik, dat de Stokwaarder niet naar ons keek; maar hy gaf my te kennen, dat hy getroost was te sterven, en niet begeerde, dat brave
<pb n="215"/>
lieden hun leven voor hem in de waagschaal zouden stellen.’</p>
<p>‘'t Is verduiveld jammer,’ hernam Verhoef: ‘Wilde Jan had zijn volkjen reeds klaar, en zoo het Buat gelukte, door een vluggen zijsprong buiten het bereik der dienaars te komen, dan zoû hy zich spoedig tusschen zijn vrienden bevonden hebben, die hem in de konfuzie wel weggevoerd hadden tot waar de paarden gereed staan.’</p>
<p>‘'t Zoû weinig gebaat hebben,’ zeide Florisz: ‘ik ben daar binnen te weten gekomen, dat al de bruggen opgehaald, en aan al de uitgangen van den Haag posten geplaatst zijn: zoo dat niemand er in of er uit mag voor de exekutie is afgeloopen.’</p>
<p>‘In dat geval moge God zijner ziele genadig zijn:’ zeide Verhoef, met een zucht: ‘wy hebben het onze gedaan.’</p>
<p>‘Nu!’ hernam de Kapper: ‘wy kunnen niet weten, wat er gebeurt. Misschien verandert de Ritmeester nog van gedachte: en dan heeft den Haag schuilhoeken genoeg. Nu! ik moet van hier: ik heb nog een half dozijn klanten te helpen; maar tegen twaalf ure vinden wy elkander allen volgends afspraak terug tusschen de Gevangenpoort en 't Groene Zoodjen.’</p>
<p>Met deze woorden verwijderde hy zich; doch 't was of de Kommandant der Bezetting, die, op een geruimen afstand, midden op het Buitenhof heen en weder reed, zijn woorden gehoord, en begrepen had dat zy een nieuwen maatregel van voorzorg noodzakelijk maakten; althands hy deelde oogenblikkelijk zijn bevelen mede aan den Adjudant die nevens hem reed: en de Kom-<pb n="216"/>pagniën, zich alom in beweging stellende, verlieten haar standplaats, om post te vatten op de Plaats, op den Kneuterdijk, en op den Vijverberg: zoo dat zy het schavot van drie zijden hielden ingesloten.</p>
<p>Intusschen begonnen overal, zoo op den Vijverberg als op het Buitenhof, de ramen zich met toeschouwers te vullen en groeide ook, naarmate de tijd vorderde, by de volksmenigte die rustelooze ongedurigheid aan, welke de gemoederen by het ophanden zijn eener belangrijke gebeurtenis vervult. Weldra drong alles weder naar de zijde van de Voorpoort heen, op het gezicht eener bende Hellebardiers, die zich in dubbelen ry daar voor kwam scharen. Eindelijk, daar begon het klokkespel van de Groote kerk den voorslag van half twaalf te spelen, en een doodsche stilte heerschte plotselings over liet Buitenhof, Daar sloeg de klok: - en met den laatsten slag ging de deur der gevangenis open, en stelde de treurige optocht zich in beweging.</p>
<p>Twee dienaars gingen tusschen de Hellebardiers vooruit: achter hen volgde de ongelukkige, die het voorwerp was van de algemeene nieuwsgierigheid en belangstelling. Baard en knevels waren met zorg gekamd en opgemaakt; maar het verbleekt en vervallene gelaat scheen nog bleeker, nu het afstak tegen den zwarten vederhoed, die hem 't hoofd bedekte en tegen het sombere rouwgewaad, waarin hy was uitgedoscht. In zijn oogen echter, die gedurende zijn gevangenschap dof en wezenloos hadden gestaan, blonk thands de uitdrukking eener waardige fierheid, die niet overmoedig het lot scheen uit te tarten, maar
<pb n="217"/>
daarin met gelatenheid te berusten, en die aanduidde, dat de ziel met kalmte en onvervaard haar toekomst te gemoet ging. De sleep van een breeden rouwmantel, die van de schouders des Gevangenen over de bovenarmen in breede plooien nederviel, werd achter hem door den lijfbediende zijner schoonmoeder gedragen: en vier andere bedienden zijner naaste betrekkingen volgden hem om hem eer aan te doen. Daar achter kwamen de Predikanten Carré en Vollenhove, die hem in de laatste vier-en-twintig uren hadden bygestaan, en voor wie hy zijn testament gemaakt had, begeerende, dat zijn kind zoû worden opgevoed in de Gereformeerde religie, in welke hy geleefd had en stierf. Met vasten stap trad Buat voort, nu en dan, waar hy een bekend gelaat zag, vriendelijk knikkende, of zich ten halve buigende, naar den rang of stand van de persoon. Op de brug gekomen, die van het Buiten- naar het Binnenhof geleidt, wendde hy het gelaat naar de vertrekken van den Prins en ontblootte zich het hoofd, hoezeer Zijn Hoogheid zich niet in den Haag bevond. Zoo ging hy voort, tot hy, de gehoorzaal van den Hove ingetreden, zich voor de Rolle bevond. Eerbiedig groette hy hier de Vergaderde Raadsheeren; en luisterde aandachtig en met gebogen hoofde naar de voorlezing zijner Sententie. Geen teeken van ongeduld gaf hy, terwijl deze pijnlijke, en, in dit geval, vrij lange formaliteit vervuld werd: alleen duidde nu en dan een naauwlijks merkbaar hoofdschudden aan, dat hy het gewicht der tegen hem aangevoerde gronden, of de billijkheid der
<pb n="218"/>
motieven, in geenen deele beseffen of erkennen kon. Toen eindelijk de lezing was afgeloopen, hief hy met majesteit het hoofd omhoog, zag den Voorzitter aan met een doordringenden blik, en zeide, luid en met kracht:</p>
<p>‘En nochthands, mijne Heeren! sterf ik onschuldig.’</p>
<p>Onmiddelijk daarna, het Hof en de Advokaten groetende, wendde hy zich om en begaf zich met zijn geleide weder de Gehoorzaal uit, en, op dezelfde wijze als hy gekomen was, terug, het Binnen- en Buitenhof over, maar nu, onder de Voorpoort door, naar die befaamde plek aan het begin van den Vijverberg, van ouds bekend als het Groene Zoodtjen, waar het schavot hem verwachtte. Hier, in 't voorbygaan zijdelings heenziende naar die Oude Zwaan, waar hy zoo menig genoegelijk uurtjen had doorgebracht, herkende hy voor het venster van het vertrek, waar Gourville onlangs gehuisvest had, den Jonker van Bleiswijck en Van Espenblad, die aldaar, nevens elkander, zijn komst hadden zitten afwachten. Den hoed aflichtende, wierp hy den eerstgemelde een minzamen afscheidsblik toe en zag toen Van Espenblad aan met een uitdrukking, waarin geen toorn, maar een kalm verwijt te lezen was.</p>
<p>‘Hebt gy 't wel opgemerkt?’ vroeg de Jonker aan zijn buurman: ‘hy heeft my herkend en gegroet.’</p>
<p>‘Hy heeft altijd een goed gezicht gehad om zijn vrienden en vyanden te onderscheiden,’ antwoordde Van Espenblad, met welbehagen een snuifjen nemende.</p>
<p>‘Nu, 't is een lust om te zien,’ hernam Bleiswijck, ‘zoo wakker als hy voort wandelt; 't spijt my maar, dat ik er niet by heb kunnen zijn, toen hy op de Rolle
<pb n="219"/>
was; - maar men kan zich niet op twee plaatsen tevens bevinden: - en ik woû toch liever getuige zijn van 't belangrijkste oogenblik. Zie! nu groet hy de familiën, die ginds voor 't raam zitten: daar knikt hy een kleinen jongen toe, die in een boom zit.’</p>
<p>‘'t Is Joris,’ zeide Van Espenblad, ‘die wel boodschappen doet voor de bezoekers van deze herberg.’</p>
<p>‘Maar hebt gy wel opgemerkt,’ vroeg de Jonker, ‘dat het hoed-afhemen hem niet afging met zijn gewone gemakkelijkheid? Ik had van hem verwacht, dat hy den zwier en de losheid in al zijn bewegingen, die hem altijd onderscheidden, ook tot in 't uiterste bewaren zoû.’</p>
<p>‘Geduld maar,’ zeide Van Espenblad: ‘gy zult zoo met-een wel bespeuren, waar dat aan hapert.’</p>
<p>‘Daar treedt hy het schavot op!’ hernam de Jonker, met nieuwsgierig oog de gedragingen van den Patiënt gadeslaande: ‘daar nemen zij hem zijn hoed af. Arme drommel! al zijn schoone hairen zijn weggeschoren. - Daar valt de mantel. - By mijn ziel! hy is aan de armen gevleugeld!’</p>
<p>‘Nu zult gy beseffen, waarom hem straks het aflichten van den hoed eenigzins moeilijk viel,’ zeide Van Espenblad.</p>
<p>‘Ja voorwaar,’ hernam de Jonker: ‘hy kon alleen den voorarm gebruiken. - Maar dat is toch een schandaal, een Edelman aldus te knevelen, of hy een gemeene boef ware. Ik herinner my de exekutie te hebben bygewoond van den Heer Advokaat van Oldenbarneveldt, en van den Heer van Groeneveldt, en van den
<pb n="220"/>
Heer Ambtman Mom, en van den Heer van Botbergen, en van meer Edellioden; - maar ik heb nooit gezien, dat men een van allen de armen bond.’</p>
<p>‘Hm!’ zeide Van Espenblad, glimlachende: ‘het kan somtijds noodig wezen, voorzorgen te nemen: - ziet gy daar ginds dat matrozenvolkjen wel onder het schavot, daar, nevens Florisz den Barbier en Verhoef en anderen van dat slach?’</p>
<p>‘Welnu?’ vroeg Bleiswijck.</p>
<p>‘Welnu,’ hernam Van Espenblad, ‘men vermoedde sterk, dat er een komplot bestond om den Gevangene te verlossen: - en zoo er iets van dien aart uitbarstte, zoû iemand, die zijn armen vrij had, zich gemakkelijker in de verwarring hebben kunnen wegmaken, dan een geknevelde.’</p>
<p>‘Daar is wat aan,’ zeide Bleiswijck: ‘maar 't is en blijft toch onhebbelijk: even als dat men het schavot niet met zwart bekleed heeft, gelijk hy verzocht had, zoo als my de Heer Van den Honert zelf heeft verteld, en gelijk men aan iemand van zijne geboorte verschuldigd was.’</p>
<p>‘Nu,’ zeide Van Espenblad, ‘als gy eens in 't geval komt, zal men 't, hoop ik, beter met u maken. - Maar zie eens, wat geeft hy daar aan den Predikant Carré?’ -</p>
<p>‘<hi rend="i">Parbleu!</hi>’ antwoordde de Jonker: ‘uw oogen zijn twintig jaar jonger dan de mijne: en, al ware dat zoo niet, hoe wilt gy, dat ik 't weten zal? 't Is iets, dat in een neusdoek geknoopt is; maar wie kan daar doorheen zien? - En kijk! - nu knielt hy:.... daar hebben zy hem waarachtig een vuilen lap baai of sergie
<pb n="221"/>
gegeven om op te knielen, en niet eens een behoorlijk kussen.’</p>
<p>‘Hoeden af!’ zeide Van Espenblad: ‘Ds. Vollenhove begint het gebed.’</p>
<p>‘En dat kan lang duren,’ antwoordde Bleiswijck, zich in zijn stoel achterover werpende: ‘ik heb hier in den Haag al vrij wat Predikanten gehoord in mijn leven, maar niet eenen, die het geduld zijner toehoorders zoo op de proef stelt als hy.’</p>
<p>‘Wy kunnen van hier toch geen woord verstaan,’ zeide Van Espenblad, het hoofd naar binnen brengende: ‘ik ga zoo lang buiten den wind. Waarachtig, ik ben overtuigd, dat wy den tijd konden hebben een half dozijn partyen op 't verkeerbord te spelen, eer de man Amen zegt.’</p>
<p>‘Ja,’ antwoordde Bleiswijck: ‘ongelukkig, dat het spelen verboden is, zoo lang het vonnis niet voltrokken is: en dan nog.... mijn arme tegenparty.....’</p>
<p>‘Ja, dat is ook waar,’ hernam Van Espenblad: ‘de Heer van Heenvliet, waar zit die? Het is my een raadsel, dat hy, die Buat op het schavot heeft helpen brengen, nu niet eens de beleefdheid heeft, te komen zien, welke figuur hy er maakt.’</p>
<p>‘Hoe! weet gy het dan niet?’ vroeg de Jonker, verbaasd: ‘de goede man is zoo straks aan een beroerte overleden.’</p>
<p>‘In de daad?’ riep Van Espenblad.</p>
<p>‘Och ja!’ hernam de Jonker: ‘en wel, gelijk my zijn Kamerdienaar verteld heeft, uit wiens eigen mond ik de omstandigheden vernomen heb, van louteren spijt en kwaadaardigheid, dat men iemand heeft dur-<pb n="222"/>ven ter dood veroordeelen, dien hy verklaarde dat vrijgesproken moest worden.’</p>
<p>‘De man is zich tot in den dood gelijk gebleven,’ merkte Van Espenblad aan.</p>
<p>‘'t Spijt my toch,’ hernam Bleiswijck, ‘dat men hier niets kan verstaan van wat die zwartrok zegt: ja, in mijn jongen tijd zoû ik wel een plaatsjen wat meer in de nabyheid hebben gezocht, en er misschien wel een op de trappen van 't schavot kunnen krijgen; maar het lange staan begint my moeilijk te vallen. 't Duurt ondertusschen verschrikkelijk lang.’</p>
<p>De Jonker had niet zonder reden den Predikant Vollenhove beschuldigd, dat hy wat veel van de aandacht zijner toehoorders vergde. Immers, in stede van een kort en treffend gebed te doen, aan den toestand passende van den veroordeelde, en geschikt om diens ziel in 't uiterste uur met troost en hoop te vervullen, was Vollenhove begonnen, een geleerde en uitgewerkte Predikatie te houden, waarby hy, minder den lijder dan de omstanders op 't oog hebbende, hun voorhield, hoe zy allen, even als Buat, door hun tallooze zonden en overtredingen, niet alleen de doodstraf verdiend, maar bovendien het strenge oordeel Gods te vreezen hadden: na welk betoog hy hen wees op des Heeren barmhartigheid, en die aan alle boetvaardigen verzekerde.</p>
<p>‘Maar dat is ongehoord en onvergeeflijk,’ riep Bleiswijck al geeuwende uit, toen Vollenhove ongeveer drie kwartier uurs gesproken had: ‘de Staten moesten een plakkaat maken, waarbij dien zwartrokken verboden werd, hun toehoorders zoo te verveelen.’</p>
<pb n="223"/>
<p>‘Gelooft gy niet, dat hy Buat het meest verveelt!’ vroeg Van Espenblad, terwijl hy hem een snuifjen aanbood; ‘ondertusschen zoû 't my niet verwonderen, zoo de vrome man zijn preek met opzet zoo lang rekte, op hoop, dat er nog respijt of genade komen mocht. Zoo hy echter daarnaar wacht, kan hy nog een jaar aan 't praten blijven.’</p>
<p>‘Zoû er dan hoegenaamd geen kans meer op wezen?’ vroeg Bleiswijck: ‘er is toch door den Heer Copes eergisteren nog een brief van den Keurvorst van Brandenburg ingediend, om voor Buat te intercedeeren.’</p>
<p>‘Ja,’ antwoordde Van Espenblad: ‘maar gy kent het oude rijmpjen?</p>
<lg type="poem">
<l><hi rend="i">'s Maandags nog niet present</hi>,</l>
<l><hi rend="i">Dingsdag in 't Logement</hi>,</l>
</lg>
<p>enz. 't welk eindigt:</p>
<lg type="poem">
<l><hi rend="i">Om 's Saturdags naar huis te gaan</hi>:</l>
</lg>
<p>Nu - dit laatste was ook eergisteren het geval, en de Vergadering, by mangel van Leden, niet in staat, eenig besluit te nemen.’</p>
<p>‘Dat weet ik,’ hernam de Jonker: ‘maar ook, dat Copes verzocht heeft, men zoû het vonnis opschorten, tot de Vergadering talrijk genoeg ware om te beraadslagen. Ik heb het van den man zelven.’</p>
<p>‘De Staten,’ zeide Van Espenblad, ‘hebben zich by Copes verontschuldigd, en zullen later wel aan den Keurvorst schrijven, waarom zy raadzaam hebben geoordeeld, de exekutie door te zetten.’</p>
<p>‘Goed!’ hernam Bleiswijck: ‘maar er is nog door de vrienden van Buat een verzoek gericht aan de
<pb n="224"/>
Staten-Generaal: en deze hebben niet zonder grond begrepen, dat, zoo de Gevangene al misdreven had, zulks niet was tegen de Provincie Holland in 't byzonder, maar tegen de Unie, en dat de Staten-Generaal alzoo gerechtigd waren, in dezen verzachting van straf te verleenen: - en, naar ik vernomen heb, is er ook door hen uitstel der strafoefening gevorderd, tot het punt der kompetentie ware uitgemaakt.’</p>
<p>‘Juist,’ zeide Van Espenblad: ‘maar Holland heeft begrepen, dat men Buat by provizie maar zoû doen onthoofden, en later uitmaken, of men daartoe recht had gehad of niet.’</p>
<p>‘Een fraaie wijze van handelen,’ merkte Bleiswijck aan: ‘en gewis de eerste reis, dat ik den ouden regel “eerst betalen en dan doleeren” ook in halszaken zie toepassen; - maar de Prins, heeft die niets voor zijn trouwen dienaar gedaan?’</p>
<p>‘Daar heeft de Heer van Gent voor gezorgd,’ antwoordde Van Espenblad: ‘en in allen gevalle zoû het weinig gebaat hebben.... maar my dunkt, de preêk is uit: - ja waarlijk, de Gevangene rijst op.... de Scherprechter drukt hem de muts op 't hoofd.... en brengt hem naar de plaats waar hy knielen moet.’.................................................</p>
<p>‘'t Is toch jammer van hem,’ zeide Van Espenblad, eenige oogenblikken later, terwijl hy een snuifjen nam: ‘'t was in den grond een hupsche vent.’</p>
<pb n="225"/>
<p>Het lijk van Buat werd door zijn dienaars gekist, en vervolgends eerst op de Voorpoort en 's avonds naar zijn huis gebracht: terwijl het den volgenden dag naar de Kloosterkerk gevoerd en in het graf van den Raadpensionaris Cats werd bygezet.</p>
<p>Drie dagen later keerde De Witt van de vloot terug, maar zonder dat het hem was vergund geweest, die der Engelschen te ontmoeten, en de door hem verlangde wraak te nemen over de onderneming van 't Vlie: - Eerst in 't volgende jaar, en dan ook glansrijk, zoû die wraakneming op de wateren der Medway en ten aanzien van 't sidderende Londen volbracht worden. De eer daarvan was echter niet voor den Raadpensionaris, maar voor zijn broeder Kornelis weggelegd.</p>
<p>Wat de ongelukkige Weduwe van Buat betreft, zy herstelde van haar ziekte, maar het was om voor nieuwe smarten bewaard te blijven. In Maart van 't volgende jaar richtte zy aan den Hove van Holland het navolgende smeekschrift, 't welk zich by de Processtukken in 't Archief van dat Hof bevindt:</p>
<p>Aen den hove van Hollant!</p>
<p>‘Geeft seer ootmoedelick te kennen de bedroefde weduwe van den ritmeester buat hoe dat sy suppliante door haar affaires tot Parys geperst wordende derwaers te reysen heeft moeten resolveren alhoewel in een seer onbequaem saysoen voor een swacke vrouw de voorschreve reyse opt spoedicht (<hi rend="i">sic</hi>) aan te neemen met intentie soo ras haere saecke maer wat in staet heeft gebracht hier oock wederom te comen ende
<pb n="226"/>
soo als sy suppliant reysveerdich stont is haer door een deurwaerder van den hove aangeseyt, dat niet en soude vertrecken voor naerdre ordre ende want haer suppliante meeninge niet anders en is dan alleen een reys te doen gins ende weder voor eenigen tijt laettende haer kint ende andere saecken alhier soo bidt sy suppliante seer ootmoedelick dat UEd mog haer gelieve toe te laten die reis te mogen doen dit doende</p>
<p>&nbsp;</p>
<p>(<hi rend="i">w. get.</hi>) ‘elisabet maria musch.’</p>
<p>&nbsp;</p>
<p>Op dit rekest volgde een appointement van den Hove, waarby 't verzoek werd toegestaan, doch tevens aan de verzoekster gelast, zich voor 't vervolg te onthouden uit Holland en Westfriesland.</p>
<p>Een jaar later schreef De Witt by missieve in d<hi rend="sup">o</hi>. 18 Mei 1668 aan der Staten Afgezant in Engeland J. Meerman, in antwoord op een verzoek, namens de Weduwe Buat gedaan, of het haar niet zoû vergund kunnen worden, in Holland terug te komen: ‘dat de zaak van Buat een zaak was van de ordinaire justitie, <hi rend="i">met welcke hy zich nooit bemoeid had, noch ook namaals meende te bemoeien</hi>, behalve dat die vrouw nogh om haere personele deughden, nogh om de deughden van haer vader ofte moeder sulcks meriteerde.’</p>
<p>Keerde Elizabeth Musch des-niet-temin ooit in den Haag terug? - Misschien vind ik later nog eens gelegenheid, deze vraag aan den lezer te beantwoorden.</p>
<p>&nbsp;</p>
<p><hi rend="spat"><hi rend="sc">einde</hi></hi>.</p>
</div>
</body>
</text>
</TEI.2>
