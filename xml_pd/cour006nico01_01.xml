<?xml version="1.0" encoding="UTF-8"?>
<!DOCTYPE TEI.2 PUBLIC "-//DBNL//DTD TEI.2 XML//NL" "https://www.dbnl.org/xml/dtd/teixlite.dtd">
<TEI.2>
  <teiHeader>
    <fileDesc>
      <titleStmt>
        <title type="main">Nicolette. Lotgevallen eener vondeling</title>
        <author>Johanna Desideria Courtmans-Berchmans</author>
      </titleStmt>
      <editionStmt>
        <edition>
          Dit bestand biedt, behoudens een aantal hierna te noemen ingrepen, een diplomatische weergave van <hi rend="i">Nicolette. Lotgevallen eener vondeling</hi> van Johanna Desideria Courtmans-Berchmans uit 1868.
        </edition>
        <respStmt>
          <resp>
            <corr>p. 3, 96, 97, 99, 110, 111, 147: in het origineel is een gedeelte van de tekst slecht leesbaar. De redactie heeft de tekst tussen vierkante haken aangevuld.</corr>
            <corr>p. 98, 110: in het origineel is een gedeelte van de tekst onleesbaar. In deze digitale editie is ‘[...]’ geplaatst.</corr>
            <corr>p. 233: sehooner → schooner: ‘...schooner dan de kunstmiddelen haar konden doen schijnen.’.</corr>
            <corr>p. 255: sehuilplaats → schuilplaats: ‘...maar voor eenen enkelen nacht zou zij haar toch geene schuilplaats weigeren.’.</corr>
          </resp>
        </respStmt>
      </editionStmt>
      <extent><!-- aantal pagina's --></extent>
      <publicationStmt>
        <idno type="titelcode">cour006nico01_01</idno>
        <idno type="format">DBNL-TEI 1</idno>
        <availability>
          <p>2020 dbnl</p>
        </availability>
      </publicationStmt>
      <notesStmt>
        <note></note>
      </notesStmt>
      <sourceDesc>
        <bibl>
          <idno type="isbn"></idno>
          <idno type="usedcopy">exemplaar Koninklijke Bibliotheek Den Haag, signatuur: 186 D 1, scans van Google Books</idno>
        </bibl>
        <p>Johanna Desideria Courtmans-Berchmans, <hi rend="i">Nicolette. Lotgevallen eener vondeling</hi>. Wed. D.R. van Wermeskerken, Tiel 1868</p>
        <p>&nbsp;</p>
      </sourceDesc>
    </fileDesc>
    <encodingDesc>
      <projectDesc>
        <p>Wijze van coderen: standaard</p>
        <p></p>
      </projectDesc>
    </encodingDesc>
    <profileDesc>
      <langUsage>
        <language id="nl">Nederlands</language>
      </langUsage>
    </profileDesc>
    <ebook>
      <bibl>
        <title type="main">Nicolette. Lotgevallen eener vondeling</title>
        <author>Johanna Desideria Courtmans-Berchmans</author>
        <idno type="isbn"></idno>
        <idno type="nur"></idno>
        <imprint>
          <date></date>
          <publisher></publisher>
          <pubPlace></pubPlace>
        </imprint>
      </bibl>
      <idno type="isbn"></idno>
      <idno type="nur"></idno>
      <availability>
        <p></p>
      </availability>
      <order>
        <price curr="euro"></price>
        <link></link>
      </order>
      <blurb><p></p></blurb>
      <titlepage><p></p></titlepage>
      <colofon><p></p></colofon>
    </ebook>
    <pod>
      <bibl>
        <title type="main">Nicolette. Lotgevallen eener vondeling</title>
        <author>Johanna Desideria Courtmans-Berchmans</author>
        <idno type="isbn"></idno>
        <idno type="nur"></idno>
        <imprint>
          <date></date>
          <publisher></publisher>
          <pubPlace></pubPlace>
        </imprint>
      </bibl>
      <idno type="isbn"></idno>
      <idno type="nur"></idno>
      <availability>
        <p></p>
      </availability>
      <order>
        <price curr="euro"></price>
        <link></link>
      </order>
      <blurb><p></p></blurb>
      <titlepage><p></p></titlepage>
      <colofon><p></p></colofon>
    </pod>
    <revisionDesc>
      <change>
        <date>2020-05-01</date>
        <respStmt>
          <name type="person">CvP</name>
        </respStmt>
        <item>colofon toegevoegd</item>
      </change>
    </revisionDesc>
  </teiHeader>
   <text>
<body>
<cf>
<div type="chapter">
<pb n="I"/>
<p>NICOLETTE.</p>
<pb rend="blank" n="II"/>
<pb rend="blank" n="t.o. II"/>
</div>
</cf>
<div type="chapter">
<pb n="t.o. III"/>
<p><figure>
<p><xptr to="cour006nico01ill0001.gif"/></p>
<figDesc>‘<hi rend="i">Schenk mij Uwe hand uit vriendschap anders kan ik die niet aannemen.</hi> -’ ‘<hi rend="i">Heer van Eijlar, ik bemin U niet.</hi> -’</figDesc>
</figure></p>
<cf>
<pb n="III"/>
<p>NICOLETTE.</p>
<p>LOTGEVALLEN</p>
<p>EENER</p>
<p>VONDELING,</p>
<p>DEN HEERE</p>
<p>Mr. J. VAN LENNEP</p>
<p>OPGEDRAGEN,</p>
<p>DOOR</p>
<p>Vrouwe COURTMANS Geb. BERCHMANS.</p>
<p><figure>
<p><xptr to="cour006nico01ill0002.gif"/></p>
</figure></p>
<p>TIEL,</p>
<p>Wed. D.R. VAN WERMESKERKEN.</p>
<p>1868.</p>
<pb rend="blank" n="IV"/>
</cf>
<pb n="V"/>
<q rend="bq"><hi rend="i">Den WelEdelen Heer</hi>
<lb/>
M<hi rend="sc">r</hi>. J. <hi rend="spat">VAN LENNEP</hi>,
<lb/>
SCHRIJVER DER LOTGEVALLEN
<lb/>
<hi rend="sc">van</hi>
<lb/>
KLAASJE ZEVENSTER,
<lb/>
Commandeur der Orde van den Nederlandschen Leeuw.</q>
<pb n="VI"/>
<q rend="bq"><hi rend="spat">UIT ALLEN EERBIED</hi>
<lb/>
OPGEDRAGEN
<lb/>
<hi rend="sc">door</hi>
<lb/>
<hi rend="i">de Schrijfster.</hi></q>
<div type="section">
<pb n="VII"/>
<head rend="h3">Inleiding.</head>
<p>Ik herinner mij niet dat ooit een roman in de Nederlanden zoo veel roem heeft verworven, als het uitgebreide werk van den dichterlijken Mr. J. <hi rend="sc">van</hi> L<hi rend="sc">ennep</hi>, <hi rend="i">de Lotgevallen van Klaasje Zevenster.</hi> Bij de verschijning der nieuwe schepping van den genialen romandichter, is een algemeene kreet van bewondering opgegaan. Ik zeg <hi rend="i">algemeene</hi>, want ook kwaadaardige recensenten hebben door hunne kleingeestige vitterijen dit heerlijk gewrocht niet beneveld, maar den bewonderingskreet duizendmaal doen weerklinken in de harten der kunstlievende bevolking van Zuid- en Noord-Nederland.</p>
<p>Hopende dat het de bewonderaars van <hi rend="i">Klaasje Zevenster</hi> niet zal verwonderen, dat, na al wat er in Holland over het jongste werk van den schrijver der <hi rend="i">Roos van Dekama</hi> is verschenen, ook in België de pen wordt opgevat, om het ideaal te huldigen van eenen grooten geest, hebben wij beproefd een roman te schrijven, onder den titel: ‘<hi rend="spat">Nicolette</hi>’, naar aanleiding van Mr. J. <hi rend="sc">van</hi> L<hi rend="sc">ennep</hi>'s werk <hi rend="i">de Lotgevallen van Klaasje Zevenster.</hi></p>
<p>Onze <hi rend="i">roman</hi>, hoewel samengesteld uit nieuwe tafereelen en gebeurtenissen, die door hunne ontknooping veel verschillen van <hi rend="i">de Lotgevallen van Klaasje Zevenster</hi>, is als ware het eene weêrspiegeling van het werk, dat de kroon zet op het litterarisch leven van den grooten Meester. Ons werk is inderdaad de geschiedenis der vondeling, die op St. Nikolaasavond van het jaar 183., in de
<pb n="VIII"/>Breestraat te Leiden, aan de deur van den student Gerlof Bol, in eene doos, als suikergebak, werd afgegeven, die door de heeren studenten, welke met hem het Sint-Nikolaasfeest vierden, werd aangenomen, bij eene voedster besteed, en aan wie later eene opvoeding ten deele viel, waardoor zij in betrekking kwam met familiën uit hooge standen.</p>
<p>De bedillers van Mr. <hi rend="sc">van</hi> L<hi rend="sc">ennep</hi>'s werk hebben verklaard, dat zij te vergeefs naar de hoofdgedachte in <hi rend="i">de Lotgevallen van Klaasje Zevenster</hi> zochten. Wij hebben hooren beweren, dat die is, de verheerlijking van het Patriciaat, anderen zeiden, dat het de liefde van Maurits van Eylar voor de vondeling was, die het werk bezielde. Hoe dat zij, de schrijfster van ‘Nicolette’ beschouwt het uit een geheel ander oogpunt. Zij begrijpt, gelijk het Nederlands dichterlijken Romanschrijver vóór haar begrepen heeft, dat een verdichtsel, waarvan de heldin eene vondeling is, geene andere hoofdgedachte kan bezitten, dan de bestrijding van het vooroordeel, dat aan dien naam kleeft; dat de tafereelen, die in zulk een werk voorkomen, de aaneenschakeling moeten zijn der rampenketen, die de verworpeling boeit, een keten, die harder knelt, naarmate de ongelukkige in aanraking komt met den hoogeren stand; tot dat eindelijk het slachtoffer van het maatschappelijk vooroordeel, hoe groot het ook zij door zedelijke waarde, stoffelijkerwijze bezwijken moet onder de geeselroede van het lot.</p>
<p>Hebben wij ons onderwerp genoegzaam geïdealiseerd, onze heldin duidelijk genoeg afgeteekend, om, al ware het slechts in geringe mate den indruk te verwekken, dien de menschlievendheid najaagt, dan hebben wij niet alleen ons doel bereikt, maar onze verwachting overtroffen.</p>
<p><hi rend="i">Maldeghem</hi>,</p>
<p>Augustus 1867.</p>
<p>Vrouwe COURTMANS</p>
<p>geb. B<hi rend="sc">erchmans</hi>.</p>
</div>
</div>
<div type="chapter">
<pb n="1"/>
<head rend="h3">Eerste hoofdstuk.</head>
<p>Met een gelaat waarop innige tevredenheid te lezen stond, beschouwde mevrouw de weduwe Zilverman, kostschoolhouderes te H., de zalen en kamers van haar gesticht.</p>
<p>‘Alles in orde,’ sprak zij zich zelve bij tusschenpoozen toe. ‘Schilders en behangers hebben zich voortreffelijk van hunnen plicht gekweten, en de meiden hebben ditmaal getoond, dat in geen land der wereld de weêrga der Hollandsche schoonmaaksters te vinden is.’</p>
<p>De schooldame mocht inderdaad fier zijn op het verblijf waarin zij hare roeping, de roeping als opvoedster van jonge freules, wellicht eene der belangrijkste op aarde, vervulde. Het gebouw stond eventjes buiten de stad, te midden van eenen uitgestrekten tuin, waarachter een frissche vijver, die eene grensscheiding was tusschen de adellijke jonkvrouwen en de min beschaafde wereld daar buiten. De huizing was luchtig; in den tuin prijkten vreemdsoortige bloemen en planten; in het kleine boschagie schaterde het gevogelte; talrijke zwanen spiegelden de blanke vacht in den zilveren waterstroom, en nergens was er een voorwerp te ontdekken,
<pb n="2"/>dat den goeden indruk verminderde der alom heerschende orde en zindelijkheid.</p>
<p>Het was een belangrijke dag, de dag op welken wij de vijftigjarige dame, gekleed met een donkergroen zijden japon, eene frissche roos in de kanten muts, twee verwelkte rozen op de wangen en een gestadigen glimlach om den mond, langs <hi rend="i">dortoir</hi> en eetzaal, langs receptiekamer en pronksalet, hare ronde zien doen: het was de <hi rend="i">rentrée</hi>-dag der kostscholieren.</p>
<p>Reeds vóor het middaguur hielden talrijke rijtuigen vóor het traliënhek stil. Sierlijk uitgedoschte mama's brachten hare lievelingen terug bij mevrouw Zilverman, en menige voogd vertrouwde de voortreffelijke geleidster der jeugd eene grillige pupil, die hij zelf niet kon kortvleugelen.</p>
<p>Bij al die bezoeken kon men echter niet zeggen, dat er eene al te groote drukte in het gesticht der bevallige dame heerschte. Neen, daartoe was alles te wel ingericht, en waren de rollen te goed verdeeld.</p>
<p>Terwijl mevrouw de heeren, en voornamelijk de heeren die met eigen rijtuig en gegalonneerde knechts derwaarts waren gekomen, te woord stond, maakten de onderwijzeressen de dames opmerkzaam op de liefelijkheid der ligging en andere bijzonderheden des huizes: op de gemakkelijke inrichting der slaapzalen, de luchtigheid der hagelwitte bedbehangsels, die door eenen enkelen ruk aan het kwispelkoord, met behulp van vergulde ringen, open en toeschoven, als door een tooverslag. Zoo werd alles, onder een bijna gestadig neigen en buigen, bezichtigd en bewonderd, terwijl, onder het heen en weêr wandelen, de bekoorlijke mama's van het schoolpersoneel menig compliment over hare lieve dochtertjes ontvingen.</p>
<pb n="3"/>
<p>Onder al de heeren van rang, die mevrouw Zilverman met hun vertrouwen vereerden, was er niemand, die door de schrandere vrouw met zooveel onderscheiding ontvangen werd als de baron van Tilbury; en nogtans was hij nog ongetrouwd. [Eig]en' kinderen had de man dus niet te verzorgen; maar zijne bloedverwanten schenen er op gesteld te zijn, om telkens als er een getrouwde neef of nicht in de familie overleed, hem, den ouden rijken edelman tot voogd aan te stellen. Vandaar, dat er aan het gesticht Zilverman, bijna elk jaar eene schier volwassen pensionnaire werd vertrouwd.</p>
<p>Mevrouw was nog bezig met naar de flauwigheden van den ouden baron te luisteren; naar de woorden van dien akeligen grijsaard, met verwijfde manieren, die haar alweêr eene pupil had gebracht, toen haar het bezoek werd aangemeld van twee heeren en een allerliefst meisje van omtrent elf jaar. De bezoekers waren in eene reiskoets aangekomen, die te oordeelen naar het stof dat er op kleefde, eene verre reis had afgelegd.</p>
<p>‘O! dat zal Klaasje Zevenster zijn,’ riep mevrouw Zilverman, die zich nu eens van de Engelsche en dan van de Fransche taal had bediend, om met den voornamen heer te redeneeren, in zuiver Hollandsch.</p>
<p>‘Klaasje Zevenster!’ herhaalde de oude wellusteling: ‘Klaasje Zevenster! dat is het pleegkind der zeven studenten, die ik allen gekend heb.’</p>
<p>‘Pardon,’ zoo onderbrak de oude dame den ouden heer; ‘daar begon ik eene onbescheidenheid; iets wat mij sedert ik kostschoolhouderes ben, geen tweemaal is gebeurd. Klaasje Zevenster wordt hier gebracht, om herdoopt en herkneed te worden. Voortaan zal zij Nicolette heeten, en eerst dan, wanneer de herinnering
<pb n="4"/>aan het gebeurde is weggestorven, verlaat zij weder dit huis.’</p>
<p>‘Weldadige pleegvaders!’ riep de baron met eenen spotlach. ‘Ik zou....’ maar vóor dat mijnheer van Tilbury den volzin, die zeker niet veel goeds inhield, had uitgesproken, opende de kamenier, die de heeren had aangemeld, voor de tweede maal zeer bescheiden de deur, en zeî:</p>
<p>‘Mevrouw, die heeren wachten in de blauwe zaal.’</p>
<p>‘Is 't Hoogenberg en Bleek?’ vroeg de dame.</p>
<p>‘Pardon,’ sprak het dienstmeisje, ‘'t is de Graaf Louis van Eylar en Dominé Bol.’</p>
<p>‘Ik bid u om verschooning, mijnheer de baron,’ zeî mevrouw Zilverman; en zij lichtte zich vlug als een twintigjarige uit haren gemakkelijken leuningstoel. ‘Ik kan die heeren niet langer laten wachten, zonder onbeleefd te zijn.’</p>
<p>‘Adieu,’ zeî de baron, en hij wierp de oude dame, als een kind, een handkus toe.</p>
<p>Indien de heer van Tilbury de samenspraak der schooldame met de heeren in de blauwe zaal had bijgewoond, dan hadde hij ongetwijfeld menigmaal den spotlach herhaald, dien hij zich wegens de weldadigheid der pleegvaders had veroorloofd; en ditmaal ten opzichte der oude dame. Hoe ernstig was hier de toon, welken zij, die met zooveel welbehagen naar zijne flauwigheden luisterde, aansloeg. Hoe bescheiden waren haar groet en hare manieren. Met hoeveel voorzichtigheid polste zij de pleegvaders, wegens hunne inzichten met het kind; en met welke lieftalligheid beloofde zij aan van Eylar en Bol, dat zij, gedurende Nicolette's verblijf in haar gesticht, voor de arme vondeling eene liefderijke moeder zou wezen.</p>
<pb n="5"/>
<p>Dominé Bol was ontroerd bij de woorden der achtbare schoolbestuurster; en hij bezag den graaf met oogen, die door de opwellende tranen heen schenen te zeggen:</p>
<p>‘Wat is het hart, wat is de liefde van den man, in tegenoverstelling van het hart en de liefde der vrouw!’</p>
<p>Daar er dien dag geene bezoekers meer verwacht werden, vond mevrouw Zilverman er geen bezwaar in, zelve met de twee pleegvaders het <hi rend="i">établissement</hi> eens rond te wandelen, en van die gelegenheid gebruik te maken, om haar eigen persoon, en al wat daarmede in verband stond, hemelhoog te verheffen.</p>
<p>‘Al de jonge dames die mijn huis verlaten,’ sprak ze onder andere, ‘zijn engelen in den huiselijken kring, en pronkstukken in de maatschappij.’</p>
<p>Dominé Bol en graaf Louis van Eylar vonden dit gezegde wel wat overdreven; maar toen zij de mevrouw, die inderdaad de kleine Nicolette met al de teederheid eener moeder, met de hand had geleid, het meisje op de speelplaats aan hare toekomstige vriendinnen zagen voorstellen; en zoo ooggetuigen waren van een tooneel, waarbij de hoffelijke houding, en de lieftallige manieren, gepaard gingen aan zoete ingetogenheid, moesten zij toch bekennen, dat mevrouw Zilverman, als opvoedster van het jeugdige schoone geslacht, hunne verwachting overtrof.</p>
<p>Wanneer de twee pleegvaders met eenen zucht en eenen kus van de kleine Nicolette afscheid hadden genomen, en ieder in eenen hoek der koets eene gemakkelijke plaats had gezocht, zeî de graaf:</p>
<p>‘Zeg mij eens met de hand op het hart, Gerlof, of gij nog van gevoelen zijt, dat wij door zulk eene voorname opvoeding als die welke in dit gesticht gegeven
<pb n="6"/>wordt, het geluk van ons kind kunnen bevorderen. Levert eene dergelijke vorming geen gevaar op, bij een meisje zonder fortuin? Is ons besluit geen uitvloeisel van onzen hoogmoed, en bewerken wij, inplaats van Klaasje's geluk, haar verderf niet? Neen, het heeft onzen pleegvaderlijken trots niet kunnen bevredigen, eenmaal dankbetuigingen te ontvangen van een nederig meisje, dat door handenarbeid een eerlijk bestaan vindt. Wij eischten meer: de hulde en de liefdebetuigingen eener welopgevoede jonkvrouw.’</p>
<p>‘Dat is overdrijving, beste vriend,’ zeî Bol. ‘De vraag, die gij mij daareven hebt gedaan, heb ik mij zelven wel honderdmaal gesteld, eer ik mij aan het voorstel van onzen medevader Galjart, die het opvoedingsgesticht aanbeval, heb gesloten; en met de hand op het geweten, Louis, mag ik verklaren, dat ik gehandeld heb na rijp overleg en met de overtuiging, dat ik medewerkte, tot het geluk van ons kind. Zeker zullen de twee eerste jaren die de vondeling, nadat zij de school verlaten heeft, in de samenleving doorbrengt, jaren zijn van kwelling en beproeving; maar bij die beproeving zal haar ontwikkelde geest haar schutsengel zijn; en het besef van zelfwaarde, de kostelijkste vrucht der goede opvoeding, zal haar laven en sterken, en haar behoeden voor den val. Graaf van Eylar, hebben wij geene vrouwen van rang en adellijke geboorte, van het hoogste standpunt zien nederploffen in den afgrond des verderfs, en vinden wij onder het grauw der maatschappij geene maagden, wier deugden grootscher uitblinken, dan de vergankelijke glans des diadeems om een koninginnehoofd. Hooge boomen worden ontworteld door den rukwind, en viooltjes en madeliefjes worden vertrapt door den voet van den onvoorzichtigen wan-<pb n="7"/>delaar. Wie kan weten waartoe ons kind geboren is, om te gebieden, of om te kruipen. Niemand, dan Hij alleen die in de hemelen troont.’</p>
<p>‘En toch,’ ging de predikant voort, en hij verhief het hoofd door het openstaande portier naar den sterrenhemel, terwijl de koets bij het avondduister zachtjes over den zandweg rolde: ‘En toch, is zij geboren tot slavin, dan zal zij, door hare opvoeding in staat zijn, hare waarde als mensch te beseffen, trots dwangjuk en slavernij.’</p>
<p>‘Gerlof,’ sprak de graaf met ontroerde stem, ‘menigmaal hebben de woorden, die gij van der kansel der gemeente toespraakt, uwe woorden van liefde, broederlijkheid en menschenmin, mij ontroerd, maar nimmer hebben zij mij getroffen, als thans, in het stille avonduur, met geene andere getuigen dan ons geweten en de heldere starren in het firmament.’</p>
<p>‘Dat ligt aan het onderwerp,’ zeî de Dominé: ‘Nu het meisje groot wordt, ontwaakt op nieuw onze belangstelling, maar wij moeten bekennen, dat alle zeven de pleegvaders hun kind meedoogenloos hebben behandeld, hoewel wij getrouw onze geldelijke bijdragen hebben gestort.’</p>
<p>‘Dat is het geval niet met alle zeven,’ zeî Bol, ‘vermits Bleek en van Zirik die bijdragen hebben geweigerd, en van alle gezag afgezien.’</p>
<p>‘Dat is waar,’ antwoordde de graaf, ‘maar des te beter; die twee hadden ons immer in den weg gestaan; maar wat ik meer betreur, is, dat Donia naar Batavia is getrokken; hij was toch de man die ons kon bijstaan.’</p>
<p>‘Wij zullen er met Godes hulp wel doorkomen,’ was het wederwoord. ‘Wij zijn toch nog met ons vijven.’</p>
<pb n="8"/>
<p>Onder het afleggen der verre reis verhelderden de twee pleegvaders nog eens hun geheugen, aangaande dien regenachtigen St. Nicolaasavond, op welken men hun op de kamer van Bol, in de plaats van gesuikerde letters, het nieuwgeboren kind had gebracht.</p>
<p>‘Herinnert gij u nog,’ sprak Bol, ‘de verslagenheid van Galjart, toen hij het deksel van de doos hief, en hoe wij allen de armen in de hoogte staken en den Hemel om redding schenen te smeeken, alsof de bliksem in onze kamer sloeg. Herinnert gij u nog, hoe Zevenaar het kind eene suikerprop in den mond stak, om het schreeuwen te beletten.’</p>
<p>‘En hoe gij er in de alkoof bij veel ledige en weinig volle wijnflesschen meê vluchttet, toen de meid van beneden ditmaal met wezenlijk gesuikerde letteren naar uwe kamer kwam,’ zeî van Eylar.</p>
<p>‘En hoe Zevenaar het onder zijnen mantel wegdroeg en het bij Mie Lammertz achterliet,’ hernam de predikant, ‘eene jeugdige onbezonnenheid, waarover wij tot heden niet kunnen bepalen, of wij goed of slecht hebben gehandeld.’</p>
<p>‘Wij moeten den uitslag afwachten; alles hangt af van tijd en omstandigheden,’ viel de graaf in, om te toonen, dat hij zijnen vriend maar al te wel begreep.</p>
<p>Onder dergelijke gesprekken werd de reis voortgezet naar Hardestein, waar Dominé Bol de pastorie, en graaf Louis van Eylar eene trotsche villa bewoonde.</p>
</div>
<div type="chapter">
<pb n="9"/>
<head rend="h3">Tweede hoofdstuk.</head>
<p>Bij de voorstelling van Nicolette aan de speelmaatjes, hadden de pleegvaders meer op het <hi rend="i">ensemble</hi> der eenigszins <hi rend="i">theâtrale</hi> vertooning, dan op de jeugdige individuen gelet; maar wat wonderlijk, of misschien niet wonderlijk was, is dat de jongejuffers, die de Dominé had opgemerkt, ook van den graaf eene onderscheiding hadden bekomen.</p>
<p>Drie jonge meisjes hadden de aandacht der heeren tot zich getrokken. De eerste was eene brunette van iets min dan zestien jaar, met zware, donkere haarvlechten, die haar als eene kroon om de kruin waren gelegd, en oogen, zoo zwart als git; oogen, die niettegenstaande haren jeugdigen ouderdom een groot vermogen schenen uit te oefenen, niet alleen op de medeleerlingen, maar zelfs op het onderwijzend personeel. Zij was rank opgewassen, en hare bewegingen waren veêrkrachtig als die eener tooneeldanseres, en daarbij waren de afwisselingen in hare wezenstrekken zoo sprekend, dat zij met behulp van haren gebiedenden oogslag veeltijds hare wenschen uitdrukte, zonder de lippen te bewegen. Die jeugdige schoone was jonkvrouw Gabriella Léontina Maria Stanislas de Rattines, de pupil
<pb n="10"/>van den weledelen hooggeboren heer baron Rudolf van Tilbury, die door den beruchten man, nadat zij gedurende de vacantiedagen bij hem had gelogeerd, zoo even in de kostschool was teruggebracht.</p>
<p>De tweede jonkvrouw waarop de pleegvaders hunne blikken hadden gevestigd, was eene liefelijke bloem, ontsproten aan eenen zwakken stengel: eene vader- en moederlooze wees, die bij haar eigen oom van moeders zijde in een schoon huis op den Heerengracht, te Amsterdam woonde.</p>
<p>Beide heeren beschouwden het vriendelijke kind, voor zooveel men in vijftienjarigen ouderdom nog een kind is, als hadden zij het vroeger ontmoet; en inderdaad, jonkvrouw Elisabeth Maria van Doertoghe, had, toen ze op het kasteel van mevrouw de douarière van Doertoghe, hare tante, logeerde, menige preêk van Dominé Bol, in het kleine kerkje van Hardestein, bijgewoond. Beiden herinnerden zich die helderblauwe dwalende oogen, die altijd vochtig schenen, als dreven zij onder een hulsel van diamant. Zij herinnerden zich dat blank gezichtje, die lichtblozende wangen, dat edel voorhoofd, of liever dat engelenhoofdje, vanwaar de blonde lokken zoo bevallig om den zwanenhals zweefden.</p>
<p>Jonkvrouw van Doertoghe herkende den graaf van Eylar en den predikant van Hardestein. Met het hart snelde zij, die weinig bezoek ontving, die heeren te gemoet. Maar hoe zou zij zulk eenen stap wagen, in het bijzijn der school-koningin van mevrouw Zilverman, die van 's morgens tot 's avonds van bescheidenheid predikte, zonder ooit te denken, dat hare kweekelingen misschien later al te bescheiden zouden zijn, om eenmaal een openhartig figuur in de wereld te toonen; zonder
<pb n="11"/>te denken dat zij wellicht door dergelijke leiding geene dwaasheid, maar toch menige onvoorzichtigheid zouden begaan, door overdreven bescheidenheden en misplaatste voorzichtigheid. Het meisje onderdrukte dus de loffelijke uitspraak haars harten, en bleef als hare gezellinnen in het gelid staan.</p>
<p>De derde leerling, welke door de pleegvaders opgemerkt werd, ofschoon zij geen ander recht bezat op die onderscheiding, dan dat de bestuurder de kleine Nicolette met de woorden: ‘Heb er zorg voor’, half op verzoekenden, half op bevelenden toon uitgesproken, aan hare zijde bracht, was Augusta Bleeker, die, tot loon harer gedienstigheid, bij het afscheid nemen een dankbaren groet van de menschlievende pleegvaders ontving.</p>
<p>In het begin scheen Nicolette beschaamd. Zij durfde zich bij Augusta niet aansluiten; uit vrees, gelijk zij later bekende, van haar neteldoekschen japon te kreuken. Allengs verdween echter die verlegenheid. Haar krachtige en vroolijke natuur overwon weldra de indrukken, die de vreemde kostschool, de voor haar buitengewone pracht en de berekende manieren der scholieren bij haar hadden verwekt. Zij begon met, als ter sluiks, nu eens rechts, dan eens links en dan voor zich heen te lonken; om de jonge juffertjes te monsteren; en dan liep zij plots en vlug als een hinde naar een meisje van haren ouderdom, dat geheel alleen in eenen hoek der speelplaats tegen eenen acacia stond te leunen; en zonder den minsten omslag vroeg zij de onbekende, of zij speelmaatjes wilden zijn.</p>
<p>De pruilster, dien naam had de aangesprokene voor hare koppigheid gekregen, was dien morgen door de kamenier van hare stiefmoeder, tegen wil en dank terug
<pb n="12"/>naar de kostschool gebracht. De van de andere scholieren afgezonderde pruilster keerde Nicolette met een gebaar van minachting den rug toe, en zei:</p>
<p>‘Gij zijt mij door niemand voorgesteld.’</p>
<p>Nicolette schaterlachte: ‘Dat is niet vriendelijk,’ antwoordde zij, zonder te begrijpen, waar de hooghartige meid met die voorstelling heen wilde. ‘De kinderen uit onze buurt zijn beter opgebracht.’ En daarop vloog zij naar eene groep meisjes, die elkander in de fransche taal poogden te beduiden, wat haar in de vacantietijd wedervaren was; mededeelingen, die uithoofde der vreemde spraak niet wilden vlotten.</p>
<p>‘Die booze meid’, zoo bejegende Nicolette hare medeleerlingen, ‘die booze meid ginds - zij keert mij den rug toe, in plaats van.....’ Het overige der aanhaling werd uitgedoofd door een hoongelach in koor.</p>
<p>‘Die meid,’ fluisterde een juffertje met krulhaar haar, die een Javaan tot vader en eene française voor moeder had, ‘die meid is zeker te Amsterdam in eene achterbuurt groot gebracht.’ En alweêr werd er luidruchtig gelachen.</p>
<p>De arme Nicolette begreep reeds ten halve dat zij in dien hoogen kring een voorwerp van verachting was. Zij troostte zich zoo goed mogelijk in haren toestand, die toch het voordeel der nieuwigheid bevatte. Het kind bewoog zich als in eene andere wereld; nog nooit had zij zoo veel zuivere lucht ingeademd; nog nooit had zij zoo veel bloemen, zoo veel boomen, noch zulke zonderlinge meisjes gezien.</p>
<p>‘Moet ik dan geheel alleen spelen,’ zeide zij, zonder eenig verwijt, zonder eenige bitterheid in hare stem; en daarop naderde zij langzaam een der bloemperken in de nabijheid van den acacia, waar zij vroeger
<pb n="13"/>de pruilster had aangesproken, met de gedachte van zich een kolossalen bloemruiker af te plukken.</p>
<p>Juist had het kind de eerste bloem afgerukt, wanneer zij eene hand op hare schouders voelde, en eene schorre stem hoorde, de stem der <hi rend="i">surveillante</hi>, die haar toeriep: ‘halt! dat is verboden; morgen zal men u wel tot orde roepen, lompe meid.’</p>
<p>‘Wel, wist ik dat?’ zeî Nicolette, en zij hief de blanke lelie omhoog, die de berisping had veroorzaakt.</p>
<p>‘<hi rend="i">Coquine!</hi>’ zei de kinderwachtster, eene overgeloopen gouvernante uit het Walenland.</p>
<p>‘<hi rend="i">Coquine!</hi>’ herhaalde de kweekeling van Mie Lammertsz verscheidene malen, in de meening dat het vreemd woord haar later zou te pas komen; en terwijl het kind de nieuwe taaloefening beproefde, dreef de <hi rend="i">surveillante</hi> haar voort naar het schoolgezelschap.</p>
<p>‘Wat scheelt er aan mij?’ vroeg Nicolette zich zelve af, en zij wierp eenen blik op hare kleederen: ‘men zou zeggen dat ik die nufjes verschrik. Wat denken ze wel!</p>
<p>De welopgevoede juffertjes dachten wellicht, dat de aanraking met een meisje, dat zij reeds menig onwelvoegelijk woord hadden hooren spreken, haar zou bezoedelen; want dadelijk werd er eene grens tusschen haar en Nicolette gevormd.</p>
<p>‘Vanwaar is dat kind? of liever, wie is dat kind?’ vroeg eene der onderwijzeressen, die na een poosje afwezigheid knorrend terug in den tuin kwam.</p>
<p>De <hi rend="i">surveillante</hi> haalde de schouders op.</p>
<p>‘Wie weet,’ zeide zij, ‘wellicht eene vondeling, of ten minste een weggemoffelde bastaard. Zulk een goedje hebben wij hier immers nog meer gezien.’</p>
<p>Nu werd de ongelukkige Nicolette bedroefd. Zij
<pb n="14"/>had altijd gemeend, dat, zij zeven ooms in Eylar, Hoogenberg, Zevenaar, Van Zirik en Donia bezat; en dat nog zonder dien anderen heer, oom Bleek, te rekenen, van wien zij zoo dikwijls had hooren spreken en hoewel zij nu wist, dat Mie Lammertz hare moeder niet was, had zij deze daar toch altijd voor gehouden. Nu echter had men haar den dag vóór het vertrek naar de kostschool, om haar tot leerzucht aan te sporen, gezegd, dat zij eene vondeling was, en ook nog andere omstandigheden verklaard, die haar kinderlijk gemoed verontrustten. Nu had het woord <hi rend="i">vondeling</hi> haar als een verwijt getroffen, en in haar binnenste klonk het:</p>
<p>‘Men heeft mij in een kistje als suikergebak naar oom Bol's kamer gedragen. Ware het niet beter geweest, dat men mij in eene doodkist naar het kerkhof hadde gebracht.’</p>
<p>Arm kind! die stem der ziele deed eene omwenteling in haar gemoed ontstaan. Zij boog het hoofd en weende.</p>
<p>Terwijl zij daar stond, zonder te vermoeden wat er om haar heen gebeurde, voelde zij een zachten ruk aan haar kleed; en omziende stond zij tegenover een bleek gebocheld meisje, met lange magere vingeren, dat haar zeer minzaam toesprak:</p>
<p>‘Wilt gij mijn speelmaat zijn, lief meisje?’</p>
<p>Nicolette keek verwonderd op. ‘Haar speelmaat zijn,’ dacht zij; en zonder verder den loop harer gepeinzen te volgen vroeg ze:</p>
<p>‘Zijt gij ook eene vondeling?’</p>
<p>‘God beware mij!’ was het antwoord der misvormde Aleide, en als werd zij het ongepaste van dien uitroep gewaar, voegde zij er met haar zoet stemmetje bij:</p>
<pb n="15"/>
<p>‘Neen, geene vondeling, maar eene verstooteling; en dat is bijna gelijk.’</p>
<p>Uit dit gezegde begreep Nicolette dat zij twee martelaressen waren in de kindermaatschappij. Uit de woorden van Aleide hadde zij, indien zij zelf ouder ware geweest, geleerd, dat het vriendelijk juffertje zoo jong niet was als zij meende. Zij hield haar voor een meisje van haren ouderdom, en was niet weinig verwonderd te vernemen, dat het kind op het punt was haar dertiende jaar te bereiken.</p>
<p>‘Al zoo oud,’ riep zij in hare kinderlijke naïveteit.</p>
<p>‘Ik ben veel te oud geworden,’ was het antwoord. ‘Sedert meer dan twaalf jaren lijd ik al de kwellingen van een zwak gestel; en dan wenscht men nog mijnen dood. Na den dood mijner moeder gaf mijn vader mij, zijn eenig kind, eene booze stiefmoeder; en nog gisteren zeide de gouvernante mijner jonge zusjes, dat men naar mijnen dood verlangt, omdat de anderen in het bezit zouden komen van mijnen rijkdom.’</p>
<p>‘Die gouvernante zal wel gelogen hebben,’ zeî Nicolette plomp weg, om hare nieuwe vriendin te troosten; en verder begreep zij, al kon zij er zich niet over uitdrukken, dat er nog ongelukkiger wezens waren dan zij, al was zij eene vondeling; want niemand reikhalsde voor zooveel ze wist, naar haren dood.</p>
<p>Kommerloos huppelt de vogel van den groenen twijg naar den dorren tak; en zonder dat de kinderen het schijnen te bemerken, gaan zij van een treurig tot een vroolijk onderwerp over. Kindertranen zijn spoedig opgedroogd.</p>
<p>Plots vroeg het meisje met de lange vingers:</p>
<p>‘Hoe heet gij?</p>
<pb n="16"/>
<p>Nicolette. En gij?</p>
<p>Aleide, naar mijne moeder. Mama heette ook Aleide: Aleide van Leycester, en men beweert dat zij van koninklijk bloed was, maar, wat geeft dit? Kunt gij japonnetjes maken voor de pop, Nicolette?’</p>
<p>De vondeling schudde treurig het hoofd.</p>
<p>‘Niet,’ zeî Aleide; en zij trok haar gelaat in de vriendelijkste plooi. ‘Kunt gij poppenkraagjes borduren?’</p>
<p>Alweêr een ontkennend hoofdschudden.</p>
<p>‘Dan kunt gij toch kleine kousjes breien?’</p>
<p>‘Ook niet,’ zuchtte Nicolette.</p>
<p>‘Wees daar niet droevig om,’ troostte Aleide, ‘ik zal u dat allemaal leeren. Ik vraag u dat alleen, omdat de gouvernante van mijne zusjes mij gisteren, toen men mijne koffers in orde bracht, zulke schoone zijden en neteldoeken lappen heeft geschonken, die nog voortkomen van mijne mama, en waarvan wij het schoonste poppengoed kunnen maken dat gij bedenken kunt.’</p>
<p>Onder dit gesprek hadden de nieuwe kennissen zich een weinig van de andere scholieren afgezonderd en een zijpad ingeslagen.</p>
<p>‘Hier wil ik het jaartal en den dag mijner komst in de school opteekenen,’ sprak Nicolette tot hare vriendin; zij haalde een klein knipmes te voorschijn en teekende in de schors van eenen jeugdigen olm:</p>
<q rend="bq">1<hi rend="sup">sten</hi> 8<hi rend="sup">ber</hi> 184...</q>
</div>
<div type="chapter">
<pb n="17"/>
<head rend="h3">Derde hoofdstuk.</head>
<p>Nicolette lag in slaapstede N<hi rend="sup">o</hi>. 7 en Augusta in N<hi rend="sup">o</hi>. 8, onder hetzelfde behangsel, zoodat deze laatste, tot wie mevrouw Zilverman had gezegd: ‘Heb er zorg voor,’ al Nicolette's bewegingen kon hooren - doch in plaats van de zachte ademhaling der kinderrust, vernam de oudere kostscholier een droevig snikken.</p>
<p>Zonder het minste gedruisch te maken trad Augusta tot het kleine meisje, en fluisterde met schier moederlijke teederheid:</p>
<p>‘Wat let u, lieve? Waarom weent gij?’</p>
<p>‘Ik ween om Mie Lammertz,’ luidde het nokkend wedergefluister. ‘Ik heb geene moeder gehad en ken niemand dan haar.’</p>
<p>Geene moeder, dat vond Augusta zonderling, en zij herhaalde:</p>
<p>‘Geene moeder!’</p>
<p>‘Ik ben eene vondeling, en die hebben ook geenen vader.’</p>
<p>‘Arm kind!’ troostte de meer bejaarde leerling, die het meisje begon te begrijpen. ‘Toen ik hier kwam vond ik mij ook eenzaam en verlaten, hoewel ik nog vader en moeder bezit; maar dat zal overgaan, als gij in betrekking met andere meisjes komt.’</p>
<pb n="18"/>
<p>Die troostwoorden moesten Nicolette nog meer ontroeren, want zij snikte nog geweldiger dan te voren.</p>
<p>Augusta greep de kleine kinderhand, die buiten het dek stak, en zeî:</p>
<p>‘Alle menschen hebben eenen vader in den Hemel. Hem moeten wij ons levenslot vertrouwen. Zeg in stilte uw avondgebed nog eens op, en intusschen zult gij gerust insluimeren. Ik zou u nog wel wat gezelschap houden, om u te troosten, vriendje, doch het mag niet zijn: het is tegen het reglement.’</p>
<p>Onder het uitspreken dezer woorden schikte Augusta de beddékens der arme vondeling, drukte haar eenen kus op het voorhoofd en wenschte haar eenen goeden nacht.</p>
<p>Die kus en die goede woorden hadden Nicolette eenigszins opgebeurd. Augusta's woorden hadden haar bemoedigd. Zij vouwde de kleine handen te zamen, sloot de oogen dicht en begon eene inwendige samenspraak met haren Vader in den Hemel. Een weinig later waren de beide meisjes biddend ingesluimerd, en zoo als zij elkander 's morgens verhaalden, werden zij beiden in den slaap verkwikt door eenen schoonen droom.</p>
<p>'s Anderdaags toonde Nicolette dat zij, die nu en dan zulke grove woorden bezigde, in andere dingen zeer bedreven was. Zij kleedde zich smaakvol zonder iemands behulp aan, en schikte zelve hare schoone blonde lokken, die zij den avond te voren op papiertjes had gerold, rond haar liefelijk gezichtje. Mie Lammertz had het kind, gelijk het bij werklieden het geval is, van jongs af aan zelfoefening gewend; en dit kwam haar in deze omstandigheden zeer goed te pas.</p>
<pb n="19"/>
<p>Op de schoolbanken gaf de vondeling alwêer blijken van bekwaamheid. Men had haar tusschen de nieuwelingen van haren ouderdom geplaatst, om nog wat Nederduitsch te leeren, eer men met de Fransche taal begon. Doch nauwelijks had zij haar eerste studeerwerk afgemaakt, of de onderwijzeressen bemerkten, dat die plompe meid, gelijk zij haar genoemd hadden, ergens de lessen in eene bijschool moest bijgewoond hebben; die, wat de wijze van voordragen betrof, voor geen kostschoolonderwijs moest onderdoen.</p>
<p>Tengevolge van een nader onderzoek kreeg de vondeling eene plaats in de Fransche afdeeling, nevens die zachtzinnige Aleide, die haar op den rentréedag met zooveel vriendschap had bejegend, terwijl de andere haar met minachting afwezen.</p>
<p>Jufvrouw Elisabeth Marie van Doertoghe maakte van de eerste gelegenheid gebruik, om Nicolette te vragen, of zij van Hardestein was, en in welke verhouding zij stond met den graaf van Eylar en Dominé Bol.</p>
<p>Hadde de vondeling te voren eenige lessen over bescheidenheid ontvangen, gelijk men die in het gesticht van mevrouw Zilverman gaf, dan had het kind waarschijnlijk, na op de eerste vraag ontkennend te hebben geantwoord, op de tweede een ontwijkend antwoord gegeven. Maar Nicolette was onder de kinderen des volks grootgebracht. Zij droeg, gelijk men zegt, het hart op de tong, en vertelde met kinderlijke oprechtheid alles wat zij van hare treurige geschiedenis wist. Het eenvoudige kind scheen in 't geheel niet te begrijpen, dat iemand ter wereld haar kon tot schande rekenen, dat zij wellicht een man zonder eer of plichtgevoel tot vader had gehad, en eene vrouw zonder ziel
<pb n="20"/>tot moeder. Het was immers hare schuld niet, dat men haar in eene doos bij Mie Lammertz had gebracht; dat zij geene plaats aan het hart eener liefderijke moeder had gevonden, en niet alleen het brood der liefdadigheid had moeten eten, maar ook met door vreemden betaalde moedermelk, die een ander kind toebehoorde, was gevoed.</p>
<p>Gelukkig was de jonkvrouw van Doertoghe een van die uitverkoren zielen, die de Voorzienigheid dankbaar zijn, omdat zij in een oasis zijn geboren; die rang en rijkdom niet beschouwen als een voorrecht, dat hun toekomt als eene welverdiende hulde voor.... ja, waarvoor, dat weten ze zelven niet. Nicolette's vertrouwelijk verhaal verwekte bij haar geen afschuw, maar diep medelijden.</p>
<p>‘Ik ben een eenig kind, eene vader- en moederlooze wees,’ zoo beantwoordde Elisabeth Marie, die men bij verkorting Bettemie noemde, 's meisjes mededeeling, ‘en bijgevolg heb ik ook niemand, die mij liefde toedraagt volgens de wetten der natuur. Zij, die mij schijnen te beminnen, hebben misschien vooruitzichten op mijne fortuin, of op den invloed, die mij later in hoogen rang moet te beurt vallen. Wilt gij mijne zuster zijn, Nicolette?’ en de ontroerde Bettemie drukte in de opwelling van haar edel vrouwelijk gemoed een kus op 's meisjes bleeke wang, en zoo vermengden zich de tranen der adellijke jonkvrouw met de tranen van de verworpeling der maatschappij, ter bezegeling van eenen eeuwigen liefdebond.</p>
<p>Door Nicolette's openhartigheid waren hare omstandigheden dadelijk in de kostschool algemeen bekend, en juist uithoofde van dien toestand, werd zij ook de beschermeling van de schoone pleegdochter des barons
<pb n="21"/>van Tilbury. Gabrielle, die de kiemen in zich droeg om eenmaal eene <hi rend="i">geémancipeerde</hi> vrouw te worden, in den volsten zin des woords, en reeds in jeugdigen leeftijd menig blijk had gegeven van opgewondenheid en al te ver gedreven <hi rend="i">excentriciteit</hi>, betuigde het belang dat zij in Nicolette stelde, door het geven van kleine geschenken, en door bij elke gelegenheid voor haar in de bres te springen, wanneer eene der leerlingen het arme kind beleedigde. Die beleedigingen verminderden echter met elken dag, en na een paar weken scheen de banvloek, die op de vondeling kleefde, opgeheven.</p>
<p>Waaraan was die verandering toe te schrijven? Was het omdat Nicolette een meisje was van vroolijken aard, eene speelgenoot die, door snedige gezegden, die het kenmerk harer vroegere ruwheid niet meer droegen, hare medeleerlingen somtijds tranen deed lachen. Dat is mogelijk. Doch ik meen, dat die verandering ontsproot uit de zielegrootheid, die dagelijks meer en meer in de vondeling uitblonk, door dat zeker iets, dat ons eerbied afdwingt, zonder dat wij ons zelven rekening kunnen geven, door welke hoedanigheid het geëerbiedigde wezen onze hulde verdient.</p>
<p>De vondeling met de zeven pleegvaders was weldra overtuigd, dat zij onder de leerlingen van hare jaren eene hartsvriendin zou mogen kiezen naar begeeren; dat zoowel de trotschte als de geringste met haar hand in hand zou willen gaan, haar kleine geheimen willen toevertrouwen, en met haar het zure en het zoete van het kostschoolleven deelen; maar Nicolette had reeds gekozen. De vriendschap van haar kinderlijk hart was op Aleide gevallen; op dat bleek, zwak, misvormd schepseltje, dat haar den eersten dag, toen iedereen
<pb n="22"/>haar bespotte en verachtte, was te gemoet gekomen als hare gelijke.</p>
<p>Van de kleine Aleide ontving Nicolette de eerste lessen in het vrouwelijk handwerk. Het eerste kleedingstuk, dat zij vervaardigde, was een boezelaar voor de pop; haar eerste borduurwerk een poppekraag, en weldra kon zij ook kleine kapsels en hoeden maken, zoo goed als hare dertienjarige leermeesteres.</p>
<p>In al de vakken van onderwijs maakte de vondeling verbazenden voortgang, maar volgens de bewering der onderwijzeressen was Nicolette wel wat stout. Zonder acht te geven op de hooge personages die zij aansprak, durfde ze nu en dan wel eens het verschrikkelijk ‘waarom is dit zoo?’ uitspreken. Zij had toch moeten weten, dat hare meesteressen, om op dergelijke vragen een bepaald antwoord te kunnen geven, wel eens hare boeken zouden mogen raadplegen. Maar neen, die meid zonder afkomst of fatsoen, polste dadelijk iemand, en dat nog wel in het bijzijn der leerlingen..</p>
<p>Zoo verliep het eerste jaar van Nicolette's verblijf op de kostschool, zonder bijzondere toevallen, en bijna zonder kommer. Den eersten dag had zij geweend, en op den laatsten dag van het schooljaar zou zij ook tranen storten; doch dit geeft geene bezwaren. Kinderen worden schreiende groot.</p>
<p>De uitroeping der plaatsen was gedaan, en Nicolette had zich niet te beklagen. Men had bepaald, dat zij door buitengewonen ijver en aanleg op mocht klimmen tot de tweede afdeeling der Fransche klasse. Zoo luidde het bulletin, dat men per post aan Dominé Bol had gezonden. Nicolette was zeer verheugd over hare bevordering; echter was hare blijdschap met bitterheid gemengd; Aleide was achteruit gebleven, tengevolge van
<pb n="23"/>ziekelijkheid, en het lijdende kind betuigde hierover aan hare speelgenoot de bitterste droefheid.</p>
<p>Zij die van natuur edelmoedig zijn, zijn vindingrijk en bedreven in het zoeken van troostmiddelen. Nicolette wendde zich, met gevaar van eene berisping op te loopen, tot mevrouw Zilverman, en verzocht, dat men haar, even als jonkvrouw Aleide achteruit zou laten, of deze met haar bevorderen.</p>
<p>Zulk een verzoek had de schoolvorstin nog nooit ontvangen. De edelmoedigheid der vondeling, die wilde achterblijven, uit belangstelling voor de rijke wees, verwonderde haar. Zou zij dit gedrag goed- of afkeuren? Zij had immers van niemand lessen te ontvangen, zelfs niet op het gebied der edelmoedigheid.</p>
<p>‘Gij belooft,’ zoo luidde eindelijk mevrouw Zilverman's antwoord: ‘gij belooft, dat gij de jonkvrouw behulpzaam zult zijn, en zorgen dat zij hare lessen kent?’</p>
<p>‘Dat beloof ik,’ herhaalde Nicolette plechtig: ‘al moesten wij in de speeluren te zamen herhalen.’</p>
<p>‘'t Zij zoo,’ sprak de bestuurster, ‘doch op voorwaarde, dat gij met Aleide achteruit wordt gezet, indien zij de lessen niet kan volgen.</p>
<p>Nicolette weende bitter toen zij hare kinderlijke vriendinnen, die met vacantie gingen, vaarwel kuste. De woorden ‘tot wederziens’ sprak zij stotterend uit, en noch de vriendelijke woorden van Bettemie en Augusta, noch de belofte van Gabrielle, dat zij haar bij de rentrée menige kleinigheid ten geschenke zou brengen, konden haar bedaren.</p>
<p>‘Gij allen wordt door ouders of bloedverwanten afgehaald,’ zeide zij, ‘en ik....’ de overige woorden versmoorden in tranen.</p>
<pb n="24"/>
<p>Eén voor éen rolden de rijtuigen met levenslustige jongejuffers door de laan, en Nicolette bleef alleen met hare smart. Tegen den avond vond men haar in gedachten verslonden aan den boord des vijvers in het gras zitten. Waaraan dacht zij, de arme vondeling?.....</p>
</div>
<div type="chapter">
<pb n="25"/>
<head rend="h3">Vierde hoofdstuk.</head>
<p>De vacantie was voorbij, en al Nicolette's vriendinnen waren met geschenken voor de vondeling teruggekomen. Gabrielle bracht eene schoone pop, die men kon aankleeden en uitkleeden als een kind; Bettemie eene werkdoos, waarin een volledige zilveren <hi rend="i">nécessaire</hi> lag, en Augusta een fijngevlochten korf, gevuld met appelsina's, gebakjes en fruit.</p>
<p>Aleide had ook de vriendin niet vergeten. Zij had voor haar beiden lappen, lintjes en kanten medegebracht, waarbij het poppegoed van het jaar te voren maar prullegoed was, en daarbij had ze nog een gesloten doosje, dat ze Nicolette later wilde geven, op een plechtig oogenblik, zeide zij; en dat oogenblik was niet ver meer verwijderd; maar waarom kwamen er tranen in de oogen der bleeke Aleide, wanneer zij van dat plechtig oogenblik sprak?</p>
<p>De vondeling scheen te begrijpen, waarop hare vriendin zinspeelde, en zij poogde het gesprek eene andere wending te geven. De rijke wees was gedurende den vacantietijd sterk vervallen. Zij hoestte, en naar de meening van mevrouw Zilverman, had zij op de terugreis naar de kostschool eene nieuwe verkoudheid opgedaan.</p>
<pb n="26"/>
<p>‘Aleide,’ zeî Nicolette, en zij poogde vroolijk te schijnen, ‘Aleide, gij hebt mij nog niet gevraagd, hoe ik in uwe afwezigheid den tijd heb doorgebracht.’</p>
<p>‘Treurig zeker,’ was het antwoord. ‘Gij waart geheel alleen.’</p>
<p>‘Ik heb wel de dagen geteld die vóór uwe terugkomst nog moesten verloopen,’ sprak de vondeling, ‘maar ik heb mij toch niet verveeld. Terwijl men het huis schoonmaakte, de groote wasch deed, en mevrouw en de onderwijzeressen op reis waren, beschikte ik zelve over mijnen tijd; hoewel ik niet verder mocht gaan dan den vijver. De tuinen, de, boomgaard en het boschage hoorden mij dus toe; daarin kon ik mij afzonderen, om aan uwe vriendschap te denken, en aan de liefde van allen, die in mijn lot belang hebben gesteld. Des morgens stond ik vroeg op, om de zou te zien opdagen. In ochtendgewaad liep ik langs de bloemperken, dwaalde door den boomgaard, en ging dan verder in de schaduw der olmen naar de taal der vogelen zitten luisteren, en hoe langer ik luisterde, hoe meer het mij toescheen dat ik iets van hunne spraak verstond. Ik meen, Aleide, dat zij onder elkander praatten als jonge meisjes.’</p>
<p>‘Wat zijt gij gelukkig,’ merkte Aleide op. ‘Al die dingen kunnen uwen geest boeien, en uw hart verheugen, omdat gij levenslustig en gezond zijt. Dien wellust heb ik nooit gekend.’ En weêr rolden er tranen over haar bleek gelaat.</p>
<p>‘Waarom zijt gij zoo bedroefd?’ zeî Nicolette, die hare droefheid niet langer kon beteugelen.</p>
<p>Aleide zat met nedergeslagen oogen met het doosje te spelen, dat het geschenk voor hare vriendin bevatte.</p>
<p>‘Waarom ik zoo bedrukt ben,’ zeide zij: ‘Ik had
<pb n="27"/>toch zoo graag mijnen vader nog eens omhelsd, eer ik sterf. Hij zal bedroefd zijn, wanneer hij van de reis terug komt, omdat hij zijne Aleide niet meer vindt; want hij bemint mij, Nicolette, gelijk een vader alleen beminnen kan. Maar het is die booze vrouw, die ik mama moet noemen, die hem misleidt over mijnen toestand, en mij van hem verwijderd houdt. Beiden zijn voor hun pleizier naar Zwitserland.’</p>
<p>‘Gij sterven!’ antwoordde Nicolette, ‘gij begint eerst te leven; maar gij laat den moed zinken, als wake er geene genezing mogelijk.’</p>
<p>‘Ik zal hem niet wederzien,’ sprak de rijke wees, zonder op de bemerking der vondeling te letten; ‘hij komt eerst binnen eene maand terug. En waarom zou ik uitstellen u het geschenk te geven,’ ging Aleide voort: ‘het akelige oogenblik is misschien zoo verwijderd niet meer.’</p>
<p>Bij deze woorden had zij het doosje ontsloten; en nu lachte Nicolette eenen krans echte bloedkoralen toe.</p>
<p>‘Die zult gij dragen tot mijne gedachtenis,’ zeide zij, en daarop vielen de twee jonge meisjes in elkanders armen.</p>
<p>De komst van Bettemie met Gabrielle en Augusta brak de omhelzing af. De oudere kostscholieren hadden hare koffers uitgepakt; eri nu stonden zij daar met de geschenken, die voor de vondeling waren bestemd.</p>
<p>Die verrassing dwong der kranke eenen glimlach af. De vreugd van hare vriendin was haar geluk, en zij nam zelfs eenige lekkernij uit de fruitmand door Augusta geschonken.</p>
<p>Nicolette vond den volgenden nacht geenen gerusten slaap. Al haar eigen verdriet was vergeten; zij dacht
<pb n="28"/>alleen aan het lijden en de verlatenheid der rijke Aleide. Krank was het meisje met vacantie gegaan, in de hoop, van in het bijzijn van eenen geliefden vader, kracht te putten ter herstelling van hare gezondheid; en zij vond hem, naar wien zij reikhalsde, afwezig; niet voor één dag, maar voor achtereenvolgende maanden. Had hij zijn kind vergeten?.....</p>
<p>‘Neen, dat is onmogelijk,’ dacht ze verder, terwijl zij rusteloos omwoelde, zich nu eens op de linker- en dan weêr op de rechter zijde keerende, om den slaap te zoeken. ‘Neen, dat is onmogelijk. Hij is haar vader; hij heeft met haar onder één dak gewoond; dat is niet gelijk het met mijne pleegvaders het geval is. Het zal, gelijk zij zegt, de schuld der stiefmoeder zijn.’</p>
<p>Des anderen daags bleek het, dat Nicolette zich te vergeefs moeite had gegeven, om voor hare vriendin eene plaats in de tweede afdeeling der Fransche klasse te verkrijgen. Aleide kon hare kamer niet meer verlaten, en zij smeekte mevrouw Zilverman, haar juffer Zevenster tot gezelschap te geven.</p>
<p>‘Is de graaf van Eylar een uwer pleegvaders?’ zoo viel de zieke hare vriendin, die dikwijls over dit onderwerp een gesprek aanknoopte, in de rede. De graaf is een neef van mijne overleden' mama. Zijn jongere broeder heet Maurits, een knaap van mijne jaren; en die heeft dikwijls bij ons gelogeerd. Wellicht ontmoet ge dien nog eens op Hardestein, bij Dominé Bol. Denkt gij niet daar te gaan inwonen, nadat uwe opvoeding geëindigd is?’</p>
<p>‘Ik zou niet beter verlangen.’</p>
<p>‘Welnu, wanneer ge daar eenmaal jonker Maurits, mocht ontmoeten, breng hem dan de groete en het eeuwig vaarwel over der arme Aleide.’</p>
<pb n="29"/>
<p>‘Wellicht doen wij nog eens te zamen eene pleizierreis naar Hardestein,’ zeî Nicolette.</p>
<p>‘Welk eene begoocheling,’ antwoorde de kranke, bitter glimlachend; en het was waarlijk begoocheling; weinige dagen later vlood Aleide's schoone ziel uit haar misvormd omhulsel naar beter oord. De moederlooze wees mocht haren vader op aarde niet wederzien.</p>
<p>Langen tijd betreurde de arme vondeling hare vriendin, die haar in zulken jeugdigen leeftijd zooveel levenslessen had geleerd; die haar getoond had, hoe veel lijden er soms achter eenen grootschen naam en eene onschatbare fortuin verborgen ligt. Maar het schoonste wat Nicolette van Aleide had geleerd, was zich te onderwerpen aan haar lot; en den Schepper dankbaar te zijn, die haar een helderen geest en een sterk lichaamsgestel geschonken had.</p>
</div>
<div type="chapter">
<pb n="30"/>
<head rend="h3">Vijfde hoofdstuk.</head>
<p>Toen Nicolette de eerste maal na het overlijden harer vriendin onder de leerlingen verscheen, werd zij vriendschappelijk begroet. Een ieder wilde iets van Aleide weten, die zij allen hadden lief gehad, en die zij slechts verwaarloosd hadden, uit hoofde harer zwakheid en lastigheid. Hadden zij kunnen vermoeden, dat haar <hi rend="i">humeur</hi> voortkwam uit eene wezenlijke krankheid, dan hadden zij het arm schepseltje zeker meer medelijden, meer liefde betoond. Nu echter kwam aan Nicolette eene eer toe, waarop geen' enkele onder haar aanspraak kon maken; en zelfs de onderwijzeressen verklaarden, dat juffer Zevenster, gelijk een Engel des Hemels aan het sterfbed van hare vriendin had gewaakt.</p>
<p>Van dien tijd af behandelde men Nicolette op de kostschool met zekere onderscheiding. Gabrielle, Bettemie en Augusta betoonden haar op verscheidene wijzen nog meer hare belangstelling in haar lot; en Augusta was fier, omdat juffer Zevenster haar tot vertrouweling koos. Daarenboven ontving het edelmoedige meisje nog eenen brief van dankbetuiging vergezeld door een prachtig geschenk, van Aleide's vader; als eene herinnering
<pb n="31"/>aan de eenige spruit van zijn eerste huwelijk, die zij zulk eene belangelooze liefde had toegedragen.</p>
<p>Voortaan wijdde de pleegdochter van Mie Lammertz zich met hart en ziel aan de studie. De jonge meisjes, die met haar op de kostschool waren gekomen, liet zij ver achter zich en toen zij dertien jaar telde, was zij, zedelijker wijze beschouwd, geen kind meer. Ook in het volgende leerjaar ontving zij geen bezoek van hare pleegvaders, iets dat haar zeer bedroefde; want, hoewel zij de studie beminde om de studie, dacht zij toch dikwijls, dat hare zeven vaders een groot genoegen zouden vinden in hare vorderingen.</p>
<p>Op het einde van het tweede schooljaar werd zij alweêr pijnlijk getroffen. Gabrielle, Bettemie en Augusta verlieten alle drie het gesticht van mevrouw Zilverman. De beide eerste gingen eene plaats innemen in het schitterendste gedeelte der samenleving, en de laatste in den stillen burgerkring.</p>
<p>‘Wij zullen elkander te Hardestein zien,’ zei Bettemie, ‘wanneer gij op de pastorie verblijft, en ik bij tante van Doertoghe logeer. Hier is intusschen het adres van mijnen oom van Bassen, bij wien ik inwoon; daar moet gij mij schrijven.’ Hier verraadde de stem van de door de natuur bevoorrechte Bettemie eene diepe ontroering: ‘Nicolette, vergeet nooit, dat ik u den naam van zuster heb gegeven,’ stotterde zij, ‘en in alle omstandigheden des levens....’ Hier begonnen er wederzijdsche tranen te vloeien; er klonken kussen; de jonkvrouw rukte zich uit de armen harer vriendin los, maar het was haar als of zij eenen grooten schat achterliet. Zij wierp der arme vondeling uit het rijtuig nog eenen handkus toe, en daarop verdween zij in eene stofwolk.</p>
<p>Gabrielle sloeg bij het afscheid nemen eenen geheel anderen toon aan:</p>
<pb n="32"/>
<p>‘Nicolette,’ zeide zij, ‘ik weet waarlijk niet, welk adres ik moet opgeven voor onze correspondentie. Ik ga, wel is waar, bij den baron van Tilbury inwonen, maar ik hoop niet, dat ik mij daar de vleugelen zal laten korten. Die gekke baron, dien ik oom moet noemen, en die in het geheel geene familie van mij is, had in de laatste vacantie manieren die ik niet dulden kan. Ik heb eenen walg van het mannetje. Dat ik u zal wederzien, is stellig, maar waar - dat zal de tijd leeren.’ De jonkvrouw de Rattines drukte de vondeling aan haar hart, kuste ze herhaalde maal, en toen zij afscheid had genomen, hoorde Nicolette haar, terwijl ze de speelplaats overliep, om een laatste vaarwel aan mevrouw Zilverman te zeggen, een vroolijk lied neuriën.</p>
<p>Het afscheid nemen van Augusta was weêr van anderen aard. Deze rekende het zich ten plicht hare kinderlijke vriendin tot een bezoek uit te noodigen, zoodra de gelegenheid zich daartoe aanbood, om haar met al haar wedervaren bekend te maken. Zij wist nogtans, dat dit wel eenige moeielijkheden in de kostschool opleverde, omdat de brieven aan de contrôle van mevrouw onderworpen waren. Jammer was het, dat hare ouders zoo verre van daar woonden, in het minst bevolkte gedeelte van Zeeland, anders had zij haar in den loop des jaars nog bezocht.</p>
<p>De vondeling had bij het afscheid nemen van de zusterlijke Bettemie overvloedig geweend. Bij het vaarwel zeggen aan Gabrielle was haar een enkele traan ontsprongen; maar bij de verwijdering van Augusta, wie zij de geheimste gedachten van haar hart mededeelde, voelde zij, als het ware, een gedeelte van zich zelve losscheuren. Nog eenmaal omhelsden zij elkander, en
<pb n="33"/>toen klonk het ‘<hi rend="i">Adieu</hi>’: een pijnlijk woord, dat in hare ziel weêrklonk als de echo in de vallei.</p>
<p>Even als het vorig jaar was Nicolette de eenige scholier die in het gesticht bleef. Zij begreep echter dat zij zich thans, als in de voorledene vacantie, niet uitsluitend met allerlei uitspanningen mocht onledig houden. Hoewel mevrouw Zilverman door hare pleegvaders belast was haar de benoodigde kleederen en onderhoud te verschaffen, en deze nog al ronde sommen op hare rekening bracht, had zij geen enkel stuk van belang gekregen. Er ontbraken banden aan hare slaapmutsen, linten aan hare nachtjakken, en ook hare hemden moesten eens goed onder handen genomen worden.</p>
<p>Nicolette stelde zich moedig aan het werk, en ging het kousen mazen niet vlug van de hand, op haar naaiwerk viel, door de lessen die zij weleer van hare lieve Aleide gekregen had, niets af te wijzen.</p>
<p>Met al dat werk was de vacantie zonder verveling voor de eenzame verloopen. De arbeid, afgewisseld door wandelingen, had haar gemoed bedaard, en haar nieuwen levenslust geschonken. Met vreugde zag zij op de afgelegde taak neêr, en nu zou zij ook gaarne hare japonnen vermaakt hebben, maar daar was geen tijd meer toe.</p>
<p>Juist terwijl Nicolette den dag vóor de <hi rend="i">rentrée</hi> bezig was met hare kleederen te schikken, kwam de werkmeid haar boodschappen, dat mevrouw Zilverman haar wenschte te spreken.</p>
<p>Het meisje ging dadelijk hare schoone haarlokken herschikken, wierp toen eenen onderzoekenden blik op hare kleederen, ten einde geene berisping over slordigheid op te loopen, en naderde een met kloppend
<pb n="34"/>hart de schoolvorstin, die haar in de spreekkamer wachtte.</p>
<p>Mevrouw was in bekoorlijk <hi rend="i">toilet</hi>, gelijk zij altijd was wanneer zij effect wilde maken. Zij bekeek Nicolette met hare donkere oogen, op eene wijze die niet veel goeds beduidde, zoodat het arm onschuldig kind stond te sidderen gelijk een popelblad.</p>
<p>‘Mejuffer Zevenster,’ sprak zij op strengen toon, ‘gij hebt u in den laatsten tijd <hi rend="i">allures</hi> gepermitteerd, die u weinig passen. Gij hebt eene vriendschap met de jonkvrouwen van Doertoghe, de Rattines en Augusta Bleeker aangeknoopt, alsof gij haar gelijke waart. Dat is veel gewaagd voor eene vond....., doch van uwe geboorte wil ik u geene grief maken,’ zoo viel zij zich zelve in de rede: ‘Gij kent uwen oorsprong beter dan ik; maar hadde ik geweten, dat gij in eene achterbuurt te Amsterdam onder het grauw waart grootgebracht, dan had ik, niettegenstaande den rang dien uwe pleegvaders in de maatschappij bekleeden, geweigerd u op te nemen. Mijn gesticht staat niet open voor gemengde leerlingen. Edelen bij edelen en volk bij volk. Doch dat is nu eenmaal zoo, en daar het niet meer te verhelpen is, zal ik trachten mijne plichten te vervullen, zoolang het nog duurt.’</p>
<p>Deze aanspraak had den indruk gemist, dien mevrouw Zilverman van hare woorden verwachtte. Zij meende de vondeling te doen ineenkrimpen van schaamte; maar onder het losbreken der onweêrsvlaag was het meisje tot het besef van haren toestand gekomen. Het beven had opgehouden, en met fierheid hief zij het hoofd op, om te zeggen:</p>
<p>‘Mevrouw, is het onderhouden van die vriendschap de eenige zonde waaraan ik mij heb schuldig gemaakt?’</p>
<pb n="35"/>
<p>‘Is het aan u, mijne berisping met eene vraag te beantwoorden? Of meent gij misschien mij ook als uwe gelijke te behandelen? Neen, juffer Zevenster, dat hebt gij mis. Om kort te gaan, ik verbied u, voortaan gelijken tred te houden met de leerlingen van goede afkomst. Ik heb tengevolge van uwe handelwijze aan Dominé Bol geschreven, en die heeft mij in naam van al uwe pleegvaders;’ (hier glimlachte mevrouw Zilverman op eene veelbeteekenende wijze); ‘in naam van al uwe pleegvaders geantwoord, dat ik u aan ondergeschiktheid moest gewennen, aangezien men u alleen die opleiding liet geven, om u tot gouvernante of kindermeid te vormen. Wilt gij den brief lezen, juffer Zevenster?’</p>
<p>‘Ik dank u,’ antwoordde de terneêrgedrukte, en liet het hoofd op de borst zinken.</p>
<p>Gabrielle, Bettemie en Augusta waren vertrokken: en aan wie kon ze thans hare smart vertrouwen, dewijl men haar verbood, eenige vriendschap te onderhouden? Aan wie?</p>
<p>Haar verstand antwoordde hierop: ‘Aan niemand.’ Gelijk de waterlelie, die, ontsproten uit het slijk, na bot en bladeren gereinigd te hebben in het bronkristal, de blanke kelk ten hemel heft; had de vondeling eene poos het schoone hoofd geheven, in al den glans der maagdelijke fierheid; om als de waterbloem, getroffen door den zonneslag, de kruin mismoedig neêr te buigen, onder den schepter der schoolvorstin.</p>
<p>Sedert den dood van Aleide, het vertrek der twee vriendinnen en de berisping van mevrouw Zilverman had Nicolette's toestand op de kostschool al zijne aantrekkelijkheid verloren. Voortaan zou de studie haar eenig genoegen zijn; en hieraan klampte zij zich vast
<pb n="36"/>met al de krachten van haar schitterend geestvermogen. Geen enkele leerling was in staat haar te volgen. In alle vakken streefde zij hare gezellinnen vooruit; zelfs in de vreemde talen.</p>
<p>Ondertusschen legde mevrouw Zilverman zich voortdurend toe, om het meisje, dat op de leerbanken allen roem te beurt viel, nog meer te vernederen. Het hinderde haar, die zooveel eerbied koesterde voor rang en geboorte, dat de verworpeling door goedheid des harten, door geestesgaven en lichaamsschoonheid uitblonk, ver boven de adellijke jonkvrouwen die haar waren toevertrouwd. Die star moest verduisterd, die heerlijke bloem vertrapt en terug gedreven worden naar het slijk waaruit zij ontsproot.</p>
<p>Elke week werd de onschuldige Nicolette in de spreekkamer geroepen; en hoe nederig en bescheiden zij zich ook had weten te gedragen, toch vond mevrouw nog stof om haar te berispen wegens haren trots.</p>
<p>‘Mag ik vragen, mevrouw,’ sprak de vondeling op zekeren dag, onder het storten van overvloedige tranen: ‘Mag ik vragen wat ik gezegd of gedaan heb, om uwe ongenade te verdienen?’</p>
<p>‘Gezegd of gedaan?’ riep de gekwetste schoolmajesteit.’ Moest gij dan uwe schuld nog verhoogen, door woorden en daden? Spreekt de hoogmoed niet uit uwe blikken, uit uwe gelaatstrekken, uit uwen gang en manieren? Vergeet gij niet geheel en al wie gij zijt? Vergeet gij niet, dat gij tot heden gevoed zijt met het brood der liefdadigheid?’</p>
<p>Zoo werd die schoone natuur, dat heerlijk schepsel zedelijker wijze ontzenuwd. Wel kon men de vondeling hare wetenschappelijke kennissen niet ontfutselen, hare lichamelijke schoonheid niet krenken; maar men ontnam
<pb n="37"/>haar alle vertrouwen in zich zelve, alle gevoel van zelfwaarde. In twee jaren tijds had de opvoedster het zoo ver gebracht, dat de ongelukkige in den waan verkeerde, dat zij der samenleving die haar verwierp alles verschuldigd was, terwijl zij wederkeerig van haar niets kon vorderen.</p>
<p>Van kinds af aan had zij van Mie Lammertz geleerd, hare pleegvaders te beminnen en hun eerbiedige dankbaarheid toe te dragen. Bij mevrouw Zilverman was dit echter niet voldoende; zij wilde dat hare kweekeling in al hare brieven eene slaafsche onderworpenheid aan hare pleegvaders betuigde. Zij wilde dat de arme vondeling afzag van hare waardigheid als vrouw en mensch.</p>
<p>Menigmaal werden de woorden die Nicolette op het papier bracht, in de hoop van die aan Augusta te doen geworden, uitgewischt door hare tranen; en slechts eenmaal kwamen hare klaagtoonen tot de geliefde vriendin.</p>
<p>Mevrouw Zilverman had haar streng verboden, aan Gabrielle, aan Bettemie of aan Augusta te schrijven. Hadden die dames in het gesticht hare schaamtelooze gemeenzaamheid gedoogd, dat was geene reden om haar met hare onbescheidenheid te volgen, tot in den hoogen kring waartoe zij behoorden.</p>
<p>Ja, eenmaal was het der droevige gelukt, door tranen en gesmeek eene arme werkvrouw te bewegen, tot het aannemen van eenen brief, dien deze buiten weten van mevrouw Zilverman op de post bracht.</p>
<p>‘Wat voor een brief is dat, mijn kind?’ zeî Augusta's vader, terwijl hij het postmerk op Nicolette's brief bekeek: ‘Hij komt uit H. Wil mevrouw Zilverman misschien nog een toegift op hare rekening, die reeds veel hooger was dan wij verwachtten?’</p>
<pb n="38"/>
<p>‘Uit H.’ antwoordde Augusta, ‘dan is hij van juffer Zevenster.’</p>
<p>De brief werd opengebroken, en hij was waarlijk van de arme vondeling. Augusta besproeide het schrift met hare tranen, en gaf het in stomme smart aan haren vader over, die na het doorloopen te hebben, met de hand aan zijne oogen wreef, en uitriep:</p>
<p>‘Dat kind moet getroost worden. Waar is moeder?’</p>
<p>Moeder was in de keuken om bevelen te geven wegens het middagmaal. Op vaders geroep kwam zij, met den borstel in de hand naar de woonkamer geloopen, om zelve volgens gewoonte de meubels af te nemen, waarop geen stof te bemerken was. Maar hoe stond zij verbaasd, toen zij vader en dochter, de eerste met den brief in de hand, zag staan weenen.</p>
<p>‘Het is van juffer Zevenster,’ sprak Augusta, terwijl de moeder het schrift aannam.</p>
<p>Augusta hoorde den brief in moeders handen ritselen, zoozeer beefde de lezeres. Zij zag tranen over hare verbleekte wangen rollen; en na de inzage, terwijl zij het schrift toevouwde, sprak de medelijdende vrouw, even als haar echtgenoot:</p>
<p>‘Dat kind moet getroost worden.’</p>
<p>‘Och moeder, wij moesten haar met de aanstaande vacantie hier te logeeren vragen,’ zeî Augusta. ‘Dat zou haar opbeuren en dat lijdend hart wat verkwikken. Sinds vijf jaar heeft zij het gesticht niet verlaten; niemand roept haar tot zich. Zeven pleegvaders bezitten te zamen zooveel liefde niet, als de liefdelooste der wettige vaders.’</p>
<p>‘Dat is waar,’ zeî de moeder, terwijl zij nog eens den frischgeurenden zakdoek aan hare oogen bracht.</p>
<p>‘Haar hier te logeeren vragen,’ dat is een goede inval, mijn kind, ‘zeî de vader.’</p>
<pb n="39"/>
<p>‘Gij kunt haar eens mede naar de zee nemen,’ zeide de moeder, die dadelijk aan het plannen maken was. Wij rijden, gelijk verleden jaar met den phaëton naar Brugge, en langs den spoorweg zijn wij dadelijk te Oostende. Wij zullen ook mede reizen, niet waar, vader?’</p>
<p>‘Mag ik dadelijk schrijven?’ vroeg Augusta.</p>
<p>‘Geene overhaasting, kind,’ zei de vader.</p>
<p>‘Maar dan zal moeder weêr beginnen te wikken en te wegen,’ antwoordde de dochter, ‘en dan komt er niets van.’</p>
<p>‘De eerste opwellingen des harten zijn inderdaad altijd de beste,’ sprak de vader, als tot zich zelven, en toch moeten wij het spreekwoord gedenken:</p>
<lg type="poem">
<l rend="; 1tab">Haastige spoed</l>
<l rend="; 1tab">Is zelden goed.’</l>
</lg>
<p>‘Daar hebben wij het al,’ zeî Augusta, terwijl zij den ouden man vriendelijk toelonkte. ‘Ach vadertje,’ vleide zij verder, ‘laat ditmaal uw goed hart niet overwonnen worden door de koude rede.’</p>
<p>‘Maar kind,’ zoo viel de moeder in, die met den elleboog op een meubelstuk geleund, wat had staan denken, ‘maar kind, indien hier in Sluis eens iemand woonde, die de vondeling gekend heeft. Wat dan?’</p>
<p>‘Wat dan?’ riep Augusta, ‘wie heeft ons rekening te vragen over ons gedrag?’</p>
<p>‘Niemand, kind, niemand,’ zeî de moeder, ‘en voor ons zou ik daar geen bezwaar in maken, maar voor u. Zie eens hoe verschrikkelijk het zou zijn, indien mijne vrees bewaarheid werd. Zegt het spreekwoord niet:</p>
<lg type="poem">
<l>Met wien men verkeert</l>
<l>Wordt men geëerd?</l>
</lg>
<p>‘Ach! met die spreekwoorden altijd,’ klaagde Augusta.</p>
<p>‘Ja, kind, de spreekwoorden zijn door wijze mannen
<pb n="40"/>gemaakt. Uwe vriendinnetjes zouden er zelfs niet tegen opzien te zeggen:</p>
<lg type="poem">
<l>Soort zoekt soort.</l>
</lg>
<p>‘En Frederik dan? Wat zou Frederik, uw aanstaande bruidegom, daarvan zeggen?’ vervolgde de moeder. ‘Hij, die zoo nauwgezet is op het punt van eer. Ware het nog vóor uw <hi rend="i">engagement</hi>, dan ware het zoo erg niet.’</p>
<p>‘Frederik zou inderdaad reden hebben om zich gekrenkt te gevoelen,’ merkte de vader aan. ‘Bij nader inzien komt de zaak mij zeer gewaagd voor, en eene dochter uit den burgerstand heeft geen tweemaal in het leven de keus om een huwelijk aan te gaan met eenen baron, al is zij rijk en welopgevoed. Ja, de baron zou het kwalijk nemen, dat de vrouw, die hij tot den adelstand wil verheffen, tot zulke gemeene vriendschap afdaalt. Dat zou den band kunnen verbreken.’</p>
<p>Augusta zuchtte. De bemerkingen van hare ouders deden haar pijn.</p>
<p>‘Gij zegt, dat Nicolette moet getroost worden,’ sprak zij, ‘waar kan zij dien troost vinden? overal staat de zelfzucht haar in den weg. Ja, waar vindt zij dien, dan in haar vroom gemoed en in haar rein godsdienstig gevoel?’</p>
<p>‘Indien wij haar met geld kunnen helpen,’ sprak de vader.</p>
<p>‘Daartoe zijn wij bereid,’ bevestigde de moeder.</p>
<p>‘Alsof het menschelijk geluk met geld te verkrijgen ware,’ bemerkte Augusta treurig.</p>
<p>Van dat oogenblik scheen de vriendschap van Augusta voor de vondeling verloren.</p>
</div>
<div type="chapter">
<pb n="41"/>
<head rend="h3">Zesde hoofdstuk.</head>
<p>Zij, die waarlijk een goed hart bezitten, laten geen middel onbeproefd om hunne vrienden ter hulp te komen. Augusta begaf zich naar hare kamer, en begon een antwoord aan Nicolette te schrijven, waarin medelijden en liefde uitblonken, als twee flonkerende sterren aan het donker luchtgewelf. Met de blikken op de toekomst gericht, poogde zij haar te bemoedigen tot volharding in de studie, omdat zij daardoor, na nog een weinig geduld, stormenderhand de plaats in de maatschappij zou kunnen innemen, die haar volgens hare opvoeding en geleerdheid toebehoorde. Zij sprak haar van God, van de vaderlijke liefde des Allerhoogsten, van de onmogelijkheid van zegepraal zonder strijd, en van veel andere dingen, die indruk konden verwekken op hare verhevene ziel. Maar plotseling schoof zij het schrift weemoedig van zich af.</p>
<p>‘Mevrouw Zilverman moet het eerst overzien,’ dacht zij, ‘en die werpt het in de kachel. En, nadat zij opgemerkt heeft, hoezeer ik met juffer Zevenster ingenomen ben, en hoe ik haar eigen gedrag jegens de ongelukkige afkeur, vervalt het arme meisje nog dieper in ongenade dan voorheen.’</p>
<pb n="42"/>
<p>‘Mocht ik haar een bezoek geven,’ dacht zij verder; ‘men zou mij zonder argwaan met haar langs boschage en tuin laten wandelen; en door mijne belangstelling in haar lot zou zij meer kracht en moed scheppen. Op reis gaan - maar vader en moeder zullen alweêr met Frederik voor den dag komen. Hij zou die afwezigheid onder onze tegenwoordige omstandigheden zonderling vinden, zullen ze zeggen. Reeds door mijn <hi rend="i">engagement</hi> zit ik gebonden als eene slavin. Wat zal het later zijn?....’</p>
<p>Eindelijk mocht de goedhartige Augusta zich over eenen goeden inval verblijden.</p>
<p>‘Ik zal aan Bettemie schrijven,’ riep zij uit: ‘jonkvrouw van Doertoghe is nog vrij als de vogel in 't woud. Die zal raad weten.’ En ditmaal plaatste zij zich met een opgeruimd gemoed aan de schrijftafel en schreef aan de schoolvriendin een uitgebreid verslag over den toestand van de zoo zwaar beproefde Nicolette.</p>
<p>Het antwoord van Bettemie liet zich niet lang wachten. Met omgaande post ontving Augusta de blijde tijding, dat jonkvrouw van Doertoghe reeds met weinige woorden aan juffer Zevenster had geschreven, dat deze den volgenden maandag haar bezoek mocht verwachten.</p>
<p>Augusta was dus eenigszins bevredigd, hoewel het haar bitter griefde, vreemde hulp te moeten inroepen, tot het verrichten van een liefdewerk, en daarbij vroeg zij zich af, welke rol haar later op het maatschappelijk tooneel zou te beurt vallen, daar zij van nu af niets meer was dan eene nietsbeduidende <hi rend="i">figurante.</hi></p>
<p>Hoewel mevrouw Zilverman geenszins uit het schrift der jonkvrouw kon opmaken, dat het een antwoord was op den brief der vondeling, gevoelde Nicolette toch dadelijk, dat het beloofde bezoek het gevolg was der
<pb n="43"/>weeklacht aan Augusta gezonden. Een heldere traan rolde op het op rozekleurig papier geschreven briefje, terwijl zij lispelde: ‘Mijn God, ik dank u.’</p>
<p>Eindelijk verscheen de zoo vurig verbeide maandag. Maar hoe stond Nicolette verwonderd, toen zij in de blauwe zaal werd geroepen. In plaats der verwachte vriendin vond zij eenen heer van middelmatigen leeftijd en een uitnemend voorkomen, die na een vluchtigen blik op het meisje geworpen te hebben, het aan zijn hart sloot, haar kuste en liefkoosde als een kind.</p>
<p>Die onverwachte bezoeker was een van Nicolette's pleegvaders, de advocaat Hoogenberg uit Amsterdam. Bettemie was in hare verwachting teleurgesteld. Nauwelijks waren de brieven aan Augusta en Nicolette verzonden, of haar oom, de heer van Bassen, kreeg eene beroerte, iets wat hem al meer was gebeurd, en dit boeide haar aan het ziekbed.</p>
<p>Zou Nicolette bedrogen worden in hare verwachting? Zou zij met een ander schrift de blijde tijding van het eerste briefje tegenspreken, en zoo het lijden der onschuldige nog verhoogen? - neen, dat kon zij niet over haar hart krijgen. Zij ontbood mijnheer Hoogenberg, dien haar oom somtijds met zijne belangen belastte, deed hem mededeeling van Augusta's brief, en gaf hem, daar zij onmogelijk haren oom kon verlaten, om naar de kostschool te reizen, het verlangen te kennen, dat hij in hare plaats dien liefdeplicht bij zijn pleegkind zou vervullen.</p>
<p>De wakkere advocaat Hoogenberg kleurde, toen de schoone jonkvrouw hem den plicht herinnerde, dien hij sinds lang had verwaarloosd. Wel had hij zonder tegenspraak de jaarlijksche bijdrage in de algemeene kas gestort; maar verder had hij allen last
<pb n="44"/>van zich afgeschud, en Nicolette, uit hoofde zijner menigvuldige bezigheden, als het ware uit het oog verloren.</p>
<p>Een enkel woord schudde hem wakker uit den slaap der onverschilligheid; en hieruit volgde de verrassing, die Nicolette in de blauwe zaal verbeidde.</p>
<p>Was de vondeling verwonderd geweest, in plaats van hare vriendin eenen veertigjarigen heer aan te treffen; de verwondering van den advocaat grensde aan verbazing, toen hij geen kind, gelijk hij zich had voorgesteld, maar eene weelderig opgewassen juffer ontmoette, wier weêrga hij, wat taal en manieren betreft, nog nergens had aangetroffen.</p>
<p>Was dat wel het kind uit de doos, de zuigeling, die hij op den schoot van Mie Lammertz had gezien? Welke macht ligt er in opvoeding en onderwijs besloten, sprak hij bij zich zelven; en weêr drukte hij de lieve maagd, de schoone pleegdochter, met vaderlijke teederheid aan zijn hart.</p>
<p>Het ontging Nicolette, niet dat mevrouw in plaats van haar te laken, gelijk zij gewoon was tegen hare onderwijzeressen en andere ondergeschikte personen te doen, haar bij den pleegvader, vóór zij bij hem werd toegelaten, had geprezen; en zij veronderstelde, dat zij aan mevrouws getuigenis den goeden dunk, dien Hoogenberg van haar had opgevat, moest danken. De vondeling had sinds een paar jaren zoo weinig vertrouwen in zich zelve, eene zoo geringe gedachte van hare eigenschappen, dat zij in geenen deele geloofde recht te hebben op de liefde, die de pleegvader haar bewees.</p>
<p>Terwijl zij aan den arm van Hoogenberg langs vijver en bloemperken wandelde, gaf zij voor de eerste maal blijken van die noodlottige al te ver gedrevene nederigheid, die men in haar had aangekweekt. Aan
<pb n="45"/>het hart van Bettemie zou zij haar lijden toevertrouwd en uitgeweend hebben; aan de borst van den pleegvader toonde zij zich tevreden en gelukkig. Hoe zou zij zich na al het goede dat hij aan haar had verricht, zich bij hem beklagen! In hare tegenwoordige gesteldheid was zij niet in staat om welvoegelijke vertrouwelijkheid van onbescheidenheid te onderscheiden; en de vrees van ondankbaar te schijnen, hield haar hart beklemd en haren mond gesloten. Het eenig verlangen, dat zij te kennen gaf, was de kostschool te mogen verlaten, om door hetgeen zij had geleerd in haar eigen onderhoud te voorzien.</p>
<p>‘Onmogelijk, mijn kind,’ zeî Hoogenberg. ‘Heb nog een paar jaren geduld, dan zult gij opgewassen zijn tot eene kloeke jonkvrouw, die, hoewel zij, daar ben ik overtuigd van, zich nimmer aan het gezag harer pleegouders zal pogen te onttrekken, zich zelve toch eenen weg zal banen door de woestenij des levens. Ondertusschen zullen de pleegvaders eene samenkomst beleggen,’ ging hij voort, ‘om over uwe stoffelijke belangen te beraadslagen; zedelijker wijze hebt gij onze verwachting ver overtroffen.’</p>
<p>De vondeling weende, toen de pleegvader vóór het traliënhek hare handen los liet, in het open rijtuig sprong en in eene stofwolk voortvloog. Hoe en wanneer zou zij hem wederzien?</p>
<p>In weinige dagen was de oude heer van Bassen hersteld. Bettemie ging voor eenige dagen bij eene nicht, die des zomers op een buitengoed in de nabijheid van mevrouw Zilverman's gesticht verblijf hield, logeeren. Nicolette's blijdschap was onbeschrijfelijk, toen zij toevallig hare vriendin alleen en te voet over de brug zag komen. Zonder zich om het gezag der
<pb n="46"/>onderwijzeressen, die met de leerlingen op de speelplaats waren, te bekreunen, liep zij Bettemie te gemoet.</p>
<p>‘Ik heb niet durven klagen,’ zeî de vondeling, nadat zij hare vriendin een' welkomstkus had gegeven.</p>
<p>‘Niet,’ zeî de jonkvrouw, die begreep dat hare vriendin op Hoogenberg doelde. ‘Gij hebt ongelijk gehad.’</p>
<p>Arm in arm gestrengeld gingen de vriendinnen naar mevrouw Zilverman, en nadat Bettemie de schoolkoningin gegroet, en haar de gewone hulde bewezen had, vroeg zij verlof om met juffer Zevenster wat te mogen wandelen.</p>
<p>Mevrouw Zilverman keek eenigszins vreemd op, toen zij Nicolette gelijktijdig met de bezoekster zag binnenkomen. Doch de donkere wolk, die haar gelaat betrok, was weldra opgeklaard. Op hoffelijke wijze onthaalde zij de voorname oud-leerling, en stond, zonder aanmerkingen te maken, de gevraagde gunst toe.</p>
<p>Nu gevoelde Nicolette zich recht gelukkig. De openhartige mededeeling van haar lijden verkwikte hare ziel. De verkropte smart verdween voor de liefderijke woorden van Bettemie, en de toekomst scheen haar minder zwart. Bettemie verklaarde nogtans rechtuit, dat zij in die nederige Nicolette, in dat lijdelijk wezen nauwelijks het levenslustige meisje van vóór vijf jaar herkende. ‘Wel zijt gij engelachtiger geworden,’ zoo sprak zij hare vriendin aan, ‘maar ik zag u toch liever lachend en schertsend uwe belangen verdedigen, en des noods het hoofd bieden aan mevrouw Zilverman.’</p>
<p>‘Toen was ik mijne minderheid nog niet bewust,’ antwoordde het arme meisje. ‘Ach Bettemie, ik wilde dat ik dien tijd kon terugroepen, al ware het maar voor eenen enkelen dag.’</p>
<pb n="47"/>
<p>‘Mevrouw Zilverman moet mij zeggen, wat er met u gebeurd is,’ riep Bettemie ongeduldig: ‘Nicolette, ik ken u niet meer.’</p>
<p>Hierop viel de vondeling de edelmoedige jonkvrouw om den hals, en smeekte, haren toestand niet aan mevrouw te openbaren. ‘Ik ben bang voor haar,’ zeide zij.</p>
<p>Na het vertrek der jonkvrouw van Doertoghe verviel de vondeling weêr in denzelfden lijdelijken toestand, waaruit alleen eene groote blijdschap of eene ramp haar redden kon.</p>
</div>
<div type="chapter">
<pb n="48"/>
<head rend="h3">Zevende hoofdstuk.</head>
<p>De pleegvaders hadden, gelijk de advocaat Hoogenberg aan Nicolette had beloofd, eene samenkomst belegd, om de belangen van het pleegkind te regelen. De vijf pleegvaders buiten Donia, die zich nog altijd in Indië bevond, hadden beurtelings de kostschool bezocht, om het meisje van naderbij te leeren kennen, en des te beter te kunnen oordeelen wat haar nuttig was. Ook de koopman Bleek en de rentenier van Zirik waren tot de bijeenkomst uitgenoodigd, hoewel zij sinds het vertrek der vondeling naar de kostschool hunne bijdragen hadden geweigerd.</p>
<p>Hoogenberg en doctor Zevenaar, die de zaak bijzonder ter harte namen, zeiden dat die twee, uithoofde hunner vroegere belangstelling, niet buiten den raad mochten gelaten worden. Zij verschenen echter niet op de vergadering.</p>
<p>Bij den oproep waren tegenwoordig:</p>
<p>Graaf Louis van Eylar, die met eene dame van hoogen rang was getrouwd, en op zijne <hi rend="i">villa</hi> te Hardestein woonde.</p>
<p>Dominé Gerlof Bol, predikant te Hardestein, die huis hield met zijne zuster.</p>
<pb n="49"/>
<p>Doctor Zevenaar, geneesheer te Amsterdam, die nog jongman was.</p>
<p>Koopman Galjart, die met de zuster van Bleek was getrouwd; van die Bleek, die zich als een toemaatje aan de zeven pleegvaders had aangesloten, omdat hij, toen de doos met het kind op St. Nicolaasavond op Bol's kamer werd gebracht, hoewel als vreemdeling, deel uitmaakte der studentenvereeniging.</p>
<p>En de advocaat Hoogenberg, in wiens woning, als ware hij nog ongetrouwd, de vereeniging plaats had.</p>
<p>Hoogenberg opende de zitting met eene aanspraak, waarin hij al de hoedanigheden van hun kind kenschetste, en maakte tevens de medevaders opmerkzaam op Nicolette's buitengewone schoonheid. Hij was van meening, dat de pleegvaders dit laatste punt niet uit het oog mochten verliezen, bij het nemen van een besluit. ‘Die begaafdheid der natuur is voor vrouwen, die zich in eene ondergeschikte betrekking bevinden, dikwijls noodlottig,’ zeide hij.</p>
<p>‘Wat noodlottig!’ riep vader Galjart, die het meisje een paar maanden geleden had bezocht. ‘Men moest haar tot koningin uitroepen. Nooit had een vorstelijk diadeem op een waardiger hoofd geschitterd.’</p>
<p>Hoogenberg sloeg geen acht op die opmerking en ging voort:</p>
<p>‘Bij ons aannemingscontract hebben wij het kind een geldelijken uitzet toegekend, wanneer het meerderjarig werd, of in de gelegenheid kwam om zich voordeelig te plaatsen. Moet dit geld haar thans uitbetaald en ten haren voordeele aangelegd worden? Ik heb eenen brief van Donia, en die achtbare medevader is van het tegenovergestelde gevoelen. Hij die altoos hetzelfde belang in onze pleegdochter stelt, meent, dat wij de opgenomen
<pb n="50"/>taak moeten blijven vervullen; dat wij haar moeten behoeden voor den val, tot het oogenblik dat er eene andere bescherming opdaagt: een echtgenoot, of - de wegen der Voorzienigheid zijn wonderbaar - hare ouders.’</p>
<p>‘Dat wij het meisje moeten behoeden voor den val,’ zeî Zevenaar, ‘Donia zet dat heel gemakkelijk op het papier, maar in wezenlijkheid is die taak moeielijk te vervullen. Wij kunnen onze pleegdochter toch op geenen toren sluiten, gelijk sommige strenge vaders der middeleeuwen.’</p>
<p>‘Zulke aanmerkingen leiden tot geen besluit, beste vriend,’ antwoordde Hoogenberg. ‘Ik heb een voorstel te doen.’</p>
<p>Die verklaring bracht eenige beweging te weeg. Het grootste getal der pleegvaders vleide zich met de hoop dat Hoogenberg hun den last ging afnemen, dien zij achttien jaar te voren vrijwillig hadden op zich genomen.</p>
<p>Er heerschte weldra eene plechtige stilte, en aller oogen waren op den spreker gericht, toen hij zeî:</p>
<p>‘Ik stel voor van haar als hulponderwijzeres bij mevrouw Zilverman te laten.’</p>
<p>De pleegvaders schenen teleurgesteld.</p>
<p>‘Is 't anders niet,’ zeî Galjart. ‘Ik meende, dat gij onze lieve dochter ten huwelijk gingt vragen. Indien ik nog jongman was....’</p>
<p>‘Scherts niet,’ zeî Hoogenberg; en nu verklaarde hij alles wat mevrouw Zilverman hem, aangaande het pleegkind, had gezegd.</p>
<p>Nicolette kende zoowel de Hoogduitsche, de Engelsche en de Fransche taal, als hare moedertaal. Zij had zich onderscheiden als toonkundige, en was zeer bedreven in alle vrouwelijke handwerken. Zij was dus in staat om examen als onderwijzeres af te leggen, en
<pb n="51"/>ook den tijd die er nog verloopen moest, eer zij tot een finaal examen kon toegelaten worden, kon zij als hulponderwijzeres aan de kostschool blijven.</p>
<p>‘Hoe veelbelovend uwe vooruitzichten ook zijn, zij kunnen niet verwezenlijkt worden,’ zei doctor Zevenaar, bedenkelijk het hoofd schuddende. ‘Dat zij tijdelijk als hulponderwijzeres diene, vooral als men haar geen te zwaren last oplegt; maar om examen af te leggen, en de volledige taak eener onderwijzeres op zich te nemen, daartoe is zij te zwak.’</p>
<p>‘Te zwak! Zij, zoo heerlijk opgewassen, zoo blozend en frisch,’ riep Galjart.</p>
<p>‘Zij is eene blanke bloem, waarop de dageraad des levens eene rooskleurige tint schittert,’ zeî dokter Zevenaar. ‘En nu ik mijne overtuiging heb te kennen gegeven, heb ik deswege mijn plicht volbracht.’</p>
<p>‘Nicolette is in goede handen,’ sprak Dominé Bol. ‘Zij zou bij mevrouw Zilverman kunnen beproeven of hare borst tegen het veel spreken, zoo als dit bij onderwijzers en onderwijzeressen gebeurt, sterk genoeg is, en ondertusschen daagt er misschien een licht op, dat onze taak vergemakkelijkt.’</p>
<p>‘Gekheid!’ riep Galjart, welk een licht zou er opdagen? Sedert achttien jaren hebben wij elken dag de zou zien op- en ondergaan, zonder dat zij éen enkele straal op de afkomst van ons kind heeft geworpen. Wat mij betreft, ik zou haar een kijkje in de wereld laten nemen.’</p>
<p>‘Galjart heeft gelijk,’ zeî de kalme dokter Zevenaar, ‘en ik sluit mij aan zijn voorstel, doch in beperkten zin, hoewel het voorstel van onzen vriend Hoogenberg niet te verwerpen is. Het ware ongepast Nicolette met de illusiën die alle meisjes eigen zijn, voortdurend
<pb n="52"/>op de gesloten kostschool te laten, zonder haar, gelijk Galjart zegt, een kijkje in de wereld te laten nemen. Ik heb waargenomen, dat in België, waar de meeste kostscholen kloosters zijn, waarin het dikwijls gebeurt, dat eene kostscholier na den leertijd het nonnenkleed aantrekt, bijna altijd die soort van kloosterzusters vroegtijdig sterven, en dat wellicht door den knagenden worm van een onbevredigd gemoed. Tusschen het gesloten gesticht van mevrouw Zilverman en de nieuwgebouwde kloosterscholen met hare uitgestrekte tuinen, is het verschil zoo groot niet, om eene betere uitkomst op te leveren. De voorstellen van Hoogenberg en Galjart zijn beide aannemelijk, en ik stel voor die tot één te brengen.’</p>
<p>Galjart hief met fierheid het hoofd op. Dat was nu toch de eerste maal in zijn leven dat verstandige lieden zijne voorstellen aannemelijk verklaarden, en de goedaardige losbol was er zoo gelukkig door, dat de medevaders er behagen in vonden hem geluk te wenschen.</p>
<p>Zevenaar ontwikkelde verder zijne gedachten, en eindelijk werd er vastgesteld, dat Nicolette tegen het einde der loopende maand bij een der pleegvaders voor een drietal maanden zou gaan logeeren, en dat vader Hoogenberg intusschen eene briefwisseling met mevrouw Zilverman zou openen, ten einde een voordeelig accoord te sluiten, betrekkelijk Nicolette's aanneming als hulponderwijzeres.</p>
<p>‘En bij wien zal zij logeeren?’ vroeg Galjart, aangemoedigd door zijn eerste <hi rend="i">succès.</hi> Vooreerst is mijne huishouding voor zulke voorname logée's weinig geschikt, en onder ons gezegd, mijne vrouw is wel wat jaloersch.’</p>
<p>Galjart's bemerking werd door luidruchtig gelach gestoord. De deftige pleegvaders schenen plotseling verjongd, en men zou gezegd hebben, dat zij zich, als
<pb n="53"/>vóor achttien jaar op den heugelijken St. Nicolaas-avond op Bol's kamer bevonden.</p>
<p>‘Hoogenberg en Zevenaar wonen nog op kamers,’ ging Galjart voort, ‘en Bol's zuster zal er bezwaar in vinden, eene juffer in huis te nemen, die hare pretendenten het hoofd zou doen draaien met eenen enkelen oogopslag. Ik zie in, dat de eer om de pleegdochter te ontvangen aan Eylar moet te beurt vallen. Die woont op een soort van kasteel, en bezit eene vrouw die eene opvoeding ontvangen heeft, gelijk aan die van onze Nicolette.’</p>
<p>De graaf begon te blozen.</p>
<p>De opmerkingen van den onbescheiden Galjart waren niet te wederleggen, en dit schenen de overige pleegvaders ook te begrijpen. Van Eylar stootte zachtjes tegen de knie van den Dominé, die gelukkiglijk naast hem zat, opdat hij, die wist hoe het in de woning van den graaf toeging, het woord zou opnemen.</p>
<p>‘De gravin is ziekelijk,’ zeî Bol.</p>
<p>‘Dan zal het gezelschap van een beschaafd jongmensch haar goeddoen,’ zei Galjart.</p>
<p>‘Mevrouw heeft een zenuwachtig gestel,’ hernam de Dominé, ‘en bevindt zich het best in de eenzaamheid.’</p>
<p>Hierop volgden eenige oogenblikken stilte. Er werden blikken gewisseld, doch geene woorden. Eindelijk begreep de graaf van Eylar zijnen gedwongen toestand en sprak rechtzinnig:</p>
<p>‘Wat mij betreft, ik zou gaarne ons pleegkind niet alleen voor een drietal maanden, maar voor eenen langen onbeperkten tijd tot mij nemen, indien ik niet overtuigd ware, dat Nicolette zich in mijnen huiselijken kring niet gelukkig zou gevoelen. Ik geloof, dat het verblijf van juffer Zevenster ten huize van Dominé Bol minder
<pb n="54"/>bezwaar zou opleveren, en dat zij er een aangenamer leven zou slijten. Wat denkt gij er van, Dominé? Geldelijke belangen moet gij daarbij niet in aanmerking nemen, daarin zal ik voorzien. Zoudt gij jufvrouw Leentje, uwe zuster, kunnen bewegen tot het aannemen van mijn voorstel?’</p>
<p>Het uit den weg ruimen der geldelijke bezwaren had indruk op den predikant gemaakt. Bol was milddadig genoeg om die stoffelijke bijdrage te weigeren; maar Hardestein was maar een mager postje, en juffer Leentje zijn minister van financiën, beet hem dikwijls toe, dat zij nooit bij hem zou zijn komen wonen, indien zij geweten had van zulke dun gesmeerde korsten te moeten eten, en zulken schralen kost te moeten koken.</p>
<p>‘Alles wel ingezien,’ verklaarde Bol, ‘zal ik het verzoek van den graaf inwilligen, wanneer de pleegvaders het goedkeuren.</p>
<p>Hiermede eindigden de beraadslagingen. De advocaat zou aan mevrouw Zilverman schrijven over de plaats van hulponderwijzeres, en Nicolette zou in de pastorie tijdelijk eene plaats innemen aan de zusterlijke zijde van juffer Magdalena Bol.</p>
<p>Na het sluiten der vergadering opende Hoogenberg de deur der nevenkamer, waar men een keurigen maaltijd, zoo geheel op studenten-manier had opgediend. Er waren oesters en kreeften, vleesch en gebak, en vooral keurige wijnen.</p>
<p>De pleegvaders aten en dronken zoo lustig als op hunne feestpartijtjes vóór achttien jaar - doch er werd slechts een enkele toast ingesteld:</p>
<p>Een heildronk op het geluk van hun pleegkind.</p>
</div>
<div type="chapter">
<pb n="55"/>
<head rend="h3">Achtste hoofdstuk.</head>
<p>Luchtig als de jonge duif, die voor de eerste maal hare vleugelen beproeft onder het blauwe luchtgewelf, stapte Nicolette door de laan, die van mevrouw Zilverman's gesticht naar de stad leidde. Eene kostschool schijnt de jeugd altoos eene gevangenis te zijn, waaruit zij gaarne ontsnapt.</p>
<p>De koffers der vondeling waren reeds op den wagen geladen: hare plaats was vooraf genomen. Zij gaf de werkvrouw, die haar derwaarts bracht, een zilverstuk en een kus tot afscheid, en koos zich toen eene plaats in de <hi rend="i">coupé</hi>, waaruit zij door het geopende venster de landschappen langs den weg zou kunnen beschouwen.</p>
<p>De werkvrouw streek een traan weg, toen het meisje haar verliet. Een zilverstuk had zij dikwijls gekregen van de juffertjes, die zij uit de kostschool naar de diligence vergezelde, maar een kus, neen, dien hadden zij haar nog nooit geschonken.</p>
<p>‘Die jonkvrouw Zevenster moet een edel wezen zijn,’ dacht ze, ‘al spreken de onderwijzeressen met zooveel minachting van haar. Zij zijn er zeker jaloersch op, omdat zij zoo schoon is.’</p>
<pb n="56"/>
<p>Nicolette spelde haar omslagdoek dicht aan den hals, om zich voor den tocht te vrijwaren. Toen de koets in beweging gebracht werd, wierp zij een' handkus aan de werkvrouw en daarmeê vaarwel, vaarwel mevrouw Zilverman met haren sleep van hulponderwijzeressen en <hi rend="i">surveillantes</hi>, die allemaal spionnen en verkliksters waren; en die de kostscholieren menigen zuren brok deden eten.</p>
<p>Juffer Zevenster bleef met hare gedachten en indrukken alleen, want er was niemand in de <hi rend="i">coupé</hi> dan een oud heer, die de Haarlemsche Courant zat te lezen. Zoo lang de zwaargeladen wagen dommelend door de stad reed, sloeg zij niet veel acht op de tafereelen daar buiten. Wel bewonderde zij soms het borduursel der venstergordijnen en de bloemen, die voor de ramen pronkten, doch de indruk dier voorwerpen vervloog als de wind. Maar toen zij buiten de stadsmuren den blik op het meer liet vallen, dat zijne diamanten golven in de schitterende junizon spiegelde, toen ontsloot zich haar hart voor dien reinen wellust, dien de uitverkorene schepselen alleen genieten, bij de beschouwing van het heerlijke natuurtooneel.</p>
<p>‘Hoe schoon! hoe prachtig!’ riep het meisje zich zelve toe; en wel zoo luid, dat haar buurman den uitroep der bewondering zou hebben kunnen beantwoorden, indien hij niet zoo verdiept ware geweest in de lezing van de <hi rend="i">Courant.</hi></p>
<p>De eene verrassing volgde terstond op de andere. Velden en weiden, boschages en vergezichten ontvingen beurtelings hare hulde; en toen zij ginds op de rivier de wimpels op de trekschuiten zag wapperen, scheen het haar toe dat zij jubelden over haar geluk.</p>
<p>De diligence hield een oogenblik voor een liefelijk
<pb n="57"/>buitengoed stil, om den ouden heer, die naast Nicolette zat, af te laten; en hierdoor bleef zij alleen, alleen met hare gedachten en haar geluk; want nu zij van het schoolgebied van mevrouw Zilverman ontslagen was, voelde zij zich waarlijk gelukkig.</p>
<p>Wat verder op bij de herberg waar de paarden uitgespannen en door andere vervangen werden, kwam er op nieuw in de <hi rend="i">coupé</hi> een heer, die Nicolette gedurig aansprak en in hare beschouwingen hinderde; zij antwoordde nogtans beleefd op de haar gedane vragen; maar sprak geen woordje verder; om in geen gesprek gewikkeld te geraken, dat haar zou storen in hare bespiegelingen. Maar de man praatte onafgebroken voort. Hij zeide, dat hij van Hardestein was; dat hij daar een ambt bekleedde, en in betrekking stond met de voornaamste familiën.</p>
<p>‘Dan zal hij den graaf van Eylar, Dominé Bol en juffer Leentje kennen,’ dacht Nicolette; dit gaf eene aantrekkelijkheid aan het gesprek en zij durfde nu en dan zeer bescheiden eene vraag doen, als:</p>
<p>‘Kent mijnheer mevrouw de gravin van Eylar?’</p>
<p>‘Mevrouw Mietje, zeker,’ zeide mijnheer, en hij trok met minachting de bovenlip op.</p>
<p>‘Is mijnheer wel eens in gezelschap geweest met mejuffer Magdalena Bol, de zuster van den predikant?’</p>
<p>Alweêr werd de vraag beantwoord met dezelfde minachtende beweging.</p>
<p>‘Die heer houdt zeker niet van dames,’ dacht Nicolette; en de volgende vraag was:</p>
<p>‘Is Hardestein een schoon dorp?</p>
<p>“De aangenaamste gemeente, die gij u verbeelden kunt. Daar hebt gij Klein Hardestein, de schoone villa waar de graaf Louis woont; dan het grafelijk
<pb n="58"/>kasteel van <hi rend="i">madame mère</hi> de stiefmoeder van graaf Louis en de eigen moeder van jonker Maurits.”</p>
<p>“Dat is die Maurits aan wien ik den afscheidsgroet der stervende Aleide moet overbrengen,” dacht het meisje, en die herinnering ontrukte haar een traan.</p>
<p>“En hebt gij nooit van de van Doertoghe's hooren spreken,” ging de mijnheer voort; “daar kunnen de van Eylar's niet tegen op. Dat is eene heerlijkheid met eene ophaalbrug vóór het met torens omringde gebouw, juist gelijk in den ouden tijd. Die heerlijkheid heeft hare legende, en naar men zegt eene spokenkamer, die vlak onder den toren langs den noordkant ligt. Wat mij betreft, ik geloof aan die dingen niet. Ik ben een aanklever der moderne denkbeelden.”</p>
<p>“Dat zal in den smaak vallen van Bettemie,” dacht Nicolette, die is zoo sterk met bovennatuurlijke dingen ingenomen. Het zoû mij niet verwonderen haar, wanneer zij bij hare tante logeert, de spokenkamer tot slaapsalet te zien kiezen.’</p>
<p>‘Ziet gij ginds dien spitsen toren achter het dennenwoud? Dat is de kerk van Hardestein,’ zei de heer.</p>
<p>Het meisje was onwillekeurig van hare zitplaats opgerezen, om het dorp te begroeten, waar zij twee vaders en een tijdelijk te huis had.</p>
<p>‘Wij zijn er,’ sprak Nicolette's gezel, terwijl hij zijnen reiszak opnam. De wagen hield stil, en de vondeling sprong van de trede in de armen van vader Bol, die haar een kus op het voorhoofd gaf, en zeî:</p>
<p>‘Wees welkom, mijn kind.’</p>
<p>Wanneer Nicolette des avonds in het lief kamertje, dat juffer Leentje voor haar in gereedheid had gebracht, was neêrgeknield, om haar avondgebed te doen, brak zij plotseling in tranen los:</p>
<pb n="59"/>
<p>Waarom weende zij, de schoone maagd? Men had haar met hartelijke vriendschap ontvangen; waarom was zij niet tevreden?</p>
<p>Met gevouwen handen en nedergeslagen blik zuchtte zij:</p>
<p>‘Ik heb tot heden geloofd, dat het hart mijner pleegvaders iets besloot, dat aan de liefde van eenen waren vader gelijkt. Waarom is ook die <hi rend="i">illusie</hi> weggenomen? Waarom heeft juffer Leentje mij gezegd, onder de goedkeuring van vader Bol, dien ik voor 't laatst dien naam geef, dat ik voortaan tegen dien goeden pleegvader ‘Dominé’ en tegen vader Eylar mijnheer ‘de graaf’ moet zeggen. Is de wereld dan zoo slecht, dat hij die goede zielen verdenken zou, omdat zij de arme vondeling barmhartigheid hebben getoond? Telkens als ik den vriend en beschermer mijner kindsheid ‘Dominé zal noemen, telkens als ik den vadernaam verlochenen moet, om mij te herinneren, dat ik eene vondeling ben, zal mij een zwaard door het hart gaan.’ En de bedroefde drukte de hand op haren hijgenden boezem, en weende lang en bitter.</p>
<p>Toen juffer Zevenster, die naam werd haar voortaan zoo wel door den predikant als door juffer Leentje gegeven, ‘toen juffer Zevenster des morgens in de woonkamer verscheen, was er op haar een wenig verbleekt gelaat geen spoor van droefheid meer aanwezig. De vondeling was verkwikt door eenen liefelijken droom. In hare sluimering had zij hare moeder gezien; en de ongelukkige die bij de beschouwing van haren wezenlijken toestand wanhoopte, klemde zich vast aan de hersenschimmige hoop van eenen droom.</p>
<p>‘Kan ik u ergens aan helpen, jufvrouw Leentje?’ vroeg zij, nadat de meid de theetafel had afgenomen. ‘Is er geen linnen te verstellen? zijn er geen kousen te mazen?’</p>
<pb n="60"/>
<p>Juffer Magdalena schudde het hoofd.</p>
<p>‘Wil ik u een kraagje of iets dergelijks borduren? Ik kan toch niet met gevouwen handen door het venster zitten turen, mijne lieve jufvrouw Bol.’</p>
<p>‘Daar valt mij iets in,’ ging ze voort, want juffer Magdalena had alweêr het hoofd geschud. ‘Ik heb in de laatste dagen een nieuw handwerk geleerd: Uit snippertjes laken van Dominé's oude kleederen, en daarbij wat snippertjes roode- en witte baai van afrondsel, dat men bij de kleermakers haalt, kan ik karpetten, en zelfs een gansch vloerkleed strikken, in mozaiek of met bloemen naar verkiezing.’</p>
<p>‘Uw verblijf in de pastorie zal denkelijk niet lang genoeg van duur zijn, om zulk een werk aan te vangen, jufvrouw Zevenster,’ antwoordde Leentje; en kneep toen hare lippen zoo dicht, als wilde zij daardoor zeggen:</p>
<p>‘Spreek mij niet verder aan.’</p>
<p>Nicolette was als het ware met hare houding verlegen. Wat moest zij doen? Een boek van het hangertje nemen.... zou juffer Leentje dat niet onbescheiden vinden? en om de ongezellige oudwordende dochter hiertoe verlof te vragen, daartoe ontbrak haar den moed.</p>
<p>Ach! wat was zij vreemd in dat huis.</p>
<p>Plotseling daagde er redding op. Dominé, die eene vroege morgenwandeling had gedaan, kwam met een jeugdig officier der ruiterij binnen.</p>
<p>‘Goeden morgen, jufvrouw Leentje,’ klonk de welluidende stem van den krijgsman, en hij maakte eene buiging, die Nicolette wel voor hare rekening had kunnen nemen.</p>
<p>‘Jonker Maurits,’ zeî de juffer den jongen luitenant
<pb n="61"/>groetende, zoodat Nicolette dadelijk bemerkte, dat de jongeheer daar geen vreemdeling was.</p>
<p>‘Mejufvrouw Nicolette Zevenster.’</p>
<p>‘Jonker Maurits van Eylar,’ sprak de Dominé, de jongelieden aan elkander voorstellende.</p>
<p>‘Jonker van Eylar, ik heb u eene groete over te brengen,’ zei de vondeling. ‘De groete van..... eene stervende,’ en er welde eene traan uit haar oog.</p>
<p>‘Mejufvrouw Zevenster,’ sprak de luitenant, ‘door het hooren van uwen naam had ik reeds moeten opmerken, dat gij de hartsvriendin waart van Aleide; dat gij die Nicolette waart, in wier armen het arm kind den geest gaf. Wij zijn u wel dankbaar, mejufvrouw. Aleide's moeder was de eigen nicht van mijnen vader en de vriendin mijner moeder, die het zich ten plicht zal rekenen, u persoonlijk te danken voor uwe belangelooze vriendschap jegens de ongelukkige kleine, die van de wereld niets gekend heeft dan hare sombere zijde.’</p>
<p>Nicolette bevestigde de waarheid van dit zeggen met eenen hoofdknik, en onttrok zich, om niet onbescheiden te zijn, na gegroet te hebben, aan het gezelschap.</p>
<p>Een stil gefluister volgde de voetstappen der vondeling, toen zij den eersten zondag in haar wit neteldoeksch kleedje met een klein stroohoedje met blauwe linten op de golvende lokken, aan juffer Leentje's zijde ter kerk ging. Haar doortocht geleek naar dien eener vorstin. Een ieder bracht hulde aan hare schoonheid, aan haar edel voorkomen, aan hare schuchtere bevalligheid. Voor het oogenblik was zij de koningin van het dorp, de bloem van Hardestein.</p>
<p>Veertien dagen later schreef Nicolette aan Augusta:</p>
</div>
<div type="chapter">
<pb n="62"/>
<head rend="h3">Negende hoofdstuk.</head>
<p>Lieve Augusta!</p>
<p>‘Is de wereld waarlijk zoo somber, als ik mij voorstel, of ben ik het, die alles wat mij omgeeft duister maak door mijne tegenwoordigheid. Veertien nachten, dat is te zeggen, sedert ik het gesticht van mevrouw Zilverman verlaten heb, waar ik gelijk gij uit mijnen voorgaanden brief vernaamt, zooveel heb geleden, heb ik onder het herbergzame dak van mijnen pleegvader Dominé Bol doorgebracht. Daar moest ik mij gelukkig gevoelen, niet waar, Augusta? en toch heeft er mijn hart onophoudelijk geklopt, als bij het naderen van eene groote ramp. Maar waarom wil ik u voortdurend van mijn lijden spreken? liever wil ik u de indrukken mededeelen van een onervaren meisje, dat als het ware, sedert hare kindsheid, haren eersten stap in de wereld heeft gedaan.</p>
<p>Het schijnt mij toe, dat ik van aan het traliënhek van het gesticht te H., door wonderschoone velden langs een diamanten meer en eene bebloemde vallei naar Hardestein ben gevlogen. Onder weg werd ik het verloopen van den tijd niet gewaar. Mijn hart snelde de koets vooruit naar de plaats mijner bestemming, en
<pb n="63"/>nauwelijks begreep ik den zin der woorden, die mij door een reisgezel werden toegesproken. Ik waakte, en toch was 't alsof ik droomde. Ik was gelukkig, o zoo gelukkig! Was dit door het besef mijner vrijheid, Augusta?</p>
<p>Te Hardestein werd ik door mijnen pleegvader afgehaald en naar de pastorie geleid, naar dat liefelijk huis, dat stil en eenzaam op de bloemen schijnt te slapen, waaruit het oprijst. Van alle zijden is het door bloemperken en houtgewassen omgeven; maar daar binnen wonen twee geesten, de blanke geest van Dominé Bol en de geest van zijne zuster Magdalena, die als een booze elve op alles een schaduw werpt.</p>
<p>Zou het de handelwijze van juffer Magdalena zijn, die mijn hart zoo onstuimig doet jagen van wee en angst, mijne Augusta?</p>
<p>Ik ben met juffer Leentje en den predikant, dien men mij verboden heeft vader te noemen, naar mijnen pleegvader den graaf van Eylar geweest. Opgeruimd was ik niet, maar ik deed mijn best om gelukkiger te schijnen dan ik was. Gelijk een kind naast zijnen vader door de frissche dreef die naar de villa leidt, aan de zijde van den Dominé te wandelen, zou mij vervroolijkt hebben, maar aan zijne andere zijde ging juffer Leentje, met haar zwarten japon en hare donkere, stekende blikken. Dat wierp alweer eene schaduw over de lichtstraal, die uit de vriendelijke oogen van den predikant in mijne ziel daalde.</p>
<p>Mevrouw Mietje, gelijk men de jonge gravin van Eylar noemt, stond overeind, om ons, of liever om den Dominé, te ontvangen, die mij aan haar voorstelde, als de pupil van haren edelen gemaal.</p>
<p>De gravin stak mij hare hand toe, maar die hand
<pb n="64"/>was koud als ijs, koud als de blik van haar bleek grijs oog, dat zij een oogenblik op mij liet rusten.</p>
<p>Nauwelijks waren wij neergezeten, toen wij de stem van mijnen pleegvader van Eylar in de nevenzaal hoorden. Hierop vloog den blik van juffer Leentje eerst naar haren broeder en dan op mij. Die blik scheen te zeggen:</p>
<p>Pas op, meisje, dat gij den graaf niet vader noemt.... ik meende dit toch te verstaan. Maar hoe was mijn hart beklemd, lieve Augusta, toen hij daar voor mij stond, de anders zoo liefdevolle pleegvader, en ik nederbuigende om hem te groeten nauwelijks de woorden kon uitbrengen: Mijnheer de graaf van Eylar.</p>
<p>Hij noemde mij jufvrouw Zevenster. Hij kuste mij niet, gelijk vader Bol had gedaan, toen ik uit de diligence stapte. Hij stak mij zelfs zijne hand niet toe, en toch voelde ik, dat er nog veel liefde in zijn hart voor het arme pleegkind verborgen lag. Maar mevrouw was bij onze ontmoeting tegenwoordig, en die keek hem vlak in het open edel gelaat.</p>
<p>Heb ik vroeger niet gezegd, dierbare Augusta, dat de graaf Louis van Eylar, die slechts een gering fortuin bezat, met eene zeer rijke wees was getrouwd?</p>
<p>Later kwam jonker Maurits onaangemeld bij zijne schoonzuster binnen. Mevrouw Mietje begunstigde hem met eenen blik zoo vriendelijk als haar onvriendelijk oog kon stralen.</p>
<p>“Zijt gij naar mevrouw van Doertoghe geweest? Is jonkvrouw Bettemie aangekomen?” Die twee vragen deed de gravin in éénen adem, zonder de aangesprokene den tijd te laten om het gezelschap te groeten.</p>
<p>“Ik kom van de pastorie, ik moest den Dominé iets vragen,” zei de jonker, zich bij wijze van groete
<pb n="65"/>naar den predikant richtende, en toen boog hij zich voor juffer Leentje en voor mij.</p>
<p>De thee werd binnen gebracht. De luitenant zette zich aan mijne zijde, en begon van onze lieve Aleide te spreken.</p>
<p>Er dreef eene wolk over het gelaat der gravin.</p>
<p>Maurits! sprak ze berispend.</p>
<p>'t Is waar ook, zeî juffer Leentje. Ge weet, heer Luitenant, dat die treurige dingen de zenuwen van mevrouw de gravin ontstellen.</p>
<p>Pardon, Mietje, zei de jonker op luchtigen toon, ik meende dat gij reeds genezen waart.</p>
<p>Na de thee deden wij eene wandeling naar den doolhof, gelijk men den op Engelsche wijze aangelegden, met keurig hout bewassen tuin noemde. Ik ging aan den arm van jonker Maurits. Maar waarom begon ik zoo te blozen, Augusta, daar was immers geen kwaad bij?</p>
<p>Het is middernacht. Moest juffer Leentje, die soms als eene nachtraaf het huis rondfladdert, zien dat ik op dit uur nog licht op mijne kamer heb, God weet waarvan ze mij zou verdenken.</p>
<p>Tot later, lieve Augusta, en goeden nacht.’</p>
<p>Hardestein, 18 Juni.</p>
<p>&nbsp;</p>
<p>Nicolette sloot het schrift in haar koffer, en blies het pitje uit, dat in een glas water op een weinig olie dreef; een soort van nachtlicht, dat juffer Leentje uit spaarzaamheid aan hare logée had bezorgd. Toen begaf zij zich ter rust, en droomde zoete droomen van liefde en geluk.</p>
<pb n="66"/>
<p>‘Moet ik met het ontbijt wachten, Gerlof, tot het juffer Zevenster belieft op te staan,’ vroeg de strenge Magdalena haren broeder.</p>
<p>‘Zoo als ge wilt, Leentje,’ antwoordde de Dominé, die bemerkte dat er iets kwaadaardigs in de vraag zijner zuster lag.</p>
<p>‘Dan zal ik maar opzetten,’ zei juffer Bol, ‘die juffer blijft elken dag wat langer op hare kamer. 't Is schande voor een meisje dat geboren is om haar brood bij vreemden te verdienen.’</p>
<p>Nicolette had, om de waarheid te zeggen, wat lang geslapen, dewijl zij door haar schrijven aan Augusta later dan gewoonlijk was te bed gegaan.</p>
<p>‘Mij dunkt dat juffer Zevenster u in den weg begint te loopen,’ zei de predikant.</p>
<p>‘Dat heeft zij al lang gedaan, en zij loopt ook in den weg van anderen.’</p>
<p>Bol keek zijne zuster vlak in het gezicht.</p>
<p>‘Leentje,’ zeide hij, ‘maak dat ongelukkig kind niet het slachtoffer van uwe kwaadaardigheid.’</p>
<p>‘Een kind!’ spotte Leentje, ‘ge moest dat eens in de tegenwoordigheid van mevrouw Mietje zeggen.’</p>
<p>‘Van mevrouw Mietje,’ herhaalde Bol, die dadelijk begreep, dat die twee samenspanden, om de vondeling in slechten reuk bij hare pleegvaders te brengen.</p>
<p>‘Ik trek mijne woorden niet in,’ zei Leentje.</p>
<p>‘En wat heeft juffer Zevenster gedaan om uwe minachting, of liever uwe vijandschap te verdienen?’</p>
<p>‘Zij is een <hi rend="i">coquette</hi>,’ bromde Magdalena, ‘zij heeft met den ontvanger alleen in de <hi rend="i">coupé</hi> gezeten, van de pleisterplaats af tot Hardestein toe.’</p>
<p>‘En wat kwaad stak daarin,’ vroeg de Dominé, en
<pb n="67"/>nu was het zijn gelaat dat eene spottende uitdrukking aannam.</p>
<p>‘Ge denkt misschien, Gerlof, dat ik daar jaloersch om ben,’ zei Leentje. ‘Meent gij misschien, dat ik nog de vrouw zou willen worden van dien weduwenaar met drie stoute kinderen? Vroeger zou ik het gedaan hebben, uit liefdadigheid, om die arme schepseltjes van kinderen voort te helpen; maar nu hij met die malle meid in betrekking is gekomen, is dat voorbij.’</p>
<p>‘Leentje!’ riep de Dominé verontwaardigd, ‘het is schande zoowel voor mevrouw van Eylar als voor u, de dingen zoo verkeerd uit te leggen. Kan dat arme meisje helpen, dat er een man, waarop gij verliefd zijt, nevens haar in de <hi rend="i">coupé</hi> van een openbaar rijtuig komt zitten?’</p>
<p>Magdalena beet op hare fijne onderlip.</p>
<p>‘Mevrouw van Eylar heeft andere grieven tegen die meid,’ antwoordde zij.</p>
<p>‘En mag ik weten?....’ vroeg Bol.</p>
<p>‘Houd u zoo dom niet, Gerlof,’ sprak de zuster. ‘Hebt gij de vondeling, die gij onder uwe bescherming hebt genomen, als ware zij uw eigen kind, iets waaraan ik sinds lang twijfel....’</p>
<p>‘Leentje!’ viel de zwakke man haar in de rede; maar Leentje stoorde zich aan dien uitroep niet, en ging voort:</p>
<p>‘Hebt gij de vondeling tegen jonker Maurits niet zien coquetteeren, zoo goed als wij het zagen? Hebt gij haar niet aan zijnen arm in den doolhof zien rondslenteren? Hebt gij niet gezien, dat zij den witten rozeknop, dien hij voor haar plukte, nadat, hij er de doorntjes had afgedaan, in haren gordel stak?’</p>
<p>‘En waren dat zulke grove zonden, Leentje? Zoudt gij met de hand op het hart durven zeggen, dat gij u
<pb n="68"/>nooit aan iets dergelijks hebt schuldig gemaakt, en den eersten steen naar het onschuldige meisje durven werpen?’</p>
<p>‘En gij weet ook zeker niet,’ hernam juffer Leentje, ‘dat mevrouw Mietje gaarne een huwelijk zou tot stand brengen tusschen jonker Maurits en freule Bettemie van Doertoghe, die drie millioen bezit. En nu de jonker met verlof is gekomen en de jonkvrouw bij mevrouw van Doertoghe wordt verwacht, is dat <hi rend="i">ding</hi> hier komen logeeren, om mevrouw Mietje te dwarsboomen.’</p>
<p>‘Daar wist ik niets van,’ zei Bol.</p>
<p>‘Niet!’ spotte Leentje. ‘De heeren weten nooit van iets, tenzij het hunne eigen <hi rend="i">amourettes</hi> geldt.’</p>
<p>‘Dat gaat te ver,’ zei de predikant, en zijne zuster den rug toekeerende, ging hij, om zijne gramschap te verbergen, in een boek staan bladeren.</p>
</div>
<div type="chapter">
<pb n="69"/>
<head rend="h3">Tiende hoofdstuk.</head>
<p>‘Goeden morgen, Dominé, goeden morgen, jufvrouw Leentje,’ sprak Nicolette tot den predikant, die nog in het boek stond te bladeren, en tot juffer Magdalena, die met eenen borstel naar stof scheen te zoeken.</p>
<p>‘Goeden morgen, mijn kind,’ zei Bol, en hij sloeg het boek toe.</p>
<p>Juffer Bol beantwoordde den morgengroet van het arme meisje niet. Zij haalde haren sleutelbos uit den zak, opende de kast en begon de tafel voor juffer Zevenster te dekken.</p>
<p>‘Wel verplicht, jufvrouw Magdelena,’ zei Nicolette, ‘ik ben wat lang boven gebleven. Geef u geen moeite. Ik zal een kopje thee bij Anna in de keuken drinken.’</p>
<p>‘Dat past niet,’ was het antwoord.</p>
<p>‘Ik ben waarlijk beschaamd zoo lang geslapen te hebben,’ zei de vondeling, schuchter voor zich heen starende. ‘Het was gisteren avond laat, toen ik....’</p>
<p>‘Gij moet u niet verontschuldigen, mijn kind,’ sprak de predikant. ‘Gebruik gerust uw thee, en als gij het goedvindt, gaan wij dan te zamen wat in het priëel, om over uwe belangen te spreken?’</p>
<pb n="70"/>
<p>‘Hebt gij reeds eene betrekking voor mij gevonden?’ vroeg Nicolette.</p>
<p>‘Daar is geen haast bij,’ sprak de Dominé; ‘zoolang gij u hier onder mijne bescherming wèl bevindt, zal ik mij over uwe tegenwoordigheid verheugen.’</p>
<p>Juffer Leentje beet weer op haar onderlip.</p>
<p>‘Ik wilde u raadplegen over eene schikking met mevrouw Zilverman. Uw pleegvader Hoogenberg, die op zich genomen had, met die dame te onderhandelen, schrijft nu....’</p>
<p>De predikant zag dat de vondelinge verbleekte.</p>
<p>‘Indien de pleegvaders goedvinden, dat ik daar terugkeer, ben ik bereid aan hun verlangen te voldoen,’ antwoordde de arme Nicolette, die voorzag dat zij het niet lang meer bij juffer Leentje zou kunnen uithouden.</p>
<p>De oude dochter schonk thee voor de vondeling en bediende haar met een ceremoniëel, dat haar gedurig deed gevoelen hoe vreemd zij in dit huis was; en de Dominé ging naar zijne kamer om den brief nog eens te herlezen, dien Hoogenberg hem geschreven had.</p>
<p>‘Moet ik nu terug naar mevrouw Zilverman,’ dacht Nicolette, terwijl zij haar best deed, om een boterham te gebruiken, opdat juffer Leentje haar niet weêr zou toevoegen: ‘Smaakt het u niet, jufvrouw Zevenster.’</p>
<p>De vraag, ‘moet ik nu terug naar mevrouw Zilverman, die het arme meisje zich zelve deed, werd door eenen diepen zucht gevolgd; en zij had moeite om hare opwellende tranen in te houden. Zij wierp eenen blik in haar eigen hart, in haar eigen bedrukt gemoed, en fluisterde eindelijk zich zelve toe:’</p>
<p>‘Ik ben toch niets meer dan een verworpen schepsel, gelijk mevrouw Zilverman het mij ingeprent heeft, opdat ik mij in elk geval naar den zin mijner pleeg-<pb n="71"/>vaders zou schikken, en mij in alle omstandigheden zou weten te gedragen met die nederige bescheidenheid, welke past aan een meisje zonder afkomst. Welaan, Nicolette, vat moed, en tracht u zelve te behoeden voor ondankbaarheid jegens uwe weldoeners. Maak u door uw gedrag niet verachtelijker dan gij het reeds zijt door uwe geboorte.’</p>
<p>‘Nicolette,’ klonk de zachte stem van den pleegvader, en hij bood het sidderende meisje zijnen arm aan en geleidde haar naar het priëel.</p>
<p>De Dominé bezag de vondeling eene lange poos eer hij den moed had de samenspraak te beginnen. Hoogenberg's brief had een treurigen invloed op den goeden predikant uitgeoefend. Hij schreef onder anderen, dat mevrouw Zilverman weigerde om juffer Zevenster als hulponderwijzeres te nemen, <hi rend="i">omdat zij eene vondeling was.</hi></p>
<p>‘Die omstandigheid is in het <hi rend="i">établissement</hi> bekend,’ schreef de hardvochtige dame; ‘en geen enkel <hi rend="i">pensionnaire</hi> zou zich door haar laten leiden. Gij zult ook begrijpen, dat zoo iets een groote <hi rend="i">blâme</hi> op een onderwijsgesticht van den eersten rang zou werpen; en dat mijne cliëntelle hierdoor zou leiden.’</p>
<p>‘Ik ben echter bereid,’ had zij er bijgevoegd, ‘om de jonge jufvrouw, die onuitsprekelijk veel talenten bezit, op nieuw als kostscholier te nemen, doch onder voorwaarde dat zij op het einde des jaars geen deel mag nemen aan het <hi rend="i">concours</hi>, dewijl zij verleden jaar den prijs van uitmuntendheid heeft bekomen. Ook wil ik haar als naaister voor het herstellen der kleederen van de kostscholieren gebruiken; en haar daarmede iets laten verdienen.’</p>
<p>‘Die onbeschaamde’ had de geestelijke bij het lezen van Hoogenberg's brief uitgeroepen. ‘Zij, die ge-<pb n="72"/>roepen is om de maatschappelijke vooroordeelen te bestrijden, drijft er woeker mede, en doet ze wortel schieten in het hart harer leerlingen, in het hart der moeders van het toekomende geslacht. Indien ik kinderen had, ik liet ze liever opgroeien zonder andere leiding dan haar eigen hart, zonder anderen leermeester dan de natuur, zonder andere voorbeelden dan die, welke zij zouden opvatten in den stillen huiselijken kring; dan dat ik haar bij een schepsel bij wie alles stoffelijke berekening is, zou laten bederven.</p>
<p>Onder den onbeschrijfelijken blik van den dorpspredikant: een blik die van liefde, van goedheid en diep medelijden getuigde, was de ontroering van het goedaardige kind nog heviger geworden. Haar blank gelaat was met een licht rood overtogen, en onwillekeurig had zij de handen gevouwen als bij den aanvang van een smeekgebed.</p>
<p>‘Zoo als ik daar even zeide, moet ik u raadplegen over uwe toekomst;’ zei de man.</p>
<p>‘Raadplegen, vader.... Dominé, wil ik zeggen.’</p>
<p>‘Zeg gerust vader, terwijl wij alleen zijn. O die booze wereld, die booze wereld;’ zei de goede man.</p>
<p>‘Raadplegen vader,’ hernam Nicolette: ‘ik heb slechts bevelen te ontvangen en dankbaar te zijn.’</p>
<p>‘Bij de beslissing over uw lot zijt gij zelve de eerste stemgerechtigde. Uwe pleegvaders komen thans alleen als raadgevers voor, hoewel zij, indien gij een verkeerd besluit mocht nemen, u met liefde en voorzichtigheid terecht zullen wijzen.’</p>
<p>‘Zijt gij tevreden geweest bij mevrouw Zilverman?’ ging hij voort.</p>
<p>‘Zoo tevreden en zoo gelukkig als men het in mijne omstandigheden wezen kan.’</p>
<pb n="73"/>
<p>‘Hebt gij <hi rend="i">daar</hi> iets over moeten hooren, mijn kind?’ zei de Dominé, met spijt dat hij op die omstandigheden moest zinspelen.</p>
<p>‘Veel,’ antwoordde Nicolette bedeesd.</p>
<p>‘Dan zult gij er niet terug keeren,’ antwoordde de goedaardige man. ‘Wij zullen wel iets anders voor u vinden. Ik wilde slechts weten of gij liever bij mevrouw Zilverman zoudt wonen dan elders.</p>
<p>‘Vader,’ zei de vondeling, en vaster drukte zij de vingers van hare gevouwen handen ineen. ‘Vader, onttrek mij de bescherming niet, die gij mij tot nu hebt geschonken. Mijn eigen wil zou mij kunnen misleiden. Beslis nogmaals over mijn lot gelijk gij deedt, toen ik....’ Hier begon het arme meisje te stotteren, ‘toen ik uit de doos....’</p>
<p>Verder kon ze niet. Hare stem was in tranen versmolten.</p>
<p>‘Nimmer zal mijne ondersteuning u ontbreken; doch ik kan u die slechts toezeggen naar mate van mijn vermogen. Indien ik alleen in de wereld ware....’ Hier dacht de predikant waarschijnlijk aan zijne zuster, die het Nicolette zoo lastig maakte, al werd haar broeder voor het onderhoud der vondeling betaald.</p>
<p>‘Dan zou ik bij u mogen blijven, om u te beminnen en te verzorgen gelijk een kind, niet waar, vader?’ viel de vondeling in de rede.</p>
<p>‘Zeker, mijn kind,’ antwoordde de predikant, en nu liet hij, even als Nicolette, zonder zich over zijne zwakheid te schamen, zijne tranen vloeien.</p>
<p>‘Meent gij niet, dat het goed voor mij zou zijn, indien ik eene plaats als gouvernante bij jonge kinderen in eene fatsoenlijke familie kon krijgen. Mevrouw Zilverman zegt, dat ik zelfs in staat zou zijn, aan jonge dames, die de kostschool verlaten hebben, te leeren,
<pb n="74"/>wat aan eene volledige goede opvoeding ontbreekt.’</p>
<p>‘Ik zal er Hoogenberg over schrijven,’ was het antwoord; ‘en ondertusschen blijft gij hier in de pastorie eene goede gelegenheid afwachten.’</p>
<p>Nicolette wandelde den tuin nog eens rond om in de frissche lucht de sporen harer droefheid te doen verdwijnen; en de predikant ging juffer Leentje opzoeken. Hoe gaarne had de brave man het gemoed der hardvochtige zuster wat verteederd; hoe gaarne had hij haar eenig mededelijden ingeboezemd voor die arme verstooteling der maatschappij. Maar juffer Leentje's gemoed was niet te verteederen; honderdmaal en nog meer had hij het vruchteloos beproefd; en daarom had hij besloten haar willekeurig gedrag jegens het pleegkind te beteugelen.</p>
<p>‘Magdalena,’ zoo sprak hij zijne zuster aan, ‘gij moet Nicolette eenig handwerk bezorgen. Het arme kind verveelt zich bij dat akelig niets doen.’</p>
<p>‘Werk geven!’ spotte Leentje: ‘Mejufvrouw Zevenster heeft werk genoeg aan haar toilet. Nog voor den middag ontvangt zij het bezoek van jonkvrouw Bettemie van Doertoghe, die bij hare tante komt logeeren; en tegen morgen is uwe pleegdochter op het landhuis van Eylar, bij <hi rend="i">madame-mère</hi> uitgenoodigd..... en dat wel zonder mij.’</p>
<p>De predikant had zijne zuster nog nooit de lippen zoo vast zien toeknijpen, als zij het bij die laatste woorden deed.</p>
<p>‘Hoe weet gij dat?’ vroeg hij.</p>
<p>‘Terwijl gij met <hi rend="i">haar</hi> op uwe morgenwandeling waart, is mevrouw Mietje (mevrouw Louis van Eylar) hier geweest; en, zoo als gij weet, schenkt zij mij haar vertrouwen.’</p>
<pb n="75"/>
<p>De Dominé luisterde.</p>
<p>‘'t Zal wat moois zijn. Mevrouw van Doertoghe en mevrouw Mietje hadden het zoo overlegd, dat jonker Maurits en jonkvrouw van Doertoghe elkander morgen namiddag bij zijne moeder zouden ontmoeten; hernam jufvrouw Leentje, en nu begaat <hi rend="i">Madame-mère</hi> de domme streek, van die meid te gelijk met Bettemie te verzoeken, met gevaar van alles te bederven.’</p>
<p>‘Dat is met een enkel woord te verhelpen,’ antwoordde de predikant: ‘wanneer ik daarvan een woord spreek.....’</p>
<p>‘Ge kunt daar niet tusschen komen, of ge zoudt uitleggingen moeten geven;’ antwoordde Leentje, die wel wilde dat Nicolette wegens de eene of andere onbescheidenheid op het kasteel in ongenade zou vallen.</p>
<p>‘Inderdaad’ zei de predikant, ‘dat zijn van die dingen die men jonge meisjes niet mag doen opmerken.’</p>
<p>‘Daar is ze reeds,’ riep juffer Leentje, en zij liep naar hare kamer om van japon te veranderen.</p>
<p>‘Wie?’ vroeg de broeder.</p>
<p>Leentje was reeds te ver den trap op, om te kunnen antwoorden; en toen ging de Dominé door het venster kijken, en zag het met twee fiksche paarden bespannen rijtuig van mevrouw van Doertoghe voor het hek stil houden.</p>
<p>De predikant ging de adellijke jonkvrouw te gemoet.</p>
<p>‘Goeden dag, Dominé,’ riep Bettemie zonder plichtpleging; en zij boog zich als voor iemand met wien zij gemeenzaam omging, ‘hoe vaart u?’</p>
<p>De predikant maakte eene buiging en zei:</p>
<p>‘Wel beleefd, ik dank u; en hoe vaart mejonkvrouw van Doertoghe?’</p>
<pb n="76"/>
<p>‘Wel vriendelijk,’ zei Bettemie. ‘Maar waar is onze Nicolette? ik ben verlangend haar te omhelzen.’</p>
<p>De pleegdochter kwam toegesneld. De stem harer vriendin had haar toegeklonken tot in het tuinhuisje, waar zij over harer toestand zat te mijmeren.</p>
<p>‘Bettemie!’ riep zij.</p>
<p>‘Nicolette!’ klonk het weder; en de twee vriendinnen lagen in elkanders armen.</p>
<p>Juffer Leentje was sterk geërgerd door dit tooneel. Lager kon de adel toch niet dalen, dacht zij. Mejonkvrouw van Doertoghe moest beschaamd zijn over die ongepaste vriendschapsbetuigingen.</p>
<p>De helderblauwe oogen van Bettemie straalden van vreugde en geluk, toen zij die op hare schoolvriendin vestigde; maar nauwelijks had zij bespeurd, dat de vondeling weinig te voren moest geweend hebben; of er verscheen eene wolk op haar schoon gelaat, waarop elke indruk dien hare ziel ontving, wederkaatste. Zij sprak eenige woorden met den predikant en ook met juffer Leentje, die zich eindelijk geheel opgefrischt aan het gezelschap vertoonde, en vroeg toen met die bevalligheid, die men alleen bij beschaafde en edeldenkende wezens aantreft, of men haar wilde toelaten om met Nicolette in het priëeltje wat te gaan rusten.</p>
<p>Juffer Leentje maakte eene diepe buiging, en de Dominé gaf de jonge dames dit verlof door een bevallig lachje en een hoofdknik.</p>
<p>De zuster van den predikant morde wel, toen zij naar de huiskamer terug ging, om koffie te zetten; want de jonkvrouw was gewoon in de pastorie iets te gebruiken; en nu kwam zij juist voor den koffietijd; maar wat hielp het dat zij morde en knorde; de jonge meisjes in het tuinhuisje stoorden zich er niet aan.
<pb n="77"/>Nicolette vergat haar leed bij Bettemie, en Bettende vergat hare hooge geboorte en haren aanzienlijken rijkdom bij Nicolette.</p>
<p>De koffie werd in den tuin gereed gezet; en toen de Dominé vergezeld van zijne zuster aankwam, om ook een kopje lekkere St. Domingo te gebruiken, vonden zij de vriendinnen nog hand in hand zitten, gelijk zij hand in hand naar het priëel waren gegaan.</p>
<p>‘Tot morgen, lieve Nicolette,’ sprak Bettemie bij het afscheid nemen: ‘Juist om drie uren zal ik u afhalen, dan zijn wij te half vier op het landhuis.’</p>
<p>‘Gij stemt immers toe, Dominé,’ sprak ze verder, terwijl zij vriendelijk glimlachte, ‘en gij ook juffer Leentje? Dus tot morgen.’</p>
</div>
<div type="chapter">
<pb n="78"/>
<head rend="h3">Elfde hoofdstuk.</head>
<p>De Dominé moest bekennen, dat juffer Leentje wèl onderricht was ten aanzien van al wat er in de Hardesteinsche groote wereld voorviel. Bettemie was naar de pastorie gekomen, en Nicolette was op een theevisite verzocht bij <hi rend="i">Madame-mère</hi>, zonder dat zijne zuster daartoe uitgenoodigd was. Hoewel dit, volgens hem, dingen waren zonder belang, vond hij het toch zonderling.</p>
<p>Nu die eerste punten der zusterlijke mededeeling uitgevallen waren, twijfelde hij er niet aan, of het laatste en bijzonderste punt zou ook uitvallen. Mevrouw Mietje wilde jonker Maurits, die naar allen schijn van haren echtgenoot eens de gravenkroon zou erven, vermits zij, mevrouw Mietje, aan graaf Louis geene kinderen geschonken had, aan de rijke jonkvrouw van Doertoghe koppelen.</p>
<p>‘En <hi rend="i">Madame-mère</hi>’ sprak de Dominé tot zich zelven, ‘<hi rend="i">Madame-mère</hi>, de stiefmoeder van graaf Louis, de eigen moeder van jonker Maurits, zou zij kennis hebben van dit plan? Ik geloof het niet.</p>
<p>Zoo in gedachten verzonken was de Dominé naar zijne kamer gegaan, en toen hij daar voor het venster
<pb n="79"/>zat te staren, met den elleboog op de schrijftafel geleund, gingen zijne gedachten verder en verder.</p>
<p>‘Indien het eens waar ware dat de arme vondeling een oog op den jonker had geslagen? Welk een ongeluk, welk een strijd zou er dan voor het rampzalig kind beginnen. Moet dan haar leven eene aaneenschakeling van ellende zijn? Leentje bezit meer doorzicht dan twintig mannen te zamen. Zij zal wel gezien hebben, dat het tusschen Maurits en Nicolette, toen hij de vondeling de rozeknop schonk, niet toeging gelijk bij haar, als zij vroeger een groote bouquet van den knaap kreeg, om in een vaas op den schoorsteenmantel te zetten. Zij zal het gezien hebben. Tot het samenvloeien van twee zielen is weinig noodig: een enkele blik.’</p>
<p>‘Hoe eer de arme Nicolette van hier vertrekt hoe beter voor hare rust en haar geluk,’ dacht hij, ‘en de goedaardige geestelijke liet zijne gedachten verder en verder dwalen.’</p>
<p>Terwijl de Dominé op zijne kamer over al die dingen zat te mijmeren, en juffer Leentje hare bevelen gaf aan de meid voor het bereiden van het middagmaal zat Nicolette ongestoord in het priëel. Zij liet haar schoon gelaat op de blanke handen rusten, en hare schoone ziel ronddwalen in het onbekende. Zij overdacht wat Maurits haar, toen zij te zamen in den tuin van haren pleegvader, graaf van Eylar wandelden, gezegd had; en hoe het kwam, dat zij den jonker sinds geen oogenblik had vergeten.</p>
<p>‘Op mijne kamer in de eenzaamheid, aan tafel, in gezelschap van mijne huisgenooten; in veld en tuin, ja, zelfs in de kerk zijn mijne gedachten bij hem. Overal meen ik zijnen blik te ontwaren, die tot in
<pb n="80"/>mijn hart dringt, en voel ik zijne tegenwoordigheid. Het is of mijne ziel zich aan de zijne heeft vastgeklemd, om er nimmer van te scheiden.</p>
<p>‘In eenen volgenden brief zal ik dat alles aan Augusta schrijven, want ik zou er met Bettemie niet over durven spreken... zij staat op zulk eenen vertrouwelijken voet met zijne familie en ook met <hi rend="i">hem</hi>, en indien zij eens ging denken.... Ach, ik weet niet wat er in mij omgaat. En Bettemie, wat sprak zij op eene zonderling gemeenzame wijze van <hi rend="i">hem!</hi> Wat heeft ze weer gezegd?’ en nu riep de vondeling ieder woord dat de edele jonkvrouw over Maurits en over de familie van Eylar gesproken had, terug voor haren geest, en dieper verzonk zij in gedachten.</p>
<p>Plotseling hief zij het hoofd op. Vuriger dan ooit waren hare wangen gekleurd, en in hare beminnelijke oogen straalde een edel vuur. De leerling van mevrouw Zilverman had voor een oogenblik de geestkracht herkregen, die zij zoo dikwijls in moeielijke omstandigheden had getoond, toen zij bij Mie Lammertsz woonde. Toen was het een zegepraal, dien zij op de onverstandige pleegmoeder behaalde; thans was het eene overwinning op haar eigen hart. Nicolette had een grootmoedig besluit genomen.</p>
<p>Toen de jonkvrouw van Doertoghe op het buitengoed van hare tante kwam, vond zij eenen brief, die haar uit Amsterdam was nagezonden en het postmerk van Sluis droeg.</p>
<p>‘Van Augusta,’ riep zij, en haastig verbrak zij het zegel, maar nauwelijks had zij eenige regelen gelezen, of zij, die koelbloedig bleef bij de grootste ramp, begon te beven; haar hart bloedde en er rolden twee tranen over hare verbleekte wangen.</p>
<pb n="81"/>
<p>Augusta, die sinds haar vertrek uit de kostschool eene geregelde briefwisseling met Bettende had onderhouden, had slechts weinige woorden op het papier gebracht; maar die woorden waren vergezeld van een afschrift van Nicolette's brief, dien wij in ons negende hoofdstuk hebben opgenomen. De goede vriendin, die Bettemie en Nicolette eene gelijke genegenheid toedroeg, had het voor beiden noodzakelijk geacht, de jonkvrouw van Doertoghe bekend te maken met de gesteldheid des harten der arme vondeling. Augusta wist dat Bettemie jonker Maurits van hare kindsheid af eene teedere genegenheid toedroeg; eene genegenheid, die wellicht weldra in hartstocht zou veranderen; dit had zij toch in Bettemie's laatste berichten meenen te bemerken.</p>
<p>‘Bettemie is vindingrijk en grootmoedig,’ dacht zij; ‘indien mijne veronderstelling gegrond is, zal zij Nicolette uit eenen toestand redden, die haar nog ongelukkiger kan maken dan zij reeds is.’</p>
<p>Juist zoo als de vondeling in de pastorie, ging de rijke wees op het landgoed in een tuinhuisje over haren toestand zitten mijmeren.</p>
<p>‘Ik wist niet dat ik hem zoo lief had,’ zuchtte Bettemie eindelijk. ‘Het offer is volbracht.’ En zij droogde de tranen af, die haar tegen wil en dank over hare wangen bleven rollen.</p>
<p>‘Hoewel er nooit een huwelijk tusschen de arme Nicolette en den rijken jonker kan gesloten worden,’ ging ze voort, ‘wil ik de illusiën van het ongelukkige meisje niet stooren. Nooit zal ik eens anders hart verbreken, om mij zelve genoegen te doen.’</p>
<p>Na het nemen van dit edelmoedig besluit werd de jonkvrouw, die nooit tot een huwelijk had willen be-<pb n="82"/>sluiten, waarbij geld en rang de rol van het hart vervullen, weer kalm en opgeruimd.</p>
<p>De jonkvrouw had ditmaal den tijd niet om lang te zitten mijmeren, en zij mocht het als een geluk beschouwen, dat zij zoo spoedig hare gewone opgeruimdheid had herkregen, want toen zij het prieel verliet, kwam het rijtuig van mevrouw Mietje de groote laan inrijden.</p>
<p>Nauwelijks had mevrouw van Eylar de oude <hi rend="i">douairière</hi> van Doertoghe begroet, of zij zocht de gelegenheid om met Bettemie alleen te zijn: eene gelegenheid, die men des zomers op een landgoed gemakkelijk aantreft. Het prieel hetwelk, indien het spreken kon, menig geheim zou kunnen verklaren, dat jongelieden aan elkander hadden geopenbaard, beluisterde weldra eene ernstige samenspraak tusschen mevrouw Mietje en Bettemie.</p>
<p>Met de flegmatieke eentoonigheid, die haar eigen was, begon mevrouw van Eylar eerst van dat <hi rend="i">coquette</hi> schepsel, dat in de pastorie logeerde, te spreken, dat zich verliefd toonde op al de jonge heeren van het dorp.</p>
<p>Bettemie lachte inwendig om de voorrede, die mevrouw Mietje opzeide, eer zij over haren zwager, jonker Maurits, begon; want het was haar duidelijk, dat zij daarom naar het landhuis was gekomen.</p>
<p>Had Bettemie door den mond van Augusta de omstandigheden niet gekend, waarin zich Nicolette tegenover mevrouw van Eylar bevond, dan had zij de kwade tong weldra den mond gestopt. Nu echter liet zij haar begaan, en luisterde zelfs met eene bijzondere oplettendheid.</p>
<p>Toen mevrouw Mietje op eene onbeschaamde wijze het kapittel over Nicolette's coquetterie had afgezaagd, begon zij jonker Maurits op te hemelen. Zij sprak
<pb n="83"/>over zijne hoedanigheden als edelman en als krijger; over zijnen rijkdom, zijne buitengewone schoonheid en schranderheid, en legde daarbij het geheele stamboek der graven van Eylar uit.</p>
<p>Eindelijk sprak zij:</p>
<p>‘Mijne lieve jonkvrouw, een huwelijk tusschen u en jonkheer Maurits zou nogtans het schoonste zijn, dat er ooit op den stamboom der graven van Eylar is geschreven: een van Eylar met eene van Doertoghe.’</p>
<p>‘De familie van Doertoghe zou zich zeer vereerd gevoelen, indien een dergelijk huwelijk kon tot stand komen,’ antwoordde Bettemie droog weg; ‘doch dit is eene onmogelijkheid.’</p>
<p>‘En waarom eene onmogelijkheid?’ zei mevrouw Mietje: ‘er bestaat immers alle mogelijke gelijkheid.’</p>
<p>‘Ik zou jonker Maurits niet gelukkig maken. Wij beminnen elkander niet.’</p>
<p>‘Liefde!’ spotte mevrouw Mietje, ‘die behoeven geringe lieden, ten troost in hunne ellende. Liefde is eene hersenschim die velen op het dwaalspoor brengt, iets dat geenszins bij de huwelijken van den hoogen stand in aanmerking wordt genomen.’</p>
<p>‘Liefde is het edelste, het zaligste gevoel, dat de Schepper in het hart van den mensch heeft gestort,’ antwoordde Bettemie; en weêr kwam er een traan in haar oog. ‘Over dit punt loopen onze gedachten te ver uiteen, om er aangenaam over te kunnen redeneeren. Laat ons liever van iets anders spreken, mijne lieve mevrouw; en wat jonker Maurits betreft, wij moeten elkander vergeten.’</p>
<p>Er lag iets zoo weemoedigs in den toon dier laatste woorden, dat mevrouw Eylar, indien zij eenige kennis van het menschelijk hart had bezeten, zou bemerkt
<pb n="84"/>hebben, dat er in de ziel van het meisje iets bijzonders lag, iets dat hare woorden logenstrafte. Doch dit ging voor de gevoellooze verloren:</p>
<p>‘Daar is hij,’ riep de gravin.</p>
<p>‘Maurits!’ riep Bettemie, en hare stem getuigde van verrassing en smart.</p>
<p>Jonker Maurits de <hi rend="i">élegante</hi> ruiter, kwam inderdaad op een blanken schimmel de kleine dreef ingevlogen om jonkvrouw Bettemie, de vriendin zijner kindsheid te begroeten, en haar het compliment zijner moeder over te brengen, met de herhaalde uitnoodiging voor de theevisite van 's anderdaags.</p>
<p>De ruiter gaf den teugel van zijn paard aan eenen knecht over, en Bettemie en mevrouw Mietje gingen den jongeling te gemoet. Maurits gebruikte een glas limonade in het landhuis; daarna ging het gezelschap de tuinen rond wandelen; en nu was het de oude <hi rend="i">douairière</hi>, die den stoet opende aan den arm van mevrouw van Eylar.</p>
<p>Zochten Maurits en Bettemie de eenzaamheid, of waren het de twee dames, die opzettelijk achter de houtgewassen waren verdwenen, om de jongelieden ongehinderd alleen te laten? Hoe het zij, weldra zaten de jonker van Eylar en jonkvrouw van Doertoghe in druk gesprek op eene tuinbank, onder de bloeiende acacia's; maar wat die twee elkander gezegd hadden, heeft nooit een sterveling geweten.</p>
</div>
<div type="chapter">
<pb n="85"/>
<head rend="h3">Twaalfde hoofdstuk.</head>
<p>Weer hield het rijtuig der douairière van Doertoghe voor de pastorie stil. De lakeien waren in groote livrei, maar jonkvrouw Bettemie was tot groote verwondering van juffer Leentje in wit neteldoek gekleed, juist gelijk Nicolette, zoodat de twee meisjes gezusters schenen te zijn.</p>
<p>Bettemie scheen opgeruimd, vroolijk zelfs, en nog nooit had zij de vondeling zooveel vriendschap betoond.</p>
<p>Nicolette was weer dat zachtaardig lijdelijk wezen, dat tegelijk liefde en medelijden afdwong. Haar glimlach was bitter, en soms geleek hare ademhaling een bedwongen zucht. De vondeling was, hoewel zij vast stond in haar genomen besluit, bang voor zich zelve, bevreesd van zich in de tegenwoordigheid van Maurits te bevinden, dien zij met de vroolijke Bettemie te gemoet ging.</p>
<p><hi rend="i">Madame-mère</hi>, de moeder van Maurits, ontving de twee vriendinnen alsof zij gelijken waren. Zij betoonde beiden evenveel vriendschap, was jegens beiden even gulhartig, en Maurits scheen ook tegen beiden even lief-<pb n="86"/>tallig. Plukte hij eene bloem voor Bettemie, hij plukte de weerga voor Nicolette; glimlachte hij Nicolette toe, die glimlach weerkaatste dadelijk in het helder oog der jonkvrouw van Doertoghe. Maar de vondeling meende toch op te merken, dat er tusschen den jonker en hare vriendin eene verstandhouding bestond, die zij niet wist te ontcijferen.</p>
<p>Mevrouw Mietje vond geen genoegen in dat gezelschap. Zij deed haar uiterste best om hare minachting voor Nicolette te doen blijken, en Bettemie te verheffen. Zij sprak van groote dingen, en vooral van onderscheidingen, die de graven van Eylar vroeger waren te beurt gevallen. De welsprekendheid der gravin Mietje werd echter dikwijls door Maurits met eene spotternij beantwoord, doch zij ging immer voort, en wel tot groot genoegen van Bettemie, die dat harrewarren van den zwager en de zwagerin vermakelijk vond.</p>
<p>Bij de eerste avondkoelte deed de jonkvrouw van Doertoghe de paarden inspannen, dewijl zij Nicolette moest te huis brengen, eer zij naar het landhuis harer tante reed. <hi rend="i">Madame-mère</hi> drukte wel tienmaal hare spijt uit, omdat de lieve jonge dames haar zoo vroeg verlieten. Zij kuste de beide meisjes bij het afscheid nemen, en Maurits stak zoowel Nicolette als Bettemie de hand toe, tot groote ergernis van mevrouw Mietje, die nog niet kon gelooven, dat de jonkvrouw van Doertoghe, toen zij den dag te voren haar over eene mogelijke vereeniging met Maurits sprak, haar de waarheid had gezegd.</p>
<p>De afscheidsgroet van mevrouw Mietje stak sterk af bij de genegenheid die Maurits en zijne moeder aan de twee meisjes betoonden. Hij was hoffelijk, maar tergend
<pb n="87"/>koel, en Nicolette had zelfs gemeend te bemerken, dat de gade van haren pleegvader haar eenen blik had toegeworpen, die van afkeer en misschien van haat getuigde.</p>
<p>Maurits sloeg achter Bettemie's rijtuig de laan in, en bleef het nastaren, tot hij het als een zwart punt uit het oog verloor.</p>
<p>In de afwezigheid van den jonker had er tusschen de twee gravinnen van Eylar eene samenspraak van het grootste belang plaats.</p>
<p>Mevrouw Mietje verzekerde hare schoonmoeder, dat zij Bettemie gemakkelijk aan Maurits kon koppelen, en zij maakte daar berekeningen bij als gold het den verkoop van een stuk vee van wonderbaar ras. Maar hoe stond zij verwonderd, toen <hi rend="i">madame-mère</hi>, de rijke vrouw, haar op overheerschenden toon het woord afnam, om te verklaren, dat haar zoon zich niet moest laten verschacheren; dat hij rijk genoeg was om eene vrouw te nemen naar zijn hart, en groot genoeg door zelfwaarde, om met al de blazoenen der wereld den spot te kunnen drijven.</p>
<p>Mevrouw Mietje sidderde van gramschap bij het hooren dier onbetamelijke taal, en toch gebruikte zij zoete woorden, om de schoonmoeder te overtuigen, dat zij haren zoon bedierf, en daardoor de eer der familie in gevaar bracht.</p>
<p><hi rend="i">Madame-mère</hi> nam die opmerking euvel op. ‘Ik ben ook eene vrouw zonder geslachtsboom,’ zeide zij, ‘maar omdat ik rijk was, machtig rijk zelfs, zagen de van Eylar's er niet tegen op, mij in hunne familie op te nemen. Er vloeit gemengd bloed in de aderen van mijnen Maurits, en voor mij is het onverschillig naar welken kant hij overhelt, naar den burgerlijken of naar
<pb n="88"/>den adellijken, wanneer hij maar eerlijk en grootmoedig blijft. En om kort te gaan,’ voegde zij er op nog hoogeren toon bij, ‘uw broeder Maurits heeft mijne toestemming gevraagd, om naar de hand te dingen der lieve juffer Nicolette, waarmede gij dezen namiddag in gezelschap zijt geweest, en die toestemming heb ik gegeven.’</p>
<p>‘<hi rend="i">Madame!</hi>’ sprak mevrouw Mietje met eene flauwe stem, want zij was op het punt van in onmacht te vallen, iets wat haar dikwijls gebeurde, wanneer men hare grillen niet involgde. ‘<hi rend="i">Madame!</hi> indien dat huwelijk tot stand komt, zijn graaf Louis en Maurits voor eeuwig gescheiden.’ Deze bedreiging was haar afscheidsgroet. Haar rijtuig was voorgebracht.</p>
<p>‘Naar de pastorie,’ sprak zij tot den lakei, die het portier openhield.</p>
<p>Mevrouw van Eylar hield eerst eene lange samenspraak met den rechtschapen predikant en daarna met het listige Leentje; twee gesprekken, die ten doel hadden de vondeling van Hardestein te verwijderen, waar zij zulke verwoesting in het hart van eenen jeugdigen edelman bracht, dat hij op het punt was eene der rijkste familiën des lands met schande te overladen.</p>
<p>Dominé Bol verzekerde mevrouw Mietje, dat hij de zaak in overweging zou nemen. ‘U beloven haar aanstonds van hier te verwijderen, kan ik niet,’ zeide hij. ‘Ik mag het kind, dat ik onder mijne bescherming genomen heb, niet opofferen aan uwe familiebelangen; maar ik zal met Maurits spreken, en hem het ongepaste van zijne handelwijze doen zien. Wanneer denkt mevrouw dat ik den graaf van Eylar op de <hi rend="i">villa</hi> zal kunnen aantreffen?’</p>
<p>‘Hij is op reis.’</p>
<pb n="89"/>
<p>Arme Dominé! in welken naren toestand was hij gekomen. Zijn welstand hangt van de familie van Eylar af, en daar staat hij na tusschen die familie en zijn pleegkind. Kan hij de belangen van dat weerloos schaap aan den trots der van Eylar's opofferen? ‘Aan Maurits zijne plichten als edelman voor oogen houden is eene noodzakelijkheid,’ spreekt hij zich zelven toe, ‘maar hij heeft vooral plichten te vervullen als mensch en als christen. Heeft hij het hoofd der ongelukkige op hol gebracht, zonder dat ik het heb kunnen bemerken, dat is geene reden om haar dadelijk te verwijderen; dan heeft zij des te meer behoefte aan mijne vaderlijke genegenheid. Wij moeten haar den tijd laten om tot bedaren te komen, en in zielerust hare levensreis voort te zetten.’</p>
<p>Terwijl de predikant des ochtends vroeg zoo met zich zelven zat te redeneeren, deed juffer Leentje de kamerdeur open.</p>
<p>‘Gerlof, jonker Maurits is daar,’ sprak zij met bevende stem.</p>
<p>‘Jonker Maurits, en zoo vroeg,’ dacht Bol, ‘wat mag dat beduiden,’ en langzaam kwam hij de trappen af.</p>
<p>De officier der ruiterij was in burgerlijk toilet en de beste koets zijner moeder stond vóor het hek, zoodat de Dominé dadelijk begreep, dat hij ditmaal den edelman en geenszins den luitenant voor had.</p>
<p>Maurits sloot de hand, die de predikant hem toestak, vast in de zijne.</p>
<p>‘Dominé,’ sprak hij nu, en zijne stem sidderde, ‘Dominé, ik kom u eene vraag doen, waarvan mijn levensgeluk afhangt. Ik kom u als pleegvader uwe dochter Nicolette ten huwelijk vragen.’</p>
<pb n="90"/>
<p>Hoewel de Dominé door de waarschuwing van mevrouw Mietje eenigszins was voorbereid, ontstelde hij toch.</p>
<p>‘Maurits! Maurits!’ sprak hij, ‘dat is een gewichtige stap.’</p>
<p>‘Ik heb alles overwogen, en mijne moeder schenkt mij hare toestemming. Zij ook begrijpt, dat het huwelijk eene vereeniging des harten en geene opeenhooping van goederen moet zijn.’</p>
<p>‘En is de vondeling reeds verwittigd?’ sprak de predikant, en hij liet opzettelijk den klemtoon op het woord ‘vondeling’ vallen.</p>
<p>‘Ik ben verzekerd van hare liefde, maar van een huwelijk is er nooit gesproken. Maar geef u geene moeite om mij door het woord <hi rend="i">vondeling</hi> af te schrikken, Dominé; hij, die blazoen en geldquaestie trotseert, overschrijdt gemakkelijk al het overige.’</p>
<p>‘Edele jongeling,’ sprak Bol, en de jonker zag een traan uit het levendig oog van den Dominé op de borst van zijn kalen huisjas vallen.</p>
<p>Nicolette was met haar werkmandje in den tuin gaan zitten, om juffer Leentje in hare huiselijke bezigheden niet te hinderen, of liever om de menigvuldige vragen te ontwijken, waarmeê de huishoudster haar sedert eenige dagen overrompelde.</p>
<p>‘Mijne pleegdochter is in het priëel. Wil ik haar binnen roepen?</p>
<p>‘Als het u welgevallig is, Dominé.’</p>
<p>‘Ga haar te gemoet in het tuinhuisje. Mijne tegenwoordigheid zou haar kunnen hinderen. Wanneer de vraag zonder plichtpleging geschiedt, zal zij u op de natuurlijkste wijze antwoorden.</p>
<p>Nicolette rees bij de verschoning van den jongeling
<pb n="91"/>verschrikt op. Hij betrapte haar in eene bedenking over de liefde, die zij hem toedroeg, en over de vrees, dat zij, in den beslissenden stond, die misschien niet lang meer verwijderd was, te zwak zou zijn, om de plechtige belofte te houden, die zij zich zelve had gedaan, in een oogenblik dat zij al de geestkracht, die men haar vroeger toekende, had voelen ontwaken.</p>
<p>Zij was verschrikt, maar die schrik week weldra voor de kracht van haren grootschen geest, die in gewone omstandigheden ingesluimerd lag, om te krachtiger te ontwaken, wanneer zij hem ter hulp riep. Zij was weer die krachtige maagd van wie wij gezegd hebben:</p>
<p>Zij heeft over zich zelve gezegepraald.</p>
<p>Maurits herhaalde aan de vondeling de vraag, die hij den Dominé had gedaan, met al den eerbied dien hij meende verschuldigd te zijn aan zijue toekomstige bruid; maar toen hij haar de hand toestak, die hij haar met zijn hart, zijnen rang en zijne fortuin aanbood, sloeg zij de oogen neder en sprak:</p>
<p>‘Schenk mij uwe hand uit vriendschap, anders kan ik die niet aannemen. Heer van Eylar, ik bemin u niet.’</p>
<p>Nooit heeft een sterveling grootmoediger gelogen. Haar hart was er onder gebroken en zij weende.</p>
<p>En Maurits, wat had de edeldenkende jongeling nog te hopen? Hij voelde, dat er eene gewichtige reden moest bestaan om het meisje die woorden te doen uitspreken, die duidelijk in tegenspraak waren met haar hart. Hij sloeg de armen om den hals der weenende, kuste haar en ging, zonder afscheid te nemen van den Dominé, naar zijn rijtuig terug.</p>
<pb n="92"/>
<p>'s Anderdaags had Maurits van Eylar zich bij zijn regiment vervoegd.</p>
<p>Zoo behaalde mevrouw Mietje oogenblikkelijk de zegepraal over den toestand, niet door eigen loosheid, of volgens afspraak, door de listigheid van juffer Leentje, maar door de grootmoedigheid der arme vondeling.</p>
</div>
<div type="chapter">
<pb n="93"/>
<head rend="h3">Dertiende hoofdstuk.</head>
<p>Den volgenden morgen vóor dat Nicolette hare kamer verliet, schreef zij aan Augusta:</p>
<p>‘Sinds ik u geschreven heb zijn mij wonderbare dingen overkomen. Jonker Maurits van Eylar heeft de arme Nicolette ten huwelijk gevraagd.</p>
<p>Gij staat verbaasd over die mededeeling, niet waar, Augusta? en wel met recht. Zulk eene gebeurtenis is iets wonderbaars in het leven van eenen edelman, en een grooter wonder is het in het leven eener vondeling. Doch eer ik voortga met mijne bemerkingen, moet gij mijn besluit kennen:</p>
<p>Nicolette heeft geweigerd.</p>
<p>Voortgedreven door het gevoel mijner minderheid heb ik een offer gebracht, dat al te zwaar is voor mijn teeder gestel. Ik voel mij krank, Augusta, krank naar lichaam en ziel.</p>
<p>Ik heb hem bemind, neen, ik bemin hem nog, gelijk alleen eene maagd, die door vreemde borsten gelaafd is, die aan geen vaderhals heeft gehangen en nooit iets anders heeft gekend dan reine vriendschap, beminnen kan. Ik meende uit de mededeeling, die ik u doe, kracht te putten, Augusta, en zie, weer vloeien
<pb n="94"/>mijne tranen op het papier. Zij wisschen de woorden uit, die ik u schrijf. Die dauwdroppelen mijner ziel zullen voor u het kenmerk zijn van mijne zwakheid en van mijn lijden.</p>
<p>Ik beminde Maurits te veel om hem te willen vernederen, om hem met mij in eenen afgrond te doen dalen; want te vergeefs zou zijn krachtige arm mij tot het hooge standpunt willen verheffen, waarop de kroon der graven van Eylar schittert: de maatschappij neemt zulk eene verheffing niet aan.</p>
<p>Nu het offer volbracht is, dierbare Augusta, moet ik ook trachten mij zelve te troosten. Neem nu, dat ik mevrouw van Eylar ben, dat Maurits mij bemint, dat zijne grootmoedige moeder mij liefheeft. Zou ik daarom gelukkig zijn? Al de overige leden der familie zouden mij in den grond hunner harten verachten; ik zou eene vreemdeling zijn in de familie, die mij opgenomen heeft: het zou mij toeschijnen, dat de beeltenissen der graven van Eylar, die de wanden versieren, mij toeroepen:</p>
<p>Van hier, vondeling, terg ons niet langer door uwe hatelijke tegenwoordigheid.</p>
<p>Ik zou mij verbeelden, dat het gevogelte in de boomen der warande mij mijnen onbekenden oorsprong verwijten, en dat Maurits niet gelukkig kan zijn aan mijne zijde.</p>
<p>Hij niet gelukkig! wat ware het leven dan nog voor mij!</p>
<p>Moge de tijd de geliefde beeltenis van den edelen jongeling uit mijn geheugen wisschen: dat is mijn vurigste wensch!</p>
<p>Dit zal waarschijnlijk de laatste brief zijn, dien gij uit Hardestein van mij ontvangt. Op mijn verzoek heeft
<pb n="95"/>mijn goede pleegvader, Dominé Bol, reeds vóor acht dagen eene aankondiging in de <hi rend="i">Courant</hi> laten plaatsen om eene betrekking als gouvernante voor mij te vragen. In eenen vasten werkkring hoop ik verstrooiing te vinden, en in de vervulling mijner plichten zal ik de kracht zoeken, om met opgeheven hoofde een nieuw leven in te gaan.</p>
<p>‘Schrijf mij zoo spoedig mogelijk eenige regels onder het oude adres in de pastorie te Hardestein.</p>
<p>‘Vaarwel, dierbare Augusta, ik heb volgens uw verzoek uwe groete aan onze lieve Bettemie gedaan. Zij is op het landhuis van mevrouw van Doertoghe, hare tante, aangekomen, en wij zien elkander dagelijks. Wat is zij hartelijk, wat is zij goed voor mij!</p>
<p>‘Nog eens <hi rend="i">adieu</hi>, ach! wanneer zal ik u wederzien!</p>
<p>‘Hardestein, 4 Juli....</p>
<p>Uwe liefhebbende</p>
<p>N<hi rend="sc">icolette</hi>.</p>
<p>&nbsp;</p>
<p>De vondeling moest dien morgen zeer vroeg opgestaan zijn, want toen zij, na haren brief gesloten en hare kleeding nog wat geschikt te hebben, naar beneden kwam, was juffer Leentje's thee nog niet gereed. Zij ging eerst den Dominé groeten, en toen wendde zij zich, naar gewoonte, tot zijne zuster.</p>
<p>‘Goeden morgen, jufvrouw Leentje, hebt gij wel geslapen?’ sprak zij.</p>
<p>Hoe stond de arme Nicolette verwonderd, toen juffer Bol, die op andere dagen haar morgencompliment met een flauw ‘ik dank u’ beantwoordde, haar vriendelijk de hand toestak en zei:</p>
<p>‘Gij zijt al te vriendelijk, lieve Nicolette. En hoe hebt gij den nacht doorgebracht? Arm kind, uwe oogen hebben roode randen. Gij hebt zeker niet geslapen!’</p>
<pb n="96"/>
<p>Waarom was juffer Leentje nu zoo hartelijk? Was het omdat zij de verzekering had dat de vondeling weldra Hardestein zou verlaten?</p>
<p>Door dit te veronderstellen doen wij juffer Bol onrecht. Hoe listig, hoe hardvochtig zij ook ware, op den bodem van haar hart lag nog iets edels, nog iets goeds verborgen. Toen de Dominé haar vertelde, hoe Nicolette de huwelijksvraag van jonker Maurits had beantwoord, had zij geweend, ja, oprechte tranen van medelijden geschreid. De handelwijze der vondeling was zoo grootsch in hare oogen, zóóver boven hare bevatting verheven, dat zij moest schreien en bewonderen.</p>
<p>‘Eene vondeling die de huwelijksvraag van eenen jonker van Eylar afwijst!’ riep zij uit. ‘Zelfs de edelste der vrouwen dwingt zij eerbied af.’</p>
<p>Ja, hier stond Nicolette verwonderd, niet alleen over de woorden, maar zelfs over de daden der oude dochter; want, toen zij aan tafel waren, schoof juffer Leentje haar, die zij nooit een klontje kandij had gegund, den vollen suikerpot toe, alsof zij de vondeling op die wijze al het toegebrachte leed wilde verzoeten.</p>
<p>Zoodra Dominé Bol de [han]delwijze zijner zuster zag, schudde hij het hoofd:</p>
<p>‘Het menschelijk hart gelijkt waarlijk een doolhof,’ sprak hij, ‘wie had ooit zoo iets van Leentje verwacht!’</p>
<p>Nicolette bemerkte, dat haar pleegvader er zeer treurig uitzag. Zij dacht:</p>
<p>‘Dat is, omdat wij zoo spoedig moeten scheiden.’ En die veronderstelling was waarheid. De predikant had dien morgen twee brieven ontvangen, die hij der vondeling moest mededeelen. Een van vader Hoogenberg, die na de betuiging zijner voortdurende belangstelling in de pleegdochter, meldde, dat Donia hem uit Batavia
<pb n="97"/>had geschreven, en dat die zorgvuldige pleegvader bij zijnen bankier te Amsterdam een klein crediet had geopend, ten voordeele van Nicolette, ten einde de belangen van hun pleegkind te bevorderen.</p>
<p>‘Het is geen goud dat ons ontbreekt,’ had de Dominé bij het lezen van die zinsnede uitgeroepen. Eylar zou ook niet terugdeinzen voor eene geldelijke opoffering. Wat de ongelukkige ontbreekt is eene familie, een tehuis.’</p>
<p>De tweede brief was van iemand, van wien de predikant sedert eenige jaren geen letter schrift had gezien. Het was een brief van Nicolette's pleegvader van Zirik, die uit de aankondiging in de <hi rend="i">Courant</hi>, met het adres van den predikant van Hardestein er onder, op de gedachte gekomen was, dat de juffer, die eene plaats als gouvernante vroeg, wel die Nicolette Zevenster kon zijn, voor wie hij vroeger als medepleegvader stond. Mevrouw van Zirik zocht juist naar iemand, die hare twee dochters, twee kinderen, een van vijf en een van zeven jaar, eenig onderricht kon geven, en was zijn gedachte juist, was het waarlijk die Nicolette, die in [de] <hi rend="i">Courant</hi> stond, dan zou hij de meid waarschijnlijk voor een prijsje in huis krijgen.</p>
<p>‘Dat is allemaal wel,’ sprak Dominé Bol bij zich zelven, ‘in de tegenwoordige omstandigheden zal het kind niet beter verlangen, dan ergens onder dak te komen; maar ik moet toch eerst inlichtingen nemen, want, zoo ik mij wel herinner, dan heb ik voor vier of vijf jaar eens gehoord, dat van Zirik eene lichtzinnige vrouw getrouwd had.’</p>
<p>De predikant deelde den brief aan de geliefde pleegdochter mede.</p>
<p>‘Vader,’ zei Nicolette, toen zij het geschrift door-<pb n="98"/>loopen had, ‘dat is eene besturing der Voorzienigheid. Ik ben gelukkig eene gelegenheid aan te treffen, waardoor ik mij dadelijk van hier kan verwijderen, hoe pijnlijk het mij ook valt u te verlaten.’</p>
<p>‘En mij valt dit scheiden niet minder pijnlijk,’ zei de predikant, met ontroerde stem, ‘maar, zoo als gij zegt, ons lot is eene voorbeschikking. Wij zijn slechts pelgrims op de wegen der Voorzienigheid.’</p>
<p>‘Vader,’ zoo nam de vondeling, in het vertrouwen dat de predikant haar begreep, en als het ware de geheimste gedachten harer ziel las, het woord weder op, ‘vader, te Hardestein, waar alles mij van Maurits spreekt, van Maurits, dien ik moet trachten te vergeten, mag ik niet langer vertoeven. Gij ke[...] hart.... en weer begon het arme kind te snikken.</p>
<p>‘Ik zal dadelijk aan vader Hoogenberg schrijven, en intusschen spreek ik graaf van Eylar,’ antwoordde de onthutste predikant, ‘en is beider oordeel over het huis van mijnheer van Zirik gunstig, dan laat ik u dadelijk vertrekken.’</p>
<p>‘Zoo is het afgesproken,’ zei Nicolette, terwijl zij eene poging deed om al de geestkracht, die nog in haar lag opgesloten, ter harer hulp te roepen. ‘Zoo is het afgesproken,’ herhaalde zij, ‘nu ga ik juffer Leentje verzoeken, mij de kleinigheden te laten strijken, die nog van mij in de wasch zijn, dan kan ik mijne koffers gereed maken.’</p>
<p>Terwijl Nicolette en juffer Leentje elkander hielpen dampen, plooien en strijken, begon de Dominé aan Hoogenberg te schrijven. Wat was men toch bedrijvig dien dag in de stille pastorie van Hardestein! Iedereen scheen te begrijpen, dat de ongelukkige zoo spoedig mogelijk moest ingepakt worden. Dat zij weg moest,
<pb n="99"/>verre weg, om misschien nimmer dat Hardestein weer te betreden, dat zij in de eerste dagen als een paradijs had beschouwd; waar men haar om hare schitterende schoonheid begroet had als eene koningin.</p>
<p>Pleegvader Bol bracht den brief voor Hoogenberg zelf naar het postkantoor, en stapte toen traag en treurig voort door het veld, naar de <hi rend="i">villa</hi> van den graaf van Eylar.</p>
<p>Van het uiteinde der laan bemerkte de Dominé, dat de kleine koets, die men gewoonlijk het rijtuig van mevrouw Mietje noemde, vóor de deur der woning stond,’ en daarna zag hij mevrouw met hoed en <hi rend="i">shawl</hi> o[p] de stoep verschijnen.</p>
<p>[De d]ame moest hem ook bemerkt hebben, want hij zag haar een' wenk aan den koetsier geven, die de paarden deed keeren en dadelijk begon uit te spannen.</p>
<p>Mevrouw bleef op den bovensten trap naar den predikant wachten. Zij zag er ontsteld uit; hare gewoonlijk zoo bleeke wangen waren sterk gekleurd, en men zou gezegd hebben, dat hare groote oogen wat verder naar buiten waren gedrongen. Nauwelijks beantwoordde zij den eerbiedigen, groet van den waardigen geestelijke.</p>
<p>‘Uwe komst maakt mijn bezoek op de pastorie onnoodig,’ zeide zij, ‘kom binnen, Dominé.’</p>
<p>In zichtbare gejaagdheid wierp de van natuur zoo flegmatieke mevrouw van Eylar hoed en doek op de <hi rend="i">canapé.</hi></p>
<p>‘Ik kwam naar u, Dominé,’ sprak ze, terwijl zij haar zweet afveegde, als hadde zij eene lange wandeling te voet gedaan, ‘ik kwam naar u, om maatregelen te nemen omtrent die meid. Dat schepsel moet hier van daan, al moest er de politie tusschen komen. Dat begrijpt gij nu ook wel.’</p>
<pb n="100"/>
<p>De predikant, die de antipathie kende, die er tusschen de twee gravinnen van Eylar bestond, begon te vermoeden, dat mevrouw Mietje met de jongste gebeurtenissen nog niet bekend was gemaakt. Zonder te antwoorden liet hij haar voortgaan.</p>
<p>‘O waarom heeft mijn gemaal zich dat kind uit de doos aangetrokken! Gij allen hebt eenen knagenden worm voor uw eigen hart gekweekt, en een monster voor de maatschappij. Kan er een vreeselijker monster bestaan dan eene slechte vrouw, die door schijnheiligheid de jongelingen weet te verleiden. Indien Maurits iets jonger ware, ik zou er kort spel mede spelen. Ik zou de <hi rend="i">Française</hi> benevens haren zoon onder curatele doen stellen. Hetgeen zij mij eergisteren avond zeide, is dwaas genoeg, om haar waanzinnig te doen verklaren. Gisteren heb ik den geheelen dag door de ontsteltenis mijner zenuwen op de <hi rend="i">villa</hi> moeten blijven, zonder u te kunnen spreken. En waarom moest dit juist treffen, terwijl de graaf te Scheveningen is.’</p>
<p>Die uitvallen stoorden de kalmte van den predikant niet. ‘Is dat nu die eentoonige mevrouw Mietje,’ sprak hij tot zich zelven, ‘die de woorden ‘<hi rend="i">al ben ik maar een onnoozel mensch</hi> als eene leus heeft aangenomen. Die zich uiterlijk voordoet als ware zij het slachtoffer der handelingen van haren gemaal, en die onder den dekmantel eener gemaakte nederigheid haren echtgenoot aan den toom leidt. Ditmaal, mevrouw Mietje, hebt gij uw masker verloren.’</p>
<p>‘Zoo! mijnheer de graaf is te Scheveningen,’ zeide hij. ‘Ik meende, dat hij reeds terug was van die reis. Ik moet hem spreken.’</p>
<p>‘Is 't om haar weg te helpen?’ vroeg de gravin. ‘Hoeveel geld is er toe noodig? Gij behoeft maar te
<pb n="101"/>spreken, Dominé,’ en zij trok den sleutel van een <hi rend="i">secretaire</hi> uit hare tasch.</p>
<p>De altoos zoo geduldige Dominé verloor zijne bedaardheid.</p>
<p>‘Geen cent,’ antwoordde hij, ‘en om mevrouw de gravin niet langer in onrust te laten: De edelmoedige Nicolette heeft de wreede maatregelen, waarvan mevrouw spreekt, nutteloos gemaakt. Zij heeft de huwelijksvraag van jonker Maurits afgewezen’</p>
<p>‘Zoo!’ zei mevrouw Mietje, en reeds was haar <hi rend="i">flegme</hi> teruggekeerd, ‘dan bid ik u om verschooning, Dominé. Ik ben waarlijk al te ongerust geweest. Maar gij weet, dat ik maar een onnoozel mensch ben. En wanneer vertrekt ze nu?’</p>
<p>In zijne moeielijk te verbergen verontwaardiging was de predikant op het punt van mevrouw Mietje toe te bijten: ‘Ik weet het niet.’ Maar, wat zou er van hem en van zijne zuster Leentje worden, indien hij in ongenade bij de graven van Eylar viel? Zijn inkomen als predikant van Hardestein was immers te gering, om er naar behooren mee te leven.</p>
<p>‘Zoo spoedig mogelijk,’ was het antwoord van den armen predikant, die opstond om afscheid te nemen.</p>
<p>‘Gij zult eerst een glaasje morgenwijn gebruiken,’ zei mevrouw Mietje. ‘Hoe vaart juffer Leentje?’</p>
<p>‘Ik dank mevrouw voor de belangstelling,’ antwoordde Bol, en zonder op den morgenwijn te wachten verliet hij de <hi rend="i">villa.</hi></p>
</div>
<div type="chapter">
<pb n="102"/>
<head rend="h3">Veertiende hoofdstuk.</head>
<p>Nauwelijks had de predikant zich verwijderd, of de graaf kwam onverwacht van zijn pleiziertochtje terug. Hij had eenen brief van Maurits ontvangen, waarin deze hem meldde, dat de vondeling hem had afgewezen, en nu voelde graaf Louis, dat zijn pleegkind in die omstandigheid meer dan ooit zijne ondersteuning behoefde. In haast veranderde hij van kleeding, nam eenige verversching, deed een paard zadelen en vloog naar de pastorie. Daar gekomen, vond hij Nicolette bleek en kalm als de waterbloem, die op de effen watervlakte boven eenen afgrond rust.</p>
<p>Hij stak der vondeling zijne hand toe, en vroeg:</p>
<p>‘Mijn kind, wat kan ik voor u doen?’</p>
<p>Zij zag hem aan met eene onuitsprekelijke teederheid. ‘Mij bijstaan door wijze raadgevingen,’ antwoordde zij rustig. ‘Al het overige moet ik door eigen werkzaamheid verkrijgen.’</p>
<p>De predikant las van Zirik's brief voor, en de graaf verklaarde gelijk Nicolette, dat het de Voorzienigheid was, die alles ten beste schikte, nu het arme kind op Hardestein geen genoegen meer kon vinden.</p>
<p>Maar ondanks de rechtzinnige verklaring van den
<pb n="103"/>graaf, wilde Bol eerst in bezit zijn van Hoogenberg's antwoord, voor en aleer zijne pleegdochter de pastorie verliet.</p>
<p>De graaf van Eylar scheen zijne zedelijke minderheid tegenover de grootmoedige Nicolette te gevoelen, die, nadat zij geprangd door haren toestand, haar levensgeluk ten offer had gebracht, om den glans der familie van Eylar niet te verduisteren, de stoffelijke hulp weigerde, die hij haar nogtans zeer gulhartig aanbood. Een weinig gestoord, omdat de vondeling hem meer dankbaarheid betoonde dan hij meende te verdienen, en dat hij minder invloed op haar uitoefende dan hij verwacht had, maakte hij zoo spoedig mogelijk een einde aan den gedwongen toestand; want hij bemerkte, dat zelfs de predikant, die zijn boezemvriend was, aan zijne genegenheid voor de vondeling niet meer geloofde, en meende, dat hij daar gekomen was om het vertrek van Nicolette te bespoedigen, om alle verdere onaangenaamheden te vermijden.</p>
<p>‘Ik laat alles door u beslissen, Dominé,’ sprak hij, ‘en waar het op geld aankomt....’</p>
<p>‘Geld! altijd geld!’ zei de Dominé wrevelig, en, van toon veranderende voegde hij er bij:</p>
<p>‘Zij weet wat zij u verschuldigd is; want zij heeft u een blijk van dankbaarheid gegeven, dat ik onmogelijk geloofde voor een teeder vrouwenhart. En toch mag ik de aangeboden geldelijke hulp niet afwijzen; er kunnen nog ongelukkiger omstandigheden komen voor ons arm kind. Wanneer Hoogenberg geschreven heeft, kom ik dadelijk met den brief tot u.’</p>
<p>‘Tot wederziens, mijn kind,’ sprak de graaf tot afscheid, en er lag dezelfde hartelijkheid in zijne woorden, die hij haar bij zijne aankomst had bewezen. ‘Dus zonder <hi rend="i">adieu.</hi>’</p>
<pb n="104"/>
<p>De dorpsbewoners van Hardestein begonnen te denken, dat er in de pastorie iets bijzonders omging. Het eene rijtuig verbeidde het andere niet.</p>
<p>Nauwelijks was graaf Louis vertrokken, en daar kwam de <hi rend="i">demi-fortune</hi> van de <hi rend="i">douairière</hi> van Doertoghe met jonkvrouw Bettemie aangereden.</p>
<p>Met een onbewolkt gelaat ging Nicolette hare vriendin te gemoet; want zij had waarlijk kracht geput uit de bron harer zielegrootheid.</p>
<p>‘Meisje, wat hebt gij gedaan?’ keef Bettemie, na de omhelzing. ‘Naar het prieel,’ vervolgde zij, ‘wij moeten alleen zijn. Ik heb eenen brief van Augusta voor u.’</p>
<p>Nicolette las:</p>
<p>‘Gij hebt eene groote onvoorzichtigheid begaan, mijne arme vriendin: gij hebt meer dan rang en goud opgeofferd; gij hebt uw hart, uwe liefde opgeofferd aan eene hersenschimmige welvoegelijkheid.</p>
<p>Ik ben zes jaar ouder dan gij, Nicolette, zoodat ik thans bijna eene moederlijke vriendin voor u kan zijn, want ik ben getrouwd, en heb veel ondervonden. Wel leven wij in geenen tijd, als die waarvan men in de vertelselkens gewaagt, waarin de prinses met eenen herder, of de prins met eene herderin trouwt, om hare schoonheid, zonder eenigen zedelijken waarborg van geluk; maar de opvoeding en de hoedanigheden des harten zijn niet zonder gewicht in de balans der standregeling, hoewel de goudvorst in onze eeuw boven keizers en koningen troont</p>
<p>Jonker Maurits van Eylar is in waarheid een dier bevoorrechte schepselen, die de idealen der dichters evenaren; idealen, waarin zij alle zedelijke en stoffelijke hoedanigheden hebben vereenigd, om ze tot
<pb n="105"/>een volmaakt beeld te scheppen. Maar waarom zou ik verder hierover uitweiden: hij heeft u ten huwelijk gevraagd, en dit zegt meer dan alle andere overwegingen. Daardoor heeft hij geschitterd in den vollen glans der menschelijke grootheid.’</p>
<p>Er rolden tranen over de wangen der jonkvrouw van Doertoghe, toen de vondeling met bevende stem den brief voorlas; maar de oogen der lezeres bleven droog. Hare bittere droefheid had de tranenbron reeds opgedroogd. Zij las voort:</p>
<p>‘En wat hebt gij geleden, arm kind, toen gij den jonker toespraakt: “<hi rend="i">Ik bemin u niet!</hi>”</p>
<p>Edele logen! Maar kan de wereld, die u <hi rend="i">niets</hi> geschonken heeft, noch ouders, noch naam, noch tehuis, zulk een offer van u vergen? Keer terug van uwe dwaling, ongelukkig meisje! Onze goede Bettemie, die u deze letteren overhandigt, zal zich wel met uwe belangen willen belasten. Ik heb haar de twee brieven toegezonden, die gij mij geschreven hebt, en daarin ligt uw geheele hart opgesloten.</p>
<p>Uwe liefde tot hem vertoont zich in uw eerste schrijven, als de opkomende dageraad, die door de nevelen dringt, en in den tweeden zal hij u kennen gelijk gij zijt. Ik moet u niet vleien, Nicolette. Hij zelf zal oordeelen: hij, Maurits van Eylar, die menschenwaarde ver genoeg boven de vooroordeelen der wereld stelt, om ze te durven trotseeren.</p>
<p>Laat de goede Bettemie begaan. Gij zult bij uw bezoek op het landhuis zijner moeder wel bemerkt hebben, dat de jonker haar zijn vertrouwen had geschonken (dat heeft ze mij geschreven) en door uw wederzijdsch vertrouwen kan zij alles bewerken voor uw geluk.</p>
<pb n="106"/>
<p>Vaarwel, lieve vriendin, en verwerp de raadgevingen niet van uwe liefhebbende</p>
<p>A<hi rend="sc">ugusta</hi>.’</p>
<p>&nbsp;</p>
<p>De twee meisjes bleven een' geruimen tijd in sprakelooze overweging. Eindelijk verbrak Nicolette de stilte.</p>
<p>‘Alles is voorbij,’ sprak de ongelukkige. ‘In welken toestand zou de tot vrouwe van Eylar verheven vondeling zich bevinden, indien zij het geluk had hare ouders te ontdekken. Die ouders zouden tot de verworpelingen kunnen behooren, die de maatschappij, nadat zij door de justitie veroordeeld zijn, met recht brandmerkt. Zou mevrouw van Eylar dan niet moeten kiezen tusschen een aangebeden echtgenoot en eene <hi rend="i">moeder?</hi> O, Bettemie, wat is het zoet dien naam uit te spreken!’</p>
<p>Er was voor de jonkvrouw van Doertoghe een licht opgegaan. De droeve uitdrukking was van haar gelaat verdwenen, en in haar helder oog schitterde het licht der hoop.</p>
<p>‘Eene moeder!’ ging de vondeling voort. ‘Kon ik uitdrukken wat ik gevoel, dan zoudt gij mijne weigering begrijpen.’</p>
<p>‘Liefde is macht,’ fluisterde Bettemie in zich zelve. ‘Zij is de ziel der schepping, de oorsprong van haar bestaan. De liefde van Maurits zal een lichtstraal werpen op de geheimzinnige afkomst der arme vondeling. De zeven pleegvaders hebben zich al te weinig moeite gegeven, om haren oorsprong te ontdekken. O hoe poëtisch! haar bruidegom moet haar redder zijn.’</p>
<p>Terwijl Bettemie die (stille) alleenspraak hield, sloeg
<pb n="107"/>Nicolette de afwisselingen gade op de gelaatstrekken der waarlijk dichterlijke jonkvrouw van Doertoghe, zonder die te kunnen ontleden.</p>
<p>Waardoor was die verandering in hare vriendin ontstaan? Waarom was Bettende eerst zoo droevig en thans zoo opgeruimd? Noch de vondeling, noch de Dominé, die zij in de huiskamer hadden opgezocht, konden dit raadsel oplossen.</p>
<p>‘Nu meisjelief,’ sprak de jonkvrouw, nadat zij hare vriendin vaarwel had gekust: ‘indien gij bij van Zirik gaat wonen, dan bezoek ik u in den Haag. Ik ga morgen op reis. Gij weet, ik heb zoo van die invallen.’</p>
<p>‘Op reis!’ zei de Dominé.</p>
<p>‘Op reis!’ herhaalde Nicolette: ‘Hebt gij niet gezegd, dat gij twee maanden op het landgoed bleeft?’</p>
<p>‘Ik ben ditmaal voor u gekomen, voor u alleen; en vermits gij vertrekt....’</p>
<p>‘Wij wachten op een brief van Hoogenberg,’ zei de predikant.</p>
<p>‘Die zal wel spoedig komen,’ zei Bettemie. ‘Wat scheelt het den pleegvaders waar hunne pupil blijft; als zij er maar van af zijn.’</p>
<p>Dat waren harde woorden. De Dominé boog er het hoofd voor.</p>
<p>‘Schrijf mij aan het adres van mijnen oom van Bassen,’ sprak Bettemie Nicolette nog eens toe, toen zij reeds op de trede van het rijtuig stond: ‘De brieven worden mij uit het postkantoor van Amsterdam nagezonden. Nog eens, adieu en goeden moed.’</p>
<p>De vondeling voelde zich zeer afgemat door de verschillende aandoeningen, die elkander zonder verpoozing
<pb n="108"/>opvolgden. Hare ziel was geschokt, en dit ondermijnde hare krachten. Na het vertrek van Bettemie zou zij gaarne wat willen rusten; maar juffer Leentje was weer het lastige mensch van voorheen. Haar medelijden, hare teederheid waren slechts oogenblikkelijk geweest; hare booze natuur beheerschte weer hare neigingen. Nicolette durfde zich niet te bed leggen, uit vrees voor aanmerkingen.</p>
<p>Ach! wat is het droevig, afgemat te zijn, en geen eigen peluw te bezitten, waarop het brandende hoofd mag rusten; geen leger, waarop de verzwakte ledematen zich mogen uitstrekken, om nieuwe krachten te zoeken. Wat is men arm en ellendig zonder <hi rend="i">te huis!</hi></p>
<p>De vondeling, die van haren geboortestond af niets bezeten had, dat zij het hare mocht noemen, gevoelde al de bitterheid van haren toestand. Zij klaagde nogtans niet; meer en meer vervulde zich haar hart met dankbaarheid voor hare pleegvaders, en het was haar een zoete troost te mogen denken, dat zij, door de hand van Maurits te weigeren, iets had verricht dat haren pleegvader, graaf Louis van Eylar, aangenaam was.</p>
<p>Een dergelijk gevoel maakte zich van haar meester toen de brief van Hoogenberg aangekomen was, waarbij deze zijne pleegvaderlijke toestemming gaf, ter aanneming van het voorstel van Zirik.</p>
<p>Hoogenberg schreef:</p>
<p>‘Daar zal zij niet geheel vreemd zijn; en voor de wereld is het fatsoenlijker, dat zij bij haren pleegvader woont, dan bij anderen. Dat neemt eenigszins het uiterlijke der dienstplichtigheid van hare betrekking weg.’</p>
<p>‘Die dienstplichtigheid zal mij niet hinderen,’ zei
<pb n="109"/>Nicolette, toen zij te zamen met den Dominé nog eens den brief overlas: ‘Ook aan mijnheer van Zirik ben ik veel verschuldigd; wat hij voor mij in mijne kindsheid deed, zal ik zoo veel mogelijk aan zijne kinderen vergelden. Mocht de betrekking bij hem lastig en slecht zijn, ik zal het toch volhouden.</p>
</div>
<div type="chapter">
<pb n="110"/>
<head rend="h3">Vijftiende hoofdstuk.</head>
<p>‘Wat scheelt het de pleegvaders waar hunne pupil blijft, als zij er maar van af zijn;’ had de jonkvrouw van Doertoghe gezegd; ‘en wanneer men graaf Louis op de bank van zijn geslot rijtuig met een opgeruimd gelaat nevens de doodbleeke Nicolette zag zitten, die hij naar Utrecht voerde, om van daar den wagen naar den Haag te nemen, en bij van Zirik te gaan dienen, moest men bekennen, dat er waarheid in Bettemie's gezegde lag. Algemeen mocht het nogtans niet toegepast worden. Nadat de vondeling zich van hem had losgescheurd, stond Dominé Bol met tranen op de wangen en met tranen in het hart het rijtuig na te staren, tot het in den draai der groote laan verdween.</p>
    <p>‘Hoe kunt gij zoo kinderachtig zijn, Gerlof [...]’ zoo sprak juffer Leentje haren broeder aan, toen hij [met] een bedrukt gelaat bij haar in de woonkamer kwam. Het moest immers toch eens gebeuren; of hadt gij misschien gewild dat zij mevrouw van Eylar werd! Zij heeft al twist en tweedracht genoeg gezaaid, om er de vruchten van te maaien. Is 't niet jammer dat graaf
<pb n="111"/>Louis en mevrouw Mietje in oneenigheid geraakt zijn, door dat mensch. Sedert zij op Hardestein is gekomen, is daar nog geene rust geweest.’</p>
<p>‘En vroeger ook niet,’ bromde Bol; en daarmede ging hij naar zijne kamer, en weende daar als een kind.</p>
<p>‘Mijnheer de graaf,’ zei Nicolette, toen zij op de plaats gekomen waren, waar haar reisgenoot, wanneer ze van de kostschool kwam, haar had gezegd: ‘Ziet gij ginds dien kleinen toren, dat is de toren van Hardestein mijnheer de graaf, wilt gij mij het genoegen doen, van een oogenblik stil te houden. Ik zou gaarne nog eens den toren van Hardestein begroeten, en het dorp uit de verte vaarwel zeggen, dat ik nimmer moet wederzien.’</p>
<p>‘Verlangt [g]ij af te stijgen, jufvrouw Zevenster?’ vroeg de graaf, terwijl hij het hoofd naar buiten stak om den koetsier het stilstaan te bevelen.</p>
<p>‘Wel verplicht,’ antwoordde Nicolette, ‘ik zal eventjes door het raam kijken. Een enkele blijk is voldoende.’ En de schoone maagd liet haar vochtig oog over het dorp dwalen, waar zij zooveel genoten en zooveel geleden had, waar zij hare liefde en haar geluk achterliet, en, als hadde zij den graaf, ja, de gansche wereld vergeten, sloeg zij de handen vóor het gelaat, om de tafereelen, die zij te Hardestein had beschouwd, de tooneelen die zij er had bijgewoond, terug te roepen voo[r] [h]aren geest.</p>
<p>Eindelijk verviel de graaf ook in droomerij, en al liepen hunne gedachten ver uiteen, beiden kwamen toch op hetzelfde punt uit. De tafereelen, die de verbeelding voor Nicolette terugtooverde, ontleenden hunnen glans aan het voorwerp harer gedachten, aan Maurits
<pb n="112"/>van Eylar, en graaf Louis, die in de eenzaamheid gekweld werd door de herinnering aan de verwijten, hem onlangs door zijne vrouw tuegebracht, dacht aan het voorwerp zijner bekommernis, en dat voorwerp was Maurits van Eylar.</p>
<p>Eerst bij het afspannen werd het stilzwijgen verbroken. Er moest gepleisterd worden.</p>
<p>De graaf hielp zijne pleegdochter uit het rijtuig, en nam haren bevenden arm onder den zijnen. Wat was zij ontsteld, de lieve maagd. Wat had het afscheid van Hardestein haar gekost!</p>
<p>Als met tegenzin nam zij een glas Rhijnwijn ter verkwikking aan. De beweging in de uitspanning ontrukte haar nogtans aan hare droomerij. Zij sloeg eenen blik in de toekomst en bemoedigd sprak zich zelve toe:</p>
<p>‘Vooruit! Nicolette, vooruit, vooruit! Zeg vaarwel aan de weelde van het verleden; ga moedig de toekomst te gemoet. Help u zelve.’</p>
<p>‘Van waar komt die verandering?’ dacht de graaf, toen zij weer in het rijtuig zaten, en de pleegdochter een gesprek aanknoopte over de landstreek, over het rijpend koren, ja, over alles wat haar onder de oogen viel. Van waar?</p>
<p>Die verandering scheen hem zoo plotseling, zoo onnatuurlijk, dat hij met belangstelling sprak:</p>
<p>‘De schoone natuur heeft eenen goeden indruk bij u verwekt. Uwe droefgeestigheid is verdwenen.’</p>
<p>‘Ik heb met het verleden afgerekend en begin een nieuw leven,’ antwoordde Nicolette. Ginds zal er veel van mij gevergd worden: ik moet mijne lotgevallen trachten te vergeten, en mijn best doen om vroolijk te zijn.’</p>
<p>Wat moest de graaf hierop antwoorden; hij, die het kind wegvoerde om er van ontslagen te zijn?</p>
<pb n="113"/>
<p>‘Mijne lieve dochter,’ sprak hij, na zich bezonnen te hebben, ‘ik hoop dat gij in uw nieuw leven uwen pleegvader van Eylar niet zult vergeten, dat gij mij uw vertrouwen zult blijven verleenen, en u vooraf tot mij zult wenden, wanneer gij raad of hulp behoeft.’</p>
<p>‘Ik zal van de edelmoedigheid des graven van Eylar gebruik maken, indien ik het ongeluk heb, mij door eigen werkzaamheid niet te kunnen behelpen,’ sprak Nicolette, ‘maar dat zou eene wezenlijke ramp zijn. Mijne pleegvaders hebben reeds te veel voor mij gedaan.’</p>
<p>‘En zij zijn bereid nog veel meer te doen, indien het uw geluk kan bevorderen. Donia is rijk en mild; ik heb geene kinderen - Hoogenberg en Zevenaar zijn ook niet onbemiddeld. Moest er zich iemand aanbieden, wien gij hart en hand kunt schenken, dan zou de geldquestie spoedig tot uw voordeel geregeld zijn.’</p>
<p>‘De handelingen mijner pleegvaders zijn eene opeenstapeling van weldaden,’ antwoordde het meisje.</p>
<p>Het gesprek wilde alweer niet vlotten, en zeker ware de graaf zoowel als de vondeling op nieuw in gedachten verzonken, indien de reiskoets der <hi rend="i">douairière</hi> van Doertoghe hunne aandacht niet had opgewekt.</p>
<p>Hoewel de met twee fiksche paarden bespannen oude koets het rijtuig van den graaf voorbij vloog, had hij toch bemerkt, dat jonkvrouw Bettemie er zich geheel alleen in bevond.</p>
<p>‘Wat mag dat beduiden?’ sprak de graaf half tot zich zelven, half tot Nicolette. ‘De jonkvrouw is gisteren nog bij ons geweest, en van die reis heeft zij geen woord gesproken. Zou er iets voorgevallen zijn?’</p>
<p>‘Ik wist niet, dat de jonkvrouw van Doertoghe op reis ging,’ antwoordde Nicolette.’</p>
<p>‘Daar zit een geheim achter,’ zei de graaf, die
<pb n="114"/>sinds eenige dagen overal geheimen meende te ontdekken, half luid.</p>
<p>‘Een geheim, waarom?’ sprak Nicolette. ‘Bettemie heeft zoo van die invallen.’</p>
<p>‘Indien er geen geheim achter zat moest zij er geen geheim van maken; maar zij zegt u misschien wat zij ons verbergt. Daarenboven, dat is geene manier van reizen. Zij heeft hare eigene kamenier medegebracht, omdat die van hare tante haar niet bevalt, en nu laat zij de juffer op het landgoed, om zelve op avontuur uit te rijden.’</p>
<p>‘Mijnheer de graaf mag dit zoo erg niet opnemen,’ zei Nicolette bedeesd.</p>
<p>‘Zij is grillig en <hi rend="i">excentrique</hi>,’ liet de tegenover zijne vrouw zoo lijdzame edelman zich ontvallen. ‘Ja, dat is zij, grillig en <hi rend="i">excentrique</hi>, en het zou mij niet verwonderen, dat die reis ten doel had, ons te <hi rend="i">intrigeeren.</hi>’</p>
<p>‘Lieve pleegvader,’ zei Nicolette, die de uitvallen van den graaf met tegenzin aanhoorde, ‘binnen weinige oogenblikken moet ik van u scheiden, zonder te weten, of ik u immer zal wederzien. Ginds rijzen de torens van Utrecht, laat mij de weinige oogenblikken, die nog overblijven, gebruiken, om u de verzekering te geven, dat ik immer mijne daden zal regelen naar den wil mijner pleegvaders, en eeuwig de liefde zal gedenken, die zij de arme vondeling hebben toegedragen.’</p>
<p>De toon, waarop het meisje deze woorden uitsprak, gevoegd bij de smartelijke uitdrukking, die zich op haar schoon gelaat vertoonde, maakte indruk op van Eylar.</p>
<p>‘Ik twijfel noch aan uwe dankbaarheid, noch aan uwe liefde,’ sprak hij, ‘ik weet dat gij goed en edelmoedig zijt, en een meisje, dat uwe hoedanigheden
<pb n="115"/>bezit, komt altijd terecht. Gij zegt niet te weten, of wij elkander wel immer zullen wederzien; waarom niet? De moeielijkste omstandigheden worden dikwijls zoo spoedig uit den weg geruimd, dat wij er verbaasd over zijn. Wees zoo bedrukt niet, lieve Nicolette, ik hoop dat gij het bij van Zirik goed zult hebben, en dat.... Ik zie, dat onze scheiding u smartelijk valt,’ zoo viel hij plots zich zelven in de rede, toen de vondeling in een hevig snikken losbrak. ‘Vat moed, mijn kind, wij zullen elkander spoediger wederzien dan gij denkt. Ik heb een voorgevoel, dat u nog veel geluk te beurt zal vallen.’</p>
<p>‘Wij zijn er,’ zei Nicolette nauw hoorbaar, toen de paarden vóor het posthuis stil hielden, en zij droogde hare tranen af, hoewel haar hart immer voortweende.</p>
<p>‘Kom, ik zal uw reiszakje vasthouden, terwijl de koetsier u de doozen aangeeft,’ zei van Eylar, en met het zakje in de hand ging hij in de uitspanning, om eenige verversching te bestellen.</p>
<p>‘Heeft de koets der jonkvrouw van Doertoghe hier stil gehouden?’ vroeg hij in het voorbijgaan aan den postmeester, die met de handen op den rug in de poort stond te kijken.</p>
<p>‘Zij heeft hier postpaarden genomen, en moest nog heden te M. zijn.’</p>
<p>‘Te M.?’ riep de graaf. ‘Zijt gij wel zeker, mijnheer, dat zij naar M. is?’</p>
<p>M. was de garnizoensplaats van Maurits. En wat ging Bettemie naar M. doen? Ja, daar zat een geheim achter, daarvan was hij zeker.</p>
<p>De graaf moest zijne veronderstellingen voor een oogenblik staken. De bagage van Nicolette was op den wagen geladen, die gereed stond om naar den Haag
<pb n="116"/>te vertrekken, en nu kwam het arme kind tot hem, om hem den afscheidskus te geven.</p>
<p>Hij boog zich over haar; zij slingerde hare armen om zijnen hals en kuste hem.</p>
<p>‘Vergeef het mij, indien ik u, of iemand van de uwen eenig ongenoegen heb aangedaan,’ sprak zij, en toen rukte zij zich los, om plaats te nemen in de <hi rend="i">diligence</hi>, tusschen allerlei menschen, die de schoone juffer verwonderd bekeken: waarschijnlijk omdat zij er zoo bedrukt uitzag.</p>
</div>
<div type="chapter">
<pb n="117"/>
<head rend="h3">Zestiende hoofdstuk.</head>
<p>Ofschoon jonkvrouw Bettemie de lessen over welvoegelijkheid, die zij in het gesticht van mevrouw Zilverman had ontvangen, zeer wel had onthouden, bezat zij toch te veel aangeboren levenswijsheid, om zich in alle omstandigheden naar die lessen te gedragen.</p>
<p>Eene wees zijnde, die onder de bescherming van een ouden ziekelijken oom stond, had zij al vroeg de noodzakelijkheid gevoeld, om acht te geven op hare belangen, en om die te bevorderen, had zij dikwijls de palen der welvoegelijkheid, haar door de schoolvorstin gesteld, moeten overschrijden. Denk daarom niet, dat zij eene geëmancipeerde vrouw was, in den volsten zin des woords: neen, Bettemie was eene schrandere maagd, die een loffelijk gebruik wist te maken van hare vrijheid; die vrouwelijke teederheid aan mannelijk vernuft paarde; die voor geene opofferingen terugdeinsde, wanneer christenplicht en vriendschap die vorderden; die, door de menigvuldige blijken van zelfverloochening, welke zij reeds had gegeven, uitblonk boven hen, die haar durfden laken over hetgeen zij hare <hi rend="i">excentriciteit</hi> noemden.</p>
<p>Te M. stapte de jonkvrouw van Doertoghe in de
<pb n="118"/>voornaamste uitspanning der stad af, en nadat zij bezit had genomen van haar appartement, schreef zij, hoewel de dag ten einde liep, een briefje aan jonker Maurits, om hem te verzoeken, dadelijk bij haar te komen.</p>
<p>‘Bettemie,’ riep Maurits, die zoo spoedig aankwam, als ware hij door toovermacht derwaarts getrokken, want de woning van luitenant van Eylar was slechts drie huizen van het hôtel verwijderd.</p>
<p>‘Maurits,’ riep Bettemie, met geestdrift de hand grijpende, die de jonker haar toestak. ‘Maurits, ik ben hier, om u de uitleggingen te geven, die ik u beloofd heb.’</p>
<p>‘Zooveel vriendschap had ik van u niet verwacht, lieve Bettemie,’ zei Maurits.</p>
<p>‘Zeker niet,’ antwoordde Bettemie, ‘en toch ben ik hier als een liefdebode met den sleutel van haar hart,’ en zij stak den schoonen luitenant de twee brieven toe, die Nicolette aan Augusta had geschreven.</p>
<p>‘Zij bemint mij, gelijk ik haar bemin; maar wat zij aanhaalt waren geene voldoende redenen om mijne hand te weigeren,’ zei Maurits. ‘En toch,’ ging hij voort, ‘voel ik mij onuitsprekelijk gelukkig door die bekentenissen, want ik heb mij in haar niet bedrogen.’</p>
<p>‘En wat zij mij mondeling heeft verklaard, moet haar in de oogen van elk verstandig mensch boven die beuzelarijen verheffen, die men rang en fortuin noemt,’ sprak Bettemie. ‘Zij heeft uwe hand geweigerd, omdat zij nog altijd hoopt, vroeg of laat hare ouders te ontdekken, en dat zij dan als mevrouw van Eylar eenmaal zou moeten kiezen tusschen arme ouders en tusschen een aangebeden gemaal, die hen misschien zou moeten verachten om hunne misdaden.’</p>
<p>‘Zij kent de kracht van mijne liefde niet. Zij weet
<pb n="119"/>niet, waartoe Maurits van Eylar in staat is. Gij hebt mij waarlijk den sleutel van haar haft gegeven, Bettemie, nu weet ik tot welken prijs ik haar de mijne zal noemen.’</p>
<p>‘Door het opzoeken van hare ouders, die zij, als waren het misdadigers, zelfs niet om uwentwille zou kunnen miskennen,’ zei de jonkvrouw. ‘De liefde van Maurits van Eylar zal ontdekken, wat de zeven pleegvaders van voor achttien jaar hadden moeten opsporen. Zij hebben het kind eene goede opvoeding doen geven, dat is waar, maar hunnen gewichtigsten plicht hebben zij veronachtzaamd. Hebt gij ooit gehoord, dat zij zich de minste moeite hebben gegeven om de ouders van het arme kind, of de persoon die haar naar de studenten heeft gebracht, te ontdekken?’</p>
<p>‘Nooit,’ zei de jonker.</p>
<p>‘Dan mogen wij ook niet wanhopen: eer het een jaar verder is, vieren wij uwe bruiloft. En nu ik aan de behoeften van mijn hart heb voldaan, nu mijne zending vervuld is, moet ik u zeggen dat ik honger heb: ik heb sedert dezen morgen nog niets gebruikt.’ En even als ware zij te huis geweest, trok zij aan de kamerbel, om het avondmaal te doen opdienen voor den jonker en voor haar.</p>
<p>‘Hoelang blijft gij hier?’ vroeg Maurits.</p>
<p>‘Tot na den maaltijd,’ was het antwoord. ‘Ik zal in de koets slapen, want ik wil niet dat men mijne afwezigheid te Hardestein bemerke.’</p>
<p>‘Dan hebben wij weinig tijd om schikkingen te maken, lieve Bettemie,’ sprak Maurits, ‘want gij begrijpt, dat ik de zaak niet in orde kan krijgen zonder uwe hulp. Hoe en langs welken kant moet ik de opsporingen beginnen? Wie moet ik er voor te werk stellen?’</p>
<pb n="120"/>
<p>‘Dat is ook waar,’ zei Bettemie, ‘ik zal er over nadenken en u dan schrijven.’</p>
<p>‘Vindt gij niet goed, dat ik ook terugkeere naar Hardestein, om alles te zamen te overleggen? mijn verloftijd is nog niet verstreken, en ik kan dien doen verlengen.’</p>
<p>‘O, welk een gelukkige inval,’ riep Bettemie: ‘Morgen vroeg ben ik te Hardestein en gij morgen avond. Daar zoeken wij elkander op, om onze zaak te bestudeeren. Wij zullen te zamen wandelen, te zamen thee drinken bij mevrouw Mietje en ook bij den Dominé. Zoo zal de gravin uwe lieve schoonzuster, weêr op haar plan terug komen, waardoor zij mij mevrouw van Eylar <hi rend="i">proclameert.</hi> Stellig krijgen wij haar en juffer Leentje, die haar geheimraad is, op het dwaalspoor. Maar gij zit weer te droomen, Maurits?’</p>
<p>‘Ik denk aan <hi rend="i">haar</hi>’ was het antwoord. ‘Zij zal bij van Zirik aangekomen zijn, en wie weet hoe zij daar ontvangen wordt.’</p>
<p>‘Ieder heeft zijnen proeftijd,’ antwoordde Bettemie met eenen zucht: ‘ik heb ook den mijnen gehad, al ben ik nog maar drie-en-twintig jaar.’</p>
<p>‘Juist mijnen ouderdom,’ zei Maurits.</p>
<p>‘Wij zullen op hare gezondheid drinken,’ zei Bettemie, om de droefheid te overmeesteren, die haar aangreep; en zij nam het glas Bordeauxwijn op, dat voor haar stond:</p>
<p>‘Op de gezondheid van Nicolette en het geluk van Maurits van Eylar, en zij bracht eventjes de lippen aan den gevulden wijnkelk.</p>
<p>“Op de gezondheid van Nicolette en Bettemie” zei Maurits, en hij ledigde den wijnroemer tot op den bodem.</p>
<pb n="121"/>
<p>“Maurits, tot overmorgen” sprak de jonkvrouw, terwijl zij haar wollen omslagdoek opnam, dien zij had medegebracht om zich tegen de nachtkoude te bevrijden. De paarden staan ingespannen;’ en op haar uurwerk ziende, voegde zij er bij:</p>
<p>‘Ik ben reeds twintig minuten over mijn' tijd.’</p>
<p>Maurits greep de hand der jonkvrouw en bracht die aan zijne lippen. ‘Tot overmorgen, mijne zusterlijke vriendin,’ sprak hij, ‘vaarwel.’ En hij vergezelde de edeldenkende Bettemie, onder herhaalde dankbetuigingen, tot het rijtuig, waarin het jeugdige meisje weldra door vermoeienis insluimerde.</p>
<p>‘Mietje,’ sprak de graaf van Eylar tot zijne vrouw, omtrent op het uur dat zijn broeder Maurits te M. aan tafel zat, in gezelschap der jonkvrouw van Doertoghe: ‘Mietje, kunt gij raden, wie er van daag uit Hardestein per post naar M. is gereden?’</p>
<p>‘Dat raad ik in eens,’ antwoorde mevrouw Mietje: ‘Dat zal de ridderlijke Bettemie zijn, die, nu het af is met uwe pleegdochter, Maurits in zijn garnizoen is gaan opzoeken. Zij heeft hem machtig lief. Nu, dat doet me pleizier; zoo raken wij van onze bekommernis ontslagen aangaande die andere.’</p>
<p>‘Mietje, daar verdient gij een compliment voor,’ sprak de graaf. ‘Gij hebt het getroffen.’</p>
<p>‘Een compliment! gekheid!’ zei Mietje.</p>
<p>‘Dat zal een schoon huwelijk zijn, niet waar, Louis,’ ging ze voort: ‘zie eens hoe veel kwartieren adeldom en hoeveel millioenen zij te zamen zullen brengen.’</p>
<p>‘Als zij maar gelukkig zijn,’ antwoordde Louis.’</p>
<p>‘En waarom zouden zij niet gelukkig zijn? Daarenboven, wat gaat ons dat aan; wij moeten voor de <hi rend="i">convenances</hi> zorgen, het overige is hunne zaak.’</p>
<pb n="122"/>
<p>Van Eylar verzonk in gedachten.</p>
<p>‘Hoe zit gij daar nu te mijmeren?’ sprak de lieve echtgenoot, ‘ik herhaal het, Louis, ieder moet voor zijn eigen geluk zorgen; dat hangt van het karakter af.’</p>
<p>‘O! ik dacht aan iets ander,’ zei de graaf eenigszins ongeduldig: ‘ik dacht aan de ongelukkige, die ik dezen morgen heb weggebracht.’</p>
<p>‘Ik heb u daartoe niet gedwongen,’ zei mevrouw geeuwende. ‘Hoe laat is 't al?’</p>
<p>‘Pardon, zoo ik u verveel,’ hernam de graaf, ‘maar gij hebt u in de laatste dagen te veel met de zaak ingelaten, om voortaan alle bezwaren van u af te schudden.’</p>
<p>‘Als of ik niet genoeg had in mijn eigen huis, om nog vreemden last op den hals te halen.’</p>
<p>‘Daar ik toch te 's Gravenhage was,’ zei van Eylar, ‘heb ik een bezoek bij den baron van Bergfort afgelegd. De baron was op reis, zoodat ik mevrouw alleen vond. Ik vroeg haar naar de familie van Zirik, waarmee ze vroeger in betrekking was.’</p>
<p>‘En gij hebt haar zeker de geschiedenis der lieve pleegdochter verteld, eene mooie zaak,’ viel de gravin in.</p>
<p>‘Mevrouw van Bergfort zeide mij, dat er in den Haag geen een huis is, waar het zoo ongeregeld toegaat als bij van Zirik.</p>
<p>‘Wij hebben er sinds lang mee afgebroken,’ zeide ze, ‘en hoe kon het anders: mevrouw van Zirik is de heldin der <hi rend="i">chronique scandaleuse</hi> der residentie geworden. Wij hebben hier eene meid bij ons, die er acht dagen heeft gewoond; die heeft er mij wat van verteld. Die schoone mevrouw van Zirik vergeet zich
<pb n="123"/>met den gouverneur van haren zoon, een jong Franschman. Is het niet wraakroepend, zelfs haar eigen huis niet rein te houden? En met van Zirik is het ook zoo. Die heeft er <hi rend="i">eene</hi> op eene kamer zitten, die hem machtig veel geld kost, en daarbij verwaarloost hij zijne zaken. In plaats van zelf zijne papieren te verhandelen, gelijk mijn man doet, heeft hij nu een' makelaar genomen, en zoo gaat alles zijn' gang. Het huishouden wordt er niet nagegaan. Mevrouw betaalt hare rekeningen niet op haren tijd, en de opvoeding der kinderen wordt er verwaarloosd. Zie, mijnheer de graaf,’ zeide zij, ‘ik ben beschaamd voor de menschen, die weten dat wij nog omgang met hen gehad hebben.’</p>
<p>‘Begrijpt gij nu mijne bekommernis, Mietje?’</p>
<p>‘Heb ik u niet wel honderdmaal gezegd, Louis, dat gij en alle andere geleerde studenten eene groote dwaasheid hebt begaan, toen gij u de vondeling aantrokt. Wilt gij er u nu nog dieper insteken door haar bij van Zirik weg te halen?’</p>
<p>‘Dat heb ik nog niet gezegd,’ merkte Louis aan, ‘maar ik moet u verklaren, Mietje, dat mijn geweten er tegen op komt zooveel te hebben bijgedragen om een lief onschuldig meisje naar eene school des verderfs te zenden. Anders kan ik van Zirik's huis niet noemen. Morgen ga ik naar Bol; ik wil van de verantwoordelijkheid ontslagen zijn, al moesten wij op nieuw de pleegvaders bijeenroepen.’</p>
<p>‘Zoo! ik meende dat gij nu van die soort van voogdijschap ontslagen waart,’ zei Mietje, ‘maar, hoe wil ik mij daarmede bemoeien? wat een mensch als ik bijbrengt, wordt toch niet geteld. En bij den Dominé, wat zoudt gij nu bij hem doen? Ik heb u nog niet
<pb n="124"/>gezegd, dat de goede man zóo ontsteld is geweest door de verwijdering van het meisje, dat hij, nadat gij nauwelijks vertrokken waart, eene soort van hersenberoerte heeft gekregen. Gij kunt denken hoe juffer Leentje er nu voor zit.’</p>
<p>De graaf rees uit zijnen zetel op, en stapte verscheidene malen de kamer op en neer.</p>
<p>‘Wat kan ik dan aanvangen?’ riep hij eindelijk.</p>
<p>‘Gij kunt een paar dagen wachten, tot de Dominé hersteld is,’ zei mevrouw Mietje, ‘dan is het nog tijd om maatregelen te nemen, en dat is juist eene goede gelegenheid om de proef op de som te maken. Is uwe pleegdochter waarlijk zoo kuisch als zij schoon is, dan zal zij binnen eenige dagen wel eenen brief schrijven, om u te zeggen dat het bij van Zirik niet deugt.’</p>
<p>‘Zoo is 't dan afgesproken,’ zei de graaf, en toen begaven zich de echtgenooten naar hunne kamers, want het begon reeds laat te worden.</p>
</div>
<div type="chapter">
<pb n="125"/>
<head rend="h3">Zeventiende hoofdstuk.</head>
<p>Nicolette had den eersten nacht in het huis van haren pleegvader van Zirik geslapen, en met een beklemd hart was zij zeer vroeg in den morgen ontwaakt. Die beklemdheid kwam waarschijnlijk voort uit de stiklucht, die in de kamer heerschte; eene nog al ruime kamer met vochtige muren, op de derde verdieping, die waarschijnlijk lang ledig had gestaan, zonder vooraf te zijn schoongemaakt. Dit laatste meende zij op te merken aan het stof, dat op de vensterbanken lag, en aan de spinnewebben, die in de hoeken en aan het plafond hingen.</p>
<p>Terwijl zij die opmerking maakte, hoorde zij uit de verte eene torenklok slaan.</p>
<p>Zij telde: ‘Een, twee, drie, vier.’</p>
<p>‘Vier ure,’ fluisterde zij inwendig, ‘het is nog vroeg. Ik kan nog wat van mijn goed uitpakken; maar eerst moet ik het venster openen,’ en zij vloog naar het raam. Maar dat ging zoo gemakkelijk niet: het hout was gezwollen, het ijzerwerk vastgeroest, en na herhaalde pogingen moest zij haar eerste werk opgeven, en tot het tweede overgaan: het uitpakken van hare kleederen.</p>
<pb n="126"/>
<p>Hier ontmoette zij alweer een hinderpaal. Te vergeefs had zij al de wanden betast, nergens was er eene kast te ontdekken, en er hing zelfs geen kapstok.</p>
<p>‘Indien ik borstels en een stofdoek had, dan kon ik dat hier wat opschikken,’ dacht ze: ‘maar de meiden zouden het kwalijk kunnen nemen.’</p>
<p>‘Ik zal liever wachten en mijn werkmandje uithalen,’ sprak ze verder, ‘en mijn reiszakje in de lade van mijn koffer ledigen;’ en dadelijk ging zij aan het werk; maar toen zij hare hand in den reisbeugel stak, overviel haar eene siddering.</p>
<p>Was dat wel <hi rend="i">haar</hi> reiszak? Had men hem niet verwisseld? Dat rolletje, dat zij in de hand hield hoorde haar toch niet toe. Doch het waren haar zakdoek, hare brieventasch en haar bijbel; en die andere zaken waren ook van haar. Het reukfleschje, dat ze van Bettemie had gekregen; en die schoenoptrekker, dien juffer Leentje haar had geschonken, omdat <hi rend="i">zij</hi> er toch twee had, en omdat de onhandige meid, gelijk ze haar noemde, te veel het boordsel van hare muilen versleet. Ja, dat was allemaal van haar, maar wie had er dat rolletje geld in gestoken?</p>
<p>Nicolette, die reeds zeer bekommerd was door de bezwaren van haren toestand, werd ongerust. Zij dacht aan de geschiedenis van Jozef in het Oude Testament. Zij ontrolde de geldspecie en bezag het papiertje.</p>
<p>‘O! dat is eene gelukkige ontdekking,’ riep ze. ‘Vader van Eylar heeft gisteren het zakje vastgehouden, terwijl ik de doozen aannam, en het geld er in gestoken.’ Zij legde het geld op de tafel, en las hetgeen in kleine letters op het papiertje stond:</p>
<p>‘Bewaar deze kleinigheid, die uw pleegvader van Eylar u schenkt, tot een eerste redmiddel in den nood.’</p>
<pb n="127"/>
<p>De vondeling telde het geld. Twintig stukjes van tien, dat is twee honderd gulden; en door dat goud achtte zij, die nooit eenig geld had bezeten, dan het dubbeltje dat mevrouw Zilverman haar gaf, om het later met dubbel krijt op hare rekening te schrijven, zich zoo rijk, dat zij tranen van blijdschap weende over de weldadigheid van den rijken pleegvader.</p>
<p>‘Ongeloovige lieden mogen denken wat ze willen,’ sprak zij tot zich zelve, ‘maar het is juist gelijk het in de boeken staat: ‘in den uitersten nood schenkt de Voorzienigheid redding.’</p>
<p>Weer hoorde zij de torenklok slaan.</p>
<p>‘Nog maar vijf ure’ dacht ze, ‘hier in huis blijft alles doodstil. Wat moet ik aanvangen?’ en weer voelde zij de beklemdheid, waarmede zij ontwaakt was.</p>
<p>‘Vader van Eylar heeft mij dat geld geschonken tot redding in den nood,’ dacht ze, ‘en indien ik gelooven moet wat de kamenier mij gisteren heeft gezegd, dan zou ik het spoedig kunnen noodig hebben, om van te leven, terwijl ik naar eene andere betrekking zoek.</p>
<p>Zij ging vóor het venster van hare achterkamer staan, om langs de daken tusschen hooge schoorsteenpijpen en torenspitsen naar de lucht te kijken; en daarbij verzonk zij in diep gepeins.</p>
<p>‘Is het hier gesteld, gelijk die Carolien het zegt, dan heb ik het slecht getroffen,’ dacht zij; ‘maar het zal gewis zoo erg niet wezen. De dienstboden, zei juffer Leentje eens om mij te waarschuwen, spreken achter den rug altijd kwaad van hunne meesters; en de kameniers zouden liever zelven mevrouw spelen, indien er kans op ware. Hier zal dit ook het geval zijn, en daarom wil ik alles zelve ondervinden,
<pb n="128"/>eer ik er aan geloof. Zoo veel ondeugende lieden in één huis, dat ware te veel. Mijnheer zou een slechte kerel zijn, die de dienstmeisjes zoekt te verleiden; mevrouw eene lichtmis, die het met den huisprofessor houdt. De meiden zouden met de knechts heulen; en zóó zou Carolien hier alleen deugdzaam zijn! Zij heeft immers ook gezegd, dat de <hi rend="i">bonne</hi>, wanneer zij met de kleinen in het bosch wandelt, zich met soldaten ophoudt. Neen, dat is allemaal overdreven,’ dacht de onervarene.</p>
<p>Zoo bleef de nieuwe gouvernante met zich zelve redeneeren, tot zij het eerste gerucht in huis hoorde; een gehuil op de kinderkamer, die nevens de hare was, en daar tusschen de stem van een jong meisje, waarschijnlijk van die <hi rend="i">bonne</hi>, die zich met soldaten ophield.</p>
<p>Het was wel omtrent negen ure, toen Carolien met een weinig thee en twee dunne boterhammetjes binnen kwam.</p>
<p>‘Is hier het gebruik, dat de gouvernante op hare kamer ontbijt, jufvrouw Carolien?’ vroeg Nicolette.’</p>
<p>‘Hier bestaan geene vaste gebruiken,’ was het antwoord. ‘Morgen zult gij op de kinderkamer déjeuneeren, als de <hi rend="i">bonne</hi> weg is. Haar koffer is reeds weggehaald: zij wacht alleen nog op hare centen. Zij moet nu wachten tot mevrouw haar laat roepen; en dat zal, geloof ik, na den middag zijn. Om elf ure ontvangt mevrouw den heer Rostan in haar <hi rend="i">boudoir;</hi> en later zal het uwe beurt zijn, jufvrouw. Mijnheer Rostan, dat is de gouverneur van den jongen heer, gouverneur of huisprofessor, zooals ge 't noemen wilt.’</p>
<p>‘En wat moet <hi rend="i">ik</hi> hier aanvangen?’ vroeg Nicolette: ‘ik kan toch niet met gevouwen handen blijven zitten? Wil ik de kamer wat afstoffen?</p>
<pb n="129"/>
<p>‘Daar krijgt gij toch geen dank voor,’ zei juffer Carolien, ‘gij moet haar niet zoo verwennen,’ en de hupsche kamenier ging met haar schenkblad de kamer uit.</p>
<p>Nicolette begon te denken, dat zij bij mijnheer van Zirik als in eene gevangenis zat. Zij had reeds haar bed opgemaakt, met een versleten zakdoek de glasruiten wat afgeveegd en zich fatsoenlijk gekleed: reeds sloeg het tien ure en niemand kwam haar verlossen.</p>
<p>Eindelijk werd zij uit hare mijmering gewekt. Eene heldere mannenstem zong een aria uit de bekende <hi rend="i">Opera: La Dame blanche.</hi></p>
<p>Het eenzame meisje sidderde, toen zij de woorden hoorde:</p>
<p>‘Prenez garde,</p>
<p>La Dame blanche vous regarde;</p>
<p>La Dame blanche vous attend.’</p>
<p>‘Zijn het die woorden, die mij zoo ontstellen, of is het de toon, waarop zij gezongen worden?’ dacht zij.</p>
<p>En weer klonk het:</p>
<p>‘Prenez garde,’ enz.</p>
<p>Nu speet het de nieuwe gouvernante, dat zij Carolien niet gevraagd had, om mee naar beneden te gaan, waar zij misschien eenig werk zou vinden. Gelukkig kwam er een einde aan hare verveling. De deur ging open, en een lief jong meisje, met een witten boezelaar voor, wenschte haar vriendelijk ‘een goeden morgen’.</p>
<p>‘Mejufvrouw is de nieuwe gouvernante, niet waar?’ sprak ze.</p>
<p>Nicolette groette haar zeer hartelijk terug, en nadat zij hare vraag bevestigend had beantwoord, vroeg zij:</p>
<p>‘En mejufvrouw is zeker de <hi rend="i">bonne?</hi>’</p>
<pb n="130"/>
<p>Een zoete glimlach verhelderde het lief gelaat van het meisje met den witten boezelaar.</p>
<p>‘Ik ben hier voor gouvernante gekomen,’ was het antwoord, ‘maar wat ik nu eigenlijk ben, zou ik zelve niet kunnen zeggen; kindermeid, geloof ik.’</p>
<p>‘Indien het mejuffer aangenaam is, mee op de kinderkamer te komen,’ ging zij voort, ‘ik moet de meisjes aankleeden voor de wandeling, en dewijl zij morgen die taak op zich moet nemen, zou de les haar kunnen nuttig zijn.’</p>
<p>‘Ik moet u zeggen, mejuffer,’ fluisterde de <hi rend="i">bonne</hi>, terwijl zij met Nicolette de deur uitging, ‘dat ge dadelijk zult bemerken, dat de kinderen <hi rend="i">gemeene</hi> manieren hebben. Ik heb mij geene moeite gegeven hun die af te wennen, dewijl ik nauwelijks mijnen proeftijd, veertien dagen, wil uitblijven. Mag ik uw' naam weten, jufvrouw?’</p>
<p>‘Nicolette Zevenster.’</p>
<p>‘En den uwen, mejuffer?’</p>
<p>‘Wilhelmina Van Dooren,’ was het antwoord. ‘Ik zal u dan maar Nicolette noemen, niet waar?’ ging Wilhelmina voort, ‘en gij zult Mientje zeggen, dewijl men ons toch de rol van kindermeid laat vervullen, mag “<hi rend="i">jufvrouw</hi>” er wel afblijven.’</p>
<p>Bij deze woorden deed zij de kinderkamer open, en zei: ‘Dat is mijne kamer,’ en op twee kleine meisjes, die nog in nachtgewaad aan de theetafel zaten, wijzende:</p>
<p>‘En dat zijn de jongejuffers van Zirik, uwe leerlingen.’</p>
<p>‘Wij zijn geene leerlingen; wij zullen niets leeren, niet waar, Louise,’ zeide de oudste zuster, die er bleek en zwak uitzag, voor een meisje van zeven jaar,
<pb n="131"/>‘wij hebben beneden de schoonste bibliotheek uit den Haag, zegt papa, en er is niemand in huis, die ooit een boek openslaat.’</p>
<p>De twee gouvernantes, of kindermeisjes, keken elkander aan en glimlachten.</p>
<p>‘Gij ziet, Nicolette,’ zei Mientje in de Fransche taal, eene spraak, waarvan de jongejuffers geen woord verstonden, ‘er is hier niets voorhanden, dat aan eene studeerkamer doet denken. De eerste acht dagen heb ik te vergeefs naar schoolbehoeften gevraagd, en bij gebrek aan ander gerief heb ik mij met een stuk krijt beholpen. Ik teekende letters op de tafel, en dit ging tamelijk goed, totdat Betsy, onze oudste, op de gedachte kwam, dat rijke juffers, die den kost niet moeten verdienen met letters op de tafel te schrijven, volstrekt niet noodig hebben geleerd te zijn.’</p>
<p>‘Ik zie wel, dat ik hier gelegenheid zal hebben om mijn geduld te oefenen,’ sprak Nicolette. ‘Ik moet toch ergens het moeielijk proefjaar doorstaan, het is mijne eerste betrekking, en ik heb geene ouders.’</p>
<p>Hier werd de nieuwe gouvernante gestoord door een gerucht aan de tafel. Louise had haar theekopje op den nachtjapon van Betsy gestort, waarvoor zij van de lieve zuster eene klinkende oorveeg kreeg. Louise huilde, en Betsy huilde haar na.</p>
<p>Mientje haalde de schouders op.</p>
<p>‘Laat haar maar begaan,’ sprak zij, altoos in de Fransche taal, ‘er is toch geen zalf aan te strijken; maar zij zijn toch beter dan mijnheer Charles, die bengel van negen jaar, die onder het toezicht van mijnheer Rostan staat, is reeds door en door slecht, zedelijk slecht; begrijpt ge 't, Nicolette?’</p>
<p>‘Ik vrees het te begrijpen,’ was het antwoord.</p>
<pb n="132"/>
<p>‘En voor zijnen gouverneur zult gij u moeten in acht nemen. Voor dien Franschman moet men bij helderen dag de deur grendelen, al heeft men nog de meisjes bij zich. Dat zijn de lessen, die de kinderen hier krijgen.’</p>
<p>‘Kom hier aan de waschtafel, Elisabeth,’ zei ze met een zucht, en zij ving haar belangrijk werk aan.</p>
<p>‘Daar begint hij alweer met zijne <hi rend="i">Dame Blanche</hi>,’ hernam Mientje, want mijnheer Rostan begon weer te zingen; ‘maar meen niet, dat hij daarmede de dame uit de <hi rend="i">opera</hi> bedoelt. Zijne <hi rend="i">Dame Blanche</hi> is die van hier beneden, met wie gij van daag zult kennis maken,’ en Mientje pinkoogde.</p>
<p>‘Wat gij mij toevertrouwt, is niet zeer geruststellend,’ zei Nicolette, ‘indien wij hier te zamen konden wonen, dat ware zoo bezwaarlijk niet. Gij moest blijven, Mientje.’</p>
<p>‘Men moet vluchten, terwijl het nog tijd is,’ antwoordde Mientje met een zucht. ‘Niemand kan hier staat maken op eigen deugd: op het laatst moet alles buigen voor de overmacht.’</p>
<p>Twee zachte tikken op de deur deden het meisje de oogen opslaan, die zij bij de laatste opmerkingen had nedergeslagen.</p>
<p>‘Binnen,’ riep zij.</p>
<p>De kamerdeur werd opengeduwd, en daar stond mijnheer Rostan, een man, van wien men bij den eersten oogslag niet zeggen kon, of hij in de twintig, of omtrent de veertig jaren oud was. Hij was zwak en tenger opgegroeid, en had een goed voorkomen. Zijn haar was gefriseerd; zijn halsdoek bevallig gestrikt; hij droeg een wit ondervest en een zwarten <hi rend="i">pantalon</hi>, zoodat men had moeten zeggen, dat hij geheel en al
<pb n="133"/>zijn toilet had gemaakt, indien hij over al die schoone zaken geen kamerjapon had aangetrokken: een prachtige kamerjapon, voorwaar, van fijne stof, die toegeknoopt werd met groenzijden koorden met kwasten.</p>
<p>‘<hi rend="i">Pardon</hi>,’ zei mijnheer Rostan, groetende, ‘ik wist niet, dat <hi rend="i">mademoiselle</hi> gezelschap had,’ en toch deed hij, in plaats van zich te verwijderen, eene schrede vooruit, en zoo was hij door een draai, dien een dansmeester zich niet had behoeven te schamen, tot bij de kinderen geraakt, die hij met zijne lange witte vingers de wangen begon te streelen.</p>
<p>‘Ze schelt,’ zei Mientje, en ook Nicolette hoorde het geklingel der kamerbel op de eerste verdieping, en daarop vloog de huisprofessor, nadat hij Nicolette eenen blik had toegeworpen, die haar deed blozen, den trap af.</p>
<p>‘Zie,’ zei Mientje, ‘nu gaat hij met mevrouw een kop chocolade drinken, terwijl mijnheer weg is, en als Carolien alles opgebracht heeft, doen ze de deur dicht.’</p>
<p>‘Maar dat is verschrikkelijk,’ riep Nicolette. ‘Gelooft gij, lieve Wilhelmina, dat ik baug begin te worden in dit groote prachtig gestoffeerde huis, dat men uit de verte als een aardsch paradijs zou beschouwen?’</p>
<p>‘Durfde ik maar alle dingen bij hunnen naam noemen,’ zei Mientje, ‘maar al weet gij niet alles, gij zijt toch gewaarschuwd.’</p>
<p>‘Nu moet ik met de kinderen naar het bosch,’ ging het behendige meisje voort, ‘vindt ge niet, Nicolette, dat zij goed in orde zijn?’ en zij draaide Louise eens om, die er nu veel beter uitzag dan aan de theetafel.</p>
<p>‘Geef geen acht op mijn toilet,’ hernam juffer
<pb n="134"/>Van Dooren, ‘ik zet dit mutsje op, en doe dien kraag om, omdat het minder opzien baart dan hoed en doek voor een kindermeisje.’</p>
<p>Nicolette zuchtte diep, toen zij Mientje met de twee meisjes, die zij, om kennis te maken ieder eenen kus had geschonken, de trappen zag afloopen. Wat moest zij doen? Zij had hartkloppingen, toen zij terugkwam op hare kamer, die haar nu nog morsiger en somberder voorkwam dan vroeger. Zij zette zich te mijmeren, en somde al de tot nu toe gekende bezwaren van haren toestand op, en wie kon het haar kwalijk nemen, dat er in haar rein, erkentelijk hart een gevoel ontstond, dat zij zelve als eene ondankbaarheid beschouwde? Zij gevoelde, dat hare pleegvaders onbezonnen gehandeld hadden, door haar, hoe wel onwetend, in een huis te zenden, dat haar niet paste. Maar met de verbittering des gemoeds kwam die kracht, dat zelfvertrouwen in haar op, waardoor zij zich zelve en anderen beheerschte. Zij schudde haar schoon hoofd, als wilde zij de nevelen verwijderen, die haren geest bewolkten, en ging toen vóor den spiegel hare haarlokken herschikken, in het vooruitzicht, dat mevrouw haar weldra zou laten roepen.</p>
<p>‘Moed, Nicolette,’ fluisterde zij tot de beeltenis, die voor haar in den spiegel stond. Toon, dat gij eene vrouw zijt, die vreemde hulp kan ontberen. En nog eens herhaalde zij het bemoedigend:</p>
<p>‘Help u zelve.’</p>
<p>Mientje was weldra van de wandeling terug. Er kwam een onweder op, had ze gezegd tegen Carolien, die verwonderd scheen over hare spoedige wederverschijning. Maar de ware oorzaak dier overhaasting was, dat zij nog gaarne een woordje met Nicolette zou ge-<pb n="135"/>wisseld hebben, eer ze vertrok. Zij voelde <hi rend="i">sympathie</hi> voor dat meisje, en er waren nog veel dingen die Nicolette weten moest. Vooreerst moest zij zich in acht nemen voor mijnheer; ‘dat heb ik ondervonden,’ zei Mientje, toen zij alleen met de nieuwe gouvernante op de kamer was. ‘En verder,’ zeide zij, ‘is er onder de dienstboden slechts éene, met wie gij een vertrouwelijk woord moogt wisselen, en dat is Carolien.’</p>
<p>‘Carolien,’ antwoordde Nicolette, ‘dan heb ik haar wel slecht beoordeeld: ik meende, dat zij te veel kwaad van het huis haars meesters sprak.’</p>
<p>‘Zij kan er geen kwaad genoeg van zeggen,’ bemerkte Mientje, met geestdrift.</p>
<p>‘Hoor eens,’ zoo viel zij plots zich zelve in de rede, ‘indien mevrouw ondervindt, dat gij met mijnheer Rostan spreekt, al blijft gij ook in de palen der welvoegelijkheid, zijt gij een verloren mensch.’</p>
<p>‘Daar huppelt hij voorbij,’ ging zij voort, en zij drukte den wijsvinger op de lippen. ‘Carolien komt u roepen, om voor de “<hi rend="i">genadige vrouw</hi>” te verschijnen.’</p>
</div>
<div type="chapter">
<pb n="136"/>
<head rend="h3">Achttiende hoofdstuk.</head>
<p>Indien de vondeling den inhoud had geweten van het gesprek, dat Bettemie en Maurits dien morgen in het park zijner moeder met elkander hielden, dan ware zij zeker minder beschroomd de trappen afgegaan, om zich aan mevrouw van Zirik te vertoonen. Bettemie had een plan ontworpen, door welks uitvoering zij de afkomst der lieve Nicolette hoopte te ontdekken; een plan, waaraan Maurits met geestdrift zijne goedkeuring hechtte.</p>
<p>‘Het kan niet missen, zóó moeten wij ons doel bereiken,’ riep hij uit; ‘Bettemie, gij belooft mij meer dan het leven, een onuitsprekelijk geluk.’</p>
<p>‘Op deze wijze zullen wij het aanvangen,’ sprak de jonkvrouw; ‘gij wendt u tot Zevenaar, die in dien tijd alle vroedvrouwen en bakers van Leiden kende, en zelfs in het hospitaal werkzaam was. Alles wat hij u kan zeggen, schrijft gij op, en ik zal Mie Lammertsz onder handen nemen. Ontdekken wij op die wijze het spoor van eene ongelukkige moeder, dat spoor moeten wij opvolgen, en ik herhaal het: binnen kort vieren wij uwe bruiloft.’</p>
<p>‘Laat ons niet te veel hopen,’ antwoordde Maurits.
<pb n="137"/>‘De pleegvaders hebben zich reeds zooveel moeite gegeven.’</p>
<p>‘Om den oorsprong van het kind te ontdekken,’ zoo viel Bettemie in, ‘daar hebben zij zelfs niet aan gedacht. Zij zijn gerust achter het gordijn blijven zitten.’</p>
<p>‘Ja, de arme vondeling had zich versterkt gevoeld door de overtuiging, dat er nog twee goede zielen op aarde waren, die belang stelden in haar lot. Nu zij onwillekeurig aan de getrouwheid harer pleegvaders begon te twijfelen, moest zij dan ook niet denken, dat ook de vriendschap haar ontweek? En Maurits, die schitterende star in haren levensnacht, had zij zelve hem niet misleid door eene logen?</p>
<p>Het moet zijn, dat de krachtigen van ziel moed scheppen uit de ongunstigheid van hunnen toestand: hoe dichter Nicolette het <hi rend="i">boudoir</hi> harer meesteres naderde, hoe meer zij hare bekommernis overwon, en toen Carolien de zaaldeur opende en haar aan mevrouw voorstelde, voelde zij niet de minste verlegenheid.</p>
<p>Mevrouw van Zirik lag in half zittende houding op de sofa, toen de nieuwe gouvernante voor haar verscheen. Het was eene nog schoone vrouw, hoewel zij eenigszins naar zwaarlijvigheid overhelde. Zij lag daar als in eene nevelwolk in haar breed morgengewaad van wit neteldoek met kanten. Zij had zwarte baren, die in <hi rend="i">tire-bouchons</hi> op hare schouders hingen; een wat al te sterk gekleurd gelaat en draaiende oogen. Dat sommige mannen haar bekoorlijk vonden, is mogelijk, maar aan vrouwen kon zij onmogelijk bevallen.</p>
<p>Zij richtte zich half op, terwijl Nicolette zich op mevrouw Zilverman's wijze nederboog.</p>
<p>‘Gij zijt die juffer Zevenster, niet waar,’ sprak zij, en liet daarbij den klemtoon zoo sterk op het woordje
<pb n="138"/><hi rend="i">die</hi> vallen, dat het Nicolette deed kleuren. Het scheen haar toe, dat mevrouw van Zirik haar verweet, dat zij eene vondeling was.</p>
<p>De nieuwe gouvernante antwoordde nogmaals met eene buiging.</p>
<p>‘Hebben die heeren u gezegd, welke diensten wij van u verlangen?’</p>
<p>‘Alweer eene zinspeling,’ dacht Nicolette, die bij ieder woord der mevrouw met het nevelgewaad, minder achting voor haar gevoelde.</p>
<p>‘Ik ben hier gekomen als gouvernante, meende ik, antwoordde het meisje, met een glimlach.</p>
<p>‘Als gouvernante, zoo ge wilt. Althans als gouvernante van twee jongejuffers, die nog wel iets meer behoeven dan hetgeen men door onderricht verstaat. Veel leerlessen hebben zij nog niet noodig. Dat zou haren aanleg om geleerde vrouwen te worden kunnen ontwikkelen, en van geleerde vrouwen ben ik afkeerig. Kunt gij dansen, juffer Zevenster?’</p>
<p>Nicolette voelde zich gekwetst.</p>
<p>‘Ik heb er mij niet op toegelegd, immer eene dansmeesteres te worden, hoewel ik de danslessen heb gevolgd,’ antwoordde zij.</p>
<p>‘Dat zal wel voldoende zijn,’ antwoordde mevrouw, ‘alle dagen geeft gij eene dansles, en verder, op de wandeling in het bosch, of elders let gij goed op, hoe uwe leerlingen de voeten zetten.’</p>
<p>Het jonge meisje kon haren lachlust niet bedwingen, bij de gedachte, dat mevrouw haar op den duur nog danslessen in de open lucht zou laten geven.</p>
<p>‘Ik moet u bekennen, mevrouw, dat ik tot nu toe niet kan veronderstellen, dat mijne bediening <hi rend="i">van aard</hi> zou zijn....’</p>
<pb n="139"/>
<p>‘Van welken aard?’ riep mevrouw van Zirik. ‘Gij zult het hier zeer gemakkelijk hebben, in tegenoverstelling met andere huizen. Hier hoeft ge noch te naaien, noch te breien, noch te strijken, noch te plooien. Gij zijt goede <hi rend="i">musicienne</hi>, naar ik gehoord heb. 's Morgens na de thee geeft gij pianoles; dan kleedt gij de jongejuffers voor de wandeling. Na de wandeling dineert gij met haar op de kinderkamer, en dien tijd kunt gij gebruiken om wat over welvoegelijkheid te spreken. Daarna hebt gij de piano-, zang- en dansles. Neem daarbij het aankleeden en ontkleeden der jongejuffers; want dezen avond vertrekt de kindermeid, en dan hebt gij nog muziekles aan den jongenheer te geven. Zijn gouverneur wil zich daar volstrekt niet mede belasten.’</p>
<p>‘Moeten de jongejuffers dan hoegenaamd geene letters leeren, mevrouw?’</p>
<p>‘Zij moeten natuurlijk leeren lezen en schrijven; maar ik heb u reeds gezegd, juffer Zevenster, dat ik afkeerig ben van letterkundige vrouwen. Ik hoop, dat gij mij in het toekomende voor herhalingen zult verschoonen.’</p>
<p>Nicolette dacht, dat de audientietijd verstreken was. Weer maakte zij eene buiging, die wel iets minder eerbiedig was, dan die bij het binnentreden, en daarop deed zij een pas achteruit naar de deur toe, maar mevrouw hield haar terug.</p>
<p>‘Nog iets, juffer Zevenster,’ zeide zij. ‘Alle gemeenschap tusschen meiden en knechts is hier verboden. Daar hebt gij Jacob, den lakei, die u aan den spoortrein heeft afgehaald, die is er op gesteld, om alle meisjes het hoofd te doen draaien.’</p>
<p>‘Mevrouw, hoe moet ik dat opnemen?’ vroeg Nicolette. ‘Ik denk niet, dat gij mij wilt beleedigen,’</p>
<pb n="140"/>
<p>Mevrouw van Zirik glimlachte.</p>
<p>‘Houd u zoo fier niet, mejuffer,’ sprak zij. ‘Wij kennen onze meiden eer wij haar in dienst nemen. Ook uwe avonturen met jonker Maurits van Eylar zijn ons bekend. Ik maak er u geen grief van, zeker niet; het is alleen maar, om u te bewijzen, dat eene overdrevene fierheid u belachelijk zou maken in mijne oogen.’</p>
<p>Mevrouw van Zirik was, gedurende die samenspraak, te ver buiten de palen der welvoegelijkheid getreden, om nog aanspraak op den eerbied der gouvernante te mogen maken. Nicolette had onder dit verhoor meer gewonnen dan verloren: dat voelde zij.</p>
<p>De eerste proef was doorgestaan.</p>
<p>Mientje stond boven aan den trap op Nicolette te wachten. ‘Hoe is het gegaan?’ vroeg zij.</p>
<p>Nicolette glimlachte.</p>
<p>‘Ik kan 't wel denken,’ zei Mientje. ‘Zoo heeft ze mij de eerste maal ook de les voorgelezen, maar nu is het mijne beurt. Ik zal haar dadelijk de waarheid gaan zeggen, en als gij van hier vertrekt, moet gij het ook zoo doen. Adieu, Nicolette,’ en er kwam een traan in haar oog.</p>
<p>‘Vaarwel, lief meisje,’ sprak de vondeling, ‘ik dank u duizendmaal voor het belang, dat gij in mij stelt. Adieu.’</p>
<p>‘Adieu,’ herhaalde Mientje, en zij vloog de trappen af. Mevrouw gaf de gewezen gouvernante de kleinigheid, die zij verdiend had, en een getuigschrift van goed gedrag.</p>
<p>‘Daar zie!’ zei Mientje, zoodra zij het papier in handen had, en terwijl zij het in stukken scheurde, zóó handelt men met de getuigschriften van mevrouw
<pb n="141"/>van Zirik en hare gelijken. Toen smakte zij de deur achter zich toe, en Carolien kwam haar uitlaten.</p>
<p>Nicolette begon, nu zij op eigen krachten steunde, haren toestand beter te vinden, dan zij eerst had gedacht. Zij begon de dingen uit hun wezenlijk oogpunt te beschouwen, en de personen ook. Zij kon toch niet vergen, dat mevrouw van Zirik even goed voor haar zou wezen als Bettemie, noch dat alle mannen Maurits zouden gelijken. Met haren geliefde had zij afgebroken, en met de groote wereld ook, met uitzondering, dat zij er nog de onderdanige dienares van was, en haar verstand zeide haar, dat zij zich met haren maatschappelijken toestand moest verzoenen, wilde zij gelukkig zijn.</p>
<p>Dagelijks wandelde zij met de kinderen naar het bosch, en vervulde ook de overige verplichtingen eener kindermeid. Mijnheer Charles kwam muziekles nemen, en bij deze les wilde mijnheer Rostan volstrekt tegenwoordig zijn, hoewel mevrouw er zich tegen verzette, als iets geheel onbetamelijks.</p>
<p>Mijnheer Rostan verklaarde hierop, dat Charles zijn leerling was: een jongmensch, over wien hij later aan den heer van Zirik moest verantwoorden, en daardoor hadden er tooneelen tusschen de dame en den huisprofessor plaats, die niet van eenen aard waren, om door de pen eener vrouw wedergegeven te worden. Maar mijnheer Rostan oefende op mevrouw van Zirik den invloed uit van den dierentemmer op de fiere leeuwin. Voor zijnen stralenden blik verviel het zinnelijk schepsel in eene machteloosheid, die haar niets anders toeliet, dan door gemeene uitvallen hare gramschap te beteugelen.</p>
<p>Er waren er misschien onder de dienstboden, die de
<pb n="142"/>oneenigheid tusschen den gouverneur van mijnheer Charles en mevrouw van Zirik kenden; die wisten, dat mevrouw de nieuwe gouvernante eene vijandschap had gezworen, die haar in het verderf moest storten; maar de arme Nicolette was onbewust van hetgeen er in het hart dier Messalina der groote wereld omging. Zij legde zich ijverig op het volbrengen harer plichten toe, en in weinige dagen had zij reeds de liefde der kleine meisjes door hare zachtmoedigheid gewonnen.</p>
<p>Op zekeren middag, toen Nicolette met hare leerlingen van de wandeling kwam, werd zij in den salon geroepen. Mijnheer was teruggekeerd van de pleizierreis, en hij verlangde eenige woorden met de nieuwe gouvernante te spreken. Mevrouw zat naast hem aan de tafel, en er scheen op dat oogenblik eene goede verstandhouding tusschen hen te bestaan. Hij vroeg haar naar zijne oude vrienden; naar graaf van Eylar en Dominé Bol, en Nicolette antwoordde hem op eene wijze, die van liefde en dankbaarheid voor hare pleegvaders getuigde.</p>
<p>‘Nu, het doet mij pleizier, dat zij welvarend zijn,’ antwoordde van Zirik. ‘Ik hoop, dat gij nooit zult vergeten, wat gij ons verschuldigd zijt. Hier in huis zult gij het goed hebben, wanneer gij mevrouw kunt bevallen, en mevrouw bevestigde met een hoofdknik het gezegde van haren man.</p>
<p>Er was ook nog een derde persoon in de kamer, maar die stond met een <hi rend="i">lorgnet</hi> op het regter oog vóor een der ramen in een dagblad te kijken; maar lezen deed hij niet, want hij loerde gedurig naar Nicolette.</p>
<p>Toen van Zirik zijne aanspraak aan de gouvernante met eene zedeles had gesloten, legde de vreemdeling zijn dagblad weg, en van Zirik zei:</p>
<pb n="143"/>
<p>‘Mejuffer Zevenster, hier is een oude kennis,’ en hij wuifde met de hand naar bedoelden persoon, dien Nicolette, zoodra het dagblad verwijderd was, herkend had.</p>
<p>‘Mijnheer de baron van Tilbury,’ zei het meisje.</p>
<p>‘Wat zijt gij groot geworden, jufvrouw Zevenster,’ sprak de oude heer.</p>
<p>‘Ik dank u,’ antwoordde Nicolette blozend, en hare rol van gouvernante vergetende, bij de herinnering aan eene schoolvriendin, aan wie zij nog alle dagen dacht, vroeg zij:</p>
<p>‘Mag ik zoo vrij zijn aan mijnheer den baron te vragen, hoe mijne vriendin Gabrielle vaart?’</p>
<p>‘Uitmuntend wel, mejufvrouw,’ zei het schraal oud manneken. ‘Zij is de bloem, ik zou haast mogen, zeggen de koningin van Nederland, door iedereen bewonderd en geliefd. Thans is zij op ons buitengoed, doch zoodra zij terug in de stad is, moet gij haar eens komen bezoeken. Mevrouw van Zirik zal de goedheid hebben u mijn adres te geven.’</p>
<p>Nicolette groette eerbiedig, zoo als het eene gouvernante past, en ging toen met de kinderen naar boven.</p>
<p>‘Zou ik onbescheiden geweest zijn?’ dacht zij. ‘Waarom schaterlachen zij achter mij? doch wat kan ik het helpen,’ dacht zij verder, ‘ik word toch liever uitgelachen dan beknord.’</p>
<p>Sedert eenige dagen wandelde Nicolette dagelijks met de kinderen naar het bosch, zonder dat haar iemand aansprak. Zij had wel is waar geene kennissen in den Haag, maar sommige meisjes, vooral kindermeiden, weten overal vriendschapsbetrekkingen aan te knoopen. De nieuwe gouvernante van den heer van Zirik was echter door opvoeding en karakter te ver boven die
<pb n="144"/>soort van dienstboden verheven, om hunne gewoonten aan te nemen. Statig als eene oudste zuster, die door hare moeder is aangesteld, om de jongere te beschermen, wandelde zij met hare leerlingen, zonder acht te geven op de jonge lieden, die om haar heen zwierven, gelijk de vlinders rondom de lelie.</p>
<p>Eens, toen Nicolette met hare leerlingen huiswaarts keerde, bemerkte zij uit de verte eenen heer en eene dame op paarden gezeten, die blonken als zilver, en die zoo luchtig voortdraafden, als raakten zij den grond niet. Op zekeren afstand herkende de voormalige leerling van mevrouw Zilverman in den ridder, die zoo als hij daar aan kwam gevlogen voor een dertigjarigen jockey kon doorgaan, het oud heertje, dat zij eenige dagen te voren bij den heer van Zirik had aangetroffen, en toen de paarden haar voorbijstoven, ontsnapte haar den uitroep:</p>
<p>‘Gabrielle!’</p>
<p>De ruiter en zijne amazone waren de baron van Tilbury en zijne pupil, hare geliefde vriendin uit de kostschool.</p>
<p>O wat is zij schoon geworden! die goede Gabrielle. ‘Dadelijk bemerkt men, dat zij van edele afkomst is,’ dacht de vondeling. ‘Alles is in haar vereenigd: schoonheid, verstand en schranderheid.’</p>
<p>En <hi rend="i">schoon</hi> was zij, die schrandere, onbezonnen' jonkvrouw, met haar eenigszins verbruind gelaat, haar gebiedend donker oog en hare gitzwarte haren, die, toen zij hare schoolvriendin voorbijreed, omwolkt schenen door den blanken vederbos, die om haar hoedje waaide. Wat stond dat amazonenkleed van donkergroene circassienne, dat gedeeltelijk haren draver overgolfde, haar prachtig! Ja, zij was schoon! schoon en geheim-<pb n="145"/>zinnig als de nacht. Was het wonder, dat de volksmenigte bij haren doortocht stilstond, om haar te bewonderen; dat de jongelingen van hooge geboorte met elkander strijd voerden om haar bezit? - en toch was zij geboren om te lijden. Hare schoonheid was haar val. De oude wellusteling, haar grijze voogd, had haar met zijne rooversklauwen in kluisters gesnoerd, die zwaarder drukten dan de boeien van eenen galeislaaf. Anderen mochten haar bewonderen, doch hij moest haar bezitten. Hij, de grijsaard, die niet terugdeinsde voor de schimmen der ongelukkigen, die hij met zijn goed had omgekocht; die hem vóór waren gegaan naar de eeuwigheid, en hem thans in zijne droomen tegengrijnsden uit het geopende graf. Hij moest Gabrielle bezitten, dat had hij gezworen, dat was zijn trots.</p>
<p>En Gabrielle de Rattines, de laatste bloem van een verarmd adellijk geslacht, had ook eenen duren eed gedaan. Zij had gezworen liever het uiterste te wagen, dan hare eer te offeren aan het voorwerp van haren afkeer, aan haren onwaardigen voogd.</p>
<p>Dagelijks hadden er tusschen den baron en Gabrielle tooneelen plaats, waarbij het gekrakeel tusschen mevrouw van Zirik en haren gemaal, of tusschen mijnheer Rostan en zijne huisdame, slechts flauwe schetsen waren.</p>
<p>Op zekeren nacht had Gabrielle, bij wijze van verdediging, den ouden Tilbury onder de voeten getrapt, gelijk een ondier, en toen was zij in haar nachtgewaad en met loshangende haren door de straten geloopen, en om zich aan het oog der knechts van Tilbury, die haar vervolgden, te onttrekken, in een huis gevlucht, dat open stond in het midden van den nacht.</p>
<p>In welk een huis, groote God!</p>
</div>
<div type="chapter">
<pb n="146"/>
<head rend="h3">Negentiende hoofdstuk.</head>
<p>Na hare samenspraak met Maurits had de jonkvrouw van Doertoghe Hardestein verlaten, om huiswaarts te keeren, en de liefdetaak op zich te nemen, die zij uit medelijden voor Nicolette, uit vriendschap voor Maurits op zich had genomen. Bettemie bewonderde den jonker om zijne standvastigheid: zij beminde Nicolette om hare reinheid van ziel, om de zachtmoedigheid en de belangeloosheid, die uitblonken in al hare handelingen. Maar die zij het meest bewonderde, was <hi rend="i">madame-mère</hi>, de moeder van Maurits, die door de dames van Hardestein zoo weinig werd gewaardeerd. Zij gevoelde voor die edele vrouw den eerbied, dien men verschuldigd is aan hen, die zich op eene grootmoedige wijze boven de maatschappelijke vooroordeelen verheffen, om menschenwaarde te doen tronen boven rang en goud.</p>
<p>Hoe vaak faalt de moederliefde, de edelste liefde der aarde, in hare beslissingen! Hoe dikwijls offert de moeder het geluk van haar kind aan den rijkdom, die wellicht door onrechtvaardigheid is verworven! Hoe dikwijls onderdrukt de moeder het reinste gevoel van haar hart, om voor hare dochter door een trotsch
    <pb n="147"/>huwelijk titels opeen te stapelen en haren naam op eenen geslachtsboom te laten inschrijven, die ontheiligd is door menschenbloed. Wat was zij edel in de oogen der jonkvrouw, die <hi rend="i">madame-mère</hi> zonder stamboom in wier aderen Javaansch en Europeesch bloed vloeide. ‘O!’ riep zij uit, ‘wat heeft die vrouw met koper[kl]eurig gelaat eene blanke ziel! Wat zou ik mij gelukkig achten, indien ik in mij een enkel punt van gelijkenis met haar aantrof!’</p>
<p>Tengevolge van hare afspraak met Maurits stond Bettemie, den morgen na hare aankomst te Amsterdam, vroeg op. Zij trok een eenvoudig donkerkleurig kleed aan, nam een hoed, die eenige modes ten achteren was, trachtte zooveel mogelijk haren opschik een burgerlijk voorkomen te geven, en zoo ging zij met een kleinen <hi rend="i">cabas</hi> aan den arm, waarin de afgewerkte stof voor een paar pantoffels stak, straat uit straat in, naar de achterbuurt, waar Nicolette's pleegmoeder woonde, die met eenen schoenlapper getrouwd was.</p>
<p>Bettemie, die in Amsterdam nooit te voet op straat was geweest, trok onbeschroomd den schoenlapperskelder binnen, en zich tot de vrouw wendende, die bezig was met oude schoenen op nieuw te boorden, sprak zij:</p>
<p>‘Vrouw Ruffel, zou de baas een paar pantoffels voor mij willen maken!’ en zij haalde de lapjes keurig tappisserie-werk uit haar cabas.</p>
<p>‘Een paar pantoffels maken!’ herhaalde Mie Lammertsz, die thans vrouw Ruffel heette. ‘Is 't wel om de pantoffels dat de jufvrouw hier gekomen is? Mij dunkt, dat gij er niet uitziet, om pantoffels te dragen door baas Ruffel gemaakt!’</p>
<pb n="148"/>
<p>Vrouw Ruffel nam haren bril af, om de jonkvrouw te bekijken.</p>
<p>‘Zij is 't niet,’ sprak zij, na de monstering, als tot zich zelve. ‘Wel heeft zij hare helder blauwe oogen, haar zacht blond haar en hare blanke tint; maar de uitdrukking van haar wezen moet anders zijn.’</p>
<p>‘Dat is wonderbaar’ dacht Bettemie, ‘die vrouw begint zelve er van te spreken.’</p>
<p>‘Waarom bekijkt gij mij zóó?’ sprak de jonkvrouw ‘kent gij mij misschien, vrouw Ruffel?’</p>
<p>Mie Lammertsz schudde het hoofd.</p>
<p>‘Neen,’ sprak zij langzaam, ‘maar ik moet het als iets zonderlings beschouwen, dat eene jonge dame als gij, met die fijngewerkte muiltjes bij baas Ruffel komt, om ze te laten bederven. Voor dergelijk werk is de man niet in de wieg gelegd.’</p>
<p>‘Ik vroeg of ge mij kendet,’ antwoordde Bettemie, ‘omdat gij daar van eene gelijkenis spraakt, met iemand, die gij uit de oogen schijnt verloren te hebben.’</p>
<p>‘Dat 's waar ook,’ zei Mie Lammertsz: ‘gij hebt iets van ons Klaasje, van Klaasje Zevenster.’</p>
<p>‘Ik ben hier inderdaad met de pantoffels gekomen, om te hooren of gij weet waar dat lieve meisje beland is,’ sprak de jonkvrouw. ‘Bij Mevrouw Zilverman, waar ik haar heb leeren kennen, is zij niet meer.’</p>
<p>‘Ik weet er ook niet van,’ antwoordde Mie Lammertsz; ‘maar ik geef er niet om: zij zal toch hetzelfde lieftallige Klaasje niet meer gelijken, dat mij zoo gaarne zag. Alles moet bij haar veranderd zijn: men heeft zelfs haren naam verwisseld, want voor twee jaar reeds heeft zij mij nog een nieuwjaarsbrief geschreven, en zij teekende ‘Nicolette.’</p>
<p>‘Wat den naam betreft, die is op de kostschool ver-<pb n="149"/>anderd, omdat men daar bijna altijd Fransch spreekt, en “Nicolette” in 't Fransch is “Klaasje” te zeggen. Veel veranderd zal ze wel niet zijn, doch ware zij nu wat trotsch geworden; zij behoort toch, meen ik, tot eenen hoogen stam.’</p>
<p>‘Neen,’ zei Mie Lammertsz, met die gerektheid, waarmede zij gewoonlijk dat woord uitsprak: ‘Neen, dat weet ik beter.’</p>
<p>Bettemie's hart klopte van blijdschap.</p>
<p>‘Daar is het eerste spoor gevonden,’ dacht zij.</p>
<p>Nu kwam er eene groenvrouw binnen, om een paar kinderschoenen af te halen, waarop de baas achterlappen had gezet; en daardoor werd het gesprek afgebroken, want vrouw Ruffel had de gewoonte, zeide zij, zelve het geld te ontvangen. Haar man was een liefhebber van genever, en wat hij in handen kreeg, verteerde hij in de kroegen, en dan bleef het werk liggen.</p>
<p>Na de groenvrouw kwam er een voerman in den kelder, om nagels in de schoenen te laten slaan, die hij nog aan de voeten had. De man zette zich op eenen ledigstaanden driestal, en begon zonder omslag, in de tegenwoordigheid van het gezelschap zijn schoeisel te ontknoopen: iets wat de jonkvrouw van Doertoghe nog al zonderling moest vinden.</p>
<p>Bettemie dacht, dat een langer vertoeven in den kelder achterdocht bij Mie Lammertsz moest verwekken: zij wilde daarom haar eerste bezoek afbreken.</p>
<p>‘Het spijt mij, vrouw Ruffel,’ sprak zij, ‘dat de baas zich met dit werk niet kan belasten; want ik heb u in uwe bezigheid gestoord,’ en een' splinternieuwen gulden op de tafel leggende, vervolgde zij:</p>
<p>‘Dit zal u schadeloos stellen voor den verloren tijd.’</p>
<pb n="150"/>
<p>‘Dat is te veel, lieve jufvrouw, veel te veel,’ zei Mie; maar terwijl zij dat zeide, stak zij toch den gulden in den zak.</p>
<p>Het was te vergeefs, dat de jonkvrouw voorzorgen wilde nemen, om de achterdocht van vrouw Ruffel te beperken. Mie Lammertsz was eene vrouw van ondervinding. Zij had in hare jeugd zoo menig aardig avontuur bijgewoond: menig geheim helpen omsluieren en weder ontsluieren; en zelfs in gevorderden leeftijd hield zij zich met zaken van anderen bezig, die geld opbrachten.</p>
<p>De verschijning der jonkvrouw in den schoenlapperskelder wekte hare achterdocht.</p>
<p>‘Mejufvrouw,’ fluisterde zij zoo zacht, dat noch baas Ruffel, noch de voerman het hooren kon: mejufvrouw, gij zijt hier noch om de pantoffels, noch om Klaasje Zevenster gekomen; anders hadt gij mij dien gulden niet gegeven.’</p>
<p>‘Ik ben hier om Klaasje gekomen.</p>
<p>‘En hebt gij belang bij de zaak, lieve jufvrouw?’</p>
<p>‘Een groot belang, en kon ik tot den gewenschten uitslag komen, dat is te zeggen, tot de ontdekking van het geheim, waarnaar ik zoek, dan zou het op eenige goudstukken niet aankomen.’</p>
<p>‘Goudstukken!’ herhaalde Mie inwendig: ‘Goudstukken!’</p>
<p>‘Wij zijn hier nooit vrij,’ antwoordde vrouw Ruffel. ‘Mijn man is wel wat hardhoorend, maar er komen gedurig menschen. Gelijk gij ziet, hebben wij geen ander vertrek dan dit; Ruffel moet hier werken; wij moeten er koken en slapen; en zij wees op de nette bedstede, die met pas gestreken gordijnen behangen, en met eene witte sprei overdekt was, en op de haardstede, waartegen
<pb n="151"/>een aantal voorwerpen, onder andere eene blaaspijp, eene schop en eene vuurtang hingen te blinken; want Mie Lammertsz was eene zindelijke vrouw.</p>
<p>‘Waar woont de jufvrouw?’</p>
<p>‘Niet ver van hier, op de Heerengracht,’ antwoordde Bettemie, die den wenk begreep. ‘Wilt gij mij komen bezoeken, om over de zaak te spreken, dat zal mij aangenaam zijn,’ en om het zoo spoedig mogelijk door te zetten, voegde zij er bij: ‘Ik moet u doen opmerken, vrouw Ruffel, dat het heden een geschikte dag is voor mij, om mij daarmede bezig te houden. Ik heb niet altijd zooveel vrijheid als thans. Wanneer zoudt gij kunnen komen?’</p>
<p>‘Wel, als Ruffel nu zelf eens de aardappelen op het vuur zette, kon ik binnen een half uurtje wel bij u op de Heerengracht zijn.’</p>
<p>‘Hier is het adres,’ zei Bettemie, en zij gaf Mie haar kaartje: ‘Jonkvrouw van Doertoghe, bij den heer van Bassen.’</p>
<p>‘Nu moet ik nog zeggen,’ vervolgde de jonkvrouw, ‘dat het bij ons een groot huis is, waarin verscheiden' dienstboden zijn, en die behoeven de reden van uw bezoek niet te weten. Gij vraagt bij het binnenkomen naar den heer van Bassen, en men zal u antwoorden, dat mijnheer niemand kan ontvangen, dat hij onpasselijk is, en dan vraagt gij naar jonkvrouw van Doertoghe.’</p>
<p>Verblijd door de gelukkige wending, die de zaak nam, keerde Bettemie langs de minst bezochte straten huiswaarts. In een oogenblik was haar toilet veranderd, en toen zond zij hare kamenier om boodschappen uit, en wel langs den kant waar de ouders van het meisje woonden, zoodat zij zeker was eene heele poos van haar ontslagen te zijn.</p>
<pb n="152"/>
<p>Voor de overige dienstboden behoefde Bettemie zich niet in acht te nemen. De twee livreiknechts waren twee mannen van zekeren leeftijd, en de andere meiden ook. Het waren nog van die meiden van den ouden stempel, die nooit aan de deur luisterden en het spreekwoord: <hi rend="i">wiens brood men eet, wiens woord men spreekt</hi>, tot waarheid maakten. De heer van Bassen had het dienstpersoneel uit den tijd van mevrouw van Bassen behouden. De man was niet voor veranderingen.</p>
<p>Bettemie 's hart klopte op nieuw, toen zij door het spionnetje zag, dat Mie Ruffel er aankwam. Ja, zij verschrikte bij de gedachte, dat die vrouw haar misschien de hoop kwam ontnemen, die zij sinds hare eerste verklaring had gekoesterd. Zij hoorde de schel klingelen, en de poort open en toeslaan. Zachtjes kwam zij tot aan den trap en boog zich over de leuning.</p>
<p>‘Kan ik den heer van Bassen spreken?’ vroeg Mie Lammertsz met luider stem.</p>
<p>‘Mijnheer is onpasselijk,’ antwoordde de knecht.</p>
<p>‘Dat spijt mij,’ antwoordde Mie. ‘En de jonkvrouw van Doertoghe, is die ook te spreken? zeg haar dan, dat vrouw Ruffel hier is.’</p>
<p>‘Dat kan ik niet verzekeren,’ zei de goedaardige Gerrit. ‘De kamenier is uitgegaan. Ik zal het aan Saartje vragen.’</p>
<p>Bettemie keerde stil terug naar de bibliotheek, eene schoone kamer, die de heer van Bassen geheel naar den smaak der jonkvrouw had laten stoffeeren. Men gaf die kamer den naam van bibliotheek, omdat de wanden met boekenrijen waren bekleed. Dáár sleet Bettemie het grootste gedeelte van haren tijd, en ontving zij de vriendinnen met wie zij vertrouwelijk verkeer had.</p>
<pb n="153"/>
<p>‘Jonkvrouw Bettemie,’ riep Saartje uit de openstaande deur, ‘daar is eene vrouw Ruffel, die naar mijnheer gevraagd heeft; kan de jonkvrouw haar ontvangen?’</p>
<p>‘Eene vrouw Ruffel!’ herhaalde Bettemie, alsof ze zich bezon. ‘Ha! dat is voor de zaak van Hardestein, laat haar boven komen, Saartje.’</p>
<p>Mie Lammertsz stond verbluft, toen zij in de bibliotheek kwam. Nauwelijks durfde zij de voeten verzetten op dat rijkbebloemde vloerkleed. Hare oogen begonnen te schemeren, toen zij naar den kroonkandelaar van zilver en kristal opkeek, die aan het geschilderde plafond hing, en zij twijfelde, of die schoone jonge dame de jufvrouw wel was, die zoo kort te voren in den kelder van den schoenlapper was geweest.</p>
<p>‘Kom binnen, jufvrouw Ruffel, en neem uw gemak,’ sprak Bettemie, op een' met rood fluweel overtrokken gebeeldhouwden stoel wijzende. ‘Hier mogen wij in vrijheid spreken; niemand zal ons beluisteren.’</p>
<p>Mie Lammertsz had moeite om den draad des gespreks te hervatten, waar zij dien had afgebroken.</p>
<p>Bettemie hielp haar terecht.</p>
<p>‘Ik had u doen opmerken, dat Nicolette waarschijnlijk een kind van hooge geboorte was,’ sprak de jonkvrouw.</p>
<p>‘Nu ben ik er,’ zei de schoenlappersvrouw, ‘en daarop heb ik mijn hoofd geschud. Heb ik geen gelijk, jonkvrouw?’</p>
<p>‘Stellig,’ antwoordde Bettemie.</p>
<p>‘En toen heeft de jonkvrouw gezegd, dat zij belang had in de zaak; dat zij....’</p>
<p>‘U zal beloonen naar de diensten die gij bewijst,’ viel Bettemie in; ‘ik heb zelfs van goudstukken gesproken.’</p>
<pb n="154"/>
<p>‘De jonkvrouw moet dan weten, dat zij om alles te begrijpen, eene nog al lange geschiedenis zou moeten hooren, maar ik zal zoo beperkt mogelijk zijn.’</p>
<p>‘Wees daaromtrent zonder bezorgdheid,’ sprak Bettemie, ‘niemand zal ons komen storen, en ik heb tijd om te luisteren.’</p>
<p>‘De jonkvrouw zal nog wel zien, dat ik, in mijn' tijd, niet van de leelijksten geweest ben,’ zoo begon Mie Lammertsz hare geschiedenis. ‘Ik was schoon en lichtzinnig, en daarbij een bedorven kind. Had ik gewild, ik had al vroeg eenen echtgenoot gekregen, naar mijn' stand, doch, werklieden bevielen mij niet. Ik liet mij eerst door studenten en dan door rijke heeren aanspreken. Tweemaal kwam ik <hi rend="i">in ongeval</hi>, en van mijn laatste kind ben ik in het hospitaal bevallen. Dat brave lieden mij daarna met rust lieten, zult gij wel begrijpen, en zóó ben ik in gevorderden leeftijd aan Baas Ruffel gewaaid.</p>
<p>‘Gelijk ik u zeide, beviel ik van mijn tweede kind in het hospitaal, en dat moet Klaasje's pleegvader, Dokter Zevenaar, nog zoo goed weten als ik. Te gelijker tijd lag daar een vreemd meisje, en juist toen ik het gasthuis verliet, beviel die van eene dochter. De meid vroeg mij waar ik woonde; ik gaf haar de straat en het nummer op, en vier dagen later kwam zij mij reeds bezoeken. Die vrouw weende bitter. Zij zeide, dat zij uit België kwam, en met haren verleider naar Holland was gevlucht, om hare schande te verbergen, en dat de man, wien zij alles had geofferd, haar, toen al het geld was verteerd, te Leiden, had verlaten.’</p>
<p>Bettemie voelde een diep medelijden met die arme moeder, doch zij viel de spreekster niet in de rede.</p>
<p>‘Nu zult gij misschien gaan denken, dat ik eene
<pb n="155"/>slechte daad heb begaan,’ zei Mie Lammertsz, ‘en dat <hi rend="i">heb ik gedaan ook.</hi> Maar, als men op het dwaalspoor is, begaat men de eene fout na de andere, en komt eindelijk zoover, dat men het kwade van het goede niet meer kan onderscheiden.</p>
<p>‘Mijne moeder was juist in eene bakerdienst, toen het meisje hier aankwam met haar schaapje van een kind, en mijn vader was naar de fabriek.</p>
<p>De jonge moeder was ziek. Zij had dorst; hare kleederen waren doornat, hare borsten door lijden en ontbering uitgedroogd, en - zij had geen geld.</p>
<p>En wat gaat gij nu aanvangen? vroeg ik.</p>
<p>Ik weet het niet, zeide zij.... mij ergens met mijn kind te sterven zetten. O mijn God! mijn God!</p>
<p>Het kind kreet.</p>
<p>Ik legde het zuigelingetje aan <hi rend="i">mijne</hi> borst, het sliep dadelijk, en terwijl zat de moeder daar te huilen en te snikken.</p>
<p>Bij bakers en zoogminnen verkeeren altijd van die lieden, die voordeel uit het ongeluk van anderen weten te trekken. Mijne moeder had eenen knaap tot hare dienst, die voor een rijksdaalder een kind op iemands deurstoep als vondeling zou willen leggen, en juist terwijl de moeder daar zat te huilen, kwam die knaap bij ons binnen, en vroeg of hij geene boodschap moest verrichten.</p>
<p>Neen, zei ik, ten ware dat dit meisje u haar kind wou laten wegbrengen, en ik wees op de ongelukkige.</p>
<p>Voor eenen rijksdaalder geef ik het aan de deur van mijn moeders zuster af, zei de knaap, die heeft toch het erfdeel van mijn Kareloom ingeslikt. Zij kan wel voor het kind zorgen, tot gij het terughaalt.</p>
<p>Maar die arme moeder bezit geen rijksdaalder, antwoordde ik.</p>
<pb n="156"/>
<p>Dat ze mij dan den omslagdoek geve, dien zij om heeft, sprak de jongen.’</p>
<p>Bettemie huiverde.</p>
<p>‘Wat er toen nog gezegd en gedaan is, doet niets ter zake,’ ging Mie Ruffel voort; ‘het kind was weggedragen, en ik legde er de doos aan toe.</p>
<p>‘De jonkvrouw wordt er bleek van,’ sprak zij verder, ‘maar het is eene treurige geschiedenis ook, en nu ik ouder geworden ben, weet ik, dat ik toen sterk heb misdaan.’</p>
<p>‘Die arme moeder!’ zuchtte Bettemie.</p>
<p>‘Armoede leidt tot boosheid,’ zei vrouw Ruffel. ‘Nauwelijks was de jongen de deur uit, of het kranke meisje liep hem na. Gij kunt denken in welken staat; en nu begon het nog meer te regenen. De boodschaplooper had haren omslagdoek medegenomen, en ik zelve huiverde, toen ik dacht hoeveel koude zij moest uitstaan. Er kon omtrent een half uur verloopen zijn, toen de ongelukkige mijne deur weer opendeed. Zij had de koorts. Ik hoorde hare tanden op elkander klapperen, en al hare ledematen beefden. Dat was een ellendige Sint-Niklaas-avond, jonkvrouw!</p>
<p>Wat moest ik aanvangen? Ik verwachtte elk oogenblik mijnen vader, en mijne moeder kon ook wel te huis komen.</p>
<p>Marie, zeide ik, die ongelukkige meid heette Marie, jonkvrouw. Marie, zei ik, kom mee, hier op ons vlieringje, daar ligt een onderbed; ik zal u warm toedekken, en morgen zullen wij uw kind wel terug krijgen.</p>
<p>Zij volgde mij en ging op den stroozak liggen.</p>
<p>Zie zoo, zeide ik, en ik dekte haar met eenige oude kleederen; een oud buisje van vader sloeg ik
<pb n="157"/>dicht om haren hals, en toen haalde ik beneden een kopje van de warme koffie, die ik voor vader ingeschonken had.</p>
<p>Houd u nu stil. Morgen krijgt gij uw kind weder, troostte ik.</p>
<p>Nauwelijks had ik haar weggeborgen, of mijne moeder kwam binnen. Zij was slecht gestemd: zij had het in hare laatste bakerdienst niet getroffen. De mevrouw was een lastig mensch; zij hield geene kraamvisites, en daardoor kreeg de baker geene fooitjes. Daarenboven was moeder zeer verbitterd op mij. Toen ik mijn eerste kind kreeg, was zij zoo onbarmhartig niet. De vader van mijnen eersteling was machtig rijk, en bracht veel geld in ons huis; maar de tweede was een kaal heertje. Schoon gekleed was hij, dat moet ik zeggen, maar 't was een schraalhans van de ergste soort: er was niets van hem te krijgen.</p>
<p>Mie! bromde mijne moeder, (zie, jonkvrouw, het is alsof ik nog hare heesche stem hoor); Mie, bromde zij, wat hebt ge van daag uitgericht? alles ligt overhoop. Hier staat een vuile kom (dat was de kom, waaruit de ongelukkige gedronken had, jonkvrouw); vaders koffie staat van het vuur af, in plaats van die in de warme assche te zetten, en de deur van het vlieringje slaat als een weefgetouw. En meteen vloog zij de trappen op, om de deur te grendelen.</p>
<p>Ge moest weten, hoe ik mijn hart voelde kloppen, jonkvrouw; had moeder de meid ontdekt, zij had mij en de gansche boel op de straat geworpen.</p>
<p>Daarop kwam vader binnen, en een oogenblik daarna nog iemand, docter Zevenaar, dien ik kende, en verbeeld u mijne verwondering, jonkvrouw, toen de docter de doos, met het kind er in, onder zijnen mantel
<pb n="158"/>uithaalde. Mijn angst was onbeschrijfelijk. Ik meende, dat men onderschept had, dat het kind uit ons huisje kwam, en dat nu alles zou uitkomen. Gij kunt denken, welke blijdschap ik gevoelde, toen de hulp-chirurgijn mijne moeder voorstellen begon te doen, om het kind bij ons te houden.</p>
<p>Ik had sedert lang niet aan God, noch aan zijne geboden gedacht, jonkvrouw, maar toen ik zag, hoe de Voorzienigheid het kind bij de moeder terug bracht, gevoelde ik eene christelijke aandoening. Mijn hart steeg ten Hemel. Ware ik alleen geweest, ik ware op de knieën gevallen, om te bidden.</p>
<p>Na eenig talmen troffen moeder en Zevenaar accoord. Ik had het kindje weer aan de borst gelegd, het was warm geworden en het huilde niet, zoo als mijn jongen. Van toen af was het een voorbeeldig kind.</p>
<p>Mijnheer Zevenaar, zei ik, toen hij mijne moeder de rijksdaalders had gegeven, er zal toch wel iets voor mij ook wezen: ik moet het toch voeden en verzorgen.</p>
<p>Dat zullen wij later zien, zeide hij en vertrok.</p>
<p>Dat zal ik u betaald zetten, dacht ik; ik kan u dadelijk van dien kinderlast ontslaan, door de zaak uit te brengen; maar nu gebeurt het niet, hoor!</p>
<p>Er liggen nog een paar versleten hemden op het vlieringje, zei mijne moeder; geef mij het kind, Mie, gij zult ze wel vinden.</p>
<p>Die het geld heeft, kan voor de luiers zorgen, zeide ik, hoewel ik blijde was, dat moeder mij de boodschap opdroeg; want, toen ik nog op de trappen was, hoorde ik reeds het ingehouden geschrei der kranke meid.</p>
<p>Ik boog mij over den stroozak. Zwijg, sprak ik, mijne ouders zijn te huis, en men heeft uw kind terug gebracht. Als gij spreekt, dan zijn wij verloren.</p>
<pb n="159"/>
<p>Zij greep het pand van mijnen rok, en ik voelde, dat zij het uit dankbaarheid aan hare lippen bracht.</p>
<p>Hoort gij haar weer tegenpraten, hoorde ik moeder tegen vader zeggen. Ik zou haar, de <hi rend="i">schoone jufvrouw</hi>, het geld in handen moeten geven! Meent zij dat ik gek ben?’</p>
<p>Des anderdaags gingen de oude lui vroeg naar hunne bezigheden: moeder naar de bakerdienst en vader naar de fabriek. Toen hadt gij de vreugd dier arme moeder moeten zien! Zij kuste het wichtje, alsof zij het onder hare zoenen had willen versmachten, en zij verzekerde ook, dat het door de Voorzienigheid in hare armen was teruggevoerd.</p>
<p>‘Nu moet ge maar niet de dwaasheid begaan, het dadelijk terug te nemen, zei ik, dewijl de Voorzienigheid het lieve kind eenen pleegvader heeft beschikt, die er voor zorgen wil. Tracht nu hier of elders een onderkomen te vinden, en Mie zal voor de kleine zorgen, hoewel moeder Lammertsz de duiten opstrijkt.</p>
<p>Wij gebruikten te zamen thee met boterhammen, toen is zij vertrokken, nadat zij het kind gekust en gezegend, en mij beloofd had zoo spoedig mogelijk terug te komen. Zoo heb ik Zevenaar zijne gierigheid betaald.</p>
<p>Een dag of drie later kwam er een politiedienaar bij ons binnen.</p>
<p>Wat hebben wij nu, dacht ik, zou het misschien voor die meid zijn?</p>
<p>Is hier niet voor eenige dagen een jong meisje met een kind binnengekomen? vroeg hij.</p>
<p>Daar weet ik niets van, antwoordde ik.</p>
<p>Gij zijt een van die fijnen, die nergens van weten,
<pb n="160"/>snauwde hij mij toe. Die meid is van landlooperij verdacht. Men heeft haar gisteren zonder kind aan den waterkant gezien, en wij kunnen het spoor niet ontdekken, waar langs zij verdwenen is. Zij staat bij den oppercommissaris als landloopster ingeschreven, en hij, die haar overlevert, zou ons eene groote dienst bewijzen. Daarmede ging de man, die mij zeer onrustig had gemaakt omtrent het lot van het meisje, de deur uit.’</p>
<p>Hier werd de verklaring van Mie Lammertsz door de jonkvrouw van Doertoghe gestoord.</p>
<p>‘Zoodat de arme moeder in het begin der maand December op het politiebureau is ingeschreven,’ merkte zij aan, en ze schreef eene nota in haar zakboekje.</p>
<p>‘Maar de politie heeft <hi rend="i">slip gevangen</hi>, daar sta ik voor in,’ verzekerde Mie Lammertsz.</p>
<p>‘Hoe kunt gij dat weten?’ vroeg Bettemie.</p>
<p>‘Toen de kleine een jaar oud was, kwam de meid terug. Zij was zindelijk, doch armoedig gekleed. Zij vond haar kind blozend en vroolijk. Klaasje was, naar het verlangen der pleegvaders, in 't wit gekleed, en ze kon alleen loopen.</p>
<p>Mijn engeltje! riep Marie, het kind in beide armen vattende, o wat geluk! wat zaligheid!</p>
<p>Moet gij daarom weenen, sprak ik. Heb ik er niet behoorlijk voor gezorgd?</p>
<p>Spreek zoo niet, jufvrouw, antwoordde ze mij. Ik ben bereid mijn laatsten druppel bloed voor u te storten. Zij tastte in den zak van haar verschoten katoenen kleed, en gaf mij een Belgisch stuk van vijf francs.</p>
<p>Ik kan u verzekeren, jonkvrouw van Doertoghe,’ zei Mie Lammertsz, ‘dat ik het geld niet aangenomen zou hebben, indien Zevenaar mij nu en dan maar eene kleinigheid had geschonken. Ik verzorgde Klaasje
<pb n="161"/>als een heerenkind, en toch gaf hij voortdurend alles aan moeder.</p>
<p>En nu heb ik iets <hi rend="i">voor het kind</hi>, zei Marie, toen ik het geld had weggeborgen, en hetgeen zij mij gaf, heb ik behouden, tot Klaasje mij eens komt bezoeken, want vergeten heeft zij mij niet, daar ben ik zeker van.</p>
<p>Hier is 't,’ zei vrouw Ruffel, en zij toonde Bettemie een' rozenkrans van echte koralen, met zilveren schakels en zilveren kruis.</p>
<p>“Ongelukkige vrouw!” kreet Bettemie, in tranen losbarstende. Zij beminde haar kind als eene ware moeder, en toch moest zij het in uwe handen laten! Armoede! wat zijt gij een bitter leed!’ riep de edeldenkende jonkvrouw, terwijl zij den rozenkrans nauwkeurig beschouwde, om er eenig herkenningsteeken aan te zoeken; maar er was niets aan te bemerken, hoewel het de schoonste rozenkrans was, dien zij ooit in handen gehad had.</p>
<p>‘Hebt gij de ongelukkige sedert dien tijd niet meer gezien?’ vroeg zij.</p>
<p>‘Nog eens. Juist toen Klaasje eenige dagen naar de kostschool was; maar toen zag zij er nog akeliger uit. Zij was evenals die meiden, die 's nachts zingen en lachen, en het daglicht schuwen gelijk de nachtraven.’</p>
<p>Bettemie bedwong een' smartkreet: een kreet van medelijden met de ellendige, die voor haren misstap en hare armoede op eene zoo schandelijke wijze moest boeten.</p>
<p>Mie Lammertsz ging voort:</p>
<p>‘Ik zeide haar, dat Klaasje op de school van mevrouw Zilverman was, en zij schreide van vreugd, omdat haar kind eene goede opvoeding genoot. Zij gaf mij weer
<pb n="162"/>eenig geld, bedankte mij, en zeide, toen zij vertrok, dat ik Klaasje bij hare eerste overkomst van de school den rozenkrans moest geven; sedert heb ik de ongelukkige Marie niet wedergezien en Klaasje ook niet.’</p>
<p>‘Hebt gij haren naam niet gevraagd? “zei de jonkvrouw.</p>
<p>Haren van,” antwoordde vrouw Ruffel, “ja wel zij heette Marie van Sprimont.”</p>
<p>Bettemie gaf Mie Lammertsz den rozenkrans terug en schonk haar vijf goudstukken.</p>
<p>“Dien krans moogt gij behouden,” sprak de blijde schoenlappersvrouw, het liefdepand van Klaasjes moeder afwerende. Hij kan u misschien nog te pas komen, bij nadere ontdekking - en Klaasje kan hem altoos van u terug bekomen.’</p>
<p>Neigende en buigende nam vrouw Ruffel afscheid van de edele jonkvrouw, na herhaalde malen hare diensten aangeboden te hebben.</p>
<p>Dadelijk gaf Bettemie hare aandoeningen lucht door het schrijven van twee brieven. Een brief aan Augusta, waarin zij hare gewaarwordingen gedurende haar onderhoud met Mie Lammertsz afschilderde en een aan Maurits, om hem op de hoogte van have ontdekkingen te houden.</p>
</div>
<div type="chapter">
<pb n="163"/>
<head rend="h3">Twintigste hoofdstuk.</head>
<p>Twee dagen na hare aankomst bij van Zirik had Nicolette aan Dominé Bol en aan den graaf van Eylar geschreven, om hun van hare aankomst in het huis van den pleegvader kennis te geven. Te vergeefs wachtte zij op antwoord - en nu eens begon zij te denken, dat de pleegvaders zich van verderen last ontslagen hielden, en haar aan haar lot overlieten, en dan beschuldigde zij in een volgend oogenblik zich zelve over die ondankbare gedachte, die herhaaldelijk onwillekeurig in haar opkwam:</p>
<p>Door de ziekte van Bol was de brief aan den Dominé in handen van juffer Leentje gekomen, en die had er zich over geërgerd. Nicolette was geene meid, zeide zij, om uit beleefdheid kennis te geven van hare aankomst, gelijk een prinses: dat waren onnoodige briefporten. Die meid zou toch immer even verkwistend en onbezonnen zijn, dat voorzag zij; en de Dominé zou het ook nog kwalijk kunnen nemen, dat zij hem onnoodige kosten veroorzaakte; daarom wierp zij den brief in het vuur.</p>
<p>De brief voor van Eylar, die afwezig was, werd door mevrouw Mietje geopend; door mevrouw Mietje,
<pb n="164"/>die wenschte dat er voortaan op Hardestein geen enkel woord van Nicolette meer zou worden gehoord. Zij noemde dat schrijven eene onbetamelijkheid. Wat hadden zij met die vondeling nog te stellen! Zij moest voor haar eigen bestaan zorgen en hen met vrede laten. En ook de brief voor den graaf werd ten vure gedoemd.</p>
<p>‘Wat!’ zoo knorde dat eentoonige Mietje in zich zelve, op den toon van een gebed. ‘Wat! morde zij rood van gramschap, ‘nu alles op goeden voet staat tusschen Maurits en Bettemie, nu het lieve paar met elkander arm in arm het park van mijne schoonmoeder heeft doorkruist en zij, naar het schrijven van Bettemie's kamenier, eene gestadige briefwisseling onderhouden; zou die meid met hare koninginnemanieren er weer kuntusschen komen, om alles te bederven. Indien zij nog weer schrijft, zend ik haar den brief ongeopend terug, want Louis is dwaas genoeg, haar te antwoorden.’</p>
<p>Ondertusschen reikhalsde Nicolette elken dag naar het uur dat de postbode met de brieven aankwam; en elke dag bracht haar eene nieuwe teleurstelling.</p>
<p>Gebogen onder het dwangjuk der dienstbaarheid, gekweld door den heer Rostan, gehaat door mevrouw en geheel in de schaduw gelaten door den heer van Zirik, die haar had moeten beschermen, was het leven voor Nicolette in dat huis geen leven meer; en tot overmaat van ramp, voelde zij hare krachten verminderen. Hare gezondheid werd ondermijnd door zielskwelling. Soms dacht zij, om op nieuw aan Dominé Bol en aan graaf van Eylar te schrijven, maar in hare tegenwoordige zwakheid was zij meer dan vroeger de lessen over welvoegelijkheid, bescheidenheid en andere dingen van dien aard gedachtig; en in plaats van zich, volgens haar aangenomen plan, boven haren toestand te verheffen,
<pb n="165"/>liet zij zich beheerschen door de omstandigheden. Zij zweeg en leed.</p>
<p>Eens echter had zij zich zelve overwonnen, en aan Hoogenberg geschreven. In dien brief had zij den pleegvader, die altijd zoo goed jegens haar geweest was, zonder rechtstreeks te klagen, een wenk gegeven over haren toestand bij van Zirik. Maar de verstandige advocaat had den wenk verkeerd opgevat, en in plaats van de zaak te doorgronden, had hij op advocatenwijze een lang pleidooi geschreven, over het gezag der meesters en de onderdanigheid der dienstboden en het besluit van dat meesterstuk was: Dat Nicolette geduldiger en kloekmoediger moest zijn.</p>
<p>Dat was een harde slag voor haar.</p>
<p>‘Ben ik niet gelaten en bedaard? ben ik niet kloekmoedig?’ vroeg zij zich zelve af. ‘Buig ik het hoofd niet voor den blik van mevrouw, gelijk de negerslaaf voor de geeselroede. Verdraag ik niet de onaangenaamheden van mijnen toestand, als de martelares hare folteringen? En toch moet ik voort, altoos voort, tot dat ik onder het lijden bezwijk.’</p>
<p>Op zekeren namiddag kwam Carolien op de kinderkamer. Mevrouw was uit, mijnheer Rostan ook; en mijnheer van Zirik had men in geen twee dagen gezien.</p>
<p>‘Jufvrouw Zevenster, hebt gij 't ongeluk gehoord?’ vroeg Carolien.</p>
<p>‘Welk ongeluk?’ antwoordde Nicolette.</p>
<p>‘Laat de meisjes wat in den tuin wandelen; ik zal 't u vertellen,’ sprak de kamenier op geheimzinnigen toon, ‘'t is verschrikkelijk.’</p>
<p>‘Ik durf mijne leerlingen niet uit het oog verliezen,’ sprak de gouvernante. ‘Laat ons te zamen
<pb n="166"/>naar den tuin gaan, gij met uw breiwerk en ik met dit kraagje voor mevrouw.’</p>
<p>‘Het is niet noodig, dat de keukenmeid ons door het venster in vertrouwelijk gesprek zie,’ zei de kamenier. ‘Kom hier achter de seringen, jufvrouw Zevenster.’</p>
<p>‘Zoo als ik zeide, het is een verschrikkelijk ongeluk,’ zoo ving Carolien het gesprek aan. ‘De baron van Tilbury is door die schoone amazone, die gij kent, zoo goed als vermoord.’</p>
<p>Nicolette's oogen begonnen te schemeren. Zij hoorde niet meer; en ware zij elders dan in de open lucht geweest, zij ware in bezwijming gevallen. Zij was echter spoedig in staat om naar de verdere mededeeling van Carolien te luisteren.</p>
<p>‘En is het te verwonderen?’ hernam de kamenier, ‘sedert hare terugkomst van de kostschool heeft de schoone jonkvrouw zich onafgebroken tegen de walgelijke vervolgingen van den ouden boef moeten stellen. Nu was hij, zonder dat iemand kon vermoeden op welke wijze, bij nacht in hare slaapkamer gedrongen. Opgeschrikt in den eersten slaap, en nog half in bedwelming, heeft zij hem bij de keel gevat, op den grond geworpen, onder hare voeten getrapt, en eerst toen zij hem als een stervende hoorde reutelen, is zij weggevlucht. Weet gij, wat men nu doen moest, jufvrouw Zevenster? men moest die jonkvrouw eene lauwerkroon schenken, als eene heldin; want zij heeft al de slachtoffers van den wellusteling gewroken.’</p>
<p>Ongelukkige Gabrielle!’ sprak Nicolette met bevende lippen. Wat is het rampzalig vader- en moederloos te zijn! Men zal haar aanhouden en vonnissen.’</p>
<p>‘Waarachtig niet!’ zei Carolien: ‘indien zoo iets in
<pb n="167"/>eene achterbuurt geschiedde, dat ware iets anders. De baron is tot bewustzijn gekomen, en heeft met bijna stervenden mond gezegd, dat er niets van mocht uitkomen. De eer der familie moest gered worden, en voor de jonkvrouw zou hij zorgen. Er is een notaris geroepen, maar geene politie.’</p>
<p>Dit veranderde de zaak in de oogen van Nicolette. De baron was een rijke wellusteling, die overal onheil stichte, waar hij den voet zette. ‘In deze verschrikkelijke gebeurtenis herken ik Gabrielle,’ sprak de gouvernante. ‘Zij was oploopend en vol moed, ter verdediging van een grondbeginsel, laat staan ter verdediging van hare eer; daarvoor is zij in staat het uiterste te wagen. Maar bij groote gebreken bezit zij groote deugden. Wat is zij edelmoedig en goed! Maar hoe komt gij aan die bijzonderheden, jufvrouw Carolien?’</p>
<p>‘Ge weet immers, dat ik met Maurits, den huisbestuurder van den baron, geëngageerd ben. Maurits heeft mij dat alles toevertrouwd op een eeuwig zwijgen.’</p>
<p>‘Maurits!’ herhaalde Nicolette met een zucht. Zij dacht aan Maurits van Eylar.</p>
<p>‘Wanneer de baron op het kerkhof ligt, zit mevrouw van Zirik zonder kamenier. Maurits staat in van Tilbury's testament - en dan gaat ons huwelijk door.’</p>
<p>‘Wat is die Carolien een zonderling schepsel!’ dacht Nicolette; ‘zij praat alles dooreen; van moord, dood en huwelijk; juist alsof dat allemaal dingen waren zonder beteekenis.’</p>
<p>‘Weet gij niets van Gabrielle?’ sprak zij. ‘Waar mag zij zich verscholen hebben, de ongelukkige! Ach! ware zij, in plaats van schoon en bekoorlijk, leelijk en gebrekkelijk geweest, die ramp ware haar niet overkomen!’</p>
<pb n="168"/>
<p>‘De jonkvrouw is ergens in een huis in de X straat verborgen. Het nummer heb ik vergeten: ik zal het aan Maurits vragen. Ik zal hem van avond bij den <hi rend="i">coiffeur</hi> van mevrouw van Zirik ontmoeten.’</p>
<p>‘Zoodra ik het adres heb, vraag ik verlof aan mevrouw om eenige boodschappen te doen. Ik heb hier nog geen vrij oogenblik gehad. Wanneer ik uitga, dan is het met mijne leerlingen. Ik moet haar zien, ik moet haar troosten, die ongelukkige Gabrielle! Ach! jufvrouw Carolien, wist gij hoe die ramp mij treft!’</p>
<p>Nicolette was onder de leesles, die op hare samenspraak met de kamenier volgde, zeer verstrooid. Nu dacht zij, dat het verhaal van het meisje wel overdreven kon zijn. De kamenier had haar immers op den dag harer aankomst bij van Zirik wijs gemaakt, dat Mientje zich met soldaten ophield, en toen zij de <hi rend="i">bonne</hi> van nader bij leerde kennen, was het een meisje dat zekere opvoeding had genoten, die haar ver boven zulk een vermoeden verhief: Carolien kon nu ook de dingen door een vergrootglas beschouwd, en alles op hare manier uitgelegd hebben.</p>
<p>Des avonds bracht Carolien haar inderdaad het adres, en ook de tijding, dat de baron den nacht niet zou doorleven. Het huis waar de jonkvrouw zich verscholen hield, was nummer VII.</p>
<p>‘Om het even waar zij zich bevindt, ik zal haar toch opzoeken,’ zei Nicolette, die niets raadpleegde dan haar goed, vrienschappelijk hart.</p>
<p>‘Indien zij vertrouwen in u stelt,’ zei Carolien, ‘kunt gij die jonkvrouw eene groote dienst bewijzen. Maurits heeft mij gezegd, dat jonkvrouw Gabrielle gerust zich overal mag vertoonen. Op zeker gerucht heeft de geheime politie inlichtingen bij den baron genomen;
<pb n="169"/>en men heeft de gerechtsdienaars met een getuigschrift, onderteekend door twee geneesheeren, gepaaid. Hierin werd bevestigd, dat de baron voortdurend lijdende bleef, door de gevolgen eener geraaktheid, die tot een noodlottig einde moest leiden in eenen zoo hoogen ouderdom, en daardoor is de jonkvrouw gered.</p>
<p>Nicolette viel den volgenden nacht eerst in sluimering, toen de dageraad zijn eerste licht door haar raam schoot; zij werd beklemd door phantastieke droomen. Nu eens vloog Gabrielle haar als amazone met den zwierigen vederbos op het hoofd voorbij; dan zag zij haar met eene bloedige kroon omkranst tegen den ouden Tilbury worstelen. Dan weer moest zij, de arme vondeling voortvluchten, voor eene euveldaad, waaraan anderen zich hadden schuldig gemaakt - en eindelijk ontwaakte zij met een gil.</p>
<p>Arme gevoelige maagd! wat had zij bitter geleden! Haar nachtgewaad was doorzweet, hare armen schenen verlamd; en zij had dorst. De vernederingen, die zij bij van Zirik had ondergaan; de meening, dat zij verlaten was van hare pleegvaders en het natuurlijk lijden dat uit de opoffering, die zij haar hart had opgelegd, door de hand van Maurits van Eylar af te wijzen, die opeenstapeling van zedelijk lijden had hare lichaamskracht ondermijnd. Zij had de koorts.</p>
<p>Door inspanning van krachten en op de bedsponde geleund, strompelde zij tot aan de waschtafel, en toen werd zij huiverig koud. Weêr zonk zij neder op de sponde en dook haar lijdend hoofd in de peluw. Hoe diep gevoelde zij weêr hare eenzaamheid, hare verlatenheid! ‘Moeder! moeder!’ kreet zij, en verloor haar bewijstzijn.</p>
<p>Toen Carolien met de thee kwam, vond zij de gou-<pb n="170"/>vernante nog te bed, en de jonge juffers lagen te slapen.</p>
<p>‘Zijt gij onpasselijk, jufvrouw Zevenster?’ vroeg de kamenier.</p>
<p>‘Ik ben zeer ziek,’ antwoordde Nicolette.</p>
<p>‘Hier is een brief voor u,’ zei Carolien: ‘hij komt uit Amsterdam.’</p>
<p>‘Van Bettemie,’ sprak de kranke. ‘Ik wist wel, dat die zou antwoorden.’ Hare bevende vingers verscheurden den omslag, maar toen zij meende te lezen, begonnen de letters op het papier te dansen.</p>
<p>‘Mevrouw heeft nog niet gescheld,’ hernam de kamenier, ik zal de meisjes aankleeden. ‘Elisabeth! Louise!’ riep zij; en zeer behendig bracht zij het morgen-toilet der kinderen in orde; schonk thee, verzorgde de lijdende gouvernante, en deed de meisjes beloven zich stil te houden.</p>
<p>De eenige voldoening, die de vondeling bij van Zirik genoten had, was, dat zij bemind werd door hare leerlingen, en dat de twee meisjes ijverig hare lessen volgden.</p>
<p>‘Wilt gij nog thee hebben, jufvrouw Zevenster?’ vroeg Elisabeth; ‘of een beschuitje?’ voegde de kleine Louise er bij. ‘Wij zullen de les wel afschrijven zonder hulp, en u oppassen ook, niet waar, Elisabeth?’ Ja, de de liefde der twee kinderen beurde haar op en schonk haar moed.</p>
<p>Mevrouw bleef, daar zij eerst laat in den nacht was te huis gekomen, lang op hare slaapkamer, en daardoor bemerkte zij niet, dat de meisjes, in plaats van te wandelen, op hare kamer bleven. Nicolette kon uitrusten, en tegen den middag was hare koorts geweken. Zij las den brief der jonkvrouw van Doertoghe.</p>
<pb n="171"/>
<p>‘Goede Nicolette,’ schreef Bettemie onder andere, ‘ga naar Gabrielle, bij den baron van Tilbury. Sedert acht dagen wacht ik vruchteloos op een brief van haar, die mij ophelderingen moet geven in eene belangrijke zaak. Ik verlaat mij op u.’</p>
<p>Verder schreef zij over Maurits van Eylar, over Maurits, die haar altoos even lief had; en zij sloot haren brief met de bemoedigende verzekering, dat er voor hare Nicolette nog veel geluk te wachten was.</p>
<p>Maurits! hoe levendig sprak de naam tot de ziel der arme vondeling! Voor haar bezat die naam de kracht van eenen talisman, die haar beveiligen moest tegen alle kwaad, tegen alle verzoeking. Zonder hare liefde voor Maurits ware zij een zwak schepsel geweest - en met die liefde in het hart was zij eene heldin.</p>
<p>Den volgenden nacht genoot de pleegdochter van den heer van Zirik eene weldadige rust; maar 's morgens overviel haar eene huivering, opgevolgd door zware hoofdpijn en eene dorstige warmte.</p>
<p>Langer kon Carolien voor mevrouw van Zirik niet verbergen, dat de gouvernante onpasselijk was; doch zij voegde er bij, dat zij bereid was voor juffer Zevenster te zorgen, als voor eene eigen' zuster.</p>
<p>‘Gij meent dus dat ik dat schepsel, dat volgens uwe bekentenis door eene besmettelijke ziekte is aangedaan, hier in huis zal houden!’ viel mevrouw uit.</p>
<p>‘Eene besmettelijke ziekte!’ hernam Carolien, ‘dat heb ik niet gezegd, Mevrouw.’</p>
<p>‘Indien zij ziek is, moet zij naar het gasthuis,’ antwoordde de meesteres, die verheugd was, omdat zij, zonder ergwaan aan haren echtgenoot te geven, de gouvernante kon verwijderen, tegen wie zij uit minne nijd eenen onbedwingbaren haat had opgevat. ‘Daaren-<pb n="172"/>boven, Carolien,’ zoo ging zij voort, ‘dat meisje heeft er zich nooit op toegelegd, om mijne sympathie te verdienen. Zij houdt het met de heeren.’</p>
<p>‘Indien er ooit een kuisch en eerlijk meisje in uw huis geweest is, dan is het wel juffer Zevenster,’ zei Carolien wrevelig, want de jaloezij over mijnheer Rostan begon haar te verdrieten.</p>
<p>‘Eerst was het mij, toen Mientje, die zij verdacht, en nu is het op juffer Zevenster gevallen,’ dacht zij. Indien Nicolette vertrekt, vertrek ik ook; dan ben ik in eens van mevrouw en van den lastigen gouverneur ontslagen.</p>
<p>‘Ga, Carolien,’ hernam mevrouw van Zirik, ‘zeg aan den koetsier, dat hij een huurrijtuig bestelle, om de gouvernante naar het gasthuis te brengen, en zeg aan juffer Zevenster, dat zij zich dadelijk gereed make om te vertrekken.</p>
<p>Een half uur later stapte dc kranke vondeling in de <hi rend="i">vigilante.</hi> Na zich beraden te hebben, had zij haar koffer doen opladen, om voortaan van de onmenschelijke behandeling van mevrouw van Zirik ontslagen te zijn, maar hoewel het rijtuig besteld was, om haar naar het gasthuis te voeren, sprak zij bij het instappen tot den koetsier:</p>
<p>‘Naar de X straat nummer VII.’ Voordat zij het kranke hoofd op de peluw van het hospitaal te rusten legde, wilde zij Gabrielle troosten, en de boodschap volbrengen van de dierbare Bettemie.</p>
<p>De <hi rend="i">vigilante</hi> hield stil, volgens opgegeven adres, en de zieke vondeling stapte langzaam, nadat de koetsier gebeld had, eenen langen smallen gang binnen, zonder dat men behoefde open te doen, want de deur stond even aan. Eene zwaarlijvige dame, met roode
<pb n="173"/>opgezwollen wangen kwam haar vriendelijk te gemoet, en vroeg:</p>
<p>‘Is de juffer eene nieuwe <hi rend="i">pensionnaire?</hi>’</p>
<p>‘Verschoon mij, mevrouw, ik kom hier een bezoek afleggen bij eene vriendin. Ik ben gouvernante bij den heer van Zirik geweest en nu ongesteld geworden, ga ik van hier naar het gasthuis.’</p>
<p>‘Zulk eene lieve jufvrouw, naar het gasthuis,’ zei de dame op <hi rend="i">théatralen,</hi> toon: ‘Is dat volstrekt noodig?’</p>
<p>‘Ik heb noch ouders, noch vrienden; en buiten jonkvrouw Gabrielle is er niemand, in den Haag, die ik ken.’</p>
<p>‘Waart gij gisteren gekomen, lieve jufvrouw, dan had zij u onmogelijk kunnen ontvangen; doch dezen morgen zijn alle bezwaren uit den weg geruimd. Zij blijft hier als <hi rend="i">pensionnaire</hi>, en indien het u aangenaam is, eenige dagen bij haar te logeeren....’</p>
<p>‘Maar ik ben ongesteld mevrouw, en gij zoudt u en jonkvrouw Gabrielle daardoor grooten last aandoen.’</p>
<p>In 't geheel niet,’ zei de dame, ‘ik zal u een lief kamertje geven, naast de kamer van uwe vriendin.’</p>
<p>De dame bracht Nicolette in eene achterkamer, op de tweede verdieping, met een nummer op de deur, even als in hôtels.</p>
<p>‘Wie moet ik aanmelden?’ vroeg zij.</p>
<p>‘Jufvrouw Zevenster,’ antwoordde de zieke.</p>
<p>Nauwelijks had Gabrielle dien naain gehoord, of zij snelde vooruit, en ving de vriendin met geestdrift in hare armen op; doch dadelijk stiet zij het kranke meisje weer van zich af.</p>
<p>‘Ik ben niet waardig u aan te raken,’ riep zij,
<pb n="174"/>ik ben een bezoedeld wezen, eene ellendige verworpeling.’</p>
<p>Nicolette dacht dat de schoone Gabrielle, die daar voor haar stond, in een wit luchtig neteldoeksch gewaad met rozen in de glinsterend zwarte haren en diamanten aan de blanke vingers, op het ongeval dat haren voogd was overkomen, doelde.</p>
<p>‘Verheug u, Gabrielle,’ sprak zij, ‘ik weet, dat gij van alle vervolging ontslagen zijt. Hij was een monster; hij was....’</p>
<p>‘O, mijn God!’ zuchtte de kranke, en zij zonk in onmacht aan de voeten der schoone jonkvrouw.’</p>
<p>‘Hulp! water!’ riep Gabrielle, die meende dat de dikke dame achter de deur stond te luisteren. Maar de hospita was intusschen naar beneden gegaan, om den koetsier te betalen en het koffertje van het zieke meisje naar boven te doen dragen. Nicolette was hare gevangene.</p>
<p>Gedurende tien dagen bleef de vondeling aan het ziekbed gekluisterd, tusschen leven en dood, en als eene lieve zuster bleef Gabrielle, de edelgeboren jonkvrouw de Rattines, hare vriendin bewaken. Buiten den dokter liet zij niemand de kamer der lijderes betreden, en als zij zich eenige oogenblikken moest verwijderen, draaide zij de deur op het nachtslot.</p>
<p>Het ontwaken van Nicolette uit de doodelijke sluimering was pijnlijk om aan te zien.</p>
<p>‘Waar ben ik?’ vroeg zij, ‘vanwaar kwam het rumoer, dat ik in den slaap heb gehoord? Muziek en zang, gevloek en getier!’</p>
<p>Gabrielle zag de lijderes medelijdend aan.</p>
<p>‘Kent gij mij niet, Nicolette?’ vroeg zij.</p>
<p>Het hooren van haren naam en de klank van die
<pb n="175"/>zoete stem verwekten eenen weldadigen indruk. De kranke sloot de oogen, om haar geheugen te verlevendigen.</p>
<p>‘Ik ben hier gekomen, om Gabrielle de boodschap van Bettemie te doen,’ sprak zij in zich zelve.</p>
<p>‘Nicolette!’ riep de pupil des barons van Tilbury, verheugd over de beterschap in den toestand der vondeling. ‘Nicolette, ik heb gemeend, dat gij hier zoudt sterven,’ en op het woordje <hi rend="i">hier</hi> lag een zoo scherpe klemtoon, dat zulks der lijderes niet ontging.</p>
<p>Nicolette droogde haar zweet af, en liet hare blikken door de kamer dwalen, maar de weinige woorden, die zij gesproken had, waren, hoe gering de inspanning van haren geest geweest ware, te veel voor haar uitgeput lichaamsgestel. Weer liet zij het hoofd op de peluw zinken, om te rusten en te lijden.</p>
<p>Nog eene volle week gaf Gabrielle op al de vragen harer schoolvriendin een ontwijkend antwoord, maar toen werden de harten geopend, de geheimen ontsluierd, want Nicolette had krachten genoeg gevonden, om het huis te kunnen verlaten, waarin zij zoo onvoorzichtig den voet had gezet.</p>
<p>‘Hoe gelukkig is het, dat ik geld heb, om de onkosten te betalen, die men hier voor mij gemaakt heeft,’ zeide zij.’</p>
<p>‘Geld,’ zei Gabrielle verwonderd: ‘is dat geld in uw koffer?’</p>
<p>‘Neen, hier,’ antwoordde de vondeling onder hare borst wijzende, ‘er kwamen bij van Zirik zulke zonderlinge lieden in huis, dat ik het niet in mijne kist durfde vertrouwen.’</p>
<p>‘O! hoe gelukkig,’ merkte Gabrielle aan, want <hi rend="i">hier</hi> was het niet veilig.’</p>
<pb n="176"/>
<p>‘Gij schertst, lieve Gabrielle,’ zei Nicolette.</p>
<p>‘Weet ge dan niet waar gij zijt, Nicolette?’</p>
<p>‘Bij u!’ riep de vondeling, en zij sloeg de armen om den hals harer vriendin. ‘Bij u, die mij dag en nacht bewaakt hebt; die mij het leven hebt gered.’</p>
<p>‘Goede Nicolette,’ hernam Gabrielle, ‘beantwoord rechtstreeks mijne vraag. Weet gij niet in welk een huis gij hier zijt?’</p>
<p>De vondeling bemerkte eene plotselinge verandering in de wezenstrekken der rampzalige jonkvrouw. Zij gevoelde, dat er onder die eenvoudige vraag: ‘Weet gij niet waar gij zijt?’ iets lag, dat haar bezwaarde.</p>
<p>‘Ik had van de kamenier van mevrouw van Zirik vernomen, dat gij in Xstraat, nummer VII woondet;’ antwoordde zij: ‘en daar Bettemie mij in een' brief verzocht had, u op te zoeken, om u te zeggen, dat zij op de gevraagde inlichtingen wachtte, wilde ik u die boodschap doen, eer ik naar het gasthuis ging. Het overige is u bekend.’</p>
<p>‘Inlichtingen! Bettemie en brievenschrijven,’ antwoordde Gabrielle, zich bedenkende, als herinnerde, zij zich niet meer, dat er ooit eene Bettemie was geweest, die haar brieven schreef. ‘Dat alles ligt verre achter mij, Nicolette, ik behoor tot eene andere wereld.’</p>
<p>De vondeling huiverde. Het scheen haar toe, dat er in de oogen, in de gelaatstrekken, en vooral in de woorden der schoone jonkvrouw iets lag, dat naar krankzinnigheid zweemde.</p>
<p>Gabrielle hernam:</p>
<p>‘Hebt gij nooit in Fransche romans de nachtfeesten
<pb n="177"/>beschreven gezien, waarin vreugdedronken vrouwen gulzig den wellustkelk ledigen, op wiens bodem de dood schuilt?’</p>
<p>‘Ik begrijp u niet, Gabrielle,’ antwoordde Nicolette; ‘ik heb nooit zulk een boek in handen genomen!’</p>
<p>‘Reine bloeme des Hemels!’ riep Gabrielle in geestdrift en uitgelaten, alsof zij waarlijk waanzinnig ware. ‘Reine bloeme des Hemels! wier maagdelijke ziel zelfs niet besmet is, door de indrukken van wulpsch geschrijf; ik ben onwaardig den zoom van uw kleed te kussen,’ en de smart der verdwaalde gaf zich lucht in tranen.</p>
<p>Die tranen bekoelden het hartstochtelijk gemoed der ongelukkige.</p>
<p>‘Nicolette, hoe raakt gij hier uit?’ vroeg zij: ‘hebt gij niet gezegd, dat gij geld bezit. Wij zullen beproeven u vrij te koopen.’</p>
<p>‘Wij zijn hier in geene gevangenis, hoop ik,’ antwoordde de vondeling.</p>
<p>‘Ondervraag mij niet,’ sprak Gabrielle, ‘al wat ik verlang, is, dat uw verblijf in dit huis u voorkome als een droom.’</p>
<p>De komst der huisdame brak het gesprek af.</p>
<p>‘Madame Mont-Athos, maak de rekening der jufvrouw,’ sprak Gabrielle op gebiedenden toon, tot het wanschepsel, dat onwaardig was een vrouwennaam te dragen: ‘maak de rekening en bezorg de voorwerpen, die zij hier heeft ingebracht.’</p>
<p>‘Wie hebt gij hier te gebieden?’ antwoordde de dikke vrouw. ‘Bemoei u met uwe eigene zaken!’</p>
<p>‘Wees zoo goed mij te zeggen, wat ik schuldig ben,’ zei Nicolette; ‘ik ben geheel hersteld,
<pb n="178"/>en in staat om naar den heer van Zirik terug te keeren.’</p>
<p>‘Alsof de heer van Zirik iemand in huis zou nemen, die uit nummer VII in de X straat komt!’ schaterlachte de Mont-Athos. ‘Indien gij gezond zijt, meisje, zal ik u uwe schuld laten verdienen.’</p>
<p>Bij het hooren dezer woorden kregen de oogen van Gabrielle eene uitdrukking zoo vervaarlijk, dat zij de gevreesde meesteres schenen te verschrikken. Brommend sloop zij de kamer uit.</p>
<p>Des nachts hield men in eene der benedenzalen weer luidruchtig feest. Weer werd er gedanst en gezongen, gedronken en gejubeld, en in het koorgezang onderscheidde Nicolette duidelijk de melodieuse stem van Gabrielle.</p>
<p>‘Is Gabrielle een dubbel mensch?’ vroeg Nicolette zich zelve af. ‘Dezen avond was zij het evenbeeld der boetvaardige zondares onder het kruis; en nauwelijks is de nacht verschenen, of zij is weer die gevallen engel, die de zwakke zielen met zich in den afgrond sleept. Arme Gabrielle! ongelukkig kind! die, even als ik, aan vreemde borsten hebt gezogen; wat zijt gij te beklagen! Ook gij hebt geene moeder gekend!’</p>
<p>Bij het einde dezer alleenspraak vouwde de vondeling de handen; zij bad voor hare vriendin, en vol betrouwen op de Voorzienigheid viel zij in eenen gerusten slaap.</p>
<p>‘Nicolette,’ fluisterde iemand in het midden van den nacht, de slapende toe: ‘Nicolette, ik breng u goede tijding. Morgen zijt gij verlost!’</p>
<pb n="179"/>
<p>‘Hebt gij haar kunnen overhalen, Gabrielle?’ vroeg de vondeling.</p>
<p>‘Overhalen! laat zulk een schepsel zich overhalen?’ Slaakt de satan zijne prooi;’ en nog zachter fluisterde zij: ‘Ik heb de Mont-Athos verraden!’</p>
</div>
<div type="chapter">
<pb n="180"/>
<head rend="h3">Een-en-twintigste hoofdstuk.</head>
<p>Te vergeefs wachtte jonkvrouw van Doertoghe op den brief van Gabrielle, aan wie zij eenige inlichtingen van financieelen aard had gevraagd, die zij voor den heer van Bassen verlangde, door tusschenkomst van den baron van Tilbury; ook van Nicolette kreeg zij geen antwoord.</p>
<p>Ongerust, minder over de belangen van haren oom dan om de schijnbare onverschilligheid harer schoolvriendinnen, die zij, vooral van Nicolette, niet begreep, was zij op het punt om naar den Haag te reizen, om alles op te helderen, toen zij een bezoek ontving van jonker van Eylar.</p>
<p>Maurits was, na de inlichtingen, die hij van docter Zevenaar had ontvangen, naar Leiden geweest; vergezeld door advocaat Hoogenberg had hij de boeken van het gasthuis en de aanteekeningen in de registers van het politiecommissariaat onderzocht, en bevonden, dat Mie Lammertsz aan de jonkvrouw van Doertoghe, betrekkelijk de moeder van Nicolette de waarheid gezegd had.</p>
<p>In het gasthuis stond opgeschreven, dat aldaar op den tweeden December 183... een jong meisje, Marie
<pb n="181"/>van Sprimont genaamd, die in België gehuisvest en voorzien was van eene behoorlijk buitenlandsche paspoort, bevallen was van een kind van het vrouwelijk geslacht. De jonge dochter had in den morgen van den vijfden December het gesticht verlaten.</p>
<p>Op het politiebureau vond hij aangeteekend, op den vijfden December:</p>
<p>‘Eene jonge dochter, die dezen morgen het gasthuis heeft verlaten, dwaalt in de stad rond met een pasgeboren kind. Zij is voorzien van eene buitenlandsche paspoort, en wordt verdacht van ontbloot te zijn van bestaanmiddelen. De paspoort is in België afgegeven, op den naam van Marie van Sprimont.</p>
<p>Den zesden December. De vreemdeling Marie van Sprimont is heden zonder kind gezien. Men onderzoekt.</p>
<p>Tienden December. De vrouw, Marie van Sprimont, is op de Belgische grens gezien. Zij moet teruggekeerd zijn naar haar vaderland.</p>
<p>“En wat thans, lieve Bettemie?” zei Maurits, toen hij zijne vriendin de notaas had voorgelezen. Zelfs vrouw Ruffel heeft sedert eenige jaren niets meer van de ongelukkige gehoord.’</p>
<p>‘De Voorzienigheid, die ons tot de eerste ontdekking heeft gebracht, zal ook verder haar licht aan onze nasporingen leenen,’ zei Bettemie. Maar deinst Jonker van Eylar niet terug voor den uitslag onzer eerste ontdekkingen?’</p>
<p>‘Ik heb u reeds gezegd, dat ik alle maatschappelijke vooroordeelen zou trotseeren,’ antwoordde Maurits. ‘Denkt gij, dat mijne liefde terugdeinst voor een hinderpaal? Wat geeft het of de moeder van Nicolette rijk of arm, edel of onedel was? Gelooft gij ook nog,
<pb n="182"/>Bettemie, dat het eene eer is <hi rend="i">hier</hi> en niet <hi rend="i">ginds</hi> geboren te zijn? dat men achtbaar is, omdat men van edele afkomst en verachtelijk, omdat men in een gasthuis geboren is? Maar <hi rend="i">gij</hi> kunt dat niet denken, Bettemie, daartoe zijt gij te edel, te groot van ziel!’</p>
<p>‘Nu wij elkander zoo goed begrepen hebben, zullen wij uitscheiden met elkander complimenten te maken,’ antwoordde de jonkvrouw. ‘Ik ben verzekerd, Maurits, dat gij mij eerbiedigt, gelijk gij verzekerd zijt, dat ik u eerbiedig, om uwe verhevene grondbeginselen.’</p>
<p>‘Ik geloof,’ ging Bettemie voort, ‘dat er een onfeilbaar middel bestaat, om het spoor van Nicolette's moeder te ontdekken. Daartoe moeten wij eenen notaris gebruiken, die den naam van Marie van Sprimont in eene aankondiging in de Hollandsche en Belgische dagbladen, in den vorm van oproeping van erfgenamen zal doen plaatsen; en wees zeker, Maurits, dat er in beide landen geen enkele persoon van dien naam zal bestaan, die ons zijn adres niet opgeeft.’</p>
<p>‘Wat zijt gij vindingrijk!’ streelde de jonker.</p>
<p>‘Alweer een compliment,’ antwoordde de jonkvrouw. ‘Nu, dat is afgesproken.’</p>
<p>‘Mocht er een brief van Nicolette zijn!’ hernam Bettemie, die den postbode in het straatspiegeltje zag aankomen. ‘Ik begin waarlijk ongerust te worden!’</p>
<p>‘Hoe!’ riep Maurits.</p>
<p>De jonkvrouw had dien uitroep nog niet kunnen beantwoorden, toen de kamenier reeds met de brieven verscheen.</p>
<p>Het eerste wat Bettemie in handen nam, was het doodbericht van den weledelen hooggeboren heer baron,
<pb n="183"/>August Otto Alexander Rudolf van Tilbury, van Virton en Ravevoorde, overleden te 's Gravenhage, in den ouderdom van tachtig jaar en zeven maanden.</p>
<p>‘Dat is de oorzaak van Gabrielle's stilzwijgendheid,’ zei Bettemie. ‘Wie zou gezegd hebben dat de baron zoo oud was.’</p>
<p>Terwijl Maurits en de jonkvrouw nog over den baron van Tilbury bezig waren, werd het bezoek van den advocaat Hoogenberg aangekondigd.</p>
<p>‘Hoogenberg!’ riepen de jonker en de jonkvrouw te gelijk: Hoogenberg! wat heeft dat te beduiden?’</p>
<p>Bettemie ging den bezoeker tot in de voorzaal te gemoet, en reeds bij den eersten blik bemerkte zij, dat de advocaat geene gunstige tijding meebracht. Zij dacht op nieuw aan de stilzwijgendheid van Nicolette. Was hare vriendin een onheil overkomen?</p>
<p>De jonker van Eylar hinderde den advocaat niet. Nadat hij met de gewone plichtpleging gegroet had, begon hij een gesprek, als inleiding tot verklaring der reden van zijn bezoek.</p>
<p>‘Heeft de jonkvrouw van Doertoghe reeds van de <hi rend="i">castastrophe</hi> bij mijnheer van Zirik, te 's Gravenhage, gehoord? vroeg hij.</p>
<p>Maurits en Bettemie keken den advocaat verbaasd in de oogen.</p>
<p>‘Ik noem dat eene <hi rend="i">castastrophe</hi>,’ hernam Hoogenberg. ‘Mevrouw van Zirik is met den heer Rostan, den huisgouverneur, op de vlucht. Mijnheer van Zirik is dezen morgen bij mij geweest. Hij was ontroostbaar, de arme man; niet om zijne vrouw, dat laat zich begrijpen; maar wat zal de aristocratische wereld, waartoe hij behoort, daarvan zeggen?’</p>
<p>‘Hetgeen zij er reeds lang van gezegd heeft,’ sprak
<pb n="184"/>Bettemie. ‘Dat het naar geboorte, rang en fortuin een geassorteerd huwelijk was, maar dat de harten van mijnheer en mevrouw van Zirik nooit vereenigd geweest zijn.’</p>
<p>‘'t Ware minder erg, indien ze geene kinderen hadden,’ zei Hoogenberg.</p>
<p>‘Maar oordeelt gij het wel voegelijk, dat onze Nicolette in de tegenwoordige omstandigheden bij haren pleegvader blijft?’ vroeg de jonkvrouw.</p>
<p>De advocaat was over den heer en mevrouw van Zirik begonnen te spreken, om die vraag te verwekken.</p>
<p>‘Het spijt mij, dat ik u ongerust moet maken,’ zeide hij: den heer van Zirik bezocht mij dezen morgen, niet alleen om zijne belangen, maar ook om mij te verwittigen, dat ons pleegkind sedert vier weken zijn huis had verlaten.’</p>
<p>Maurits verbleekte:</p>
<p>‘En waar is zij heen, die ongelukkige?’ riep Bettemie.</p>
<p>‘Ik ben bedroefd,’ zei Hoogenberg, ‘dat ik genoodzaakt ben u daaromtrent zulk een rampzalig nieuws mede te deelen.’</p>
<p>‘Is zij dood?’ riep Bettemie, terwijl de jonker in stomme smart den advocaat de woorden uit den mond keek.</p>
<p>‘Veroordeel haar niet lichtvaardig,’ zei Hoogenberg. ‘Aan haar, die van den geboortestond af door de maatschappij gebrandmerkt worden, moet men veel vergeven. Dood is zij niet, maar het lot, dat zij ondergaat, is erger dan de dood; 't is de schande.’</p>
<p>‘Verklaar u duidelijker, mijnheer Hoogenberg!’ riep Maurits.</p>
<p>‘Houd ons niet langer op de pijnbank!’ zei Bettemie.</p>
<pb n="185"/>
<p>‘Dezen morgen heeft van Zirik mij gezegd,’ hernam de advocaat, ‘dat Nicolette veel van zijne vrouw heeft moeten verduren; dat zij vernederingen heeft uitgestaan, waaronder eene reuzin zou bezwijken. Het arme meisje werd eindelijk in zieken toestand door mevrouw van Zirik aan de deur gezet, en toen kwam voor de deur eene <hi rend="i">vigilante</hi>, die haar naar het gasthuis moest voeren. Het was echter niet aan het gasthuis, dat zij afstapte, maar wel in.... ‘Hier begon de stem van den advocaat te beven. ‘In een huis van ontucht,’ stotterde hij eindelijk.</p>
<p>Maurits en Bettemie waren als van den bliksen geslagen.</p>
<p>‘Ik herhaal het, dat gij hier niet lichtvaardig moet oordeelen,’ hernam Hoogenberg: ‘er bestaat eene andere gebeurtenis, die zich aan het gebeurde met Nicolette schijnt vast te knoopen. De gebeurtenis met Gabrielle en den baron van Tibury.’</p>
<p>‘Welke gebeurtenis?’ riepen Maurits en Bettemie.</p>
<p>De advocaat herhaalde hetgeen wij, in ons vorig hoofdstuk beschreven hebben, en hoe de jonkvrouw de Rattines in het huis der Mont Athos en de baron in zijnen grafkelder kwam.</p>
<p>Er ging voor Bettemie een licht op.</p>
<p>‘Ongelukkige, die ik ben!’ riep zij. Ik ben de oorzaak, dat Nicolette in dat huis is gestrompeld. Zij zal de schuilplaats van Gabrielle gezocht hebben, om mij dienst te bewijzen. Juist op den vermelden tijd heb ik haar verzocht voor mij bij Gabrielle te gaan. Wat men haren misstap noemt, zal het gevolg zijn van hare vriendschap.</p>
<p>‘De <hi rend="i">conclusie</hi>, die de jonkvrouw uit mijne aanhalingen trekt, is zoo <hi rend="i">consequent</hi>,’ sprak Hoogenberg op
<pb n="186"/>advocatenwijze,’ dat zij naar mijn gevoelen in aanmerking behoort genomen te worden.</p>
<p>In de eerste oogenblikken was Maurits als verpletterd onder den slag, die zijne liefde en zijn geluk verbrijzelde, - maar de grootmoedige is als de schipbreukeling; hij klampt zich vast aan het eenig stuk hout, dat op den woesten oceaan drijft. Maurits klampte zich vast aan de veronderstelling van Bettemie.</p>
<p>‘Ook dit voorval zal eene misvatting zijn,’ bemerkte de jonker. ‘Wat heeft juffer Zevenster niet moeten lijden om mijne liefde voor haar! Men heeft haar te Hardestein voor lichtzinnig en slecht uitgekreten! Mijn broeder Louis heeft haar, om zijne vrouw te believen, ver van de gemeente gevoerd, en zelfs Dominé Bol heeft, hoewel zonder kennis van zaken, mede geholpen om haar naar den kuil des verderfs te zenden, waarin, zoo niet hare onschuld, toch haren goeden naam schipbreuk moest lijden. Meest al de rampen des levens zijn het uitvloeisel eener aaneenschakeling van omstandigheden. Nicolette is eene vondeling; haar bestaan was reeds eene ramp,’ riep de jongeling met vuur; hare verlatenheid maakte den eersten schakel uit der ongeluksketen, die ik, zoo waar ik jonker Maurits van Eylar ben, verbreken zal; want mijn hart en mijne ondervinding zeggen mij, dat zij onschuldig is.’</p>
<p>Bettemie en Hoogenberg drukten den jonker beurtelings de hand, om hem geluk te wenschen over zijne edele gevoelens. Wel was de handdruk van Bettemie warmer door innige deelneming dan die van Hoogenberg, maar wat de advocaat zeide, was ook rechtzinnig.</p>
<p>Intusschen was het tijd geworden voor het middagmaal, waartoe de jonkvrouw van Doertoghe zoo wel den advocaat als den jonker had uitgenoodigd.</p>
<pb n="187"/>
<p>De gemakkelijke zetel van den ouden heer van Bassen werd naar de tafel gerold, die slechts voor vier personen was gedekt. Er werd gepraat, en zelfs gelachen, om den ouden heer te vervroolijken. Men sprak van schilderijen, van <hi rend="i">antiquiteiten</hi> en van meer andere dingen, waarbij de afgeleefde man nog genieten kon. Van uitspanningen die de voor altijd aan den haard gekluisterde ontberen moest, werd geen woord gerept. Wel was nu de eene, en dan weer de andere gast eens verstrooid, maar dit ging voor den ouden heer verloren. Wat gevoelde hij zich gelukkig, de oude, kinderlooze van Bassen, gelukkig omdat hij tafelgezelschap had, iets wat hem geen driemaal in 't jaar gebeurde!</p>
<p>Aan het <hi rend="i">dessert</hi> gaf de tafelknecht de jonkvrouw eenen wenk, waarop zij zich dadelijk voor een oogenblik verwijderde. Er was een brief gekomen: een brief van Nicolette.</p>
</div>
<div type="chapter">
<pb n="188"/>
<head rend="h3">Twee-en-twintigste hoofdstuk.</head>
<p>'s Morgens na het <hi rend="i">orgie</hi> waarop Gabrielle aan eenen hoogen ambtenaar had verraden, dat de Mont-Athos een onschuldig meisje, dat haar in dit huis was komen bezoeken, zonder te weten waar zij was, tegen haren wil hield opgesloten, was Nicolette vroeg opgestaan. Zij had zich behoorlijk aangekleed, en haar hoed en omslagdoek, waarmee zij in dit huis was gekomen, hingen gereed op eenen stoel, als voor iemand die op reis gaat.</p>
<p>Het kon nauwelijks zeven ure in den morgen zijn, toen Gabrielle op hare kamer kwam. Zij zag er niet vermoeid uit, als op andere morgens; hare oogen staarden helder en levendig, en om haren schoonen mond speelde een zoete glimlach. Ja, de verandering was bij de ongelukkige zoo duidelijk, dat Nicolette haar vroeg:</p>
<p>‘Wat is er met u gebeurd, Gabrielle? Is het alleen om mijnen 't wil dat gij van daag zoo gelukkig zijt?’</p>
<p>‘Ik ben gelukkig, omdat ik de zekerheid heb, dat gij binnen een paar uren zult gered zijn; en ook, omdat er hoop op verlossing voor mij gegeven is.’</p>
<pb n="189"/>
<p>‘Hoop!’ zei Nicolette, ‘zulke hoop is zekerheid: als men mij ter hulp komt, zal men u ook verlossen!’</p>
<p>‘Tusschen u en mij is er een groot verschil,’ antwoordde Gabrielle, en er dreef eene wolk over haar gelaat, doch ik wil niet langer wanhopen. Waar denkt gij heen te gaan, als gij hier uit zijt, Nicolette?’</p>
<p>‘Daar aan heb ik, sedert dat gij mij hoop op redding hebt gegeven, gedurig gedacht,’ was het antwoord; ‘en toch ben ik tot geen besluit gekomen. Ik geloof echter, dat mijne pleegmoeder, Mie Lammertsz, van wie ik u vroeger sprak, mij wel zal innemen, tegen betaling, hoewel <hi rend="i">madame</hi> mij heeft laten hooren, dat men niet licht iemand in huis neemt, die uit nummer VII in de X straat komt.’</p>
<p>‘Ik moet u mijne hoop toevertrouwen,’ zei de verdwaalde schoone. ‘Er is hier gisteren avond, of liever dezen nacht, iemand geweest, die mij gezegd heeft, dat mijn voogd overleden is; dat hij mij vóor zijn afsterven vergiffenis heeft geschonken over de mishandeling, die zijnen dood ten gevolge had, en door een nieuw testament mij eene som van tweehonderd vijftig duizend gulden heeft gelegateerd. Naar ik gehoord heb, is hij als een berouwhebbend zondaar gestorven.’</p>
<p>‘Mocht dit waarheid zijn,’ ging Gabrielle voort, en zij begon te weenen: ‘mocht dit waarheid zijn, dan ware ook het uur der verlossing nabij. Dan zeide ik de booze wereld vaarwel, om mij in een klooster van boetvaardige dochters op te sluiten. Gij weet, Nicolette, dat ik tot de Roomsche godsdienst behoor. En wat zou het zalig zijn, overtuigd te wezen, dat mijne inkomsten gebruikt worden, om ongelukkigen vrij
<pb n="190"/>te koopen, die, als ik, verdwaald zijn geraakt in de lente des levens; die als de rampzalige Gabrielle de Rattines, zonde op zonde hebben gestapeld!’</p>
<p>‘Men kan elk oogenblik om u komen,’ zoo sprak zij plotseling in zich zelve, terwijl zij hare tranen afdroogde.</p>
<p>‘Wat zal de Mont-Athos razend zijn! Wat zal zij vloeken en tieren; wat zal ik zwaar moeten boeten!’</p>
<p>En, van toon veranderende, hernam zij:</p>
<p>‘Wanneer gij hier uit zijt, Nicolette, moet gij dadelijk aan Bettemie schrijven. De jonkvrouw van Doertoghe is verstandig en grootmoedig: zij zal uwe onschuld niet betwijfelen, en mij zal zij vergiffenis schenken; want zij zal begrijpen, dat ik zoo ongelukkig als misdadig ben.’</p>
<p>De deursleutel kraste in het slot, en daarop verschenen twee politiedienaren, vergezeld van een deftig heer, met gelaatstrekken waarop men schranderheid las, en met oogen zoo helder en diep, dat zij u schenen te doordringen. Die heer moest de oppercommissaris zijn, want hij was met de nationale sjerp omgord. Achter hen kwam de Mont-Athos, die, zooals Gabrielle voorzien had, woedend was; want hare oogen, zonder uitdrukking, waren als die van eenen dooden visch uit hunne holten gedrongen, en hare gebalde vuisten kneep zij krampachtig ineen.</p>
<p>‘Dat zal jufvrouw Zevenster zijn, die bij mijnheer van Zirik gewoond heeft, sprak de deftige heer op Nicolette wijzende.</p>
<p>De vondeling maakte eene buiging. ‘Hoe zijt gij hier behandeld, jufvrouw Zevenster?’ vroeg de ambtenaar.</p>
<pb n="191"/>
<p>‘Jonkvrouw de Rattines heeft mij opgepast als eene zuster,’ sprak Nicolette met zoete stem, ‘en een bekwaam geneesheer heeft mij zijne zorgen toegediend.’</p>
<p>‘En die <hi rend="i">madame</hi> daar,’ zei de heer met den sjerp, op de Mont-Athos wijzende, die nu met een gelaat zoo rood als eene pioen, en dan zoo geel als een pronkappel in 't najaar, in de nabijheid der deur was blijven staan. ‘Hoe heeft <hi rend="i">zij</hi> zich ten uwen opzichte gedragen?’</p>
<p>‘Zij heeft mij door jonkvrouw Gabrielle het noodige bezorgd,’ antwoordde Nicolette; ‘maar, toen ik genoegzaam hersteld was om te vertrekken, en mijne rekening vroeg, heeft zij mij tegengehouden.’</p>
<p>‘En haar toegesnauwd, dat zij hier hare schuld moest verdienen,’ viel Gabrielle in.</p>
<p>‘Gij verdient dat ik het huis doe sluiten, Mont Athos,’ sprak de oppercommissaris.</p>
<p>De zwaarlijvige vrouw liet een soort van gebriesch ten antwoord hooren, waar van niemand iets verstond.</p>
<p>‘Mejufvrouw de Rattines,’ hernam de man der wet, ‘hebt gij hier kleederen die u toebehooren?’</p>
<p>Gabrielle schudde het hoofd. ‘Ik ben hier in nachtgewaad gekomen,’ sprak zij.</p>
<p>‘Dat spijt mij, want het vertraagt uwe vrijstelling.’</p>
<p>‘Hare vrijstelling,’ brulde de Mont-Athos woedend als de leeuwin aan wie men hare prooi ontrukt.</p>
<p>‘Hare vrijstelling! en wie zal mij betalen?’</p>
<p>Niemand bekommerde zich om die razernij. Nicolette zei:</p>
<p>‘Ik ben hier met koffers en doozen ingekomen, indien Gabrielle gebruik wilde maken van hetgeen ik bezit....’</p>
<p>De woedende Mont-Athos kreeg weer hare pom-<pb n="192"/>poenkleur. Zij had die koffers en doozen en al wat er in was reeds als haar eigendom beschouwd, en alles uitgepakt.</p>
<p>De commissaris zond de <hi rend="i">madame</hi> en zijne dienaars naar beneden, met bevel, alles wat aan juffer Zevenster behoorde naar boven te brengen.</p>
<p>De Mont-Athos bevreesd, dat de commissaris zijne bedreiging van haar huis te doen sluiten, zou ten uitvoer brengen, verzamelde in haast de voorwerpen van Nicolette's <hi rend="i">garderobe;</hi> maar met de kleedingstukken overhandigde zij een morsig papiertje, waar zij eenige letters en eene reeks cijfers had opgezet, die naar hanepooten en vogeleieren geleken.</p>
<p>‘Dat is de rekening van die Zevenster,’ riep zij:</p>
<p>‘Juffer Zevenster figureert op uw register niet, en gij houdt geen kosthuis;’ antwoordde de commissaris streng; en hij gaf het papiertje terug. ‘Het schijnt, dat gij er op gesteld zijt, om uw huis te doen sluiten, Mont-Athos!’</p>
<p>Gabrielle had zich eenige kleedingstukken uitgekozen, zich in hare kamer begeven, en binnen weinige oogenblikken kwam zij reisvaardig terug, op het oogenblik dat Nicolette het laatste stuk wegborg en het koffer sloot.</p>
<p>‘Die is op het register geschreven,’ schreeuwde de Mont-Athos, de gebalde vuist naar Gabrielle uitstekende, die zij met hoed en mantel zag binnenkomen. ‘Zij is mij duizend gulden schuldig.’</p>
<p>‘Voor de schuld van jonkvrouw de Rattines blijf ik borg,’ zei de strenge ambtenaar, - en zich tot zijne agenten wendende, ging hij voort:</p>
<p>‘Zorg dat de koffers in het....’ Het overige van den volzin werd zoo stil gefluisterd, dat alleen de
<pb n="193"/>aangesprokene het kon verstaan. ‘En gij, mejuffrouwen,’ sprak hij verder, ‘weest zoo goed mij te volgen.’</p>
<p>Gabrielle zag Nicolette en Nicolette zag Gabrielle verbleeken. Beiden schenen zich zelven af te vragen:</p>
<p>‘Gaan wij van hier naar eene andere gevangenis?’</p>
<p>Tot aan de straatdeur klonken de scheldwoorden der Mont-Athos de twee vriendinnen na; maar toen de deur openging, stond het prachtigste rijtuig van den overleden baron van Tilbury voor de stoep, met open portier, om den ambtenaar en de twee dames te ontvangen.</p>
<p>Al de ledematen van Gabrielle sidderden, toen zij bemerkte, dat men haar naar het sterfhuis van haren voogd voerde. Wilde de commissaris haar in de tegenwoordigheid van het lijk brengen, om haar de bekentenis van haar misdrijf af te dwingen, of bracht men haar daarheen als erfgenaam?</p>
<p>‘Hoe het zij,’ sprak zij halfluid, ‘liever een levenslangen dwangarbeid, dan éénen dag verblijf in het huis der Mont-Athos.’</p>
<p>De notaris, die het testament van den Baron van Tilbury geschreven had, zat in het sterfhuis op de komst der jonkvrouw de Rattines te wachten, om haar met den uitstersten wil van haren voogd bekend te maken. Buiten haar waren al de familieden daarvan reeds onderricht.</p>
<p>Gabrielle luisterde zoo onverschillig naar de lezing van het testament, dat de notaris, die hare verstrooidheid had bemerkt, de noodzakelijkheid gevoelde haar te zeggen:</p>
<p>‘De edele jonkvrouw weet dus, dat zij van stonden aan in vollen eigendom bezit: dit huis en alles wat er zich in bevindt, en dat haar uit den verkoop der goederen
<pb n="194"/>nog daarenboven eene som toekomt van twee honderd vijftig duizend gulden.’</p>
<p>‘Ik dank u mijnheer,’ sprak Gabrielle, ‘ik zal van de liefdadigheid van mijnen voogd een goed gebruik trachten te maken.’</p>
<p>Na de verwijdering van den notaris werd de erfgenaam aangesproken door den geestelijke, die den zieltogenden Baron in de laatste oogenblikken had bijgestaan.</p>
<p>Hij bracht de jonkvrouw in de zaal, die men de feestzaal noemde. Gabrielle sprong verschrikt achteruit: de feestzaal was in eene lijkzaal herschapen, en de gefolterde jonkvrouw had een afschuw van dat lijk, gelijk zij eenen afkeer gehad had van den man.</p>
<p>‘Waarom brengt men mij herwaarts?’ riep zij, ‘dat is barbaarsch, dat is onmenschelijk!’</p>
<p>‘De overledene had mij dit verzocht.’</p>
<p>‘Tot dien prijs aanvaard ik de erfenis niet,’ kreet Gabrielle.</p>
<p>‘Uwe weigering maakt geen inbreuk op uwe rechten,’ sprak de achtbare man. ‘Uw voogd uitte dien wensch, opdat gij hem beter zoudt gedachtig zijn in uwe gebeden, naar de leer van uwe godsdienst.’</p>
<p>‘Dien wensch zal ik tot in mijn stervensuur gedachtig blijven,’ verzekerde de jonkvrouw.</p>
<p>Ondertusschen hield Nicolette zich met het schrijven van verscheidene brieven bezig.</p>
<p>Op Gabrielle's verzoek schreef zij aan Bettemie, hoe de boodschap, waarmede zij haar belast had, haar in het huis der Mont-Athos had gebracht; in welken stand zij Gabrielle had aangetroffen, en wat aan beiden in de laatstverloopen' maand was wedervaren. Zij maakte de jonkvrouw van Doertoghe zelfs met de schikkingen des testaments van den Baron van Tilbury bekend. Het
<pb n="195"/>eenige wat zij, op het verzoek der erfgenaam, verzweeg, was, dat Gabrielle haar het voornemen had te kennen gegeven, hare schande in een huis van boetvaardige dochters te begraven.</p>
<p>Haar tweede brief was voor Augusta, om haar te melden, dat zij niet meer bij van Zirik woonde, en tot heden haar adres niet kon opgeven; maar het was toch een aandoenlijke brief, die den stempel droeg van hare treurige, afgematte ziel.</p>
<p>Verder schreef zij aan hare pleegvaders van Eylar, Bol, Galjart, Zevenaar en Hoogenberg eenen brief, waarin zij haren toestand openlegde, en de pleegvaders in haar hart liet lezen. Zij wierp eenen blik op haren afgelegden levensloop, te beginnen van den stond, dat de pleegvaders haar uit menschlievendheid hadden opgenomen. Zij sprak vooral van haar kortstondig verblijf op Hardestein, waar zij in hare jeugdige onervarenheid, ten gevolge van hare opvoeding, niet had gevoeld, dat zij zich jegens de personen met wie zij in betrekking kwam, als eene mindere moest gedragen. Ook sprak zij onbeschroomd van hare voor Maurits opgevatte liefde, die het gevolg was van een vriendschappelijk verkeer, waaraan niemand palen had gesteld. Zij sprak van den heer en mevrouw van Zirik, en van alles wat zij in hun huis had geleden; ook van de boodschap, die de jonkvrouw van Doertoghe haar had opgedragen bij Gabrielle, en verklaarde, alles wat haar was overkomen in het huis der Mont Athos. Zij deed dezen terugblik, zeide zij, op hare omstandigheden in de onderscheidene tijdvakken van haar leven, om nog eens het medelijden der pleegvaders in te roepen, voor het kind dat zij lief gehad hadden; en hen opmerkzaam te maken op de oorzaken, die haar voor de tweede maal onschuldig
<pb n="196"/>brandmerkten, als eene verworpeling der maatschappij, uithoofde van haar verblijf bij de Mont-Athos.</p>
<p>Nicolette las haar laatste opstel aan Gabrielle voor, en nadat deze hare goedkeuring er aan gehecht had, begon zij vijf gelijkluidende afschriften te maken voor hare pleegvaders.</p>
<p>Nog denzelfden dag der aankomst van Gabrielle in het sterfhuis, had de ter aarde bestelling van den Baron plaats. De prachtige lijkkoets werd door menig rijtuig gevolgd, waarop eene gravenkroon en andere adellijke wapens pronkten. Dit was de laatste hulde aan het geslacht der van Tilbury's, dat met hem was uitgestorven.</p>
<p>Terwijl de lijkstoet langzaam en statig naar de begraafplaats rolde, maakte Gabrielle toebereidselen voor eene verre reis, en Nicolette schreef hare brieven af.</p>
<p>‘Jufvrouw Zevenster!’ klonk het plots in hare nabijheid, toen zij bezig was aan haar laatste afschrift.</p>
<p>‘Jufvrouw Carolien!’ klonk het weder.</p>
<p>‘Wat ziet gij er bleek uit, lieve jufvrouw Zevenster!’ zei Carolien, ‘men kan zien, dat gij veel geleden hebt.’</p>
<p>Carolien was nog altijd bij van Zirik, hoewel mevrouw met Rostan het land verlaten had. De kamenier van mevrouw was nu met het toezicht over de kinderen belast, die mijnheer in de volgende week naar de kostschool zou zenden. De jonge juffers gingen naar mevrouw Zilverman, en mijnheer Charles ging naar Utrecht. ‘En binnen veertien dagen trouw ik met mijnen Maurits,’ zei Carolien, ‘dewijl de amazone (Gabrielle) geen huisbestuurder zal nemen, maken wij het kort.’</p>
<p>‘Blijft gij bij haar?’ vroeg zij fluisterend.</p>
<p>Nicolette schudde het hoofd.</p>
<pb n="197"/>
<p>‘Dan heb ik eene betrekking voor u,’ zei Carolien, ‘Ik ben dezen morgen bij eene schatrijke, jonge weduwe geroepen, die het <hi rend="i">spleen</hi> heeft, en die onafgebroken reist, om hare verveling te bestrijden. Gij zult misschien wel van de familie X. gehoord hebben. De eerste vrouw van den heer X. was eene eigen nicht van den graaf van Eylar van Hardestein; die eerste mevrouw heeft een eenig kind achtergelaten, jonkvrouw Aleidis, die in uwen leertijd ook bij mevrouw Zilverman heeft gewoond.’</p>
<p>‘O, dat was de lieve Aleide, die mij de bloedkoralen schonk welke ik nog bij van Zirik heb gedragen,’ riep Nicolette, die bij de herinnering aan vroegere dagen haren tegenwoordigen toestand een oogenblik scheen te vergeten: ‘En is Aleide's stiefmoeder reeds weduwe?</p>
<p>‘Aleide's vader is overleden, en de twee kinderen uit het tweede huwelijk ook, zoodat mevrouw X geheel alleen is met hare verveling. Indien gij morgen tegen hoog loon als gezelschapsjuffer eene buitenlandsche reis wilt ondernemen, stel ik u dadelijk in betrekking met de reizende dame.’</p>
<p>‘Ik zal Gabrielle raadplegen,’ antwoordde Nicolette.</p>
<p>Tegen den avond, toen de zeven brieven der vondeling op het postkantoor waren gebracht, zaten de twee vriendinnen in eene der achterzalen van het groote schier verlaten huis, met elkander over de toekomst te spreken.</p>
<p>Gabrielle sprak van een onderhoud, dat zij met den notaris had gehad, om de hinderpalen uit den weg te ruimen, die haar vertrek naar het klooster der boetvaardige dochters konden vertragen.</p>
<p>Nicolette smeekte haar, dat besluit niet zoo spoe-<pb n="198"/>dig ten uitvoer te brengen; maar het lag niet in Gabrielle's karakter, zich te laten overhalen. Haar besluit stond vast. Reeds den volgenden dag zou zij afreizen.</p>
<p>‘En ik heb eene betrekking gevonden,’ zei Nicolette. ‘De stiefmoeder der kleine Aleidis, onze schoolgenoot bij mevrouw Zilverman, zoekt eene gezelschapsjuffer voor eene buitenlandsche reis.’</p>
<p>‘Ik ken die dame. Zij zal bij mevrouw Starnberg gelogeerd zijn,’ sprak Gabrielle. ‘Wij zullen nog heden een bezoek bij haar afleggen, om de zaak te bespoedigen. Trek gij uw zijden kleed aan; ik zal mij in het rouwpak steken, dat men bij de modemaakster in drie uren tijds heeft ineengeflikt.</p>
<p>“Nog iets, Nicolette,” zei Gabrielle, toen zij order gegeven had, om de paarden in te spannen: Ik heb bij den notaris Verhoef, dien gij hier gezien hebt, een crediet voor u geopend, tegen dat gij geldgebrek krijgt. Het klooster krijgt slechts een gedeelte van mijn vermogen.’</p>
<p>Daarop begaven zich de twee vriendinnen naar de kleedkamer, om <hi rend="i">toilet</hi> te maken.</p>
</div>
<div type="chapter">
<pb n="199"/>
<head rend="h3">Drie-en-twintigste hoofdstuk.</head>
<p>Zoodra de heer van Bassen na het middagmaal de zaal had verlaten, opende Bettemie Nicolette's brief, en daar zag de jonkvrouw van Doerthoge haar voorgevoel bevestigd: zij was de onschuldige oorzaak, dat Nicolette bij de Mont-Athos was geraakt.</p>
<p>Er stroomden tranen over de verbleekte wangen der edeldenkende Bettemie, toen zij de lezing van den brief staakte, waarin de reinheid van ziel der vondeling doorstraalde, en de waarheid uitblonk als zachte maneschijn bij eenen bewolkten hemel.</p>
<p>‘De lotgevallen van dat kind zouden zelfs wijsgeeren aan de <hi rend="i">fataliteit</hi> doen gelooven,’ zoo nam Hoogenberg het woord op. ‘Hoe kunnen de omstandigheden zoo samenloopen?’</p>
<p>‘Alles ligt in alles,’ antwoordde de philosophische Bettemie. ‘Hare geboorte strookte niet met hare opvoeding, en de dienstbaarheid paste noch voor hare verhevene denkbeelden, noch voor haar teeder gevoel, terwijl wij aan den anderen kant moeten opmerken, dat zoo veel deugden, vereenigd met uitmuntende lichamelijke schoonheid, de jaloezij der minder begaafden opwekt.’</p>
<pb n="200"/>
<p>Maurits was opgestaan. Stilzwijgend stapte hij de zaal op en neêr, en Bettemie, die den jongen edelman aandachtig gadesloeg, zag dat er een onweder in zijne ziel samentrok. De aderen van zijn schoon gewelfd voorhoofd waren opgezwollen; zijne wangen hoog gekleurd; zijne oogen straalden vuur, en hoewel zijne stappen vast waren, zag men duidelijk, dat hij inwendig sidderde.</p>
<p>‘Wij zullen ze bestrijden, die vooroordeelen, die de zwakken en ongelukkigen tot hunne slachtoffers kiezen,’ donderde eindelijk de welluidende mannelijke stem van den jonker. Ik zal de verdediger, de redder der onschuldige zijn.’</p>
<p>‘Dat is zeer ridderlijk gesproken, mijnheer van Eylar,’ zei de advocaat, ‘maar, om iemand onschuldig te noemen, moet die onschuld bewezen zijn.’</p>
<p>‘Voor de rechtbank waar de stoffelijke mensch oordeelt en vonnist,’ zei Maurits, ‘maar niet voor de rechtbank van het hart. En is de jonkvrouw van Doertoghe de eerste niet geweest, om te zeggen: Ik ben de onschuldige oorzaak geweest van Nicolette's intreden bij de Mont-Athos?’</p>
<p>‘Onschuldig is zij er in geraakt, dat is niet te betwisten, maar is zij er onschuldig uitgekomen? dat is de kwestie.’</p>
<p>‘Zij schrijft immers,’ zoo viel Bettemie in de rede, ‘dat Gabrielle, de gevallen engel, als de engel der wraak dag en nacht aan hare legerstede heeft gewaakt, en in hare afwezigheid de deursloten heeft verzekerd.’</p>
<p>‘Dat heeft zij zelve geschreven,’ merkte de strenge rechtsgeleerde aan; ‘maar de bewijzen, de bewijzen!’</p>
<p>‘Die zullen wij vinden,’ riep Maurits, en hij liet de gebalde vuist zoo geweldig op de tafel vallen, dat
<pb n="201"/>de kristalen wijnkelken tegen de porceleinen dessertborden rinkelden.</p>
<p>‘Wij moeten de getuigenis der <hi rend="i">amazone</hi> inroepen,’ zei Hoogenberg.</p>
<p>‘Der jonkvrouw de Rattines!’ verbeterde Bettemie, die eenigszins geraakt scheen over de strenge ongeloovigheid van den advocaat.</p>
<p>‘Jonkvrouw van Doertoghe, indien ik stoffelijke bewijzen verlang, van de onschuld mijner pleegdochter, dan is het niet om mij zelven te overtuigen, want hare onschuld staat bij mij vast - maar om er de bewijzen van te kunnen geven. Zal de wereld niet zeggen, dat de drenkeling, die men levend uit het water opvischt, zich toch nat heeft gemaakt?’</p>
<p>Maurits en Bettemie bedankten den advocaat en brachten hulde aan de doordringendheid van zijnen geest, en nu kwamen zij in overleg wegens de uitvoering van hun besluit, om een bezoek bij Gabrielle, in het sterfhuis des barons van Tilbury af te leggen.</p>
<p>Die last werd der jonkvrouw van Doertoghe opgedragen, die, daar was zij zeker van, eene openhartige verklaring van Gabrielle zou bekomen.</p>
<p>Bettemie zou 's anderdaags naar den Haag reizen, en zoo spoedig mogelijk den uitslag van hare bemoeiingen aan Maurits en ook aan Hoogenberg doen kennen.</p>
<p>De advocaat vond bij zijne tehuiskomst den brief van Nicolette. Bij de lezing van dit schrift werd zijn hart week, en er parelden tranen in zijne oogen. Nog zat hij vóor zijnen schrijflessenaar bij het lamplicht over den brief te mijmeren, toen men doctor Zevenar aanmeldde. De advocaat liep den medepleegvader te gemoet. De doctor kwam met Nicolette's brief naar zijnen
<pb n="202"/>vriend, om over vereischte maatregelen te beraadslagen.</p>
<p>Hoogenberg bracht hem op de hoogte der zaak, en zeide, dat de jonkvrouw van Doertoghe des anderdaags naar den Haag reed.</p>
<p>‘Het is zeer wel, dat de jonkvrouw de verklaring der <hi rend="i">amazone</hi> opneemt, maar mogen wij onze pleegdochter aan haar lot overlaten? Toen wij het meisje uit de doos opnamen, hadden wij er geene verplichting aan; maar thans, nu wij haar ons zoo lang hebben aangetrokken, nu wij haar eene opvoeding en eene richting aan haren geest hebben doen geven, niet naar haren, maar naar onzen zin, is het onze plicht haar te beschermen, tot zij eenen vasten stand bezit.</p>
<p>De advocaat gaf toe, want de woorden van zijnen vriend stonden, door innerlijke gedachte, in verband met hetgeen de jonkvrouw van Doertoghe te voren over Nicolette's valsche positie in de maatschappij had gezegd.</p>
<p>‘Hoe meent gij, dat wij haar best kunnen bevoordeelen?’ zei de advocaat, ‘geld is er voorhanden, zoo als gij weet, heeft Donia daarvoor gezorgd.’</p>
<p>‘Voor geld koopt men noch geluk, noch rust,’ merkte Zevenaar aan, ‘het best voor ons kind ware, dat zij eene betrekking vond bij burgerlieden, waar zij niet te veel de vernedering der dienstbaarheid zou gevoelen; zóó zouden wij haar eenen schakel van het hooge standpunt doen afdalen, waarop wij haar door hare opvoeding hebben geplaatst. De stille burgerkring zou het best passen voor haren zachten aard, en een steun zijn voor hare vrouwelijke deugd.’</p>
<p>‘Wij zullen haar raadplegen,’ antwoordde Hoogenberg, ‘indien gij het goedvindt, vergezellen wij de jonkvrouw van Doertoghe morgen naar den Haag.’</p>
<pb n="203"/>
<p>‘Dat is afgesproken,’ zei Zevenaar, ‘dus tot morgen,’ en hierbij namen de oude vrienden met eenen handdruk afscheid van elkander.</p>
<p>Toen Galjart, de goede pleegvader, die bij talrijke gebreken toch een goed hart bezat, den brief van Nicolette ontving, was hij als radeloos. De zaak kwam hem duister voor, omdat hij minder doorzicht bezat dan Bettemie, Hoogenberg of Zevenaar. Het eenige wat hij goed verstond was, dat zijne pleegdochter ongelukkig was, en moest voortgeholpen worden.</p>
<p>‘Zoo bestaan de mannen,’ sprak hij tot zichzelven. ‘Wij weten, dat de wereld niet deugt; wij weten, bij ondervinding, dat de mensch zwak is, en wij laten ons kind op den levensoceaan drijven, in eene boot zonder stuurman. Nicolette's brief had Galjart dichterlijk en treurig gemaakt. Hij had hem tranen doen storten.</p>
<p>‘Is 't niet jammer,’ zoo zette hij zijne alleenspraak voort, ‘is 't niet jammer, dat mijne <hi rend="i">affaire</hi> achteruit gaat, en dat mijne vrouw zoo weinig vriendschappelijk is; anders zou ik het meisje bij ons nemen.’</p>
<p>Nadat pleegvader Galjart nog wat met zichzelven geredeneerd had, haalde hij een versleten zijden beursje uit zijn vestzak, en begon het klein geld te tellen, dat voor zijne dagelijksche vertering was bestemd.</p>
<p>‘Hier mêe kan ik toch heen en wêer naar den Haag reizen. Wel zullen de vrienden dezen avond op de <hi rend="i">sociéteit</hi> aardig staan kijken, omdat Galjart niet komt, Galjart, die altijd de eerste en de laatste is bij spel en drank - en toch moet ik er heen. Kan ik het ongelukkige kind niet helpen, ik kan haar moed inspreken en haar troosten.</p>
<p>Het was juffer Magdalena Bol, die Nicolette's brief ontving; de Dominé, die, hoewel hersteld van zijne
<pb n="204"/>krankheid nog eenigszins zwak was, wandelde veel om de spijsverteering te bevorderen. Zijne zuster ging hem, toen hij te huis kwam, tot in den tuin te gemoet.</p>
<p>‘Gerlof,’ sprak zij, ‘er is een brief uit den Haag gekomen, en aan het schrift te zien, komt hij van juffer Zevenster.’</p>
<p>‘Dat doet mij pleizier,’ zei Bol. ‘Zij heeft veel te lang gewacht met schrijven, en dat doet mij veronderstellen, dat zij het slecht heeft bij van Zirik. Als zij het goed gehad had, dan had zij reeds lang geschreven; maar om te klagen, dat ligt niet in haar karakter.’</p>
<p>Juffer Leentje beet weêr op hare onderlip. Van Nicolette's brief dien zij, toen de Dominé ziek was, in het vuur geworpen had, repte zij geen woord.</p>
<p>De Dominé brak den brief open, en de zuster bemerkte dadelijk aan de uitdrukking van zijn gelaat, dat de brief eene bedroevende tijding bevatte.</p>
<p>Pleegvader Bol bleef na inzage des briefs met de handen voor het gelaat zitten. Onder het lezen hadden zijne oogen geschemerd: nu klopte zijn hart. O hoe diep gevoelde de predikant, dat hij aan het verzoek van Eylar, om hunne pleegdochter dadelijk van Hardestein te verwijderen, niet had mogen toegeven; dat hij beter inlichtingen over de echtgenooten van Zirik had moeten nemen.</p>
<p>‘Arm meisje, arm zwak schepsel! wat hebt gij geleden!’ en de man met grijze haren weende als een kind.</p>
<p>‘Die brief is een meesterstuk,’ zei Bol. ‘Hij is de weerkaatsing van hare ziel, de kopij van haren toestand en het bewijs van hare onschuld. Wat is zij ongelukkig, ach! waarom heeft zij niet vroeger geschreven!’</p>
<pb n="205"/>
<p>‘Is zij dan zoo diep ongelukkig?’ vroeg juffer Leentje.</p>
<p>‘Lees en oordeel, lieve zuster,’ zei Bol, die sedert zijne krankheid vriendelijker jegens Magdalena geworden was, want de oude dochter had hem goed verzorgd.</p>
<p>Wrevelig wierp Leentje den brief op de tafel, toen zij dien gelezen had.</p>
<p>‘Die onbeschaamde!’ riep zij, ‘en gij heet dat schrift een meesterstuk, Gerlof, gij begint, gelijk alle oude jongmans, alles voortreffelijk te vinden, wat van zeer jonge meisjes uitgaat. Die Zevenster is eene slechte, ondankbare meid, die de schuld van hare schande op hare pleegvaders werpt. Zie eens, wat zij over hare opvoeding, en vooral over haar verblijf te Hardestein, schrijft. En waarom doet zij dien terugblik in haar leven? Om hare schuld op de rekening der pleegvaders te schuiven.’</p>
<p>‘Magdalena,’ zei de predikant, ‘waar de bij honig zuigt, put de slang venijn. Ik zeg u zuster, dat die brief geene enkele uitdrukking bevat, die van ondankbaarheid getuigt, en dat elk menschenkenner, na hem gelezen te hebben, verklaren moet, dat onze pleegdochter onschuldig en rampzalig is.</p>
<p>‘Zou mevrouw van Eylar te voet van de villa gekomen zijn?’ sprak juffer Leentje, die voor het venster stond, zonder haren broeder verder tegen te spreken, en zij ging mevrouw Mietje, die zij uit de verte had zien aankomen, tot in den tuin te gemoet.</p>
<p>De predikant volgde zijne zuster, waarschijnlijk om een gesprek tusschen de twee vriendinnen, over den brief van Nicolette, te verhinderen.</p>
<p>Mevrouw Mietje was inderdaad te voet naar de
<pb n="206"/>pastorie gekomen. De edele bondgenoot van juffer Leentje zag er ontsteld uit. In de kamer liet zij zich op eenen stoel vallen en kreet:</p>
<p>‘De schaamteloosheid van die meid is tot het uiterste gekomen, dominé! Daar heeft zij Louis eenen brief geschreven, waarin zij stoutweg bekent, dat zij vier weken in een huis van ontucht geweest is - en dan wil de graaf haar nog verschoonen. Hij zegt, dat die stap geen misstap is, die haar aangerekend mag worden, omdat hij het gevolg is van eenen samenloop van omstandigheden.</p>
<p>Mietje, zeide hij, ik gevoel dat ik schuld heb aan het ongeluk van mijn pleegkind. Om u te believen heb ik de reis naar van Zirik verhaast, zonder inlichtingen over zijn huis te nemen; en nu ziet gij uit den brief van Maurits hoe het bij van Zirik gesteld was, dáár zijne vrouw het land verlaten heeft met den huisprofessor.</p>
<p>Mijn man wordt een onverdragelijk mensch, dominé,’ ging mevrouw Mietje voort: ‘het scheelt weinig, of hij wijt mij nog den misstap van mevrouw van Zirik, op den koop toe; en ik heb die dame nooit gekend; en ik zou haar ook niet willen kennen, al heb ik geen verstand van de wereld.’</p>
<p>‘Ziet ge 't nu, Gerlof,’ sprak jufvrouw Leentje, ‘dat mevrouw van Eylar de zaak net opneemt als ik. Dat meisje schuift alle schuld op de pleegvaders. Wij hebben ook zulk een brief gekregen, Mevrouw,’ voegde zij er tusschen. ‘En dan trekt gij nog partij voor die meid, Gerlof,’ ging zij voort; ‘maar wij moeten u dit vergeven, omdat gij een man zijt.’</p>
<p>De predikant voelde den steek, zonder zich gestoord te toonen. De beschuldiging zijner zuster was te lang,
<pb n="207"/>om er op te antwoorden. Hij wendde zich liever tot de gravin.</p>
<p>‘De uitleg, dien de graaf van Eylar aan Nicolette's brief geeft, Mevrouw, getuigt dat uw edele echtgenoot goed is, als christen en als mensch. Hij ontkent onze schuld niet in de rampen, die het arme meisje overkomen zijn, en schuldig zijn wij.’</p>
<p>‘Mag ik mevrouw vragen, wat de graaf besloten heeft,’ vraagde de dominé, om de echtgenoot van graaf Louis te doen gevoelen, dat zij verplicht waren de vondeling uit haren ellendigen toestand te redden.</p>
<p>‘Vermits de dominé de zaak verkeerd opneemt, even als Louis,’ zeide zij, ‘wil ik er mij niet verder over bekommeren. Die heeren moeten weten waartoe zij zich verplicht achten, maar iets is zeker, en dat is, dat ik nooit mevrouw van Eylar zou geworden zijn, indien ik geweten had, dat er eene pleegdochter in 't spel was.’ En zij droogde haar zweet af en stond op, om zich te verwijderen.</p>
<p>‘'t Is eene treurige zaak,’ merkte de predikant aan ‘Mag ik mevrouw van Eylar verzoeken, haren gemaal te zeggen, dat ik besloten heb, morgen naar den Haag te vertrekken, om maatregelen te nemen?’</p>
<p>‘Gij, Gerlof!’ riep juffer Leentje, ‘zijn er dan geene anderen, die zich de meid kunnen aantrekken? Zij heeft nog drie pleegvaders in Amsterdam, en eenen op Java.’</p>
<p>‘De andere pleegvaders zouden wel kunnen denken als juffer Bol,’ antwoordde de Dominé, ‘en beweren dat de vondeling twee pleegvaders, in graaf van Eylar en Dominé Bol heeft, die het meisje naar de kostschool hebben gevoerd, haar eenen tijd op Hardestein hebben gehouden, en in alle geval beter dan de overigen moeten weten, in hoever juffer Zevenster nog eenige be-<pb n="208"/>moeiing verdient. Bij zulke redeneeringen bleef het arm kind alleen in de wereld; alleen, met haar onmetelijk ongeluk.’</p>
<p>Dat mevrouw Mietje en juffer Leentje zeer ontevreden waren over Bol's antwoord, leed geen twijfel; want de gravin herhaalde tot twee maal toe, dat zij gelukkig geen verstand had van zulke dingen; en juffer Leentje beet gestadig op hare onderlip.</p>
<p>De predikant werd eindelijk van het lastig bezoek ontslagen. Graaf Louis had doen inspannen om zijne vrouw af te halen; en nu het rijtuig vóór het hek stond, maakte men het afscheidscompliment zoo kort mogelijk.</p>
</div>
<div type="chapter">
<pb n="209"/>
<head rend="h3">Vier-en-twintigste hoofdstuk.</head>
<p>Op den morgen na haar bezoek bij mevrouw van Lisseweghe verlieten Gabrielle en Nicolette bij de eerste morgenschemering hare slaapstede, om zich gereed te maken voor de reis. Gabrielle had tegen het vertrek van den eersten spoortrein het prachtige rijtuig van haren overleden voogd doen inspannen, om haar en hare vriendin naar het <hi rend="i">station</hi> te brengen.</p>
<p>Het afscheid nemen van Gabrielle en Nicolette was minder hartverscheurend dan men zou veronderstellen. De twee kloekmoedige jonge vrouwen hadden zich met haar lot verzoend. Gabrielle sloeg den weg der boetvaardigheid in, dien zij den weg naar de eeuwigheid noemde, en Nicolette liet zich geleiden door de Voorzienigheid. Zij had de betrekking bij mevrouw van Lisseweghe aangenomen. Beiden hadden kracht geput uit de grootte van haar ongeluk.</p>
<p>Tegen den middag belde een heer, geheel in het zwart gekleed, aan het sterfhuis, en het duurde zoolang eer men kwam openen, dat de vreemde bezoeker begon te denken, dat het prachtige gebouw, met gesloten blinden, een verlaten huis was.</p>
<p>Eindelijk kwam een bediende in rouwgewaad uit eene
<pb n="210"/>zijstraat aansnellen, en opende de poort met eenen sleutel. Die man was Maurits Knop, de gewezen huisbestuurder, die de woning van den afgestorvene openhield, tot aan de verkooping van het roerend goed; eene verkooping, die Gabrielle den notaris bij schrifte opgedragen had. De andere dienstboden hadden bij het vertrek der jonkvrouw de Rattines afscheid genomen.</p>
<p>‘Dominé Bol, predikant te Hardestein,’ zei de vreemde bezoeker tot den heer Knop. ‘Kan ik juffer Zevenster spreken, die hier gelogeerd is?’</p>
<p>‘Juffer Zevenster,’ herhaalde Knop, die thans het ambt van zegelbewaarder waarnam: ‘juffer Zevenster!’</p>
<p>Er werd weêr gescheld.</p>
<p>‘<hi rend="i">Pardon</hi> Dominé,’ zei de zegelbewaarder, ‘ik zal eens opendoen.’</p>
<p>Toen hij de poort ontsloten had, hoorde Bol eene stem, die hem aan zijnen jeugdigen leeftijd, aan de kommerlooze dagen, die hij als student te Leiden sleet, herinnerde.</p>
<p>‘Galjart!’ riep hij opspringende, en toen de bediende weder binnen kwam, vroeg hij om den nieuwen bezoeker, die in eene andere kamer zat, bij hem te brengen, want zij kwamen waarschijnlijk beiden om dezelfde zaak.</p>
<p>Terwijl Galjart en Bol eenen handdruk wisselden, en zich uitlieten over de gelukkige ontmoeting, deed een forsche ruk de huisbel overgaan, en de heer Knop moest weêr, zonder naar de boodschap der heeren te vernemen, gaan opendoen.</p>
<p>Er stond een prachtig rijtuig voor de poort, en er stapten drie deftige heeren en eene jonge dame uit. De dame was jonkvrouw Bettemie van Doertoghe, de heeren, Zevenaar, Hoogenberg en Donia. De laatste, die met eene staatszending naar Europa was gekomen,
<pb n="211"/>werd eerst door Hoogenberg opgemerkt, in eenen wagen van de eerste klasse; en Donia had ook zijne vrienden herkend. Er had eene woordenwisseling plaats. Hoogenberg legde het doel der Haagsche reis uit, en daarop stapten zij alle vier in het rijtuig, dat Donia aan den spoortrein kwam afhalen, en deze deed zich, in plaats van naar het ministerie, met zijne vrienden naar het sterfhuis van Tilbury brengen. Zoo kwamen de nog overblijvende pleegvaders, buiten graaf van Eylar, onverwachts te zamen, om van mijnheer Maurits Knop te vernemen, dat juffer Zevenster 's morgens vroeg met eene reizende dame was vertrokken, zonder dat hij zelf wist waar heen.</p>
<p>Zichtbaar teleurgesteld sprak Bettemie tot den zegelbewaarder: Heb de goedheid mij aan jonkvrouw Gabrielle voor te stellen: Jonkvrouw Bettemie van Doertoghe.</p>
<p>Jonkvrouw Gabrielle is dezen morgen van hier vertrokken, om, gelijk zij zeide, nimmer terug te keeren. Alles wordt hier verkocht: koetsen en paarden, meubels, zilverwerk, bibliotheek en de wapenschilden en de perkamenten van den baron ook.</p>
<p>‘Is mejufvrouw Zevenster met jonkvrouw Gabrielle vertrokken?’ vroeg Bettemie.</p>
<p>‘Ja en neen,’ zei de zegelbewaarder. ‘Zij zijn te zamen met het beste rijtuig naar den spoorweg gebracht; maar zij hebben eene verschillende richting ingeslagen. Op de koffers van onze jonkvrouw waren adressen geplakt, en op die van mejufvrouw Zevenster niet.’</p>
<p>‘Hier valt niet te talmen,’ riep Galjart; ‘ik zal eens gauw naar het spoorwegbureau loopen. Misschien is de bagage behoorlijk ingeschreven, en zóó vinden wij haar spoor, hij nam zijnen hoed op en verliet de zaal.</p>
<pb n="212"/>
<p>‘Mag ik zoo vrij zijn, mijnheer, het adres van jonkvrouw Gabrielle te vragen?’ zei Bettemie.</p>
<p>Mijnheer Knop zichtbaar gevleid over den toon waarop de jonkvrouw hem aansprak, antwoordde: ‘Jonkvrouw Gabrielle is naar het klooster der boetvaardige dochters vertrokken, en neemt het habyt der Magdalenen aan: gij weet dat zij tot de Roomsche godsdienst behoort;’ en hij gaf Bettemie een afschrift der adressen, welke men op Gabrielle's koffers had geplakt.</p>
<p>Galjart kwam terug. ‘De koffers der jonkvrouw de Ratines zijn naar L. in België verzonden,’ sprak hij, ‘maar juffer Zevenster is aan het spoorwegbureau niet bekend. Er is echter dezen morgen eene voorname dame vertrokken, die eene gezelschapsjuffer en twee vrouwelijke dienstboden bij zich had. De dame heeft een aantal koffers en kisten doen inschrijven, maar, hoewel ik vermoed, dat ons kind die dame vergezelde, wij kennen hare verblijfplaats niet. De bagage van mevrouw van Lisseweghe is, met haar per sneltrein vertrokken, zoo dat zij haar goed op elke <hi rend="i">halte</hi> waar het haar belieft, kan terug vorderen.’</p>
<p>‘Wij zullen ons tot Gabrielle moeten wenden,’ zei Bettemie.</p>
<p>De zegelbewaarder liet de zaal ter beschikking der vreemdelingen, en bood hun zelfs eenige ververschingen aan. Gabrielle had hem gelast, zoo lang het huis open bleef, de personen die zich aanboden, behoorlijk te ontvangen.</p>
<p>De welsprekende Hoogenberg gaf Donia kennis van den brief, dien Nicolette aan hare pleegvaders had geschreven en Bettemie reikte hem het laatste schrift der vondeling over, om hem te overtuigen, dat juffer Zevenster voortdurend aller belangstelling verdiende.</p>
<pb n="213"/>
<p>Na dat Donia inzage der brieven gehad had, en in aanmerking nemende hetgene men hem vroeger over hunne pleegdochter had geschreven, zeide hij, benevens al de leden van het gezelschap, dat hij zich van de onschuld der ongelukkkige overtuigd hield.</p>
<p>‘Nu dit punt vastgesteld is,’ sprak de jonkvrouw van Doertoghe met vaste stem, ‘reken ik mij ten plicht, heeren pleegvaders kennis te geven van gewichtige punten, betrekkelijk het verledene en de toekomst van de rampzalige Nicolette.’ En hierop verklaarde zij, hoe en waarom juffer Zevenster de hand van jonker van Eylar had geweigerd. Zij deelde hun de hoop en de vrees der vondeling mede, en sprak ook van de onveranderlijke liefde, die Maurits haar toedroeg. Dit laatste werd door den advocaat Hoogenberg, die met den jonker den vorigen dag gesproken had, bevestigd.</p>
<p>‘Ik geef de hoop, van jufvrouw Zevenster eenmaal mevrouw van Eylar te mogen noemen, niet op,’ zei Bettemie, toen zij mededeeling had gedaan van haar onderhoud met Mie Lammertsz. ‘Indien de moeder der vondeling ontdekt wordt, is het eene afgedane zaak: <hi rend="i">Madame-mère</hi> zal hare toestemming geven, en Maurits zal Graaf Louis en Mevrouw Mietje er geheel buiten houden. Wel hebben wij, jonker Maurits, advocaat Hoogenberg, doctor Zevenaar en ik, na het eerste spoor der beklagenswaardige moeder ontdekt te hebben, dat spoor weer zien verduisteren, maar dergelijke ontdekkingen zijn de vrucht der volharding. Indien wij onze nasporing voortzetten, zullen wij, voorgelicht door het toeval, eenmaal ons doel bereiken.</p>
<p>Donia had onafgebroken den blik op de sprekende gevestigd. Hij bewonderde dat edelmoedige wezen, dat hare vriendschap getrouw, niet terug deinsde voor de
<pb n="214"/>hinderpalen, die zij ontmoette, om de eer van het ongelukige meisje te herstellen, dat zij toevallig op haren levensweg had ontmoet, en de bewondering wekte nog een ander gevoel in het hart van den man op, die nog zijn veertigste jaar niet had bereikt, maar er bleef hem geenen tijd over om te mijmeren: het rijtuig, dat hij vóór een paar uren had weggezonden, stond terug voor de poort, om hem naar het Ministerie te voeren. Hij moest afscheid nemen.</p>
<p>‘Het schijnt mij toe,’ zei Bol, ‘dat de pleegvaders voor de laatste maal te zamen zijn. De meerderheid was opgekomen, als waren zij door hooger inspraak geroepen; en nu wij vergaderd zijn, ontbreekt het voorwerp onzer liefde. Nicolette heeft de stad, misschien het land verlaten.’</p>
<p>‘Ik ben van het gevoelen der jonkvrouw van Doertoghe, zei Galjart. “Juffer Zevenster zal nog mevrouw van Eylar worden, en de pleegvaders zullen op hare bruiloft zijn. Alles moet te recht komen, vermits de jonkvrouw,” jonker Maurits Hoogenberg en Zevenaar hun onderzoek voortzetten.</p>
<p>Bij het afscheid nemen drukte Donia Bettemie zachtjes de hand, en fluisterde: “Tot wederziens!”</p>
<p>Na het vertrek van Donia wandelde het gezelschap naar een hôtel, en er werd nog menig woord over de arme vondeling gewisseld, nog menige schoone daad van haar verhaald, en toen de predikant aan het station jonkvrouw Bettemie en de oude vrienden de hand drukte, weende hij bittere tranen om het verloren kind.</p>
<p>“Wanneer zult gij tijd hebben om mij naar België te vergezellen?” vroeg Bettemie aan Hoogenberg, toen het gezelschap in den wagen zat.</p>
<pb n="215"/>
<p>“Hoe eer hoe liever,” antwoordde de advocaat, want Gabrielle alleen kan ons inlichtingen bezorgen. Heden over acht dagen komt Donia mij bescheid vragen. Indien de jonkvrouw het goedvindt, gaan wij reeds overmorgen op reis.’</p>
<p>‘Gij zult toch zeker die schoone Gabrielle zien over te halen om terug naar Holland te komen, advocaat?’ zei Galjart. 't Zou zonde zijn zoo een prachtig huis met kostbare meubelen, koets en paarden en eene schoone fortuin te verlaten, om zich levend in eenen kuil te begraven!’</p>
<p>‘Gabrielle zal het anders begrijpen, mijnheer Galjart,’ zei Bettemie: ‘en daarenboven zou zij niet gelukkig zijn in den Haag, waar zij zooveel verloren heeft.’</p>
<p>Hoogenberg en Zevenaar waren van hetzelfde gevoelen, maar Galjart beweerde, dat men met goud alle vlekken uitwischt, en dat de advocaat zijne welsprekendheid moest gebruiken, om de jonkvrouw de Rattines terug te brengen. ‘Al wat er gebeurd is, was de schuld van den ouden Tilbury,’ zeide hij.</p>
</div>
<div type="chapter">
<pb n="216"/>
<head rend="h3">Vijf-en-twintigste hoofdstuk.</head>
<p>Mevrouw van Lisseweghe was met haar gezelschap en haar opmerkenswaardige bagage naar Rotterdam, en van daar met de stoomboot naar Antwerpen vertrokken. Daar verbleef zij met haar gevolg eenen dag in het Sint Antonius-hôtel, en reisde toen per spoortrein naar Oostende.</p>
<p>Gelijk de zwaluw, die in 't najaar naar warmer luchtstreek vlucht, ontvlood Nicolette het land, waar zij geleden en bemind had.</p>
<p>‘De vondeling heeft geen vaderland,’ zuchtte zij, toen zij den voet op den stoomboot zette. ‘Waar zij brood vindt is haar te huis;’ en terwijl zij aan de zijde van hare mevrouw heen en weer op het dek wandelde, zond zij uit de verte eenen stillen afscheidsgroet aan allen, die zij lief had; een dankbare blik aan hare pleegouders - en aan Maurits en Bettemie wijdde zij een traan.</p>
<p>‘En nu, vooruit, Nicolette,’ sprak zij zich zelve bemoedigend toe, juist als toen zij bij van Zirik ging wonen. Maar zij was het onervaren meisje niet meer, dat alles van de beste zijde beschouwde, en iedereen beoordeelde naar haar eigen hart. Zij was voorzichtig
<pb n="217"/>jegens iedereen, mistrouwde als het ware zich zelve, en legde er zich voornamelijk op toe om mevrouw van Lisseweghe te believen.</p>
<p>Aleide's stiefmoeder was, naar het zeggen van eene der dienstboden, die reeds een tiental jaren bij haar in dienst was, zeer veranderd. Voorheen was zij oploopend, trotsch en geldzuchtig - maar bij de menigvuldige slagen van het lot, door het verlies van echtgegenoot en kinderen, was zij zwak en angstig geworden. Hare zenuwen waren ontsteld, en zij hield zich overtuigd, dat hare rampen het gevolg waren van het onrecht, dat zij hare stiefdochter had aangedaan.</p>
<p>‘Nooit mag er in het bijzijn van mevrouw van Lisseweghe over haar voorkind gesproken worden, jufvrouw Zevenster,’ zei Anna, die hare meesteres op de reis vergezelde, ‘want dan krijgt zij het zoodanig op de zenuwen, dat wij er bang voor zijn. Maar jonkvrouw Gabrielle, die u aan mevrouw voorgesteld heeft, zal u dat wel gezegd hebben.’</p>
<p>‘Zij heeft er geen woord van gesproken,’ zei Nicolette, die hoewel zij gaarne in goede betrekking met de andere dienstboden stond, toch het voornemen, had gemaakt, nooit met hen in bijzonderheden te treden; want het scheen haar toe, dat de mededeelingen van Mientje en van Carolien, toen zij bij van Zirik kwam, eenen verkeerden indruk bij haar hadden achtergelaten. Zij verbeeldde zich, dat zij mevrouw van Zirik den verschuldigden eerbied niet had betoond, en dit wel de reden kon zijn, waarom zij haar ziek en hulpeloos naar het gasthuis had gezonden, en bij gevolg tot overmaat van ramp in de X straat kwam.</p>
<p>‘Omdat ik eene dienstbode ben,’ dacht zij, ‘wil ik eene goede dienstbode zijn, die hare meesters eerbie-<pb n="218"/>digt en hare gelijken hoogacht. Ik wil de minste onder de minderen wezen, want aanspraak op meerderheid baart afgunst, en afgunst teelt vijandschap.’</p>
<p>Dat waren de gevoelens van Nicolette, toen zij bij mevrouw van Lisseweghe in dienst trad.</p>
<p>Juffer Zevenster had het geluk, aan hare nieuwe meesteres te bevallen. Mevrouw van Lisseweghe had, als alle rijke dames, die door zenuwziekte zijn aangedaan, eenen afschuw van leelijke gezichten, en Nicolette was schoon, wel opgevoed en rijk begaafd naar hart en geest.</p>
<p>‘Hoe staat het met uwe <hi rend="i">garde-robe,</hi> jufvrouw Zevenster?’ vroeg zij, zoodra zij in het <hi rend="i">Hôtel des bains</hi> te Oostende, waar zij een prachtig <hi rend="i">appartement</hi> betrokken, waren afgestapt.</p>
<p>De vondeling was verwonderd over die belangstelling. Mevrouw van Zirik had haar heel anders behandeld; die zag haar niet aan, dan om hare minachting te doen blijken en alles af te keuren, wat van haar uitging.</p>
<p>‘Ik meen, dat mijne <hi rend="i">garde-robe</hi> tamelijk wel is. Ik ben goed voorzien van linnen en ondergoed, en buiten de kleeding, die ik op de kostschool heb gedragen, heb ik nog den nieuw zijden japon, dien ik droeg, toen jonkvrouw Rattines de eer had, mij aan mevrouw voor te stellen.’</p>
<p>‘Die japon is <hi rend="i">passable,</hi>’ antwoordde mevrouw van Lisseweghe, ‘maar, vermits gij mij overal moet vergezellen, zoowel op openbare concerten en op <hi rend="i">soirées</hi> aan huis, als op de wandeling, zult gij u toch eenig feesttoilet moeten aanschaffen. Ik meen, dat de Nederlandsche gezant in België tegen de toekomende week eene <hi rend="i">soirée</hi> belegd heeft; en wij zullen natuurlijk van de genoodigden zijn.</p>
<pb n="219"/>
<p>Mevrouw zag Nicolette verbleeken. ‘Ach! ware ik keukenmeid, in plaats van gezelschapsjuffer!’ dacht het meisje. ‘Moet ik nu weêr onder de menschen, dan kan ik iemand aantreffen, die weet, dat ik bij de Mont-Athos ben geweest.’</p>
<p>De Mont-Athos was haar kwelgeest. De beeltenis van dat vrouwelijke monster in wier huis haar leven was vergiftigd, zweefde dag en nacht voor de oogen harer ziel.</p>
<p>‘Ik begrijp uwe verlegenheid, jufvrouw,’ zei mevrouw van Lisseweghe, die Nicolette's verkleuren verkeerd opnam. ‘Iemand die pas in dienst komt, heeft schier nooit de benoodigde gelden in handen, maar ik ben bereid de verschotten te doen.’</p>
<p>‘Ik ben zeer gevoelig voor dat blijk van toegenegenheid, mevrouw!’ antwoordde Nicolette; doch ik ben in het bezit van eenig geld: twee honderd gulden.</p>
<p>‘Hoe zijt gij daar aan gekomen, jufvrouw Zevenster?’ vroeg de dame, die met tegenzin de goudstukken in de hand der gezelschapsjuffer zag.</p>
<p>‘Ik heb ze van mijnen pleegvader gekregen, toen ik bij van Zirik in dienst ging,’ antwoordde Nicolette.</p>
<p>‘En wie is die pleegvader?’</p>
<p>De vondeling werd bedroefd. Die ondervraging was eene andere soort van tirannij dan die zij bij van Zirik had onderstaan. ‘Wat moet ik antwoorden?’ vroeg zij zich af. ‘Van Aleide mag men niet spreken, en de graaf van Eylar behoort tot de familie van hare moeder.</p>
<p>Nicolette begreep dat hare aarzeling mishaagde en zich bemoedigende sprak zij:</p>
<p>‘Die pleegvader is graaf Louis van Eylar.’</p>
<p>‘Water! water!’ riep mevrouw van Lisseweghe, en zij beefde over haar geheele lichaam.</p>
<pb n="220"/>
<p>De gezelschapsjuffer kwam dadelijk met de waterflesch, die tegen onvoorziene voorvallen in gereedheid stond, en Anna kwam op het geroep der meesteres uit de kamer er naast aanloopen, en zonder acht op de schoone kleederen der zenuwzieke, of op het frissche vloertapijt te geven, goot zij der kranke de volle waschkom over het hoofd.</p>
<p>‘Dat is mijne schuld,’ dacht Nicolette, die ook sidderde, want zij twijfelde geenszins, of zij was in ongenade gevallen. Maar hare meesteres was minder wrevelig dan zij dacht. De hulpbehoevende, rijke dame wist bij ondervinding, hoe moeielijk het is iemand aan te treffen, die goedwillig en verkleefd is, en in Nicolette had zij, gedurende de reis, reeds goede hoedanigheden ontdekt.</p>
<p>‘Jufvrouw Zevenster,’ sprak zij, toen het voorval over en zij van kleeding verwisseld was, ‘gij hebt daar onwetend eenen naam uitgesproken, die mij mishaagt en daar ik zenuwachtig ben....’</p>
<p>‘Ik vraag verschooning Mevrouw,’ stamelde Nicolette.</p>
<p>‘Dat hoeft niet,’ sprak de meesteres weêr, ‘dewijl het onschuldig was. Waar spraken wij over, toen ik onpasselijk werd?’ ging zij zich bedenkende, voort.</p>
<p>‘Nu weet ik het,’ vervolgde zij, ‘'t was van <hi rend="i">toilet.</hi>’</p>
<p>‘En van dat geld,’ zei Nicolette blozend, want zij wilde de zaak verklaren, omdat de dame haar ondervraagd had, als ware dat geld van twijfelachtigen oorsprong.</p>
<p>‘Van <hi rend="i">toilet</hi> en ook van uwen spaarpot,’ antwoordde mevrouw van Lisseweghe zeer bescheiden.</p>
<p>‘Ik zal u een feestkleedje en eenen hoed voor de wandeling uitkiezen, jufvrouw Zevenster,’ ging zij voort, ‘en ook voor de rekening zorgen.’</p>
<p>‘Mevrouw is wel goed, ik dank haar,’ zei Nicolette.</p>
<pb n="221"/>
<p>‘Welk een zonderling mensch,’ dacht het meisje, ‘eerst doet ze mij die vernederende ondervraging ondergaan, en nu is zij zoo vriendelijk en voorkomend. Hare bitterheid zal zeker het gevolg zijn van hare ontsteltenis’ en weêr vatte zij nieuwen moed.</p>
<p>De vondeling deed met hare meesteres lange wandelingen langs den zeedijk. Zij bezochten te zamen de stad met hare trotsche magazijnen, het koninklijk paleis en de prachtige kerken; en somtijds begaven zij zich met Anna, die eene ware ziekenoppasster voor mevrouw was, toen deze hare kwaal kreeg, als echte <hi rend="i">touristen</hi> tot in de duinen.</p>
<p>Die verre wandelingen brachten eene gunstige verandering bij de vondeling te weeg. Hare door ziekte en verdriet uitgeputte krachten keerden terug, en gelijk het dikwijls bij jonge menschen het geval is, na langdurig lijden begon zij zich weêr met het leven te verzoenen. Daar mevrouw 's morgens lang te bed bleef, mocht zij uren lang van het balkon naar de majestueuse zee staren, naar dat onmetelijke diep, dat bij stil wêer in de morgenzon als diamant lag te glinsteren, en soms opgeblazen door den storm zich in schuimende golven als zwellende gebergten ten hemel verhief.</p>
<p>Met wellust blikte zij op de talrijke schepen, die opgetooid met veelkleurige wimpels in het <hi rend="i">bassin</hi> lagen te rusten; op de koopvaardijschepen, die met kostbare waren geladen, in volle zeil en de golven trotseerende, op het maatgeluid van den storm schenen te dansen, en ook op de lichte bootjes, die, uit de verte beschouwd, als notedopjes heen en weêr werden geslingerd. Van de schoone met schepen getooide zee wendde zij de blikken naar de dijken, waar de gekroonde hoofden de zeelucht kwamen inademen, als gewone menschen; en op de
<pb n="222"/>verbruinde badvrouwen, die, na met de rijkste en schoonste dames van Europa in de golven gedanst te hebben, de versleten waterplunjes, die zij aan badgasten van minderen rang verhuurd hadden, te droogen legden. Dat leven aan de zee schonk haar nieuwe kracht.</p>
<p>Maar zie, terwijl zij daar in blank gewaad het schoone hoofd op de hand leunende, langs zee en wandeldijk zit te staren, komen er ook treurige gedachten in haar op. Noch op den schier eindeloozen Oceaan, noch onder die ontelbare menigte is er iemand, die haar lief heeft, en op den ganschen aardbodem is er niemand, die haar achting toedraagt. Zelfs Maurits en Bettemie zullen thans met afschuw aan haar denken, omdat zij bij de Mont-Athos heeft gewoond! ‘Waarom sterft de mensch niet bij zijne eerste schande, om herboren te worden met de schatten der ondervinding?’ dacht zij.</p>
<p>Eens, terwijl zij hare oogen over de bonte schare badgasten liet zweven, sprong zij plotseling achteruit, want zij had een blik ontmoet, die in haar hart was gedrongen als een angelsteek. De heer Rostan wandelde met mevrouw van Zirik aan den arm, voorbij het <hi rend="i">hôtel des bains</hi> en de huisprofessor had zijn <hi rend="i">lorgnon</hi> op <hi rend="i">haar</hi> gericht en haar erkend.</p>
<p>Anna kwam juist de gezelschapsjuffer verwittigen, dat mevrouw haar wachtte aan het ontbijt, zoo dat Nicolette nog geheel onthutst vóor hare meesteres verscheen.</p>
<p>‘Jufvrouw Zevenster!’ sprak mevrouw van Lisseweghe, nadat Nicolette haar goeden morgen had gewenscht, ‘ik heb besloten eene morgenwandeling te doen. De zee is rustig, en aan het strand zal het aangenaam en koel zijn; misschien stappen wij nog verder door tot in de duinen.’</p>
<pb n="223"/>
<p>Zooals mevrouw verkiest,’ antwoordde Nicolette met bevende stem, zij vreesde mevrouw van Zirik te ontmoeten.</p>
<p>Anna kwam met den hoed en het manteltje van mevan mevrouw, en Nicolette maakte zich gereed voor de wandeling, maar nauwelijks waren zij op het strand, of mevrouw van Lisseweghe vroeg:</p>
<p>‘Waarom zijt gij zoo onrustig, jufvrouw Zevenster? Is hier iemand die u hindert?’</p>
<p>Nicolette bloosde. Zij was te groot van ziel om te liegen, en hare meesteres hield van geene aarzeling.</p>
<p>‘Mevrouw,’ zeide zij, ‘ik meen dezen morgen mevrouw van Zirik met den huisprofessor voorbij het <hi rend="i">hôtel</hi> te hebben zien wandelen - en, om de waarheid te zeggen, ik ben er niet op gesteld, die dame in gezelschap van dien heer te ontmoeten.’</p>
<p>‘Gij zoudt kunnen gelijk hebben,’ antwoordde de meesteres. ‘Ik heb daarover in den Haag iets gehoord. Die dame is met den leermeester van haren zoon gevlucht.’</p>
<p>Dat antwoord had de nieuwsgierigheid van het jonge meisje opgewekt, doch het ware onbeleefd geweest, hare meesteres te ondervragen. Verder op het strand ontmoetten zij het gevluchte paar, en daar bemerkte Nicolette, dat het de schuldige is, die voor de schuldelooze moet blozen. Zoodra mevrouw van Zirik hare oud-gouvernante ontwaarde, trok zij haar kanten <hi rend="i">voile</hi> voor het aangezicht: alleen de onbeschaamde Rostan durfde het meisje in de oogen blikken.</p>
<p>‘Die dame is mevrouw van Zirik, ‘fluisterde de vondeling.</p>
<p>‘En die heer is zeker die huisprofessor, door wien de ongelukkige hare familie geschandvlekt, man en kin-<pb n="224"/>deren in het verdriet gestort heeft; en nu dwaalt zij hier, nadat de hartstocht bekoeld is, rond, om de ontknooping van het treurspel af te wachten,’ Of, sprak mevrouw van Lisseweghe, ‘of zou zij meenen, dat haar misdrijf ongestraft zal blijven?’ En de arme vrouw kreeg een vluchtige zenuwschok.</p>
<p>Eenige dagen later kwam mevrouw van Lisseweghe met Nicolette van een uitstapje naar de duinen, terug. Er waren minder wandelaars dan gewoonlijk op den zeedijk. Terwijl zij eenige oogenblikken op de badgasten, die nog in zee waren stonden te turen, liet zich het alarmgeroep der badoppassers hooren, en een met kurk omkransd redder liep de zee in.</p>
<p>‘Zie ginds eene drenkeling,’ riep men hier. ‘Het is eene dame,’ riep men verder. ‘Zij loopt vrijwillig de afpaling voorbij,’ kreet een andere. Angstig volgden de aanschouwers de bewegingen van den redder, die weldra zegepralend met eene drenkeling, die nog ademde, op het strand verscheen.</p>
<p>Bang voor eenen zenuwaanval, was mevrouw van Lisseweghe met Nicolette huiswaarts gesneld.</p>
<p>‘Ik heb een voorgevoel, jufvrouw Zevenster,’ zei de dame, terwijl zij langzaam de dijktrappen afdaalden, ‘dat die drenkeling wel mevrouw van Zirik zou kunnen zijn.</p>
<p>‘Dat is zonderling, Mevrouw, ik heb denzelfden inval gehad.’</p>
<p>‘Dat zou wel de ontknooping van het treurspel kunnen wezen,’ hernam de meesteres, die zeer vertrouwelijk met Nicolette begon om te gaan. ‘De dingen die ik voorspel komen dikwijls uit.’</p>
<p>'s Anderdaags las Nicolette hare dame uit de Gazette het volgende artikel voor, uit de rubriek: Misdaden en
<pb n="225"/>ongevallen: ‘Gisteren is eene dame, die zich te ver in zee had gewaagd, door den badwachter van Damme, gelukkig op het strand gebracht. Men veronderstelt, dat de geredde zekere mevrouw v. Z. van 's Gravenhage is, die, nadat zij door haren minnaar, met wien zij naar België was gevlucht, verlaten was, blijken van krankzinnigheid heeft gegeven.’</p>
<p>‘Is 't niet zooals ik gezegd heb, jufvrouw Zevenster?’ sprak de dame. ‘Slechte dingen hebben altijd een slecht einde.’ En zij kreeg weer een zenuwschok.</p>
</div>
<div type="chapter">
<pb n="226"/>
<head rend="h3">Zes-en-twintigste hoofdstuk.</head>
<p>Indien Nicolette twee dagen later per stoomboot naar Antwerpen vertrokken ware, dan had zij op het vaartuig Hoogenberg en Bettemie ontmoet. De jonkvrouw van Doertoghe had, zonder er bezwaar in te vinden, hoewel de advocaat nog jonkman was, zonder ander gezelschap de reis aanvaard. Wel zou de wereld, die op alles iets weet af te wijzen, het zonderling vinden, maar wat hinderde dat de grootmoedige Bettemie, die haar levensgeluk uit hare zielegrootheid putte?</p>
<p>Ook Hoogenberg en de jonge dame stapten in het Sint Antonie's Hôtel af. De bedienden dachten, dat het jonggehuwden waren, die de wittebroodsweken buiten hun land gingen doorbrengen. Zij beschikten een <hi rend="i">appartement</hi> voor beiden, en schenen zeer verwonderd over de vergissing, toen Hoogenberg twee kamers vroeg, en verzocht, tegen het vertrek van den eersten spoortrein gewekt te worden.</p>
<p>Om half vijf 's morgens vond de advocaat de jonkvrouw reeds gekleed. Zij dronken te zamen thee en reden toen <hi rend="i">per vigilante</hi> naar het <hi rend="i">station</hi>, waar ze nog te vroeg aankwamen om met den eersten trein te vertrekken.</p>
<p>‘Ware het eene pleizierreis, wij zouden de bisschops-<pb n="227"/>stad eens van naderbij bezien,’ zei Bettemie, toen zij te Mechelen moesten afstappen, om van trein te verwisselen; maar wij moeten voort, voort naar de verdwaalde Gabrielle. Zij reden verder over Leuven en Thienen, en kwamen om tien ure te L. aan.</p>
<p>Het klooster der boetvaardige dochters was een groot hoog gebouw, zonder benedenvensters langs den straatkant, maar op het dak waren verscheidene luchtgaten, als in eene gevangenis, en vóor de zware, met menigvuldige kopnagels beslagen ingangpoort wandelde een schildwacht.</p>
<p>Bettemie voelde haar hart zoo geweldig kloppen, toen de advocaat belde, dat zij als het ware de slagen had kunnen tellen, en hare knieën knikten, toen de portierster, eene lange, magere non met een mannelijk gelaat en een streng voorkomen, hen in de spreekkamer der eerwaarde moeder bracht.</p>
<p>De eer des huizes werd, daar de moeder van het klooster bedlegerig was, door eene non, die de portierster zuster Mechtilde noemde, gehandhaafd. Deze zuster, die omtrent veertig jaar oud moest wezen, was zeer bleek en doorschijnend als een wassenbeeld, waarschijnlijk tengevolge van vasten en waken.</p>
<p>‘Lieve zuster,’ zei Hoogenberg, ‘wij zijn herwaarts gekomen, om een onderhoud met de jonkvrouw de Rattines te verzoeken. Kunnen wij haar spreken?’</p>
<p>‘Gij hebt een slecht oogenblik gekozen,’ antwoordde zuster Mechtilde met nedergeslagen blik, ‘de boetvaardige bruid is in gebed.’</p>
<p>Men noemde Gabrielle de bruid, omdat zij dien dag het kloostergewaad had aangenomen.</p>
<p>‘Wij hebben eene verre reis gedaan, om de jonkvrouw te spreken, over eene belangrijke zaak,’ zei
<pb n="228"/>de advocaat, ‘over iets, dat de lieve zuster niet moet verontrusten. Het is geene familiezaak en ook geene geldquaestie; zelfs behoeven wij haar niet zonder getuigen te spreken. Het geldt eene vondeling, die met haar in betrekking is geweest.’</p>
<p>Bij het hooren van het woord <hi rend="i">vondeling</hi> begon zuster Mechtilde over al hare ledematen te beven. Zij drukte de rechterhand op de borst en sloog hare blikken ten Hemel.</p>
<p>‘De bruid is nog in de kapel,’ sprak ze toen, ‘gij moogt haar wel eens zien; en als gij later - zoo omtrent den middag - wilt terug komen, kunt gij haar spreken.</p>
<p>Bettemie's hartkloppen was nog toegenomen in dat akelig gebouw, waar zij, naar het haar toescheen, eene graflucht inademde; en zelfs de advocaat, die menigmaal crimineele gevangenissen had bezocht, voelde zich ontsteld. De zuster bracht hen door eenen langen gang, dien men <hi rend="i">den pand</hi> noemde, en die niet ver van de ingangpoort moest uitkomen, want Bettemie en Hoogenberg hoorden het gerucht der geweerkolven van de schildwachten tot vóor een tralievenster in de kapelmuur.</p>
<p>Zuster Mechtilde schoof eene gordijn van groene stof op zij, en fluisterde:</p>
<p>‘Ginds knielt de bruid.’</p>
<p>Bettemie onderdrukte eenen angstkreet. Vóór het altaar lag eene menschelijke gedaante geknield, omgeven van eene grove, grijze pij. Eene uit hennep gevlochten knobbelkoorde omgordde de fijne leden; het hoofd was met eenen zwarten doek omhangen; en daar boven stond eene kroon van roode rozen. De kroon der bruid, de kroon der matelares.</p>
<p>Stille tranen rolden over de verbleekte wangen der
<pb n="229"/>jonkvrouw. Zij slaakte stomme zuchten en zelfs de advocaat kon zijne smart niet bedwingen. Er rolden zilte droppelen uit zijne oogen op den killen arduinen vloer.</p>
<p>Was het wel de schoone jonkvrouw de Rattines, de <hi rend="i">geëmancipeerde</hi> vrouw, de luchtige danseres, de fiere <hi rend="i">amazone</hi>, die door uitstekende natuurgaven de bewondering der wereld afdwong? Was het Gabrielle?</p>
<p>Die naam was thans door dien van zuster Maria van Egypte vervangen. Gabrielle was van de wereld verdwenen, om zich levend in een klooster te begraven.</p>
<p>Bettemie moest op den arm van den advocaat steunen, om in de <hi rend="i">vigilante</hi> te stappen, die aan de poort stond te wachten.</p>
<p>‘Waarheen?’ vroeg de koetsier aan de reizigers, die in hunne ontsteltenis noch met hem, noch met elkander een woord hadden gewisseld. ‘Waarheen?’</p>
<p>‘Naar het Hôtel...’ stotterde Hoogenberg.</p>
<p>‘Naar het Hôtel Grétry zeker?’ zei de voerman.</p>
<p>‘Naar het Hôtel Grétry,’ herhaalde de advocaat, die in de geheele stad geenen naam wist te noemen.</p>
<p>Tegen den middag keerden de reisgenooten naar het akelige gebouw terug. Zij werden als vroeger door zuster Mechtilde ontvangen. De non bracht hen in eene gaanderij bij een tralievenster in den binnenmuur, dat met eene dubbele gordijn was behangen: een langs den kant der gaanderij en een langs den kant der cel. Die cel was het verblijf van zuster Maria van Egypte.</p>
<p>Zuster Mechtilde schoof de gordijn langs den galerijkant weg, en riep de boeteling bij haren kloosternaam.</p>
<p>De binnengordijn werd opgeschoven, en daar stond de jonkvrouw de Rattines in het strenge kloostergewaad. Hare prachtige bruine haarlokken waren weg geschoren, en onder den zwarten doek, waar boven de rozenkroon
<pb n="230"/>der bruid prijkte, bemerkte men eenen witten doek, die haar hoofd en een gedeelte van het voorhoofd omsluitende, langs de slapen afdaalde en de onderkin verborg.</p>
<p>Met nedergeslagen oogen, en de handen op de borst gekruist, maakte de boeteling eene diepe buiging.</p>
<p>‘Gabrielle!’ zuchtte Bettemie.</p>
<p>De non schoof de binnengordijn weder dicht, en achter het behangsel verscholen, vroeg zij:</p>
<p>‘Wat verlangt de jonkvrouw van Doertoghe?’</p>
<p>‘Ik ben met een der pleegvaders van Nicolette gekomen, om u over de vondeling te spreken,’ zei Bettemie, wier oogen vol tranen stonden. ‘Heeft onze arme vriendin zich in het huis in X straat aan ontucht overgegeven?’</p>
<p>‘Zij is de reinste, de onschuldigste maagd, die ik ooit ontmoet heb. Zuiver als een engel, is zij bij de Mont-Athos gekomen, en schuldeloos als een engel, heeft zij haar verlaten. Toen ik de misdaad, die de dood van mijnen voogd ten gevolge had, beging, en bij nacht in het openstaande huis vluchtte, waar ik mijne ziel besmette en de wraak des Hemels over mijn schuldig hoofd trok, had ik nog geene inlichtingen kunnen nemen aangaande den verkoop van het landgoed, waarover jonkvrouw van Doertoghe mij schreef. Nicolette werd ziek bij van Zirik, en zij kwam om een antwoord op den brief der jonkvrouw, zonder te weten wat zij deed, in den kuil des verderfs, waaruit zij door de genade des Hemels onbesmet is verlost!’</p>
<p>‘Alles komt overeen met de brieven, die de ongelukkige Klaasje Zevenster aan hare pleegvaders schreef,’ zei Hoogenberg, toevallig het kind bij zijnen eersten naam noemende.</p>
<p>Hadden de bezoekers de oogen omgewend, zij hadden
<pb n="231"/>bemerkt, dat het bleeke gelaat van zuster Mechtilde bij het hooren van dien naam eene lijkkleur kreeg.</p>
<p>‘Gabrielle, ik heb u vroeger geschreven, welk belang er aan het ontdekken van juffer Zevenster's moeder verbonden is,’ sprak Bettemie. ‘Wij hebben het eerste spoor van haren oorsprong ontdekt, maar het dadelijk weêr verloren. Nicolette's moeder moet tot de roomsche godsdienst behooren, want zij heeft het kind bij haar laatste bezoek eenen rozenkrans geschonken.’</p>
<p>‘Ik zal God bidden,’ sprak de boeteling, ‘opdat de arme vondeling, indien het haar zalig is, eenmaal gravin van Eylar worde.’</p>
<p>Bettemie gevoelde dat het gesprek ten einde liep.</p>
<p>‘Nog één woord, lieve Gabrielle,’ sprak zij: ‘waar is Nicolette?’</p>
<p>‘Zij vergezelt eene vreemde dame op reis. Vaarwel.’</p>
<p>‘Weer krijschten de ringen van het behangsel op de ijzeren roede. Gabrielle vertoonde zich nogmaals met nedergeslagen blik aan hare bezoekers, en na eene nederige buiging tot afscheid schoof zij de gordijn weer dicht.</p>
<p>Bettemie voelde zich ontsteld. Het gezicht van Gabrielle in dat kille verblijf, waar alles van den dood, niets van het leven sprak, had haar pijnlijk aangedaan.</p>
<p>Zij stond daar met den rozenkrans, het geschenk van Nicolette's moeder, dat zij Gabrielle had voorgehouden nog in de hand, terwijl deze voor hen nederboog.</p>
<p>Zuster Mechtilde nam den rozenkrans uit de hand der jonkvrouw, kuste het kruis, dat er aanhing, en gaf hem terug.</p>
<p>‘Nu ben ik het, mijnheer en mevrouw,’ sprak zij tot de bezoekers, ‘die u gehoor verzoek,’ en toen zij in de spreekkamer kwamen, grendelde zij de deur en viel op de kniêen.</p>
<p>‘Ik ben de moeder van Klaasje Zevenster, Marie
<pb n="232"/>van Sprimont,’ kreet de boetvaardige non met samengepreste handen. ‘De Heer heeft mijn smeeken verhoord, na tien jaren boete. Vurig heb ik den Hemel gebeden, opdat ik tusschen de kloostermuren iets aangaande het lot van mijn geliefd kind zou mogen hooren. Groot was mijne zonde, en groot moet mijne boetvaardigheid wezen. Veel heb ik geleden en geweend, en nu ik gehoord heb, dat zij nog leeft, de lieve dochter, het overblijfsel mijner rampzalige liefde, zal ik gerust ten grave dalen. Mie Lammertsz, de pleegmoeder van mijn Klaasje, zal u verklaren in welken bitteren nood ik mij bevond, toen zij mij het kind ontnam, en ik mijn warmen omslagdoek wegschonk, om het schepseltje in goede handen te bezorgen. Tweemaal ben ik teruggekeerd om mijn kind te halen, en tweemaal heeft de gedachte, dat zij in mijn ongelukkig lot zou moeten deelen, mij doen besluiten het aan de liefdadige zorg der pleegvaders over te laten.’</p>
<p>‘Kent gij dien rozenkrans?’ vroeg Bettemie, en zij toonde nog eens het koralen snoer.</p>
<p>‘Dien krans heb ik aan Mie Lammertsz voor mijn kind geschonken,’ antwoordde de moeder.</p>
<p>‘Wee mij ongelukkige!’ zoo hield de boeteling op, in hare schuldbelijdenis. De bedeklok klepte, en zij moest voort naar de boetpleging.</p>
<p>‘Goede pleegvader mijner dochter,’ zoo sprak zij Hoogenberg ten slotte toe, ‘duizendmaal vraag ik u en al de medevaders vergiffenis voor den last, dien ik u heb veroorzaakt. Moge de liefde van mijn kind uwe liefde vergelden.’ En zuster Mechtilde rees van den grond op, en vergezelde wankelend Bettemie en Hoogenberg tot aan de cel der portierster.</p>
</div>
<div type="chapter">
<pb n="233"/>
<head rend="h3">Zeven-en-twintigste hoofdstuk.</head>
<p>Mevrouw van Lisseweghe was niet altijd zoo vriendelijk, als toen wij haar met hare gezelschapsjuffer over toilet hoorden spreken, of toen wij haar aan het strand zagen wandelen. Zij had luimen, en was dikwijls onverdragelijk - doch nooit was zij zoo lastig, als wanneer men haar aankleedde voor een feest. Dan wilde zij schoon zijn, schooner dan zij wezenlijk was; schooner dan de kunstmiddelen haar konden doen schijnen. Hare ontevredenheid stortte zij dan op hare dienstboden uit, vooral op de kamenier, die er ongevoelig, en op Nicolette, die er al te zeer gevoelig door werd.</p>
<p>Het was de dag, waarop de Nederlandsche gezant bij het hof van België aan zijne vrienden en landgenooten in de schoone zalen van zijn <hi rend="i">hôtel</hi> een dansfeest gaf; en het was tegen dien avond, dat mevrouw het bal-<hi rend="i">toilet</hi> voor Nicolette had uitgekozen. Het meisje was, nadat zij door hare meesteres aan de dame van den gezant als de pupil des graven van Eylar was voorgesteld, met haar tot het feest uitgenoodigd.</p>
<p>‘Ik heb mevrouw nog nooit zoo prachtig gekleed gezien,’ zei de kamenier, toen zij hare dame, om het toilet te voltooien, eenen bloemenkrans op de glinste-<pb n="234"/>rende haren had gezet: ‘maar hoe kan het anders? Dat nankingkleurig zijden kleed met <hi rend="i">volants</hi> van Brusselsche kanten zou eener koningin niet misstaan; en kostbaarder diamanten dan die van mevrouw zijn er, noch in België, noch in Holland te vinden. Wil mevrouw zoo goed zijn eens in den spiegel te kijken, om het <hi rend="i">ensemble</hi> te zien?’</p>
<p>Mevrouw van Lisseweghe draaide het hoofd, om hare kleedij en hare gestalte te beschouwen, en toen ging zij van naderbij hare gelaatstrekken bezien, waarop de kanker der wroeging zijnen stempel had getooverd.</p>
<p>De kamenier gaf der feestelijk getooide dame haren prachtigen waaier, en eindelijk haar <hi rend="i">calepin</hi>, om de aanzoeken der dansers op te teekenen. Dit laatste stuk nam zij met tegenzin aan.</p>
<p>‘Het zal wel de laatste maal zijn,’ dacht zij, nogmaals in den toiletspiegel glurende, dat ik dat voorwerp medeneem. Het is tijd, dat ik mij bij de oude <hi rend="i">douairières</hi> voeg, die de bals bijwonen, om hare dochters te <hi rend="i">chaperonneeren</hi>, ‘mijn tijd is voorbij.’ En onwillekeurig herhaalde zij de woorden van den Belgischen dichter:</p>
<q rend="bq">‘Voorbij, gelijk het rijk van een verdelgd geslacht!’</q>
<p>Nicolette verscheen in de zaal, waar mevrouw nog vóor den spiegel stond; zij, die geene paarlen, geene juweelen, geene kanten behoefde om schoon te zijn. De vondeling zag er lief uit, met haar wit kleedje van fijn Indisch neteldoek; eene bleeke roos in de zacht blonde haren; en het schoone gelaat gekleurd door reinen zielegloed.</p>
<p>Bij het binnentreden der gezelschapsjuffer verbleekte het gelaat der nog wereldsche dame. Zij was jaloersch
<pb n="235"/>over de jeugd der arme vondeling. Zij monsterde het arme meisje met nijdigen blik, om iets te ontdekken, dat zij afkeuren kon. Maar wat kon zij berispen? Nicolette had de haarlokken even als op andere dagen geschikt, en haar eenvoudig kleedje was aan den hals minder uitgesneden dan het prachtige kleed van hare mevrouw. Had zij haar hoedje opgezet, een manteltje omgeslagen en de wit-satijnen schoentjes door rijglaarsjes vervangen, dan ware hare kleeding welvoegelijk geweest in eene kerk. Er was dus niets af te keuren, niets te laken, zoodat de dame zich moest tevreden houden met eene beknibbeling.</p>
<p>‘Jufvrouw Zevenster, gij ziet er zoo gemeen uit, dat gij sterk zult misplaatst zijn in de trotsche balzaal. Ik heb wel is waar zelve uw kleedje gekozen, maar die eenvoudigheid! geen parelsnoer, geene armbanden en slechts eene enkele bloem in het haar, als ware zij er uit den overvloed van anderen ingevallen!’</p>
<p>‘Indien mevrouw goedvindt dat ik....’</p>
<p>‘Dat ik te huis blijve,’ zoo voleindigde de dame den volzin: ‘en ik zou mij <hi rend="i">alleen</hi> bevinden, <hi rend="i">alleen</hi> met mijn zwak lichaamsgestel. Jufvrouw Zevenster, zulk een liefdeloos voorstel had ik van u niet verwacht!’</p>
<p>‘Mevrouw heeft mijne gedachten verkeerd opgevat. Ik wilde zeggen, dat ik gaarne, op haar verlangen, iets wilde veranderen.’</p>
<p>‘Iemand als ik zou zich, volgens u, alleen in eene balzaal wagen!’ ging mevrouw voort, zonder op het antwoord der vondeling te letten; ‘maar wat wil ik hierover zeggen; wat kent een schepsel als gij van de wereld?’</p>
<p>Nicolette antwoordde niet. Zij nam den bloemruiker,
<pb n="236"/>dien de dame voor haar had bestemd, van de tafel, en bleef in nederige houding op verder bevel wachten.</p>
<p>‘Mag ik Mevrouw doen opmerken,’ zei Anna, de kamenier, ‘dat het rijtuig sinds een half uur voor de poort staat!’</p>
<p>‘Anna!’ vraagde mevrouw weêr, ‘houdt gij mij voor een <hi rend="i">kind?</hi> Ik heb de <hi rend="i">vigilante</hi> daar op het oogenblik hooren stilhouden. Ach! wat is het ongelukkig met vreemde menschen te leven!’</p>
<p>De kamenier glimlachte en knipoogde tot Nicolette, maar de vondeling, die liever den nacht op stroo in eene hut dan in eene balzaal zou hebben doorgebracht, bemerkte de spotternij niet. Zij was met zich zelve bezig, met haren tegenzin in het luisterrijk feest, met hare vrees eene kennis te zullen ontmoeten.</p>
<p>In de feestzaal scheen de vondeling zich zelve te vergeten, - daar leefde zij als in den droom. Door met bloemen bezette ingangen was zij in de receptiezaal gekomen. Het arme kind was zoo opgetogen door al wat haar omgaf, dat zij zich in een der tooverpaleizen uit de Arabische vertellingen waande. De wanden der ruime zaal waren met behangsels van rood fluweel versierd, die met gouden koorden met kwasten vastgeknoopt waren als gordijnen. Het licht, dat van de kroonkandelaars straalde, was zoo verblindend, dat zij er de oogen voor moest neerslaan; en de eigenlijke balzaal, die behangen was met witte en blauwe gordijnen van lichte stof, vergeleek zij met den Hemel.</p>
<p>De dames, die in kant en bloemen getooid en schitterende van diamanten, door de zalen dartelden, beschouwde de opgetogene als geene gewone natuurkinderen. Haar geest zweefde van schoonheid tot schoonheid, en zij was verblind door den glans der pracht.</p>
<pb n="237"/>
<p>Eensklaps voelde het arme kind zich uit den Hemel, die haar had opgenomen, terugzinken op de onzalige aarde. Tusschen de door rijkdom schitterende dames had zij mevrouw Mietje, gravin van Eylar, herkend.</p>
<p>Mevrouw van Lisseweghe had met kennis van zaken gesproken, toen zij zeide, dat het eene gevoel het andere in de balzaal verdringt.</p>
<p>De tonen der muziek deden de harten trillen, en eene menigte heeren in het fijnste toilet, zweefden als vlinders rond, om zich eene danseres uit te kiezen.</p>
<p>Nicolette zat met hare mevrouw op eene bank. O had zij eene der dansers in het oor kunnen fluisteren, dat hij hare meesteres, die met eenen gemaakten glimlach om den mond ongeduldig zat te wachten, voor de eerste <hi rend="i">quadrille</hi> uitnoodigde!</p>
<p>Terwijl Nicolette zich zelve vergat, om hare mevrouw genoegen te bezorgen, werd zij door een <hi rend="i">elegant</hi> jongeling ten dans gevraagd. De vondeling aarzelde. Welke rol had de gezelschapsjuffer hier te vervullen?</p>
<p>Mevrouw van Lisseweghe bemerkte de angstvalligheid van het meisje, en moedigde haar met een hoofdknik aan, en Nicolette nam den arm van haren <hi rend="i">cavalier</hi>, die langs eenen omweg met de jeugdige schoone plaats nam in den danskring.</p>
<p>‘Zoo geeft men aan het nietigste wezen der aarde, zoo lang het met de stralenkroon der jeugd getooid is, de voorkeur boven de verwelkende schoonheid,’ zuchtte mevrouw van Lisseweghe, toen zij de vondeling aan de hand van den bevalligen jongeling ten dans zag zweven. Zelfs de grijsaards dulden geene oude vrouwen. Zou men niet zeggen, dat de jaren, die wijsheid telen voor den man, de vrouw met schande beladen?’</p>
<p>De mijmering der veertigjarige werd door het gespre
<pb n="238"/>van twee heeren, die naast elkander aan hare zijde kwamen zitten, gestoord.</p>
<p>‘Hebt gij de danseres gezien, die Alexander zich heeft gekozen, August?’ vroeg de oudste. Die blonde, met haar nedeldoeksch kleed, het eenige eenvoudige kleedje, dat zich in de balzaal bevindt? Welk een schoon model voor eene Madonna!’</p>
<p>‘Zij spreken van jufvrouw Zevenster,’ dacht mevrouw van Lisseweghe; doch het zijn maar schilders; ‘en, hoewel zij slechts tot zich zelve sprak, liet zij met minachting den klemtoon op het woordje <hi rend="i">maar</hi> vallen.’</p>
<p>‘Welke schoone vormen! welke edele wezenstrekken! welk eene mengeling van frischheid en eenvoudigheid!’ ging de spreker voort; ‘daarbij heeft zij iets in de oogen, dat u wegsleept in een stroom van gedachten; en over haar geheele aanzijn ligt het waas der onschuld gespreid. Men zou op de knieën vallen om haar te aanbidden!’</p>
<p>‘Ik heb ze gezien, Occo,’ antwoordde de jongste der onbekenden; en dat antwoord geleek een zucht.</p>
<p>De vondeling werd door haren <hi rend="i">cavalier</hi> teruggebracht. Hij bedankte de lieve danseres, boog zich voor mevrouw en wierp tot afscheid eene liefdevollen blik op Nicolette.</p>
<p>August boog zich voor de beide dames, toen Alexander afscheid had genomen, en vroeg Nicolette ten dans, doch de gezelschapsjuffer verzocht, hoewel zij uit beleefdheid aannam, voor de eerste <hi rend="i">quadrille</hi> verschoond te blijven, want zij bemerkte, dat hare mevrouw zich begon te vervelen.</p>
<p>‘Dus tot den volgenden dans!’ zei de nieuwe <hi rend="i">cavalier</hi> en weer maakte hij eene buiging.</p>
<p>Nicolette beschouwde hare meesteres met eenen blik,
<pb n="239"/>die scheen te vragen, moet ik u aanspreken, of moet ik zwijgen? maar het gelaat der dame bleef zonder uitdrukking.</p>
<p>Er bood zich weer een danser voor het jonge meisje aan, toen een tweede, en toen een derde, totdat eindelijk een vierde de dwaasheid beging mevrouw van Lisseweghe verlof te vragen, om hare lieve dochter ten dans te mogen verzoeken.</p>
<p>Dat was te veel! ‘Ik moet sedert den dood mijner kinderen sterk veranderd zijn,’ dacht de ongelukkige dame. ‘Verleden jaar werd ik op het hofbal nog bij de bevalligsten gerekend; en thans! O dit feest is het afscheid mijner jeugd, mijn afscheid van de wereld!’</p>
<p>Nicolette was door August ten dans geleid, terwijl hare meesteres die treurrede uitboezemde. Mevrouw van Lisseweghe, de edele, de eenmaal zoo gevierde dame, zag de vondeling als eene nimf door de dansrijen zweven, en noemde men eene andere de koningin der pracht, men noemde de maagd met het luchtig witte kleedje de koningin der schoonheid.</p>
<p>Eene koude rilling overviel de arme Nicolette, terwijl zij met haren bewonderaar aan den dans stond, bemerkte zij mevrouw Mietje in gesprek met hare meesteres; en zij kende die dame van Hardestein, die eentoonige mevrouw, die gif met honig wist te mengelen, die reeds bij hare eerste ontmoeting eene schaduwe had geworpen op haar geluk, en zij vreesde.... Ach, moest die vrees bewaarheid worden! Moest mevrouw Mietje den brief, dien zij aan haren pleegvader graaf van Eylar had geschreven, om hem te zeggen, hoe zij in het huis der Mont-Athos was gekomen, verkeerd tegen hare dame uitleggen, wat zou er dan van haar worden!’</p>
<p>Toen de bewonderaar der schoonheid zijne danseres
<pb n="240"/>terug bracht op de plaats die mevrouw van Eylar een oogenblik te voren had verlaten, voelde hij haren arm sidderen, en ontwaarde hij in haar liefelijk blauw oog een glinsterenden traan. De dans met August was voor Nicolette de laatste; eenige oogenblikken later verliet zij ongemerkt met hare meesteres de zaal.</p>
</div>
<div type="chapter">
<pb n="241"/>
<head rend="h3">Acht-en-twintigste hoofdstuk.</head>
<p>Gelukkig door den uitslag hunner reis, maar toch ook pijnlijk aangedaan, hadden jonkvrouw van Doertoghe en de advocaat Hoogenberg het klooster verlaten. Het zien der schoone Gabrielle, in de akelige cel, had beiden ontsteld, en het verhaal van zuster Mechtilde had een indruk bij hen verwekt, die niet te beschrijven is. ‘Dat de moeder van onze Nicolette, na een ellendig leven, zielerust heeft gezocht tusschen de kille kloostermuren, dat laat zich begrijpen,’ zei Hoogenberg, ‘toen zij langzaam het gebergte afdaalden naar het hôtel; maar, dat jonkvrouw Grabrielle tot zoo iets kon besluiten, is onbegrijpelijk. En toch getuigden hare houding, hare gelaatstrekken en zelfs de toon harer stem, eene heldhaftige standvastigheid in het genomen besluit. Ik meen, dat zij haar schabel<note n="1)" place="foot">Voet- of zitbankje.</note> niet zou willen ruilen tegen een koninginnetroon.’</p>
<p>‘En zij zou gelijk hebben,’ antwoordde Bettemie: ‘Wat is de schoonste, de rijkste vrouw der aarde zonder vrouwelijke eer!’</p>
<p>Hoogenberg zuchtte. ‘Arme vrouw!’ stamelde hij:</p>
<p>‘Wat zal Maurits gelukkig zijn!’ riep Bettemie eensklaps alle treurigheid van zich afschuddende. ‘De
<pb n="242"/>onschuld zijner geliefde is bewezen; de moeder der vondeling is gevonden; en deze bevindt zich in eenen toestand, die nimmer een hinderpaal kan zijn voor het huwelijksgeluk van haar kind: en hoe groot zal de blijdschap zijn van de verstooteling, wanneer ik haar zal zeggen:</p>
<p>‘Nicolette, ik heb uwe moeder gezien!’</p>
<p>‘Die blijde <hi rend="i">enthousiasme</hi> strekt u tot eer, jonkvrouw van Doertoghe,’ zei de advocaat; ‘maar gij schijnt te vergeten, dat wij Nicolette uit het oog verloren hebben. Waar, en hoe zullen wij haar ontdekken? In wanhoop heeft zij Holland verlaten: zal zij, de vondeling, zonder vaderland, de onschuldig geschandvlekte daar wel immer terugkeeren? Zij heeft eene buitenlandsche reis ondernomen, zegt Gabrielle: het buitenland heeft geene palen. Zal zij niet, even als hare moeder eene schuilplaats zoeken, waar men haar vrede en zielsrust belooft? Het eenige, wat mij verblijdt, is het bewijs harer onschuld!’</p>
<p>‘Ik reken op de Voorzienigheid, die ons heeft voorgelicht,’ zei Bettemie. ‘Ik vertrouw op God, die toch eenmaal de moeder zal verhooren, welke door vasten, bidden en waken den zegen afsmeekt voor haar kind. Er is iets, dat mij zegt, mijnheer Hoogenberg, dat wij haar weldra zullen terugvinden, om het loon te ontvangen van haar langdurig lijden.’</p>
<p>‘Mocht uw voorgevoel verwezenlijkt worden, jonkvrouw!’ wenschte de advocaat, ‘maar rampen, als die van Nicolette eindigen schier nimmer dan in het graf!’</p>
<p>Toen de <hi rend="i">vigilante</hi> stil hield vóor het hôtel, waar zij de kleine reisbagage hadden gezet, zag Hoogenberg op zijn horloge.</p>
<p>‘Het is vier ure, jonkvrouw van Doertoghe, indien
<pb n="243"/>wij nog heden tot Antwerpen willen reizen, moeten wij met spoed dîneeren, en het rijtuig hier houden, om ons naar den spoorweg te brengen, maar verkiest gij hier te blijven tot morgen ochtend, dan hebben wij eveneens morgen namiddag de stoomboot op Rotterdam!’</p>
<p>‘In eene andere gemoedsgesteldheid zou ik liever <hi rend="i">hier</hi> blijven, antwoordde Bettemie, om na eene wandeling in de vallei der Maas, de hooge bergen te beklimmen, om de bewonderenswaardige natuurtafereelen te beschouwen, die ons omringen. Maar wat geeft ons de schoonheid der schepping, zoolang wij voortgezweept worden ter bereiking van een doel, dat onze ziel geheel vervult? Wat geeft ons thans de grijze stad, waarvan de kronijken spreken? Wij hebben geene oogen voor hare schoonheden, voor hare majesteit; maar wij mogen haar als ondankbaren geen ‘vaarwel! maar tot wederziens! toeroepen, want zij heeft meer beantwoord, dan wij haar hebben afgevraagd.’</p>
<p>Hoogenberg was volkomen van hetzelfde gevoelen. Ook hij was gejaagd en wilde vooruit, en er werden nieuwe plannen gemaakt. De advocaat zou den pleegvaders kennis geven van het gebeurde, en Bettemie moest aan Maurits schrijven.</p>
<p>‘Reeds te Mechelen!’ zei de advocaat, toen hij de menigvuldige gazlantaarns in het spoorwegstation der aartsbisschoppelijke stad zag glinsteren, ten blijke dat de weg hem in gezelschap der verstandige Bettemie korter had toegeschenen dan die inderdaad was: Reeds te Mechelen!’</p>
<p>‘Ik zou wel een glas limonade willen gebruiken,’ zei de jonkvrouw, ‘wilt gij wel gelooven, mijnheer, dat de beklemdheid, die ik dezen morgen in het klooster heb opgedaan, mij nog niet verlaten heeft?’</p>
<pb n="244"/>
<p>‘Wij hebben heden eene lastige taak volbracht,’ was het antwoord, en bij die woorden stapten zij in de <hi rend="i">restauratie.</hi></p>
<p>Hoogenberg was nog bezig met het bestellen van de limonade, toen eene welbekende stem hem toesprak:</p>
<p>‘Willem, welk een geluk u hier te ontmoeten!’</p>
<p>‘Occo!’ riep de aangesprokene, ‘en nu eerst bemerkte Occo Donia de jonkvrouw van Doertoghe. Er werden groeten gewisseld, zooals zulks bij landgenooten, die elkander in den vreemde ontmoeten, gebeurt, zonder de minste plichtplegingen.</p>
<p>‘De onschuld van ons pleegkind is bewezen, en wij hebben hare moeder gevonden!’ fluisterde Hoogenberg.</p>
<p>‘Nu reeds!’ riep Donia, ‘hoe gelukkig!’</p>
<p>‘Reist gij met ons naar Antwerpen?’ vroeg de advocaat.</p>
<p>‘Gelukkig,’ antwoordde Donia, terwijl een stationsbediende luidkeels riep:</p>
<p>‘<hi rend="i">Les voyageurs pour Anvers!</hi>’ De reizigers voor Antwerpen, Lier, Herenthals en Turnhout! Een geroep, dat hij wel vijfmaal herhaalde.</p>
<p>Met den sneltrein is de weg tusschen Mechelen en Antwerpen in eenige minuten afgelegd, en dewijl er een vreemde reiziger in hetzelfde <hi rend="i">compartiment</hi> van den wagen zat, spraken de vrienden slechts over onverschillige zaken.</p>
<p>‘Waarheen?’ vroeg Donia, toen zij te Antwerpen afstapten.</p>
<p>‘Wij zijn gisteren avond aan het St. Anthonius-hôtel afgestapt, en hebben er ons wèl bevonden,’ zei Hoogenberg.</p>
<p>‘Hôtel St. Antoine!’ riep Donia den koetsier toe, en eenige minuten later, zaten de vrienden der vondeling in eene liefelijke zaal op de eerste verdieping
<pb n="245"/>van dit vermaarde Hôtel, even als of zij te huis waren, over de belangen van Nicolette te kouten.</p>
<p>Het zal zeker door menige dame afgekeurd worden, dat jonkvrouw van Doertoghe zonder <hi rend="i">scrupule</hi>, nu eens met Hoogenberg, en dan weêr met verscheidene heeren, zonder vrouwelijk gezelschap reist. Maar de edele wees, die onder de voogdij stond van een' afgeleefd grijsaard, haren oom van Bassen, had sinds lang de noodzakelijkheid van het <hi rend="i">help u zelven</hi> gevoeld. Zij had zich op de loffelijkste wijze <hi rend="i">geëmancipeerd.</hi> In den huiselijken kring, in den omgang met hare vriendinnen en gelijken behoorde zij tot die zachtaardige dochters, tot die teedere poëtische wezens, waaruit de dichter zijn ideaal en de krachtige man zijne echtgenoot kiest. Maar, in buitengewone omstandigheden wist zij den last der plichtvormen waarmede de maatschappij de zwakken belast, af te schudden en durfde zij het oordeel der kleingeestigen trotseeren, ter bereiking van haar doel. Het kwam jonkvrouw Bettemie zelfs niet in de gedachten, dat zij bij die twee oudwordende jonge heeren, bij de twee en veertigjarige Hoogenberg en de negen en dertigjarige Occo Donia, niet op hare plaats was.</p>
<p>‘Gij kent het doel onzer reis,’ sprak de advocaat tot zijnen vriend, ‘wij hebben jonkvrouw Gabrielle in het klooster der boetvaardige dochters gevonden, en onze reis is met eenen dubbelen uitslag bekroond!’ Toen liet hij het woord aan de gevoelige Bettemie, die zoo natuurlijk de beeltenis van Gabrielle afteekende, met zoo veel waarheid den zielstoestand der boeteling wedergaf en het tafereel door den gloed van eigen gevoel, eene tint wist te geven, die de non voor de oogen van Hoogenberg terugtooverde, en Donia een traan uit de oogen lokte.</p>
<pb n="246"/>
<p>Als Bettemie over Nicolette's moeder sprak, was zij ontroerd. De toon harer woorden getuigde, dat haar hart sidderde, dat hare ziel leed. Zij teekende het zielewee af, dat op het gelaal stond te lezen der ongelukkige, die al de smarten had doorstaan, welke eene moeder lijden kan, en nauwelijks den wellust gesmaakt had, het wichtje, het leven van haar leven aan haar hart te drukken, toen zij door armoede en het uitputten van krachten geprangd, het aan eene vreemde borst legde, en aan vreemde zorg toevertrouwde.</p>
<p>‘Laakt die ongelukkige niet, rijke moeders, gelukkige echtgenooten, die op het zachte dons tusschen de golven van het fijnste linnen als door eenen nevel omringd, moogt uitrusten van den moederlijken strijd,’ zoo viel Bettemie zich zelve in de rede. ‘Laakt haar niet, de ongelukkige, die van den lichaamlijken strijd overging tot den bittersten kamp: tot den strijd met hare vrouwelijke natuur, met haar gevoel, met hare liefde, en moest toegeven of bezwijken: bezwijken met haar liefdepand.</p>
<p>‘Gij moest haar gezien hebben, mijnheer Donia, toen zij van haar kind sprak,’ zeide de jonkvrouw; ‘gij moest gezien hebben, hoe dat bleek, doorschijnend gelaat, dat door lichamelijke boetpleging en zielemarteling gelijk aan een wassen beeld was geworden, plotseling een nieuw leven ontving; hoe haar gelaat verhelderde, hoe hare oogen schitterden, door het hemelsche licht der zaligheid, toen zij vernam dat haar kind, na een hardnekkigen strijd, zegepraalde over hare rampen!’</p>
<p>‘Welke begrippen! welke eene edele toegevendheid, voor een rijk jong meisje,’ dacht Donia, die in Bettemie van Doertoghe vond, wat hij sinds jaren te vergeefs had gezocht: eene vrouw naar zijn hart; en het
<pb n="247"/>was zeker, dat die gedachte op zijn gelaat en in zijne oogen wederkaatste; want Bettemie bloosde en sloeg de oogen neder bij het ontmoeten van zijnen doordringenden blik.</p>
<p>‘En gij komt van Oostende, Occo?’ zei Hoogenberg, om van gesprek te veranderen.</p>
<p>‘Van Oostende,’ herhaalde Donia, ‘en daar heb ik meer Hollanders gevonden, dan ik kon veronderstellen. ‘Het is wonderlijk, hoe de spoorwegen den reislust opwekken. Gisteren op een dansfeest, dat onze gezant, die gedurende het badsaizoen met zijne familie in Oostende verblijft, gaf, trof ik verscheidene kennissen aan. Ik was er met Alexander en August van Neerbrakel, die gij kent, en wien trof ik daar aan? onder anderen onzen medepleegvader, graaf Louis van Eylar, met zijn' Mietje, die hij gedurig in de oogen kijkt. Ik vond die twee, om zoo te zeggen, achter de schermen. Zij zaten in een der prieeltjes, tusschen het fluweelen behangsel der balzaal en den muur, om, zelven ongezien, anderen van naderbij te kunnen beschouwen. Ik zag er ook die mevrouw, die het zoo sterk op de zenuwen heeft, dat zij soms krankzinnig schijnt te wezen: mevrouw... och, hoe heet ze ook weêr? Dat komt van zoo lang op Java te verblijven; men vergeet, zoo niet de namen zijner vrienden, dan toch die zijner kennissen,’ zei Donia. ‘Ge weet wel, Hoogenberg, die mevrouw welke eerst haar stiefdochtertje, dan haren gemaal en daarop hare twee eigene kinderen verloor. Zij woonde op eene <hi rend="i">villa</hi>, die men <hi rend="i">Wonderschoon</hi> noemt, geloof ik.’</p>
<p>‘Mevrouw van Lisseweghe!’ riep Bettemie.</p>
<p>‘Geraden,’ antwoordde Donia met eenen zoeten glimlach en een bevallig hoofdbuigen.</p>
<p>‘Had die dame geene jonge jufvrouw bij zich?’ vroeg Bettemie haastig.</p>
<pb n="248"/>
<p>‘Eene jufvrouw, neen,’ zei Donia, ‘maar een luchtgeest, een nedergedaalde engel,’ en hij begon naar zijne opvatting het portret te maken der onbekende, die met August en Alexander van Neerbrakel had gedanst.</p>
<p>Toen hij zijne teekening in woorden had voorgedragen, riepen Hoogenberg en Bettemie te gelijk:</p>
<p>‘Dat was Nicolette, dat was uwe pleegdochter!’</p>
<p>‘Nicolette heeft met eene dame eene buitenlandsche reis ondernomen,’ zei Hoogenberg.</p>
<p>‘En ik herken haar portret!’ riep Bettemie in geestdrift.</p>
<p>‘Hare onschuld is volkomen bewezen. Wij hebben de geheimen, die hare geboorte omsluierden ontdekt, en de verlorene terug gevonden!’</p>
<p>‘En nu zullen wij moeten zorgen, jonkvrouw Bettemie, dat de luchtgeest, waarvan de heer Donia spreekt, ons niet weder ontvliede,’ zei de anders zoo ernstige advocaat glimlachend.</p>
<p>‘Gij doet mij nadenken, mijnheer de advocaat,’ sprak de jonkvrouw. ‘Mevrouw van Lisseweghe, die nergens rust vindt, en zich overal verveelt zou kunnen voortreizen.’</p>
<p>‘Inderdaad,’ zei Donia, ‘op eenen enkelen dag stoomen wij heen en weêr naar Oostende. Maar hoe komt het, dat van Eylar mij onze pleegdochter niet heeft gewezen; hij heeft haar toch gezien en herkend? Dat is onbegrijpelijk!’</p>
<p>Onbegrijpelijk!’ antwoordde de jonkvrouw van Doertoghe; ‘hij heeft er zich in eens willen afmaken, met haar in dat nest bij van Zirik te brengen. 't Is schande.’</p>
<p>‘Mijne Heeren! het zal tijd zijn, dat ik mij naar mijne kamer begeef, om aan jonker Maurits te schrijven,’ hernam de onvermoeibare Bettemie. ‘Het is dus afgespro-<pb n="249"/>ken: wij reizen morgen ochtend naar Oostende, goeden nacht!’</p>
<p>‘Eene parel onder de vrouwen,’ zei Hoogenberg, toen de deur achter de jonkvrouw toeging. ‘Gelukkig is de man, die haar de zijne zal mogen noemen!’</p>
<p>De beide vrienden bleven nog een uurtje met elkander voortpraten, en weêr klonk het wederzijds: goeden nacht!’</p>
</div>
<div type="chapter">
<pb n="250"/>
<head rend="h3">Negen-en-twintigste hoofdstuk.</head>
<p>Mevrouw van Lisseweghe bracht het overige van den nacht onrustig door, en Nicolette had niet geslapen. Zij hoorde de kamenier en het dienstmeisje heen en weêr gaan in de slaapkamer van mevrouw: zij hoorde versch water pompen; en het was niet te betwijfelen, of mevrouw had zenuwtoevallen.</p>
<p>‘Waarom roept men mij niet, zooals op andere dagen,’ fluisterde zij zich zelve toe. Waarom? Omdat mevrouw Mietje, die mijn ongeluk als eene schuld beschouwt, met mijne meesteres gesproken heeft. Waarom laat die onbarmhartige vrouw mij niet in vrede een stuk brood verdienen, nu ik Maurits.... ‘Maurits ach! waarom sprak de ongelukkige dien naam uit. Nauwelijks kwam hij als een zucht over haren lippen, of haar gevoel brak in tranen los.</p>
<p>Nicolette gluurde door het venster van hare slaapkamer. Maan en sterren spiegelden zich in de rustende zee. De schuimende golven ruischten spelend tegen den zeedijk, en een liefelijk zuidewindje verfrischte den zomernacht. De geheele natuur scheen wellust in te ademen en eene zalige rust uit te spreiden over de slapenden. ‘En ik,’ zuchtte zij, ‘ik waak en ik ween.’</p>
<pb n="251"/>
<p>Te zeven ure 's morgens werd zij bij mevrouw geroepen, die reeds op haar zat te wachten.</p>
<p>‘Jufvrouw Zevenster,’ sprak de dame, wier gelaat meer droefheid dan ontevredenheid verried, ‘ik heb mij niet over uwe dienst te beklagen. Wat ik van u verlangde, hebt gij volbracht, en ik heb daarenboven bemerkt, dat gij mij liefde toedroegt: iets dat ik geen tweemaal in mijn leven bij dienstboden ondervonden heb. Gij kunt dus oordeelen, hoe smartelijk het mij valt, u uit mijne dienst te moeten ontslaan. Gij hebt eene onvoorzichtigheid begaan, jufvrouw Zevenster, toen gij u bij mij aanboodt, hadt gij mij met uw ongeluk moeten bekend maken; want wat men ook zegge, ik geloof niet dat gij schuldig zijt!’</p>
<p>‘Dat is mij een zoete troost,’ snikte Nicolette.</p>
<p>‘Maar de schijn is tegen u,’ ging de dame voort, ‘en voor de wereld is de schijn <hi rend="i">alles</hi>, de wezenlijkheid <hi rend="i">niets.</hi> Hadde de jonkvrouw de Ratinnes mij met uwe omstandigheden bekend gemaakt, ik had u even als thans in dienst genomen, maar mij nooit met u op een openbaar feest vertoond, waar men u met vingers heeft aangewezen, en uwe schuld openbaar gemaakt; en - openbare schuld vergt openbare boete.’</p>
<p>‘Mevrouw,’ sprak Nicolette, hare tranen afdroogende, ‘ik ben ongelukkig, maar onschuldig! Spaar mij, bid ik u, verderen hoon en vernedering. ‘Mag ik mevrouw verzoeken mij te zeggen, waar ik de rekening kan voldoen, van de kleederen, welke zij de goedheid had voor mij te koopen?’</p>
<p>‘Die zijn betaald, jufvrouw Zevenster,’ antwoordde de zonderlinge dame: ‘ik ben u zelfs eene maand van uwe jaarwedde schuldig.’</p>
<p>‘Ik heb hier niets verdiend,’ antwoordde de von-<pb n="252"/>deling, ‘en ben u veel verplicht, vooral omdat gij geen geloof hecht aan den laster.’</p>
<p>‘Waarlijk,’ antwoordde de dame, ‘en om u dit te toonen, noodig ik u om de thee aan mijne tafel te gebruiken,’ en mevrouw van Lisseweghe schudde de tafelschel, om dien morgendrank te verzoeken.</p>
<p>Toen Anna, nadat zij Nicolette had helpen inspakken, haar uitgeleide deed tot aan de poort, greep zij de hand der bevende vondeling. ‘Heden is het uwe beurt,’ sprak zij, ‘en morgen zal het wellicht de mijne zijn. Aan de deur gezet worden is het slot van de dienstbodenrekening. Wanneer gij nog ergens in dienst gaat, juffer Zevenster, moogt gij uw hart niet meer aan uwe dame vasthechten, gelijk gij hier gedaan hebt, dan zal de scheiding u minder moeite kosten.’</p>
<p>Nicolette zag tranen in de oogen der kamenier, toen zij haar vaarwel zeide, en dat blijk van medelijden was haar hoogste loon.</p>
<p>Zonder te weten waar heen, zonder zich zelve rekenschap te geven van het gene zij deed, ging de vondeling den zeedijk op. Daar bleef zij plotseling stil staan, en riep uit:</p>
<p>‘Alleen! altijd alleen! De visschen in de zee, de vogelen in de lucht, hebben eene familie; en water en lucht zijn hun te huis. En waar is mijn te huis, o God! die alle schepselen onder uwe bescherming neemt, waar is het huis der vondeling? De misdadige banneling vindt vrienden op vreemden grond, omdat hij krachtig is en stout; ik word vertrapt en verstooten, omdat ik zwak ben en schuchter. O Gij, die de sterkte der zwakken zijt, help de arme vondeling!’</p>
<p>De eenzame zweeg, om naar de inwendige stem te luisteren, die haar scheen toe te spreken:</p>
<pb n="253"/>
<p>‘Geduld!’</p>
<p>‘Ben ik niet geduldig geweest?’ vroeg het arme meisje zich zelve af. ‘Ben ik niet toegevend en welwillend geweest, zelfs jegens mijne verdrukkers? Geduldig kan ik <hi rend="i">nog</hi> wezen, maar moedig? helaas! daartoe ontbreekt mij de kracht! En zeer langzaam daalde de ongelukkig den zeedijk af, naar het diligence-bureau der firma van Gent en Loos, waarheen men haar koffer en verder reisgoed had gezonden, om den bestuurder te verzoeken, de haar toebehoorende voorwerpen <hi rend="i">bureau restant</hi> te laten, tot zij eene nieuwe betrekking gevonden had.</p>
<p>Langer toch mocht zij in de stad waar men haar, naar het zeggen van mevrouw van Lisseweghe, met vingers had nagewezen, niet blijven. Hoe moedeloos zij ook ware, er moest een besluit genomen worden. De musch zoekt eene schuilplaats onder de daken; het roofgedierte eene woning in de ingewanden der aarde. Al wat ademt en leeft behoeft eene rustplaats, zelfs de vondeling.</p>
<p>De gevoelige mensch voedt zich eene korte wijl met het onstoffelijk voedsel der zielepoëzy, met zijne smart, zijne vreugd of zijne wanhoop; maar eindelijk vordert de natuur hare rechten. Nicolette had de beschuitjes op de theetafel van mevrouw van Lisseweghe onaangeroerd gelaten. De honger overviel haar. De ongelukkige moest een besluit nemen en zich met haren toestand verzoenen.</p>
<p>Er kwam een dankbare traan in haar oog parelen, toen zij aan het geld dacht, dat de graaf van Eylar haar had geschonken. ‘Zijn gedrag jegens mij moge dubbelzinnig zijn,’ dacht zij verder, ‘maar wat zou ik thans zijn zonder zijne liefdadige mildheid? Waar zet
<pb n="254"/>men de deur open voor jonge meisjes, die zonder 't huis en geheel zonder geld zijn; die niets bezitten dan hare jeugd?</p>
<p>De overtuiging, dat zij nog ongelukkiger had kunnen wezen dan zij wezenlijk was; dat zij voor geld haren dorst laven, haren honger stillen en een nachtverblijf bekomen kon, beurde haar eenigszins op. De jeugd toovert zich zonder berekenen eene toekomst voor den geest, ziet haar levensgeluk in de verte schitteren: voor de in jaren gevorderde is er slechts licht in de herinneringen aan het verledene.</p>
<p>Beladen met den geboortesmet, bezoedeld door den laster, streefde de arme vondeling nog altoos vooruit. Zelfs in hare neerslachtigheid was zij krachtig en groot, want zij bezat den toomeloozen moed der jonkheid.</p>
<p>In de nabijheid van het spoorwegstation ging zij eene <hi rend="i">restauratie</hi> binnen, en vroeg een kop koffie met een broodje. Zij hoorde het eerste gebel voor het vertrek van den reizigerstrein, en weêr vroeg zij zichzelven af: Waarheen?</p>
<p>Zij dacht er zelfs niet aan, dat er bureaux zijn, waar men tegen zekere belooning, eene betrekking kan bekomen, dat de dagbladen open staan, om aankondigingen op te nemen, zoo wel voor dienstboden als voor koopwaar; haar teeder vriendschappelijk hart snelde nog altoos vooruit naar oude vrienden.</p>
<p>Hare eerste gedachte was, zich aan de voeten van Bettemie te werpen, haar in persoon hare onschuld te verklaren, gelijk zij het reeds in een brief gedaan had, en hare bescherming af te smeeken; maar, bij verder nadenken werd zij bevreesd voor de groote stad. ‘Wat zou ik doen, indien de jonkvrouw op reis ware?’ dacht zij. ‘Wat zou het meisje zonder naam, en zonder aan-<pb n="255"/>beveling in de machtige handelstad aanvangen? In Amsterdam, waar ieder met zijne belangen bezig is, waar niemand den tijd vindt om zich met het ongeluk eener onbekende te bemoeien! Ik zou Mie Lammertsz moeten opzoeken, in aanraking moeten komen met personen, die verkeerde begrippen hebben van eer en deugd,’ en zij schudde peinzend het hoofd.</p>
<p>‘Bij vader Bol zou ik voorzeker troost vinden,’ zuchtte zij. ‘De eerbiedwaardige man, die de uitgestrektheid mijner rampen kent en in mijn hart leest, zal mij niet ongetroost laten, daartoe is hij te barmhartig en te goed; en al is juffer Leentje soms wat lastig, al handelt zij soms eens verkeerd, zij is eene goede christin. Het eenige, wat mij doet aarzelen naar Hardestein te gaan, is de grafelijke familie. Noch mijn pleegvader, noch mevrouw Mietje hehben mij gisteren met eenen blik verwaardigd. Zij gelooven stellig, dat ik slecht ben; zij zullen zich verbeelden, dat ik vermetel genoeg ben, om Maurits te komen opzoeken; en neemt de Dominé mij onder zijne bescherming, dan zou hij in ongenade kunnen vallen, en de voordeelen verliezen, die hij van het huis van Eylar geniet.</p>
<p>Terwijl de vondeling daar zat te mijmeren, viel het haar in, dat zij nog vóor den avond bij Augusta kon aankomen. Wel had die vriendin haar in hare brieven nooit te logeeren gevraagd, maar voor eenen enkelen nacht zou zij haar toch geene schuilplaats weigeren.</p>
<p>Zonder zich verder te bedenken, nam Nicolette een reiskaartje tot Brugge, en daar vraagde zij inlichtingen, of er gelegenheid bestond om naar een heerengoed in de nabijheid van Sluis te rijden.</p>
<p>Zulk eene gelegenheid was er destijds niet te vinden, en Nicolette was genoodzaakt een huurrijtuig te nemen,
<pb n="256"/>dat haar voor tien francs naar de boerderij van Augusta's echtgenoot, naar het lievelings-landgoed bracht van den baron, die zoo veel namen en titels bezat, dat men hem, om de langdradigheid te vermijden, bij zijnen doopnaam den baron <hi rend="i">Frederik</hi> noemde.</p>
<p>Het is zeer onfatsoenlijk, zeer gewaagd, in eene voorname familie zulk een bezoek af te leggen, zonder voorafgaande kennisgeving, en Nicolette kende het onbetamelijke van hare handelwijze. Het arme meisje moest zich het spreekwoord <hi rend="i">Nood breekt wet</hi>, herinneren, om tot zulk een stout bestaan te besluiten. Zij voelde duidelijk haar hart kloppen, toen het huurrijtuig de met adellijke wapens versierde ingangpoort binnenreed.</p>
<p>Augusta had het rijtuig bemerkt, en de lieve Nicolette herkend, wier ongelukken zij sedert eenige dagen door Bettemie's schrijven had vernomen; en, even als de jonkvrouw van Doertoghe, had Augusta de onschuld der schoolvriendin geen oogenblik betwijfeld.</p>
<p>Juist had de vondeling den koetsier betaald, toen Augusta kwam aansnellen.</p>
<p>Nicolette stamelde eenige onverstaanbare woorden.</p>
<p>‘Wat praat gij!’ riep Augusta, en zij gaf het arme meisje twee klinkende kussen: ‘meent gij, dat ik van die dingen, waarop gij zinspeelt, een woord geloof? ‘Hoe gelukkig!’ ging zij voort, ‘de baron is naar eene <hi rend="i">steeple chase</hi>, eventjes over de grenzen en hij komt eerst morgen avond terug. Wij hebben dus den tijd om te praten en te overleggen.’ Toen zij in de voorzaal kwamen, riep de baronnes de kamenier niet. Zij zelve begon den hoed der vondeling te ontstrikken, om hare vriendin op haar gemak te brengen; en toen zij den huisknecht bevel had gegeven om dadelijk de tafel te dekken, bracht zij Nicolette naar hare kamer.</p>
<pb n="257"/>
<p>‘Gelijk gij ziet, lieve Augusta,’ begon de vondeling zich te verontschuldigen, ‘ik ben niet voornemens u lang lastig te vallen. Ik heb geene bagage medegebracht, niet dan een nachtjak en eene slaapmuts: morgen reis ik voort.’</p>
<p>‘Gij hebt zeker al gehoord, dat de baron afkeerig is van logées, en dat is ook de oorzaak, dat ik u nog niet verzocht heb, eenigen tijd bij ons te komen; maar die tegenzin is toch zoo groot niet als men gelooft. Hij ontvangt gaarne zijne en mijne vrienden, en heeft alleen iets tegen die soort van <hi rend="i">logées</hi> die maanden lang de <hi rend="i">intimiteit</hi> van een gezin komen storen; die dan hier en dan ginds <hi rend="i">op termijn</hi> gaan, om daardoor uit te winnen; en zelven, indien zij eene huishouding hebben, hunne deur gesloten houden. Frederik heeft verleden maand aan eenen neef geschreven, die voornemens was hier het geheele jachtsaizoen te komen doorbrengen, dat hij hem ter oorzake van eigen beslommeringen slechts voor ééne week kon uitnoodigen, en die neef heeft dat rondgebriefd.’</p>
<p>‘Daar wist ik waarlijk niets van, Augusta. Ik heb zoo weinig met menschen omgegaan; Bettemie zal u over mijn wedervaren geschreven hebben.’</p>
<p>‘Over uwe ongelukken, lieve Nicolette,’ viel de baronnes in, ‘niemand van ons, niemand, die u van naderbij kent, zal u schuldig oordeelen. Kom, kom, wij verbeuzelen onzen tijd, lieve, met over die onaangename zaken te spreken!’</p>
<p>‘Ik moet er van spreken,’ zei de vondeling, ‘het verlicht mij. Mijn lijden heeft zich hier samengepakt,’ en zij drukte hare hand op de borst. Het verkroppen van mijn leed ondermijnt mijne gezondheid. Wat ik zou behoeven is rust en vertrouwelijken omgang,’ en
<pb n="258"/>nu vertelde zij wat haar bij mevrouw van Lisseweghe was overkomen.</p>
<p>Augusta was bedroefd.</p>
<p>‘Indien de baron zulk een zonderling mensch niet ware,’ sprak zij, ‘dan zoudt gij <hi rend="i">hier</hi> kunnen blijven, tot gij hersteld zijt, want ik zie duidelijk, dat gij veel geleden hebt. Ik zal er met Frederik over spreken.’</p>
<p>‘Hartelijk dank,’ antwoordde Nicolette, ‘ik verzeker u, dat ik niet gekomen ben met oogmerk om hier te willlen blijven. Bevreesd, dat ik geene andere betrekking zou vinden, zonder aanbeveling, was ik besluiteloos, of ik mij tot Bettemie zou wenden, of naar Hardestein gaan.’</p>
<p>Bettemie heeft voor dit oogenblik belet, geloof ik; want ik krijg geen antwoord op mijnen laatsten brief; wellicht is haar oom weer ziek, en de heer en mevrouw van Eylar zijn op reis. Naar ik gehoord heb, zullen zij van Oostende voort reizen naar Zwitserland, of naar Italië.’</p>
<p>‘Bij de van Eylars zou ik weinig troost vinden,’ antwoordde de vondeling. ‘Ik dacht niet aan het landhuis van Hardestein, maar aan de gemeente. Ik zou in de pastorie afstappen, bij mijn pleegvader Bol. Mijn hart verlangt naar den liefdevollen pleegvader, naar den goeden herder, naar den troost der godsdienst, die door zijne overtuigende woorden in de ziel stroomt. Hij zal mij door op een beter leven te wijzen, met het tegenwoordige verzoenen. Morgen ochtend keer ik terug naar Brugge en van daar naar Antwerpen; en mijne koffers, die nog te Oostende zijn, laat ik naar Hardestein adresseeren. Ach! Augusta, indien ik ergens een te huis heb, is het in de stille pastorie bij den Dominé, of op het met bloemen beplante kerkhof te Hardestein!’</p>
<pb n="259"/>
<p>Dit laatste gezegde deed de baronnes huiveren. Er lag inderdaad iets in de wezenstrekken der vondeling, dat aan verkwijning deed denken. Zij was overtuigd, dat hare vriendin geene zieleschokken meer kon uitstaan, zonder er onder te bezwijken. Zij troostte het arme meisje zoo goed mogelijk, en liet haar versterkende spijzen en dranken voorzetten, maar de lijdende liet ze onaangeroerd. Zij at enkel vruchten en beschuit, uit vrees dat het overige haar zou bezwaren.</p>
<p>Vruchteloos poogde Augusta hare schoolvriendin den volgenden morgen te weerhouden. Zij herhaalde gestadig, dat zij verlangde van de afwezigheid van graaf Louis en van mevrouw Mietje gebruik te maken, om hare ondermijnde krachten, op Hardestein, te herstellen.</p>
<p>De baronnes moest toegeven. Zij liet de reiskoets inspannen en vergezelde de vondeling naar Brugge. Nicolette voelde zich versterkt. De oprechte vriendschap van Augusta, de overtuiging dat de vriendin niet aan hare onschuld twijfelde; de hoop, dat de Dominé, dien zij weldra zou terug zien, even min zou gelooven, dat zij een ongebonden leven had geleid, en als het ware een zeker voorgevoel dat haar lijden ten einde liep, beurde haar op. Weêr behaalde haar kloeke geest de zegepraal op hare rampen.</p>
<p>In de nabijheid van het Brugsche stationsplein reed de koets van Augusta den heer en mevrouw van Eylar voorbij. Zij waren vergezeld van eenen gids. Mevrouw Mietje, de vrouw zonder kunstgevoel en zonder hart, hield een teeken-album in de hand, als eene echte <hi rend="i">touriste.</hi> Zij hadden waarschijnlijk de merkwaardigheden der stad bezichtigd, en nu keerden zij terug naar den spoorweg.</p>
<p>Op het <hi rend="i">stationsplein</hi> bekeek mevrouw van Eylar de
<pb n="260"/>koets, of liever het wapen, dat er op prijkte, en de twee lakeien in livrei. Maar toen zij de twee jonge dames zag uitstappen, wendde zij de oogen af. Zij had Nicolette herkend.</p>
<p>Toen de vondeling een paar dagen te voren de onverschilligheid van den graaf van Eylar bemerkte, die vroeger een teeder pleegvader voor haar was, had zijn gedrag haar pijnlijk getroffen, want het bevestigde zich nu, dat hij haar aan haar lot overliet, of dat hij haar verachtte. Op het bal kon zij hem onmogelijk aanspreken; maar hier, in een vreemd gewest, waar niemand haar kende, waar niemand haar kon hinderen, wilde zij tot hem gaan als een kind tot zijnen vader, en nog eens zijne liefde beproeven.</p>
<p>‘Mijnheer de graaf,’ zeide zij buigende, ‘ik ben verheugd u te ontmoeten; mijn laatste brief zal u smartelijk gevallen zijn!’</p>
<p>Mevrouw Mietje had zich achteruit getrokken, om te bewijzen, dat zij niet verlangde zich in het gesprek met de vondeling te mengen. Zij doorbladerde haar <hi rend="i">album</hi>, maar haar echtgenoot bemerkte wel, dat zij luisterde:</p>
<p>‘Zeker, en de Dominé was er ook sterk door aangedaan,’ antwoordde de graaf. ‘De predikant heeft u in den Haag gezocht, om u op nieuw onder zijne bescherming te nemen; maar wat baat het, jufvrouw Zevenster, dat wij uw welzijn willen? Nu gij bij mevrouw van Lissweghe eene fatsoenlijke betrekking hadt, hebt gij u op het bal, even als vroeger te Hardenstein, zoo lichtzinnig gedragen, dat eene dame van hoogen rang u niet langer kon houden. Nu, zijt gij weêr zonder betrekking,’ en hij haalde de schouders op, als wilde hij zeggen: ‘Al wat wij voor u doen is toch vruchteloos!</p>
<pb n="261"/>
<p>‘En waar gaat gij nu heen, jufvrouw Zevenster?’ vroeg hij met zekere bekommernis.</p>
<p>Nicolette bracht ditmaal de lessen van mevrouw Zilverman over bescheidenheid en dankbaarheid niet in toepassing. Bij de nieuwe onrechtvaardige beschuldiging voelde zij den gloed der verontwaardiging op haar gelaat branden.</p>
<p>‘Men heeft mijnheer den graaf van Eylar misleid,’ sprak zij, zonder de gestelde vraag te beantwoorden. ‘Ik ben weggezonden, ten gevolge van laster. Er zijn lieden, die schijnen te gelooven, dat het brood, dat een ongelukkig meisje door nederige onderdanigheid en werkzaamheid wint, te zoet smaakt; lieden, die gelooven, dat zij, omdat zij edelgeboren en rijk zijn, het recht bezitten, haar dat brood bitter te doen smaken, of het haar te onttrekken. Ik ben bedroefd, omdat ik die nieuwe beschuldiging uit den mond van eenen weldoener moet hooren, die nog belang genoeg in mij stelt, om te vragen waar ik eene schuilplaats ga zoeken. Ik ga naar Hardestein!’</p>
<p>‘Naar Hardestein!’ herhaalde Louis van Eylar. Nicolette zag haren pleegvader verbleeken; en mevrouw Mietje sloeg haar album toe, terwijl haar gemaal herhaalde: ‘Naar Hardestein!’</p>
<p>Het scherp gefluit van den spoortrein, die uit Oostende kwam aansnellen, verdoofde het gesprek. Nicolette boog zeer eerbiedig voor de hooge personages; zij ging plaats nemen in een wagen van de tweede klasse en mevrouw Mietje ging, aan den arm van haren echtgenoot, naar een rijtuig van den eersten rang.</p>
<p>‘Mietje, zouden wij ons reisplan niet veranderen?’ vroeg de graaf, zoodra hij met zijne gade alleen was. ‘Maurits is sedert dat de vondeling die nieuwe schande
<pb n="262"/>heeft onderstaan, nog sterker op haar verliefd geworden dan vroeger - en zoo hij wist, dat zij te Hardestein is, hij kwam weêr met verlof; en bij onze tehuiskomst zouden wij wonderbare dingen kunnen vernemen.’</p>
<p>‘Ik ben maar een eenvoudig mensch, dat moet ik bekennen,’ zei mevrouw van Eylar, ‘maar van zulke dingen heb ik toch meer verstand dan gij. Meent gij, dat ik Hardestein verlaten heb zonder maatregelen te nemen. Ik heb alles voorzien. Juffer Leentje zal de meid wel kortvleugelen;’ en, als had het gesprek haar vermoeid, legde zij het hoofd tegen de zachte kussens van het rijtuig en sloeg de oogen dicht.</p>
</div>
<div type="chapter">
<pb n="263"/>
<head rend="h3">Dertigste hoofdstuk.</head>
<p>De reis van Bettemie, Hoogenberg en Donia naar Oostende, om het verloren kind te zoeken, geleek eene pleizierreis. Hunne geesten waren opgefrischt door het welslagen der aangewende pogingen. De jonkvrouw van Doertoghe was vroolijk; de advocaat was geestig; Donia was <hi rend="i">galant.</hi> Bettemie maakte bij zich zelve de opmerking, dat Donia schier onmogelijk de pleegvader van hare vriendin kon zijn. Hij moet wel jong gestudeerd en vlug geleerd hebben, dacht zij, om negentien jaar te voren reeds aan de hoogeschool te Leiden ingeschreven te zijn!</p>
<p>‘Hoe oud zou hij zijn?’ dacht zij, terwijl zij hem onder de gaanderij vóor de wachtzaal te Mechelen de wolkjes zijner fijne Havana-cigaar in de hoogte zag blazen. ‘Hoe oud? Maar wat doen er de jaren toe, wanneer lichaam en geest luchtig, het gelaat en het hart jeugdig zijn gebleven? Donia zal eeuwig jong zijn!</p>
<p>Onder het rooken der cigaar had Donia ook zijne gedachten. Vroeger had hij Bettemie verstandig, goed en beminnelijk gevonden; ja, zoo beminnelijk en goed, dat zijn hart zich aan haar had vastgeklemd; nu vond hij haar bovendien gezellig en schoon. De hooge
<pb n="264"/>staatsambtenaar was niet ingenomen met die fiere jonkvrouwen, met die hoovaardige bloemen, die geboren op hooge stammen, nimmer naar beneden zien, met die dames, die als halve-godinnen met stouten tred alles verpletteren wat onder haar bereik valt. Het was vooral door de gesprekken over de vondeling, dat de edeldenkende man tot dien graad van bewondering was gekomen, waardoor hij Bettemie zoo ver boven andere vrouwen verhief, dat hij over de gewone koude vormen van het maatschappelijk leven durfde heenstappen, en eenen toon aanslaan, waardoor eene kortzichtige jonge dame zich gekrenkt zou gevoelen.</p>
<p>‘Jonkvrouw van Doertoghe,’ sprak hij, terwijl Hoogenberg in de <hi rend="i">stationsrestauratie</hi> een kop koffie voor het gezelschap ging bestellen, en hij naast zijne reisgezellin op het uiteinde der lange zaal op een rustbank achter een tafeltje zat, ‘jonkvrouw van Doertoghe, mag ik zoo onbescheiden zijn naar uwen ouderdom te vragen?’</p>
<p>‘Ik ben in mijn vijf en twintigste jaar,’ antwoordde Bettemie glimlachend, hoewel zij wel had mogen zeggen: vier en twintig; want zij had eenige dagen te voren haren vier en twintigsten verjaardag gevierd. ‘Waarom vraagt gij dat, mijnheer Donia?’</p>
<p>Donia keek naar Hoogenberg, die nog met den <hi rend="i">garçon</hi> bij het buffet aan het praten was.</p>
<p>‘Ik vraag dit,’ sprak hij toen, met eene zoo ernstige uitdrukking op het gelaat, als of hij eene diplomatieke zending vervulde. ‘Ik vraag dit, om te berekenen of het verschil tusschen onzen ouderdom niet te groot is, om de jonkvrouw eene vraag te doen, waarvan mijn levensgeluk afhangt?’</p>
<p>‘Mijnheer Donia,’ antwoordde Bettemie blozend, ‘ik heb het verschil in onze jaren niet opgemerkt!’</p>
<pb n="265"/>
<p>‘Zoudt gij kunnen besluiten,’ hernam de diplomaat aangemoedigd, ‘mijne hand aan te nemen en mijnen naam te dragen?’</p>
<p>‘Om een huwelijk des harten aan te gaan, ja,’ antwoordde de jonkvrouw eensklaps verbleekend.</p>
<p>Donia drukte de hand van het edele meisje, die reeds in de zijne lag. ‘Een huwelijk des harten,’ herhaalde hij, ‘een huwelijk, waarbij noch kwartieren van adeldom, noch inkomsten, zijn berekend.</p>
<p>Bruid en bruidegom gingen overeind staan, toen Hoogenberg bij de tafel terug kwam.</p>
<p>‘Mijnheer Hoogenberg,’ zei de diplomaat, ‘ik heb de eer u mijn <hi rend="i">engagement</hi> met mejonkvrouw van Doertoghe bekend te maken!’</p>
<p>De advocaat had wel bemerkt, wat er tusschen die twee schuilde - en toch was hij verrast en ontroerd. De oude jongman wenschte zijnen vrienden hartelijk geluk, en voegde er op vroolijken toon bij: ‘De diplomaten doen als de smeden; zij smeden het ijzer terwijl het heet is.’</p>
<p>‘Twee huwelijken te gelijk! dat zou schoon, dat zou heerlijk zijn,’ hernam Donia, als opgetogen door zijn geluk. ‘Maurits van Eylar met onze Nicolette, en de jonkvrouw van Doertoghe met Donia.’</p>
<p>De advocaat herhaalde nogmaals zijne gelukwenschen voor het bruidspaar, waarop Donia hem op keurige wijze bedankte, en er bijvoegde:</p>
<p>‘Gij zijt wel goed, waarde vriend, mij de wezenlijkheid van mijn geluk door wenschen duidelijker te maken, opdat het mij niet voorkome als een droom.</p>
<p>De aandoening had wel iets van de vroolijkheid van Bettemie en van de <hi rend="i">galanterie</hi> van Donia weggenomen, maar Hoogenberg was als het ware nog vroolijker ge-<pb n="266"/>worden dan vroeger. Hij was nu opgeruimd en <hi rend="i">galant</hi> voor drie, en onder den zaligsten indruk werd de reis voortgezet naar Oostende.</p>
<p>‘Hoe krijgen wij nu het adres van mevrouw van Lisseweghe?’ zei de advocaat, toen zij uit den spoorwagen stapten.</p>
<p>‘Haar adres,’ herhaalde Donia, ‘die dame is in het <hi rend="i">Hôtel des Bains</hi> gelogeerd. Wij zullen eene <hi rend="i">vigilante</hi> nemen, en in tien minuten zijn wij aan het strand.’</p>
<p>‘O gelukkige tijd!’ zei de advocaat, ‘de wereld begint waarlijk te gelijken naar het Luilekkerland, waarvan men ons, toen wij kinderen waren, vertelde. Overal waar wij afstappen, staan de rijtuigen ingespannen gereed, om ons te vervoeren. In de <hi rend="i">hôtels</hi> staan de tafels dag en nacht gedekt en van lekkere spijzen voorzien. Er bestaat slechts één verschil tusschen het oude Luilekkerland en het nieuwe. In het oude bediende men zonder vergelding, en in het nieuwe vraagt men het driedubbele van de waarde.’</p>
<p>Tien minuten zijn spoedig vervlogen. Terwijl Hoogenberg zijne gedachten mededeelde, hield het rijtuig voor het <hi rend="i">Hôtel des Bains</hi> stil.</p>
<p>De advocaat snelde vooruit, om inlichtingen te nemen, en Donia bood Bettemie de hand, om af te stijgen. Maar was het niet jammer, dat zulk een schoon begonnen dag niet zonder teleurstelling mocht eindigen. De arme vondeling, door Donia bij eenen luchtgeest vergeleken, was als eenen verjaagde duif voortgevlogen, om voedsel en rust te zoeken onder een ander dak.</p>
<p>‘Hoe jammer!’ zei Bettemie, ‘ik heb gisteren avond aan Maurits geschreven, dat hij zou trachten Zaterdag in Amsterdam te zijn, dat Nicolette bij mij zou logeeren, en dat wij, met behulp der twee pleegvaders,’ ging zij
<pb n="267"/>bevallig het hoofd naar Hoogenberg en Donia buigende voort, ‘de zaak wel zouden doordrijven; ‘maar nu is het juist als in den droom; vóór de ontknooping wordt men juist wakker.’</p>
<p>Bettemie was nooit te Oostende geweest; maar gelijk zij den dag te voren geene aandacht verleende aan de majestueuse natuurtafereelen aan den oever der Maas, bleef zij ook nu onbewogen bij de majesteit der zee. Zoo lang zij de vondeling niet ontdekt had, was haar hart niet te bevredigen.</p>
<p>In het <hi rend="i">hôtel</hi> vernamen zij, dat de gezelschapsjuffer door de lastige mevrouw van Lisseweghe den vorigen morgen weggezonden was, en dat de eigenaar van het <hi rend="i">hôtel</hi> eenige uren later de mevrouw, die al te veel nachtgerucht maakte, door water te doen pompen en naar doctors en apothekers te laten loopen, haar <hi rend="i">appartement</hi> had opgezegd: die dame was nu ook vertrokken; waar heen wisten zij niet, maar zij waren blijde, van haar ontslagen te zijn.</p>
<p>‘Het is rampzalig!’ zei Bettemie, ‘altoos valt het arme meisje in slechte handen.’</p>
<p>De middagtrein was reeds uit de zeestad vertrokken, en er was geene gelegenheid meer, vóor vier ure, om nog te kunnen wegstoomen. Zij besloten hun <hi rend="i">diner</hi> te laten opbrengen, en dan het overige van den tijd te korten, met eene wandeling aan het strand en door de stad naar het <hi rend="i">station</hi> te doen.</p>
<p>In afwachting van het middagmaal moest er beraadslaagd worden, op welke wijze zij het opsporen der vondeling zouden voortzetten.</p>
<p>De advocaat ging op eenigen afstand van het bruidspaar zitten. Hij liet het hoofd in de handen rusten en begon den toestand te doorgronden; de omstandig-<pb n="268"/>heden te raadplegen, de kansen te berekenen, gelijk bij den aan vang van een <hi rend="i">proces.</hi> De pas uit Indië aangelande Donia verdwaalde in de doolgangen van zulk een onderzoek, maar Bettemie had dadelijk het begin gevonden, dat tot een goed einde leiden moest.</p>
<p>‘Mijnheer Hoogenberg!’ zoo sprak zij den advocaat aan, die, toen zij uit de voorzaal naar de eetkamer voor bijzonderen gingen, nog geene <hi rend="i">conclusie</hi> uit zijn onderzoek had getrokken. ‘Mijnheer Hoogenberg, wanneer ik den toestand langs de eenvoudigste zijde beschouw, dunkt mij, dat de weg, dien zij ingeslagen heeft, zich duidelijk afteekent. Ware zij eene jonge vrouw met eenen ondernemenden geest, die alles durft wagen, omdat zij niets te verliezen heeft, dan zou ik veronderstellen, dat zij eene uitkomst zoekt in een avontuurlijk leven; maar Nicolette is schuw als de nachtegaal, en trouw in hare liefde als de tortel. Sedert hare verhuizing bij van Zirik zal zij geen voet op onbekenden grond meer durven zetten, uit vrees van verder te verdwalen, en al gelooft zij, dat zij door onvoorzichtigheid de liefde van Maurits heeft verbeurd, toch zal zij haar hart, dat hem nog altijd toebehoort, rein willen bewaren tot aan den dood.’</p>
<p>Donia was verrukt over de redeneering zijner bruid. Hare schildering van het hart der vondeling, moest, volgens hem, de kopie van haar eigen hart zijn. Ditmaal was het geenszins het verstand der jonkvrouw van Doertoghe, dat eene lichtstraal op den toestand wierp, maar het was haar teeder gevoel.</p>
<p>De jonkvrouw vervolgde:</p>
<p>‘Nicolette zal zich in den bittersten nood wenden tot dengenen, van wien zij meest zedelijke hulp te wachten heeft: tot den Dominé van Hardestein.’</p>
<pb n="269"/>
<p>‘Op de redeneering der jonkvrouw viel niets af te wijzen. Was de vondeling inderdaad dat reine, engelachtige wezen, waarvoor zelfs de onverschilligste haar aanzag, dan was zij als een kind in den moedersschoot haar lijden gaan uitstorten in den schoot der vriendschap; dan was zij tot hem gegaan, die de ellenden des menschdoms heelde door het woord Gods, en de lijdende met opgestoken vinger naar beter oord wees.</p>
<p>Hoewel de jonkvrouw van Doertoghe eenigszins geruster was, sedert zij die gevolgtrekking uit den toestand van hare vriendin had getrokken, zij had toch als een vogel naar Hardestein willen vliegen, want de stoomkracht bezat thans voor haar te weinig vlugheid; en liever nog ware zij voortgesneld op den stroom der gedachte, die in minder dan een oogenblik de geheele wereld doorkruist. Doch door het vurigste verlangen geraakt de mensch geen duim verder op het stoffelijk gebied: zij moest zich de vertraging getroosten, en schikkingen nemen zoo als het menschelijk vermogen zulks gedoogt.</p>
<p>‘Wie zal er naar Hardestein reizen?’ vroeg zij, nadat Hoogenberg zijne studie over Nicolette's toestand had gestaakt, en Donia de waarheid had herkend, die in de redeneering der jonkvrouw lag opgesloten.</p>
<p>‘Laat ons met ons drieën gaan,’ zei Hoogenberg; maar Bettemie had daar iets tegen. Zij, die in de meeste gevallen den spot dreef met plichtplegingen, vond, dat zij die in hare tegenwoordige omstandigheden niet mocht trotseeren. Het zou opspraak in de kleine gemeente veroorzaken, indien de jonkvrouw van Doertoghe in gezelschap van twee onbekende heeren daar aankwam. Hare tante, een overgebleven toonbeeld der Hollandsche <hi rend="i">aristocratie</hi>, zou dat onfatsoenlijk vinden; en wanneer
<pb n="270"/>zij haar later haar <hi rend="i">engagement</hi> met eenen van die heeren kwam bekend maken, zou de tante wel kunnen denken, dat hare nicht het liefdesavontuur op reis had gezocht.</p>
<p>‘Ik wil echter niet achteruittrekken, in eene zaak van zooveel belang,’ ging zij na deze opmerking voort. Indien de heeren gelooven, dat het best is met ons drieën te gaan - ik ben bereid!’</p>
<p>Er werd nog wat gewikt en gewogen, en eindelijk werd er besloten, te zamen de reis voort te zetten tot Amsterdam, en dat Donia, wiens ontmoeting voor de vondeling eene blijde verrassing zou zijn, alleen naar Hardestein zou reizen; van waar hij dan in persoon de berichten naar Amsterdam wilde overbrengen, en bij die gelegenheid aan den heer van Bassen, oom en bijzonder voogd der edelgeboren jonkvrouw Elisabeth Marie van Doertoghe, plechtig de hand zijner nicht zou vragen, om tot het openbaar maken van het <hi rend="i">engagement</hi> der meerderjarige wees over te gaan.</p>
<p>Na het vaststellen van dit besluit stoomden de reisgezellen vroolijk voort naar het noordelijk gedeelte van hun vaderland.</p>
</div>
<div type="chapter">
<pb n="271"/>
<head rend="h3">Een-en-dertigste hoofdstuk.</head>
<p>Onder den weldadigen invloed van de beweging, der lucht en de vrijheid was de verre reis van Sluis naar Hardestein, voor de vondeling gelukkig afgeloopen. Des avonds van den tweeden dag na haar vertrek kwam zij met de diligence op de plaats harer bestemming; minder beklemd, en moediger dan zij het van zich zelve had kunnen verwachten, en nogmaals gewapend met een onbeperkt zelfvertrouwen stapte zij naar de pastorie.</p>
<p>Toen zij het tuinhek had ontsloten en langs de welbekende bloemperken ging, waar zij zoo menigen ruiker had geplukt, begon haar hart te kloppen. Wat mocht dat beteekenen? Het hek was nog niet op slot, en reeds waren de vensterluiken der huiskamer gesloten: boven op juffer Leentje's kamer was reeds licht.</p>
<p>Zij schelde. De Dominé kwam zelf met eenen blaker in de hand, waarop een eindje waskaars brandde, de deur openen.</p>
<p>‘Nicolette!’ riep hij, en hij vatte de handen der vondeling in de zijne: ‘De Heer heeft u tot mij gezonden, om mij te helpen en te bemoedigen! Mijne zuster is krank!’ En de stem van den pleegvader was zoo bedroefd, als klonken er tranen in. ‘Ik meende,
<pb n="272"/>dat het de docter was die schelde,’ vervolgde hij, en legde toen den wijsvinger op den mond, om stilte te bevelen, en wenkte zijne pleegdochter bij het bed der lijderes.</p>
<p>Juffer Leentje lag met gesloten oogen en een door koorts ontstoken gelaat, op hare legerstede te woelen.</p>
<p>‘Leentje!’ zei Bol.</p>
<p>De broeder kreeg geen antwoord.</p>
<p>‘Leentje!’ herhaalde hij.</p>
<p>‘Ik wil u niet langer involgen, mevrouw van Eylar!’ raasde de kranke. ‘Laat haar maar komen.... ik verjaag haar niet... hoor.’ Hierop volgde eene reeks onverstaanbare woorden, en eindelijk vroeg ze, zonder dat zij de oogen had ontsloten, en zonder dat zij eene stem dan die haars broeders had gehoord:</p>
<p>‘Gerlof, is ze daar?’</p>
<p>‘Wie meent gij, Leentje?’ sprak de predikant, maar de zieke antwoordde niet meer. Zij smakte slechts met de lippen, om te toonen dat zij dorst had.</p>
<p>De predikant wist wel, wie de lijderes bedoelde. Juffer Leentje had 's morgens een brief van mevrouw Mietje ontvangen, door welken de dame aan de zuster van den Dominé verzocht, om de vondeling, die stellig naar Hardestein kwam, zoo spoedig mogelijk uit de gemeente te verdrijven: opdat, zeide zij, dat gevaarlijk schepsel er geene nieuwe moeielijkheden zou doen ontstaan. Die brief was vergezeld van eene banknoot van vijftig gulden, die juffer Leentje, in geval de ongelukkige zonder geld was, haar zou overhandigen, om haar te spoediger en te zekerder voort te helpen.</p>
<p>Was het nu uit oorzaak van hare ontsteltenis, dat juffer Leentje's goede geest, gelijk wel eens meer gebeurde, de overhand kreeg op hare kwade natuur? Hoe het
<pb n="273"/>zij, de zuster had toen zij den inhoud des briefs had gelezen, het schrift en de bijlage aan den broeder overhandigd, met de woorden:</p>
<p>‘Gerlof, ik wil mij niet langer met die zaak bemoeien!’</p>
<p>Onder het lezen van den brief had de Dominé het hoofd geschud. Nu was het hem duidelijk, hoe de adellijke dame en zijne zuster tegen het arme meisje hadden samengespannen, maar tevens meende hij te bemerken, dat de Voorzienigheid door schijnbare toevallen de onschuld der vondeling wilde doen uitblinken.</p>
<p>‘De lichamelijke ziekte wekt het slapend geweten,’ dacht hij, ‘en God weet wat Leentje zonder die ontsteltenis had aangevangen, om het ongelukkige kind te doen verdwalen!’</p>
<p>Juffer Bol had tegen den avond eene zoo hevige koorts gekregen, dat de predikant den geneesheer had doen roepen, en nu lag zij daar, de kranke zuster, ijlhoofdig te razen over hetgeen haar geweten bezwaarde, over haar medewerken aan de verdrukking van Nicolette.</p>
<p>De vondeling had in haast reismantel en hoed afgelegd, om de dorstige kranke te laven, en nu kwam de docter boven. De Dominé ging hem tot aan den trap te gemoet, en Nicolette ging in den uitersten hoek der kamer staan, om den arts niet te storen.</p>
<p>De geneesheer vatte de hand der lijderes, om den pols te onderzoeken, en deed haar toen verscheidene vragen, die alle onbeantwoord bleven. De achtbare man schudde het hoofd, en wenkte den predikant ter zijde. ‘Dominé,’ sprak hij, ‘gij zult voor eene ziekenverpleegster moeten zorgen. Uwe zuster is zeer ziek, en uwe dienstmaagd is te oud en te zwak om haar op te passen. Er moeten dadelijk treksels van zuurdeeg met mosterd aan
<pb n="274"/>de voeten worden gelegd, en koude doeken op het voorhoofd. Ik zal ten spoedigste de medicijnen laten brengen. Geef haar ieder half uur een lepel.’</p>
<p>‘Gij moogt mij wel de waarheid zeggen, docter!’ sprak de Dominé; ‘heeft Leentje typhus?’</p>
<p>‘Zij is inderdaad door die besmettelijke ziekte aangetast!’ antwoordde de geneesheer, ‘doch bij goede oppassing zal zij er wel door komen. Tot morgen ochtend, Dominé!’</p>
<p>‘Hebt gij vertrouwen genoeg in mij, om mij de zorg voor de kranke op te dragen,’ vraagde Nicolette den predikant, toen deze den geneesheer had uitgelaten.</p>
<p>‘U dien last opdragen, lief kind, zei Bol,’ waar denkt gij aan? Hebt gij niet gehoord wat de docter zeide. Het is eene besmettelijke ziekte, het is typhus.’</p>
<p>‘Dat is mij onverschillig, Dominé!’ antwoordde de vondeling, ‘ik ben meer dan eens ziekenverpleegster geweest, toen ik op de kostschool was. Ik heb de kleine Aleide opgepast, die uitteerde, en ook eene secondante, die door eene hoofdziekte was aangedaan. Ik kan zuurdeeg klaar maken en Spaansche vliegen leggen, zoo goed als de beste.’ En het lieve meisje snelde naar de keuken, en liet zich door de oude meid het noodige geven, om de bevelen van den docter te volbrengen.</p>
<p>Zonder acht te geven op hare eigene vermoeidheid, zonder te denken dat zij haar jeugdig leven waagde, bleef Nicolette den geheelen nacht aan de sponde der zieke waken. Zij boog zich gestadig, over het vlammend roode gelaat der kranke, om haar medecijnen toe te dienen, haar drinken te bezorgen, haar een koud verband om het voorhoofd te slaan, of de voettreksels te vernieuwen; zoodat haar zoete adem zich menigmaal mengde met de doodende uitwasemingen der lijderes.</p>
<pb n="275"/>
<p>Ten vijf ure 's morgens werd zij door den predikant afgelost, om te gaan rusten, en ten acht ure kwam zij weder hare plaats nemen aan het ziekbed.</p>
<p>Twee dagen en twee nachten bleef Magdalena in doodsgevaar, zonder iemand te herkennen, zonder het minste bewijs te geven van het bezit harer verstandsvermogens. Het eerst herkende zij de vondeling, die als een engel aan hare sponde had gewaakt, en wier zorgen zooveel hadden bijgedragen om het uitdoovende leven op nieuw te doen opflikkeren.</p>
<p>‘Nicolette,’ stamelde de kranke, en stak de vermagerde met zweetdruppelen overdekte hand naar de vondeling, ‘Nicolette, gij zijt een engel!’ En vermoeid, liet zij het met doeken omwonden hoofd weer op de kussens zinken, en viel toen in eene sluimering.</p>
<p>‘Gij zijt een engel!’ die woorden der kranke hadden weerklank gevonden in het hart der verstooteling; zij waren het hoogste loon dat zij immer ontvangen kon: de belooning der dankbaarheid.</p>
<p>De Dominé, die de dankbetuiging zijner zuster had gehoord, pinkte een traan weg.</p>
<p>‘Dominé,’ zei Nicolette, van de eerste gunstige gelegenheid gebruik makende: ‘Dominé, ik ben nog niet in staat geweest u de uitleggingen omtrent mijn gedrag te geven, die ik u schuldig was. Gij zult mijn brief uit 's Gravenhage ontvangen hebben, vader... Dominé, wil ik zeggen!’</p>
<p>‘Mijn kind,’ sprak de predikant met ontroerde stem, ‘het is niet noodig mij door woorden te verklaren, wat gij mij door daden bewezen hebt. Ik heb uwen levenswandel nagegaan en doorgrond; ik zou u in mijn hart willen laten lezen, hoe ik u bewonder en bemin. De boosheid vervolgt de zwakke en de ongelukkige, en
<pb n="276"/>ook degenen die bedeeld zijn met buitengewone gaven. Hoe kon het anders, mijn kind, zij moest u tot hare prooi kiezen: gij behoordet <hi rend="i">haar</hi> toe! Vat moed, God is goed, machtig en rechtvaardig; soms duldt Hij de beproeving, maar nooit de verdelging der onschuld. Ik gevoel, dat het oogenblik nadert, waarop Hij u zal rechtvaardigen voor het oog van die wereld, die u vertrapte!’</p>
<p>‘Ach! Dominé, ik ben zoo afgemat door mijnen kortstondigen levensloop, dat ik niets verlang dan te mogen uitrusten in den schoot van Hem, dien gij mij steeds als goed, machtig en rechtvaardig heb leeren kennen. Altijd heb ik de boosheid willen ontvluchten, en overal heb ik haar ontmoet: zij heeft zich aan mij vastgeklemd, en zij zal haar slachtoffer niet loslaten dan aan het graf. O! wist gij wat ik hier lijd...’ en zij drukte de blanke hand op hare borst en weende.</p>
<p>‘Gerlof,’ riep juffer Leentje, ‘hebt gij het geld aan mevrouw Mietje teruggezonden?’</p>
<p>‘Nog niet Leentje,’ antwoordde de broeder, ‘ik zal het haar, zoodra zij teruggekeerd is, in uwe tegenwoordigheid wedergeven. Is dat zoo goed?’</p>
<p>De kranke knikte toestemmend met de oogen.</p>
<p>‘Mevrouw Mietje,’ zei Nicolette, met een zucht, ‘mevrouw Mietje is de oorzaak, dat ik door mevrouw van Lisseweghe weggezonden ben; en gij weet, Dominé, dat ik haar nooit,...’ de ongelukkige begon te snikken... zij dacht aan Maurits.</p>
<p>‘De grooten der wereld hebben veeltijds groote zwakheden,’ sprak de predikant. ‘Zij worden misleid door hunne vooroordeelen, bij gebrek aan omgang met degenen, die zij beneden hunnen stand achten. Zij zijn
<pb n="277"/>kortzichtig en ontbloot van menschenkennis, terwijl hunne wereldkennis zich alleen uitstrekt tot de vormen van den maatschappelijken omgang. Gij moet Mevrouw van Eylar vergiffenis schenken. Zij is een van die bedorven kinderen der samenleving, die altijd medelijden en nooit afgunst moeten verwekken, die meer te beklagen zijn in hunnen glans dan de schamele in zijne nederigheid.</p>
<p>‘Daar is de docter,’ zei Bol, die reeds den tred van den geneesheer op den trap zonder traplooper, hoorde; en dit brak de samenspraak af.</p>
<p>Nauwelijks had de arts de gelaatstrekken der zieke beschouwd, of hij wendde zich tot den predikant.</p>
<p>‘Dominé, ik moet u geluk wenschen,’ zeide hij, ‘uwe zuster is gered!’</p>
<p>‘Dank zij uwe kunst,’ antwoordde Bol met blijdschap, ‘ik ben u wel verplicht, docter!’</p>
<p>‘Wat zou de kunst vermogen, indien men hare middelen niet toepast?’ antwoordde de rechtschapen geneesheer, en zich naar Nicolette keerende, ging hij voort:</p>
<p>‘Deze edele Jonkvrouw moet gij danken: zij heeft <hi rend="i">haar</hi> leven voor het leven uwer zuster gewaagd.’</p>
<p>‘Uit het oogpunt der dankbaarheid zal ik eeuwig de schuldenares van den Dominé blijven!’ antwoordde de vondeling.</p>
<p>‘Eene lieve verstandige meid,’ zei de docter tot den predikant, die hem uitgeleide deed langs den bloementuin; ‘en daarbij eene der schoonste vrouwen, die ik ooit ontmoet heb. 't Is jammer, dat zij in geen gouden wieg is geschommeld, dan ware zij stellig vrouwe van Eylar en Hardestein geworden. <hi rend="i">Adieu</hi>, Dominé, tot morgen!’</p>
</div>
<div type="chapter">
<pb n="278"/>
<head rend="h3">Twee-en-dertigste hoofdstuk.</head>
<p>Bij hare aankomst te Amsterdam vond de jonkvrouw van Doertoghe drie brieven: een schrift van Nicolette, die haar vertelde hoe zij van Gabrielle was gescheiden, in dienst getreden was bij mevrouw van Lisseweghe; onder welke omstandigheden zij door die dame was weggezonden, en hoe zij gelukkig te Hardestein was aangekomen, juist op het oogenblik dat haar pleegvader, Bol, hare hulp behoefde.</p>
<p>De tweede brief was een antwoord van Maurits op haar schrijven uit Antwerpen, na hare ontmoeting met de moeder der vondeling. De brief van den jonker droeg den stempel eener hartstochtelijke liefde. Nu gaf hij de schoonste hoop te kennen, dan werd het geluk weer betwijfeld, maar er lag eene uitdrukking der ridderlijke grootmoedigheid van den edelen briefschrijver in.</p>
<p>De derde brief was van Augusta. Bettemie glimlachte, toen zij den eersten regel der <hi rend="i">missive</hi> las.</p>
<p>‘Zij begint al weer met over haren echtgenoot te klagen,’ sprak zij, ‘om ten slotte te zeggen, dat zij niet klaagt. O die goede onderworpene Augusta!’</p>
<p>De baronesse schreef:</p>
<pb n="279"/>
<p>‘Lieve Bettemie!</p>
<p>Gij weet sedert lang welken tegenzin, ik zou moeten zeggen, welken afkeer mijn echtgenoot van <hi rend="i">loge's</hi> heeft; en toch ben ik op het punt geweest eene <hi rend="i">logée</hi> in huis te houden <hi rend="i">quand-même.</hi> Hoe kan de adelstand zoo veranderd zijn, terwijl hij gedurig beweert, dat hij eeuwig onveranderd moet blijven! Zijn nu de edellieden, die van eeuwige onveranderlijkheid spreken, in <hi rend="i">erreur</hi>, of zijn dat de boeken, die van de grootheid en de gastvrijheid van het edel voorgeslacht getuigen? Ik moet bekennen, lieve Bettemie, dat ik er, sinds ik met eenen baron getrouwd ben, in begin te dolen.</p>
<p>De logée, voor wie ik gaarne de opinie van mijnen gemaal zou getrotseerd hebben, was onze allerliefste Nicolette, <hi rend="i">l'enfant du malheur.</hi> Zij is hier in een huurrijtuig aangekomen; en in welke gesteldheid! het lijden stond op haar gelaat gegrift, gelijk deze letteren op het papier. In hare oogen blonken twee diamanten, en ik geloof, dat hare ziel weende, toen ik haar tegemoet ging. De ongelukkige glimlachte, maar welk een glimlach! misschien had ik haar lijden en hare tranen met drooge oogen kunnen beschouwen, maar die glimlach deed mij schreien! Hebt gij nog nooit geweend, Bettemie, toen men u glimlachend tegemoet kwam, om uw medelijden af te smeeken? eene schreiende ongelukkige zou men kunnen afwijzen, eene glimlachende rampzalige <hi rend="i">kan</hi> men dat niet!</p>
<p>Hoe ver zijt gij nu met uwe nasporingen gevorderd, mijne kloekmoedige vriendin? Blijft gij nog hoop koesteren, dat wij onze lieve Zevenster de gemalin zullen zien worden van jonker Maurits? Hoe kon ik mij vroeger zoo vergissen? ik heb waarlijk ge-<pb n="280"/>meend, dat Bettemie van Doertoghe en Maurits van Eylar nog een huwlijkspaar zouden uitmaken!</p>
<p>Ik ben weêr aan het derailleeren; die oude <hi rend="i">parenthesis</hi> wil er in mijn briefschrijven nog niet uit.</p>
<p>Ik sprak van onze Nicolette. Weet gij wat ze zei, toen ik haar op hare kamer <hi rend="i">installeerde?</hi> “Augusta”, sprak ze, op hare slaapmuts en op haar nachtjak wijzende, “gij ziet dat ik u niet lang lastig wil vallen: ik kom zonder bagage. Het arme kind had er zeker al van gehoord, dat Frederik een afkeer van logés heeft. Zie, mijne goede Bettemie, toen de lieve vondeling mij op haar nachtgoed wees, om mij te overtuigen, dat zij spoedig zou afreizen, zweefde die eerste glimlach, waarmede zij mij om nachtverblijf en medelijden scheen aan te spreken, mij weêr vóor den geest; en ik was op het punt van haar in mijne armen te vatten, en te zeggen:</p>
<p><hi rend="i">Hier</hi> blijft gij, Nicolette, <hi rend="i">hier</hi> bij uwe Augusta, tot dat Maurits van Eylar u komt afhalen. Ach! Bettemie, waarom wordt de mensch zoo dikwijls door de eenvoudigste dingen in de uitvoering van het goede terug gehouden? Juist toen ik het troostend “<hi rend="i">hier</hi> gij blijft” meende uit te spreken, viel mijn oog op het portret van mijnen echtgenoot; en het scheen mij toe, dat de donkere oogen van het afbeeldsel mij uit de diepte der schilderij bekeken. Ik voelde dien blik in mijne ziel dringen, en de woorden stierven op mijne lippen. Onze arme Nicolette bleef ongetroost.</p>
<p>Het is ook zoo <hi rend="i">imposant</hi>, lieve vriendin, op alle kamers een portret te hebben van den man, dien wij voor Wet en Kerk onderwerping hebben beloofd, en bij ons huwelijkscontract een gedeelte van onze fortuin hebben geschonken; een beeld, dat u overal het mannelijk gezag herinnert, waaronder gij gebogen gaat.</p>
<pb n="281"/>
<p>Gij moogt niet denken, beste vriendin, dat ik over Frederik klaag. Neen, zeker niet: hij is, geloof ik, de beste man, die er bestaat; want ik ken dames, die meer te beklagen zijn dan uwe Augusta. Ik heb nog nooit een verkeerd woord met den baron gehad, en toch moest ik het als een geluk beschouwen, dat hij eenen nacht buiten huis logeerde, toen Nicolette hier kwam; dat gaf ons vrijheid en gemak; wij konden met elkander spreken, zonder omwegen of plichtplegingen. Ik stelde haar voor eenigen tijd bij ons te blijven, maar zij nam mijn voorstel niet aan. Zij wilde naar Hardestein bij haren pleegvader Bol, en was enkel gekomen, om mij de hand te drukken, eer zij afreisde. Gij weet, dat ik aan de Belgische grenzen woon.</p>
<p>Ik heb de lieve Zevenster, nadat ze uitgerust was, uitgeleide gedaan tot Brugge, en van dáár is zij voortgestoomd langs Antwerpen. Als gij mijnen brief ontvangt, dan zal zij reeds te Hardestein zijn.</p>
<p><hi rend="i">Adieu</hi>, lieve Bettemie, schrijf mij spoedig eenen langen brief, waarin gij mij ook zegt, wat in uw hart omgaat; want ik begin mij te verbeelden, dat wij haast uwe bruiloft zullen vieren. Zorg voortdurend voor onze lieve Nicolette en geloof mij,</p>
<p>&nbsp;</p>
<p><hi rend="i">Uwe liefhebbende</hi></p>
<p>&nbsp;</p>
<p>A<hi rend="sc">ugusta</hi>.’</p>
<p>&nbsp;</p>
<p>‘Is dat nu een brief,’ sprak de jonkvrouw van Doertoghe tot zich zelve, toen zij de drie bladzijden op groot formaat postpapier gelezen had; ‘men zou zeggen, dat zij er zich op toegelegd heeft, om mij te gelijk te doen lachen en weenen. Ach! zij is niet gelukkig, die goede Augusta! waarom moesten hare ouders de lieve burgerlijke dochter eenen man opdringen, die zoo
<pb n="282"/>trotsch is op zijnen met <hi rend="i">van</hi> 's doorspekten naam? Daar zit ze nu eenzaam op de schoone <hi rend="i">villa</hi> te treuren, gelijk de edelvrouwen in de middeleeuwen achter hare valbrug!’</p>
<p>Bij die opmerking dacht de jonkvrouw aan haar <hi rend="i">engagement</hi> met Donia, aan wiens zijde zij hoopte vroolijk door de wereld te gaan; maar zij dacht voornamelijk aan Nicolette, die nu, om zoo te zeggen, in de haven was.</p>
<p>Nu men de verzekering had dat de pleegdochter bij den predikant logeerde, was de reis van Donia naar Hardestein voor het oogenblik onnoodig. Bettemie schreef aan Hoogenberg, en de advocaat bracht de blijde tijding aan den diplomaat over, terwijl de jonkvrouw zich aan de schrijftafel zette, om de noodige brieven te schrijven ter bevordering van het geluk der arme vondeling.</p>
<p>Er was tusschen den diplomaat en de jonkvrouw van Doertoghe afgesproken, dat de huwelijksvraag aan den heer van Bassen eerst zou gebeuren na de terugreis van Donia uit Hardestein. Dat uitstel was thans nutteloos; de meerderjarige jonkvrouw gaf haren voogden en hare familie kennis van haar voornemen, en eenige dagen later had de verloving plaats van den Nederlandschen gezant Occo Donia, met Jonkvrouw Elisabeth Maria van Doertoghe.</p>
<p>Ofschoon de oude heer van Bassen het huwelijk zijner pleegdochter met een zoo algemeen geacht man als den heer Donia gaarne zag gebeuren, had er echter geen verlovingsfeest plaats. Bettemie bleef altijd bij haar opgevat plan, om gelijktijdig hare bruiloft te vieren met die van Maurits en Nicolette; daarenboven meende zij, dat de toenadering van die twee gelieven reeds ver gevorderd was.</p>
<pb n="283"/>
<p>Maurits was naar Amsterdam gekomen, om, in gemeenschappelijk overleg met Nicolette's schoolvriendin en hare pleegvaders Hoogenberg en Donia, de zaak te bespoedigen. De jonker logeerde in een hôtel; maar het grootste gedeelte van zijn tijd sleet hij ten huize van den heer van Bassen, bij zijne zusterlijke vriendin, Bettemie.</p>
<p>‘Zijt gij wel zeker, jonker Maurits,’ zoo sprak de jonkvrouw haren vriend aan, ‘dat mevrouw uwe moeder nog altijd bereid is, hare toestemming in uw huwelijk met Nicolette te geven?</p>
<p>‘Zeer zeker,’ was het antwoord, ‘ik zal u haar laatsten brief eens toonen, lieve Bettemie; ‘en nu haalde hij eenen op rozekleurig papier met fijne letters geschreven brief te voorschijn, en de Jonkvrouw las:</p>
<p>&nbsp;</p>
<p>‘Geliefde Zoon!</p>
<p>&nbsp;</p>
<p>Ik verheug mij in uwe blijdschap, in uw aanstaande geluk. Dank de zorgen der grootmoedige jonkvrouw van Doertoghe is de moeder van uw geliefde ontdekt; en dat was, naar dat ik uit uw schrijven bemerk, de laatste hinderpaal, die u van haar gescheiden hield.</p>
<p>Gelukkig is de mensch, die een hart ontmoet dat zijn hart verstaat; eene ziel, die zich met zijne ziel samensmelt, om onafscheidbaar door het leven te reizen. De mensch moet in het volle bezit zijner vrijheid blijven, of een huwelijk aangaan zonder berekening, een huwelijk des harten. Nooit heeft een geldhuwelijk waar geluk geschonken. Een gouden echtelijken band met edelgesteenten omzet, zal toch eeuwig een teeken blijven der maatschappelijke slavernij!</p>
<p>Gij vraagt mij op nieuw mijne toestemming in uwe
<pb n="284"/>echtvereeniging, mijn eenig geliefde zoon! ik schenk u die van ganscher harte en mocht gij nog meer vergen, de moederliefde is onuitputtelijk. Al wat mij toebehoort, hoort u toe; zoo wel mijne bezittingen in Indië, als mijne rijkdommen in Europa. Indien er ooit eene schaduw op mijn geluk valt, lieve Maurits, is het door de gedachte dat het geldelijk vermogen niet in staat is, het heil van mijnen zoon te verzekeren!’</p>
<p>Het overige van den brief was minder belangrijk. Bettemie vouwde dien dus toe en gaf hem met een zucht aan den jonker over.</p>
<p>‘Hoe gelukkig zijn zij,’ sprak zij, ‘die eene moeder bezitten! Door de toestemming van mevrouw van Eylar is onze zaak verre gevorderd,’ ging zij voort, ‘hebt gij doctor Zevenaar reeds gesproken, Maurits?</p>
<p>‘Ja, met Hoogenberg,’ antwoordde de jonker. De docter opperde weer nieuwe zwarigheid. Hij deed opmerken, dat jufvrouw Zevenster sinds korten tijd zoo veel smartelijke zieleschokken had verduurd, dat aandoeningen van blijden aard haar nadeelig zouden kunnen zijn. ‘Jufvrouw Zevenster,’ zeide hij, ‘heeft steeds eene uitmuntende gezondheid genoten, maar sedert eenigen tijd heeft zij zoo veel geleden, dat een reuzengestel er onder zou bezwijken. Hij meende, dat het best was aan den predikant te schrijven, opdat deze haar zachtjes voor de aanstaande gebeurtenissen zou voorbereiden, en haar van hare moeder zou spreken met eene steeds klimmende hoop op het wederzien. De heer Hoogenberg is van hetzelfde gevoelen, en den heer Donia heb ik niet kunnen spreken, dewijl hij reeds naar zijne familie vertrokken was.’</p>
<p>‘Het zal 't best zijn,’ bemerkte Bettemie, ‘dat wij Dominé Bol schriftelijk onderrichten, tenzij gij verkoost
<pb n="285"/>zelf naar Hardestein te gaan; maar dat zou haar....’</p>
<p>‘Kunnen ontstellen,’ viel Maurits in, ‘schrijven is beter.’</p>
<p>‘Ik zal alles aan den Dominé duidelijk trachten te maken,’ hernam Bettemie, ‘en ik zal een briefje aan Nicolette schrijven, om haar te berichten, dat ik haar binnen weinig dagen zal bezoeken, zonder te zeggen, wie mij vergezellen zal. Dat briefje zal als inleiding kunnen dienen voor den Dominé, bij het ontsluieren van ons plan.</p>
</div>
<div type="chapter">
<pb n="286"/>
<head rend="h3">Drie-en-dertigste hoofdstuk.</head>
<p>Liefelijk scheen de schoone Augustus-zon op het met wijngaardloof omkransde glasraam van juffer Magdalena Bol's kamer, een der aangenaamste vertrekken in de pastorie te Hardestein. De kranke had sedert eenige dagen bij tusschenpoozen het bed verlaten, en zat nu voor de eerste maal aan de theetafel, die men op hare kamer had gereed gemaakt, in gezelschap van haren broeder en juffer Zevenster.</p>
<p>Magdalena hield schier onafgebroken de blikken op Nicolette geslagen, en die blikken waren verhelderd door een gevoel van dankbaarheid voor de schoone verpleegster, en van wederliefde, die gedurende hare ziekte voor de vondeling was ontstaan.</p>
<p>Nicolette had thans de zuster van haren pleegvader met bijzondere zorg aangekleed. Zij had voor de in beterschap toenemende kranke een morgenkleedje gemaakt van katoen, dat haar zeer goed stond, en haar een lief mutsje gekozen, in overeenstemming met hare jaren. Die blijken van oplettendheid hadden den Dominé en zijne zuster beiden zeer aangenaam verrast; en in het hart van juffer Leentje gevoelens doen ontstaan, welke zij vroeger niet had gekend.</p>
<pb n="287"/>
<p>‘Gerlof,’ zei de zuster, terwijl de vondeling beneden den suikerpot ging halen,’ ik zie dat juffer Zevenster gedurende mijne ziekte niet den tijd in ledigheid heeft gesleten. De scheur in uwe kamerjapon is gestopt, en toen gij gisteren uitgingt, heb ik bemerkt dat de versleten vingertoppen van uwe handschoenen gemaasd waren. Ge moest eens in overweging nemen, of er geene mogelijkheid bestaat om het meisje bij ons te houden. Zij is uw pleegkind, Gerlof, en de arme Nicolette heeft zoo veel geleden!’</p>
<p>‘Ik zal er aan denken,’ antwoordde de Dominé glimlachende, ‘maar onze overwegingen zouden wel eens onnoodig kunnen zijn. Ik heb dezen morgen eenen brief ontvangen, van jonker Maurits, die komt weer op zijn huwlijksplan terug.’</p>
<p>‘Wij zullen Maurits zijnen gang laten gaan, Gerlof!’ zei Leentje, ‘het is eene schikking der Voorzienigheid, die uw pleegkind in goede handen wil brengen. ‘Mevrouw Mietje zal wel boos op mij zijn, omdat ik <hi rend="i">haar</hi> mijne medewerking ontzeg, maar ik stoor mij niet langer daar aan: de zwaluwen onder ons dakvenster hebben ook den kost.’</p>
<p>‘Er was ook een brief van Bettemie voor juffer Zevenster gekomen. Anna zal hem overhandigd hebben, en nu is zij zeker zoo sterk in het lezen verdiept, dat zij den suikerpot vergeet. Wil ik hem halen, Leentje?’</p>
<p>‘Ik dank u, Gerlof,’ antwoordde de zuster, ‘ik zal liever wat melk nemen.’</p>
<p>‘Wat is het gelukkig zoo in vrede te kunnen leven!’ dacht de predikant, die vroeger zoo veel zure gezichten en zoo veel schampere woorden van zijne zuster kreeg; en terwijl hij dit dacht, kwam de vondeling
<pb n="288"/>met den brief van Bettemie in de linker en den suikerpot in de rechterhand.</p>
<p>‘De jonkvrouw van Doertoghe heeft geschreven,’ sprak zij blijmoedig, ‘zij komt in de aanstaande week, om ons hare verloving aan te kondigen. Zij gaat trouwen.’</p>
<p>‘Zegt zij niet met wien?’ vroeg juffer Leentje.</p>
<p>‘Neen,’ antwoordde Nicolette, zij zegt alleen dat haar bruidegom van over de zee komt, en dat er hier en daar een zilverdraaadje uit zijne haren oprijst.’</p>
<p>De predikant glimlachte weêr, want hij kende den bruidegom der jonkvrouw uit den brief van jonker Maurits.</p>
<p>‘Leentje,’ sprak de broeder, toen de theetafel afgenomen was, ‘ik zal de meid roepen, om u gezelschap te houden. Nicolette moet noodzakelijk wat omwandelen, zij is sedert vele dagen niet in de opene lucht geweest.</p>
<p>‘Ik kan wel alleen blijven, ik voel mij heel wel,’ antwoordde Leentje, om hare genegenheid voor de vondeling te toonen.</p>
<p>‘Neen, ik zal Anna zenden, wij wandelen te zamen eens rond langs bloemtuin en boomgaard, en zijn dadelijk weer bij u.’</p>
<p>De Dominé en Nicolette hadden reeds den tuin op en nêer gewandeld, en nog was er geen enkel woord gewisseld. De predikant zocht te vergeefs naar een <hi rend="i">à propos</hi> om den brief van Maurits of liever de belangen van Nicolette op het tapijt te brengen. Toen zij aan den boomgaard kwamen, toonde de pleegdochter hem de richting die hij moest nemen om zijn doel te bereiken. Zij strekte hare kleine blanke hand naar den ouden rijkelijk met vruchten beladen appelboom uit, en sprak:</p>
<p>‘Wie zou des winters, wanneer die grijze appelaar zijne takken als de armen van een geraamte ten hemel
<pb n="289"/>heft, nog vermoeden, dat de lente hem op nieuw met bloemen zou tooien, en dat de herfst nogmaals zijne vruchten zou zien inoogsten, eer hij zijne bladerkroon afschudt.</p>
<p>‘Wie dat vermoeden zou?’ antwoordde de predikant, en pleegvader en pleegdochter gingen aan elkanders zijde op de tuinbank zitten: ‘Hij, die de wonderen der schepping gadeslaat; die aan het spreekwoord gelooft: Wanneer de nood op het hoogst is, is de redding nabij. De bloem buigt afgemat hare bladeren bij het naderend onweder, en na donder en regenbui heft zij, opgebeurd hare geurende kelken ten Hemel. De liefdelooze winternatuur doet het woud zuchten en het veld verdorren; zij benevelt het licht der zon met vlottende sneeuwvlokken en tempert haren gloed door haren bevrozen adem - en dan komt de lente, die, gelijk gij zeer gepast doet opmerken, zelfs den grijzen appelaar op nieuw met bloemen tooit. ‘Lief kind,’ ging hij voort, ‘in alle tijden hebben de dichters de afwisselingen der jaargetijden bij de afwisselingen in het menschelijke leven vergeleken. Zeker wordt de eene sterveling sterker beproefd dan de andere, maar zelfs het leven der rampzaligsten heeft zijne heldere en zijne blijde dagen. Wie weet, of gij, mijn kind, die de bitterste beproevingen hebt ondergaan, niet eenmaal de gelukkigste der vrouwen zult wezen! Wie weet wat er onder de nevelen der toekomst ontspruit!’</p>
<p>‘Voor <hi rend="i">mij</hi> kunnen er geene heldere levensdagen oprijzen, zoo lang mijne geboorte een geheim blijft,’ antwoordde Nicolette. ‘Ik ken geene andere levenszoetheid dan die der onderwerping aan mijn lot - en die zoetheid mag zeker toch geen geluk heeten. Ik heb geene aanspraak op geluk meer, Dominé; wat sedert bijna negen-<pb n="290"/>tien jaren niet is ontdekt, zal wel eeuwig verholen blijven!’</p>
<p>‘Men heeft toch een spoor gevonden,’ zei de predikant, zijn pleegkind liefderijk toelachende.</p>
<p>‘Een spoor!’ herhaalde Nicolette in vuur, maar spoedig liet zij het hoofd zinken, en sprak als tot zich zelve:</p>
<p>‘Waarom zou ik mij verheugen, dewijl dat spoor toch in eenen doolhof moet uitloopen, daar ik er niets van vernomen heb.’</p>
<p>‘Niet geheel en al in een doolhof,’ bemerkte de Dominé, ‘zij, die uwe belangen waarnemen, hebben nog altijd hoop.’</p>
<p>‘Die mijne belangen <hi rend="i">waarneemt</hi> zijt gij,’ riep de vondeling, ‘want ik bezit nog slechts éen enkelen <hi rend="i">vriend.</hi> Geknield smeek ik u, zeg mij, wat weet gij van mijne moeder?’ en de arme maagd was op hare knieën gezonken en zag den predikant met smeekenden glimlach aan.</p>
<p>De ontroerde geestelijke pinkte een traan weg. ‘Mijn lief kind,’ sprak hij, terwijl hij de vondeling bij de hand vatte en zachtjes naast hem op de tuinbank trok: ‘uwe gedachte, uwe liefde snelt de omstandigheden vooruit. Bedaar toch, lieve Nicolette.... ik kan u wel eenige hoop, maar geene zekerheid geven. Uwe onrustige gejaagdheid maakt mij bevreesd; ik had u die hoop niet moeten voorspiegelen, want, indien het onderzoek, in het eind toch op een dwaalspoor uitliep, gelijk gij eerst verondersteldet, dan hadt gij u een nieuw lijden geschapen, en niets is bitterder dan teleurgestelde hoop!</p>
<p>‘Misschien zou het voorzichtig zijn ons onderzoek niet verder door te drijven,’ sprak Bol verder, ‘want
<pb n="291"/>veronderstel nu eens.... Waarom beeft gij zoo, mijn kind,’ zoo viel hij zich zelve in de rede - want de tuinbank scheen door de hevige aandoening der vondeling te schudden: ‘veronderstel nu eens, dat gij eene vrouw, die tot de laagste klasse der samenleving behoort, voor uwe moeder moest erkennen....’</p>
<p>‘Mocht ik haar wedervinden,’ stamelde Nicolette, ‘aan hare voeten vallen, in eene hut zonder vuur en zonder brood!’</p>
<p>‘En indien zij niet alleen arm, maar schuldig en ellendig ware.’</p>
<p>‘Dan zou zij toch nog altijd mijne moeder zijn!’ kreet de vondeling. Zij mag oud en leelijk, arm en schuldig wezen, voor haar kind is eene moeder toch het heerlijkste wezen der schepping. Stel mij niet langer op de proef, goede pleegvader, gij weet er meer van dan gij bekent!’</p>
<p>‘Verschoon mij, als ik u pijn aandoe,’ zei de predikant, Nicolette's handen vast in de zijne sluitende, ‘ik meen dat uwe moeder nog in wezen is, maar dat zij buiten de samenleving leeft.’</p>
<p>‘Indien zij arm en ellendig is, dan zal ik overtuigd zijn, dat zij mij door geene valsche schaamte van zich heeft gestooten; dat zij, om voor het uiterlijke hare geschondene eer te behouden, haar kind niet opgeofferd heeft aan schijndeugd; maar dat zij door de noodzakelijkheid gedwongen, hare lieveling aan vreemde zorg heeft vertrouwd!’</p>
<p>‘Zie, Dominé,’ sprak zij verder, ‘ik ben nu kalm; verklaar mij, wat ik hopen mag en wat ik vreezen moet.’</p>
<p>‘Gij moogt hopen, binnen eenige weken, misschien binnen eenige dagen, iets stelligs aangaande het lot
<pb n="292"/>uwer moeder te vernemen, antwoordde de pleegvader; maar ik herhaal het, maak u geene <hi rend="i">illusiën.</hi> En dan is er nog iets, lieve Nicolette.... Jonker Maurits heeft u nog niet vergeten, en daar die twee dingen met elkander in verband staan....’</p>
<p>‘Houd op, Dominé,’ kreet het meisje, ‘ik voel mijn hart breken;’ en hare ontroering loste zich in tranen op</p>
<p>Men mocht het als een geluk beschouwen, dat juffer Leentje zoo ver in beterschap was toegenomen, dat zij eenigszins zich zelve kon helpen; want hare jeugdige verzorgster was dien avond sterk ontsteld; en bijna den geheelen nacht was zij aangedaan door eene ijlkoorts. Maar toen zij des morgens bij hare huisgenooten verscheen, moest de Dominé haar waarlijk bij de bloem na een onweder vergelijken, waarvan hij den vorigen dag gesproken had. Hare oogen glinsterden; haar schoon gelaat was met een rozekleurig blosje getooid, en om haren mond speelde de blijmoedigheid harer ziel. De Heer had haar versterkt en haar de onderwerping geschonken, die zij Hem zoo vurig had afgesmeekt. Zij drukte de hand van den Dominé, toen zij hem haren morgengroet bracht, en zei:</p>
<p>‘De dagen, die ik thans op Hardestein doorbreng, zijn de gelukkigste mijns levens! Ik dank u er voor; ik zal alle verdere gebeurtenissen kalm afwachten, de wereld laten begaan en berusten in den wil der Voorzienigheid.’</p>
</div>
<div type="chapter">
<pb n="293"/>
<head rend="h3">Vier-en-dertigste hoofdstuk.</head>
<p>Omtrent acht dagen na het gesprek, waarin de predikant de vondeling op eene gunstige verandering in haar levenslot had gewezen, rolde een prachtig rijtuig met twee paarden van vreemd ras bespannen over het dorpsplein te Hardestein. De kleermaker, die vóor zijn raam zat te naaien, sprong van zijne tafel op, de kruideniersvrouw kwam in hare deur staan, en de smid liet het gloeiend ijzer op het aanbeeld verkoelen, om de schoone koets na te staren, die zij nog nooit in de gemeente hadden gezien.</p>
<p>‘Het zal zeker bezoek zijn voor <hi rend="i">madame-mère</hi>,’ riep de kleermaker tegen den smid; er is zoo iets vreemds aan, misschien komen zij uit Indië, want de lakei is een halve moor.’</p>
<p>‘Een mooi rijtuig, hoor!’ klonk het antwoord, ‘de zilversmid heeft er ook een handje aan uitgestoken, en de man, die de paardenhoeven heeft gesmeed, mag almeê zeggen, dat hij zijn ambacht verstaat.’</p>
<p>‘Gij zult het wel mis hebben,’ viel de kruideniersvrouw hare buren in de rede: ‘de jonkvrouw van Doertoghe zat er in!’</p>
<p>‘Onmogelijk!’ zei de landmeter, een halve geleerde,
<pb n="294"/>die uit zijn raam de koets had nagekeken, en nu naar de gissingen van het gezelschap kwam luisteren: ‘onmogelijk: er stond een vreemd wapen op de koets. Zulk een blazoen was vroeger in Hardestein niet te zien. Ik ken de wapenschilden der van Doertoghe's, der van Eylar's en hunne <hi rend="i">alliances.</hi> Het zijn stellig vreemdelingen.’ De Dominé had echter dadelijk de vraag kunnen oplossen, indien hij daar tegenwoordig ware geweest; hij wist dat zijn vriend Donia en jonkvrouw Bettemie dien dag bij de <hi rend="i">douairière</hi> van Doertoghe verwacht werden. Maar door de afwezigheid van den predikant bleef de vraag onopgelost, tot nadere <hi rend="i">informatie.</hi></p>
<p>Donia en zijne bruid werden door de grijze <hi rend="i">douairière</hi> (die de heer van Lennep ons zoo meesterlijk heeft beschreven), op de hoffelijkste wijze ontvangen, hoewel het haar eenigszins beangst had, dat hare nicht van haren aanstaanden slechts den ambtelijken titel van gezant der Nederlanden in Indië, en geenen enkelen adellijken <hi rend="i">van</hi> had opgegeven. Zij bezat echter te veel <hi rend="i">tact</hi>, om tegen eenen man als Donia, die fier als een minister en eenvoudig als een koorknaap kon wezen, op zoo iets te zinspelen. Zij vermeed zelfs in haar gesprek alle dingen, die er op zouden kunnen uitloopen; en toonde noch de voorouderlijke portretten, waarop zij zoo fier was, noch de eeuwen-oude krijgstuigen in de wapenzaal; doch na het ontbijt, toen de plichtplegingen begonnen ten einde te loopen en men langzamerhand in vertrouwelijk gesprek raakte, opperde jonkvrouw van Doertoghe zelve de belangrijke familiequaestie.</p>
<p>‘Tante!’ zei Bettemie, ‘ik heb mijnheer Donia doen opmerken, dat hij van moederszijde aan mijnheer uw zwager van Hoogendorp verwant is, van de zijde zijner vrouw, de dame van Hoogendorp.’</p>
<pb n="295"/>
<p>‘Heeft mijnheer misschien eene van Pauwelaart in zijne familie?’ vroeg tante van Doertoghe, hare beweegbare neusgaten uitzettende, als wilde zij den geur inademen, dien de trotsche naam uitwasemde.</p>
<p>‘Mijne moeder is eene van Pauwelaart,’ antwoordde de diplomaat met eene buiging, die geen Fransch hoveling had kunnen verbeteren. ‘Eene van Pauwelaart de Vergy,’ en de schalke Donia pinkoogde op Bettemie, die even als haar aanstaande gemaal trotscher was op eigen deugd dan op oude perkamenten.</p>
<p>‘Maar, lieve nicht, waarom hebt gij mij dat niet gezegd,’ riep de <hi rend="i">douairière</hi> opgeblazen van hoogmoed, ‘mijnheer heet natuurlijk Donia van Pauwelaart de Vergy; en gij vraagt mij mijne toestemming voor uwe verloving met eenen heer Donia! Gij moet bekennen dat dit zeer inconsequent was. Ik had, uithoofde der beknoptheid van den naam, kunnen weigeren, of ten minste eenig uitstel verzoeken, tot nadere informatie; en wat zou mijnheer Donia dan wel van mij gedacht hebben!’</p>
<p>Mevrouw van Doertoghe wandelde met de verloofden de boerderij over. Zij bezochten het park, den bloemtuin, den doolhof en de visscherij, en gingen zelfs de paardenstallen bezichtigen; alweer iets, waarop de dame trotsch was. Toen zij voorbij de galerij gingen, viel het oog der grijze mevrouw op het rijtuig van den diplomaat. ‘Waarlijk!’ riep zij uit, op de veelkleurige wapenschildering wijzende, die op het rijtuig pronkte, dat zijn de wapenen der van Pauwelaart's en der Vergy's; een paardekop langs de bovenzijde en drie ortolanen!</p>
<p>‘Mij dunkt,’ dacht Bettemie, ‘dat dit wapen goed op eenen rooster gelijkt, waarop de drie vette vogeltjes liggen te braden,’ en Donia zag haar glimlachen.</p>
<pb n="296"/>
<p>‘De familie voelt zich vereerd door de <hi rend="i">alliance</hi>, zeer vereerd,’ ging mevrouw van Doertoghe voort, en die woorden waren vergezeld van eene buiging, die de dames van den nieuwen tijd vruchteloos zouden willen nadoen.</p>
<p>Het ware onwelvoegelijk geweest de oude dame, die met den aanstaanden verwant zoo zeer was ingenomen, reeds den eersten dag te verzoeken, een uitstapje naar de pastorie te mogen doen; doch het toeval, een soms zoo onaangename gast, die al de palen der welvoegelijkheid durft overschrijden, kwam ditmaal uitmuntend te pas. De rentmeester kwam de <hi rend="i">douairière</hi> raadplegen over eene financieële zaak van belang, en Bettemie, die met de omstandigheden bekend was, maakte van de gelegenheid gebruik, om tante voor te stellen, eens tot aan de pastorie te rijden, terwijl zij hare zaken met den <hi rend="i">agent</hi> regelde.</p>
<p>De dorpsbewoners zagen weldra voor de tweede maal de prachtige koets verschijnen, en ditmaal stilhouden vóór het hek der pastorie.</p>
<p>Dominé Bol verwachtte den vriend zijner jeugd eerst des anderen daags; en toch had hij de mogelijkheid eener verrassing voorzien. Hij was, benevens juffer Leentje en Nicolette, in huiselijk toilet.</p>
<p>Nicolette sidderde en werd doodsbleek, toen zij den predikant, die de bezoekers te gemoet was gegaan, met Donia en Bettemie zag aankomen. Het viel haar in, dat zij den vreemden heer te Oostende op het bal gezien had; op dat bal, dat de oorzaak was van hare wegzending bij mevrouw van Lisseweghe, en zij verwachtte weêr eene <hi rend="i">catastrophe;</hi> het arme kind was zoo gewoon uit de geringste dingen eene beschuldiging tegen haar te zien oprijzen, dat zij altijd gereed stond, <hi rend="i">of</hi>
<pb n="297"/>om zich te verdedigen, <hi rend="i">of</hi> om het hoofd te buigen onder de drukkende macht van haar lot.</p>
<p>Bettemie kwam zonder plichtpleging vooraf, de huiskamer binnenstuiven. Zij groette juffer Leentje, kuste de vondeling en nam haar bij de hand, om haar aan Donia voor te stellen.</p>
<p>‘Juffer Zevenster!’ zeide zij.</p>
<p>De diplomaat sloeg zijne armen om de blanke engelachtige gestalte.</p>
<p>‘Mijne lieve Klaasje,’ zeide hij, terwijl hij de bevende maagd verscheidene malen zoende, ‘mijne lieve Klaasje, ik ben uw pleegvader Donia, die zich eindelijk van zijne vaderlijke plichten jegens u komt kwijten; die u onder zijne bescherming komt nemen;’ en terwijl Bettemie juffer Leentje geluk wenschte met hare herstelling, bleef Donia met de hand van Nicolette in de zijne gesloten de schoone pleegdochter aanschouwen, tot hij eindelijk overging tot datgene waarmede hij in elk ander geval begonnen zou hebben, met de voorstelling der jonkvrouw van Doertoghe als zijne bruid.</p>
<p>Die tijding was zeker belangrijk genoeg, om de hoofdzaak van het bezoek uit te maken en toch was er iets dat allen meer ter harte namen: de belangen der vondeling.</p>
<p>Bettemie vroeg verlof om zich een oogenblik met Nicolette te verwijderen; deze bracht haar in hare kamer, in de meening, dat de jonkvrouw haar van hare gelukkige liefde voor haren bruidegom zou gaan spreken, zooals dat in dergelijke gevallen gebeurt; maar Bettemie gaf zekere gestrengheid aan haar gelaat, toen zij alleen waren, hoewel hare stem vriendelijker en teederder was dan weleer.</p>
<p>‘Nicolette!’ zeide zij, ‘ik breng u een geschenk van iemand, die u zeer lief heeft;’ en zij reikte der
<pb n="298"/>vondeling den rozenkrans over, dien zij van Mie Lammertsz had gekregen.</p>
<p>‘Die paternoster komt van mijne pleegmoeder,’ zei Nicolette, die nog altijd sidderde als een popelblad, zonder te weten waarom.</p>
<p>‘Zij heeft hem voor u van iemand gekregen, en de persoon, die hem geschonken heeft, heb ik gezien en gesproken. Heeft de Dominé u niets gezegd?’</p>
<p>‘Hij komt van mijne moeder,’ zei Nicolette, het geschenk aan haar hart drukkende, ‘van mijne moeder!’ herhaalde zij.</p>
<p>‘Toon nu, dat gij sterk zijt, gelijk gij altijd getoond hebt, dat gij groot waart bij de rampen, en geduldig in het lijden,’ zei Bettemie. Ja, kind, gedoog dat ik u dien naam geve, want ik zal nu weldra uwe <hi rend="i">pleegmoeder</hi> zijn: ik heb uwe <hi rend="i">moeder</hi> gezien, uwe <hi rend="i">eigene</hi>, ongelukkige moeder, die voor uw welzijn het grootste offer heeft gebracht, dat een sterveling machtig is; die haar kind in vreemde handen heeft gelaten, opdat het niet zou deelen in hare armoede, in hare schande!’</p>
<p>Nicolette scheen niet meer te luisteren. Haar geest was ten hemel gestegen in een dankgebed. Wat gaf haar nog de gansche wereld? God en hare moeder, wat behoefde de verwerpeling nog meer!</p>
<p>‘Heeft de Dominé nog van iets anders gesproken?’ vroeg Bettemie.</p>
<p>‘Hij sprak ook van hem, dien ik vergeten moet,’ luidde het antwoord; want armoede en schande passen bij geene gravenkroon.’</p>
<p>‘De armoede is verdwenen en de schande is uitgewischt in boetvaardigheid,’ hernam de jonkvrouw. Gij ziet uit den rozenkrans, dien uwe moeder aan Mie Lammertsz voor haar kind heeft geschonken, dat zij tot
<pb n="299"/>de Roomsche Godsdienst behoort. Het begin van uwe en hare geschiedenis is mij door vrouw Ruffel medegedeeld. Uwe moeder is het slachtoffer geweest van hare zwakheid, van haren schuldigen hartstocht. Gij zijt een onecht kind; vrouw Ruffel's verklaring is mij door uwe moeder bevestigd. Verheug u niet te zeer, Nicolette, uwe moeder is sinds lang der wereld afgestorven. Zij is <hi rend="i">non</hi> in het klooster der boetvaardige dochters te L. in België, waar zij door lichamelijke marteling, door vasten, bidden en waken, naar de leer van hare godsdienst, zich met God heeft verzoend. Neen, kind, verblijd u niet te zeer in eene aanstaande ontmoeting, want, naar de uitdrukking der gelaatstrekken van de kloosterling zal zij welhaast voor eeuwig gaan rusten. Ik zou u niet durven verzekeren, dat gij haar nog zult wederzien, zoo zwak scheen zij toen ik haar verliet.’</p>
<p>‘Morgen zal ik derwaarts reizen,’ zei Nicolette,’ die, hoewel zwak van lichaam, sterk van ziel bleef.</p>
<p>‘Ik begrijp uwe gejaagdheid,’ sprak de jonkvrouw, ‘de Dominé zal u wel willen vergezellen,’ en zij sloot de hand der vondeling, die bitter weende, vast in de hare. Ja, zij weende de schoone maagd, zij stortte voor de eerste maal van haar leven <hi rend="i">zalige</hi> tranen.</p>
<p>Nicolette behoefde geene toebereidselen te maken voor de reis; de zoo dikwijls verjaagde duif was altijd reisvaardig, voor den Dominé leverde dit meer bezwaren op. Vooreerst moest alles zóó geschikt worden, dat hij tegen den Zondag kon terug wezen, om de kerkelijke dienst - ook moest hij nog hooren hoe het voorstel door zijne zuster werd opgevat. Juffer Leentje was wel hersteld, doch zij verkeerde nog in dien pijnlijken toestand tusschen ziekte en gezondheid, en had alle recht op zijne toegevendheid.</p>
<pb n="300"/>
<p>De bezwaren van den predikant waren ditmaal spoedig opgeheven. Juffer Bol verklaarde, dat Anna, haar wel zou oppassen, en dat het schande voor haar zou geweest zijn, juffer Zevenster, die haar zoo liefderijk had verzorgd, zonder haren broeder te laten op reis gaan - en de tweede moeielijkheid nam Bettemie weg.</p>
<p>‘De afstand van hier naar L. is immers zoo groot niet,’ zeide zij, ‘gij kunt met postpaarden door Limburg rijden, ten ware gij verkoost, zoo als wij gedaan hebben, langs Antwerpen en verder met den spoortrein te gaan. Het is heden Maandag; gij hebt dus nog vijf volle dagen voor u.</p>
<p>‘En in ieder geval zoudt gij voor de morgendienst wel kunnen vervangen worden, merkte Donia aan.</p>
<p>‘Dat is waar ook,’ zei juffer Leentje; ‘maar de Dominé houdt daar niet van; al den tijd dat wij hier zijn is het slechts eenmaal gebeurd, niet waar, Gerlof?’</p>
<p>Toen werd met korte woorden afgesproken en vastgesteld, dat de Dominé en Nicolette reeds den volgenden morgen zouden afreizen. De vondeling had echter aan het gesprek geen deel genomen. Zij was als verblind voor al wat haar omgaf, en doof voor elke andere inspraak dan die der gedachte aan hare moeder. Eindelijk stond zij op, en zich tot Donia wendende sprak zij:</p>
<p>‘Mijnheer Donia, ik ben tot nu toe zoo bedwelmd geweest door de gelukkige ontmoeting, dat ik u nog niet bedankt heb voor hetgene gij voor mij hebt gedaan. Moge de Heer zijne mildste zegeningen uitstrekken over het huwelijk van u, die, toen men het kind uit de doos...’ het arme meisje kon niet verder, hare stem smoorde in tranen.</p>
<p>‘Mijn lief kind,’ antwoordde Donia, ‘waarom noemt
<pb n="301"/>gij mij <hi rend="i">mijnheer!</hi> Ik verlang, dat gij mij voortaan <hi rend="i">vader</hi> zult heeten; want ik voelde mijne pleegvaderlijke liefde tot u nooit falen: en uwe vriendin,’ hier wees hij op Bettemie, ‘zal voor u eene jeugdige, maar goede tweede moeder zijn. De tijd is gekomen, waarop uwe pleegvaders nogmaals hunne krachten moeten vereenigen om uw geluk vast te stellen, in zoo verre dit menschelijker wijze mogelijk is. Na uwe terugkomst uit België, nadat gij uwe moeder zult geraadpleegd hebben over uwe mogelijke vereeniging met den jonker van Eylar...’</p>
<p>Nicolette zag haren pleegvader met oogen vol tranen aan, en Donia ging voort:</p>
<p>‘Zal er, even als toen wij u aannamen eene bijeenkomst der pleegvaders plaats hebben; en wat er ook gebeuren moge, gij blijft toch altoos onder mijne bescherming.’</p>
<p>De avond was reeds gevallen, toen Bettemie met haren verloofde terug reed naar het kasteel der douairière van Doertoghe. Onder weg verklaarde Donia, dat Nicolette hem zeer bevallen was, en hij drukte nogmaals zijne spijt uit over zijne langdurige afwezigheid, zonder welke het arme kind nooit zoo veel geleden zou hebben.</p>
</div>
<div type="chapter">
<pb n="302"/>
<head rend="h3">Vijf-en dertigste hoofdstuk.</head>
<p>Heerlijke gewesten, rijkbebloemde valleien, prachtig getooide heuvelen, majestueuse gebergten, wat is uwe schoonheid gering bij de natuurlijke schoonheid der rechtschapene ziel, bij de heerlijke gevoelens van de dochter, die reikhalsde naar hare moeder! Minder schoon zijt gij dan de vondeling, die met van aandoening golvenden boezem, het oog schitterende van verlangen, den mond tot eenen glimlach plooit en de poort binnentreedt, achter wier grendels zij hare moeder hoopt te ontmoeten! Menschelijke natuur, wat zijt gij groot en verheven!</p>
<p>‘Kunnen wij zuster Mechtilde zien?’ vroeg de Dominé, die den naam van Bettemie had gehoord aan de portierster.</p>
<p>‘Zeker,’ antwoordde de portierster, ‘o wat is zij schoon, veel schooner dan toen zij leefde! Zie, langs dien gang waar die twee jufvrouwen gaan! Zij komen ook voor de overledene bidden!</p>
<p>‘Is zij dood!’ riep de vondeling - en het hooge kloostergewelf herhaalde: ‘dood!’</p>
<p>‘Dood!’ zuchtte de Dominé.</p>
<p>‘Geloofd zij Jezus Christus! de boeteling is naar den
<pb n="303"/>Hemel,’ zei de portierster met eenen glimlach zoo zoet, als genoot zij den voorsmaak der eeuwige zaligheid.</p>
<p>De vondeling weende niet, zuchtte niet, maar wat zij leed was onuitsprekelijk. Ondersteund door den predikant waggelde zij naar de zaal der dooden, bleek en staaroogend als een wandelend lijk.</p>
<p>De ontzielde zuster Mechtilde lag uitgestrekt op eene soort van brits, gekleed in de grove pij, omgord met de <hi rend="i">discipline-koord</hi>, barrevoets, het hoofd met den kloosterdoek omwonden, en de roode rozenkroon, de kroon der martelares om de slapen.</p>
<p>Aan hare voeten knielde eene biddende non, die, den bloemenkrans uitgezonderd, de kleedij der overledene droeg. Die non was Gabrielle, de redster der vondeling bij de Mont-Athos, en rondom het lijk knielden eene menigte geloovige vrouwen, die de in geur van heiligheid gestorvene kloosterzuster eene laatste hulde kwamen bewijzen door tranen en gebeden.</p>
<p>De zuster portierster had de waarheid gezegd, toen zij verzekerde dat het lijk van zuster Mechtilde schooner was dan zij in haar leven. Zoo schoon als thans kon deze boeteling niet geweest zijn, zelfs niet toen de rozekleurige gloed der jeugd hare wangen tooide. Haar gelaat, waarop de lange wimpers van hare gesloten oogleden nedervielen als zwart fluweel, was blank als het schoonste marmer, en haar mond was samengetrokken tot een lach, tot den lach der zaligheid na het lijden.</p>
<p>Dat zuster Mechtilde de moeder der vondeling was, leed geen twijfel. Nicolette was in dat oogenblik het evenbeeld der ontzielde martelares. Zonder zich aan het menschelijk opzicht te stooren, kuste zij het lijk, noemde het - moeder! en wierp zich toen naast Gabrielle aan de voeten der geliefde, tot dat het lijkklokje
<pb n="304"/>voor de begraving klepte, en haar deed uitroepen: ‘Alles is voorbij!’</p>
<p>Na dat de Dominé naar Gabrielle (zuster Maria van Egypte) had gevraagd, en van de portierster tot antwoord had gekregen, dat de zuster van alle wereldsch bezoek verlangde verschoond te blijven, verliet hij met zijne pleegdochter het akelige kloostergebouw.</p>
<p>‘Bedaar toch, lief kind!’ zei de predikant, die zelf zijne tranen niet konde wederhouden, toen zij in het rijtuig stapten, dat hen naar het door Bettemie aangewezen <hi rend="i">hôtel</hi> brengen moest. Maar eer de Dominé het bevel aan den koetsier had gegeven, gaf de wees het verlangen te kennen, om naar het kerkhof te rijden, waar de ter aarde bestelling harer moeder moest plaats hebben.</p>
<p>‘Mijn kind,’ sprak de Dominé, ‘gij vergt te veel van uwe krachten. Ik vrees voor al te sterke aandoeningen!’</p>
<p>‘Nicolette schudde het hoofd, en zuchtte: ‘Ik bid u er om!</p>
<p>‘Naar het kerkhof!’ klonk het den koetsier gegeven bevel, en langzaam rolde de <hi rend="i">vigilante</hi> van de helling des bergs af, doorliep de vallei, en rolde nog langzamer onder het gestap der paardenhoeven op den straatweg den hoogen berg op, naar eene der prachtigste kerkhoven van België.</p>
<p>De eenvoudige lijkwagen, de doodenkar der schamelen, die het lijk van zuster Mechtilde vervoerde was nog niet aangekomen, toen het rijtuig den bergtop bereikte, waar een groot getal arbeiders den beitel in marmer en arduin dringen, tot het vervaardigen van grafzuilen, en de winkeliers elkander de klanten betwisten, die zich een ijzeren kruis of eene immortellenkroon willen aanschaffen voor een' geliefden doode.</p>
<pb n="305"/>
<p>Nicolette koos de schoonste bloemenkroon, die de rijke verzameling van den voornaamsten winkel bevatte; en bleef tusschen menigvuldige gedenkteekenen voor de overledenen vertoeven, tot het armoedig doodenwagentje voorbijreed; zij volgde met den predikant het dierbare lijk naar den doodenakker, woonde geknield de begrafenis bij, en legde den met tranen besproeiden immortellenkrans op het nederige moedergraf, dat omgeven door duizenden arduinen zerken, menigvuldige tomben uit kostbaar marmer gebeiteld, en nederige kruisen, die oprezen tusschen frissche bloemperken, en bestemd schenen om welhaast spoorloos te verdwijnen.</p>
<p>Pleegvader en pleegdochter bleven op het opgetooide doodenveld vertoeven, waar Nicolette haren grootsten schat achterliet, tot de kerkhofklok aankondigde, dat de bezoekers de rustplaats moesten verlaten.</p>
<p>‘Vaarwel!’ zuchtte de Dominé.</p>
<p>‘Vaarwel!’ kreet Nicolette, terwijl zij wanhopig de handen wrong. Aan de poort keerde het arme kind zich nog eens om, wierp der geliefde doode nog eene handkus toe, en stapte onder eenen vloed van tranen in de vigilante.</p>
<p>Toen de vondeling 's anderdaags 's morgens in haar hôtel ontwaakte, scheen het haar toe, dat zij al de gebeurtenissen van den vorigen dag gedroomd had. Nauwelijks was zij aangekleed, of zij wierp haar reismanteltje over de schouders en ging door het venster blikken, om door de herkenning der streek hare herinneringen te verlevendigen. Het hôtel, waar zij afgestapt waren, lag aan de kaai van de Maas, omlaag hoorde zij het zachtluidend geruisch van den grooten waterstroom en haar oog rustte op eene menigte wilde kastanje-<pb n="306"/>boomen, wier vruchten haar uit de rijke bladerkroon schenen toe te lachen. Helaas! de heerlijkste natuurtafereelen schenken, even als de toonkunstmelodij, slechts tranen aan de bedrukte ziel. Nicolette weende, en keek opwaarts uit de schoone levenslustige vallei naar het hooge gebergte, dat met boomen en huizen bekroond, haar toelachte, en uitnoodigde om te gaan rusten in den wachtenden moederschoot.</p>
<p>Een zacht geklop aan de deur wekte haar uit hare mijmering. Een dienstmeisje kwam haar verwittigen dat haar reisgenoot wachtte aan het ontbijt, en een uur later stoomde de pleegvader, vergezeld door de wees, naar het vaderland terug.</p>
<p>Toen de Dominé den eersten nacht na de reis op Hardestein had geslapen, en met juffer Leentje, die geheel hersteld was, en met Nicolette, die haar best deed om kloeker te schijnen dan zij was, thee had gedronken, begaf hij zich naar zijne kamer, om den volgenden brief te schrijven:</p>
<p>‘Aan den WelEdelen Heer Jonkheer Maurits van Eylar:</p>
<p>&nbsp;</p>
<p>WelEdele Heer!</p>
<p>&nbsp;</p>
<p>‘Wij zijn eerst gisteren avond teruggekeerd van de treurige reis. Nicolette kwam te laat om hare moeder de oogen te sluiten: zij was reeds een lijk - de ongelukkige was als eene martelares gestorven. Waarom zouden wij ons langer bezig houden, goede Maurits, met het lot der ongelukkige, die geene rust heeft gevonden dan in den dood. Wat mij betreft, ik voel, dat ik andere plichten te vervullen heb, jegens u, jegens uwe familie en jegens het arme meisje, dat ik niet opgehouden heb lief te hebben. Alles wat gij mij over Nicolette
<pb n="307"/>geschreven en gezegd hebt, getuigt van de onveranderlijkheid van uw besluit, om nogmaals mijn arm pleegkind ten huwelijk te vragen; en toch moet ik u in aller belang aanraden, nog eens niet uw hart, dat onveranderlijk blijft, maar de omstandigheden, de gezonde rede, en vooral uwe moeder te raadplegen. Nicolette is niet alleen een meisje zonder stamboom, maar een meisje zonder naam of familie; een meisje, dat tot geenen maatschappelijken rang behoort, zelfs niet tot den laagsten. Wij weten, dat zij een onecht kind, de vrucht der schande is, dat hare ongelukkige moeder haren misstap in een klooster heeft geboet; zoo dat zij eeuwig eene vondeling blijven zal, en alleen blijft staan op de wereld, die haar miskent.</p>
<p>Ik begrijp de uitgestrektheid uwer liefde, en bewonder uwe heldhaftige grootmoedigheid. Gij wilt de vondeling tot u opheffen, en zoudt des noods tot haar willen afdalen. Gij spot met de maatschappij die eene vooringenomenheid aan uwe titelen blijft hechten, die gij zelf verloochent; maar er is nog iets, dat u meer ter harte moet gaan dan de opoffering der maatschappelijke grootheid: haar en uw geluk. Zou de sterkbeproefde maagd hare dagen niet vreedzamer slijten in de nederige pastorie te Hardestein, dan op het trotsch kasteel uwer vaderen? O, indien gij haar waarlijk lief hebt en uw eigen heil betracht, vraag u zelven af, of uwe liefde na den huwelijksdag krachtig genoeg zal blijven, om op te wegen tegen hetgene gij ten offer brengt. Blijft gij echter onveranderlijk, en hecht uwe edele moeder voortdurend hare goedkeuring aan uw genomen besluit, dan mag ik ook niet langer twijfelen, of de Voorzienigheid zal de vereeniging zegenen, die alleen reine liefde tot grondslag heeft.</p>
<pb n="308"/>
<p>‘In de gesprekken met mijne pleegdochter heb ik opgemerkt, dat zij u onuitsprekelijk bemint, dat haar hart verlangt met het uwe vereenigd te zijn; maar ik heb ook bemerkt, dat zij grootmoedig genoeg is, om haar eigen geluk te verzaken, indien die vereeniging eene schaduw zou werpen op het heil uwer edele moeder.</p>
<p>&nbsp;</p>
<p>Uw zeer verkleefde</p>
<p>G. B<hi rend="sc">ol</hi>.’</p>
<p>&nbsp;</p>
<p>Met ommegaande post ontving de predikant een antwoord van den jonker van Eylar, waarin al de punten, die hij hem ter overdenking had gegeven, werden opgelost; en verder gaf Maurits te kennen, dat hij ieder oogenblik het gevraagde verlof verwachtte, om naar Hardestein te komen, en zijne huwelijksvraag bij jufvrouw Zevenster te vernieuwen.</p>
<p>‘Welaan,’ sprak Dominé Bol tot zich zelven, ‘vermits <hi rend="i">madame-mère</hi>, zijne eigene moeder, geene bezwaren in dat huwelijk vindt, moet ik er mij niet verder over verontrusten. Graaf Louis moge ontevreden, en mevrouw Mietje moge boos zijn, ik kan het niet helpen. Maurits hangt geenszins van hen af; en van mij zou het eene laagheid zijn, indien ik uit vrees van hunne gunsten te verliezen, het geluk tegenwerkte van een onschuldig meisje, dat reeds zoo veel geleden heeft.’</p>
</div>
<div type="chapter">
<pb n="309"/>
<head rend="h3">Zes-en-dertigste hoofdstuk.</head>
<p>De heer en mevrouw van Eylar kwamen volkomen gezond terug van de buitenlandsche reis. Beiden zagen er tevreden en vroolijk uit, toen zij door het dienstpersoneel werden verwelkomd; en mevrouw Mietje had nauwelijks den reismantel afgelegd, of zij vroeg hare kamenier reeds naar de nieuwtjes in de gemeente.</p>
<p>‘Hoe gaat het met <hi rend="i">Madame-mère?</hi>’ zeide mevrouw Mietje, om aan den gang te komen.</p>
<p>‘Altijd goed mevrouw,’ was het antwoord. ‘Ik heb gisteren de <hi rend="i">dame de compagnie</hi> gesproken, en mevrouw de Gravin bevindt zich volkomen wel.’</p>
<p>‘Hebt gij niets van Jonker Maurits gehoord?’</p>
<p>‘Neen Mevrouw, ten zij....’ de kamenier aarzelde.</p>
<p>‘Ten zij wat, jufvrouw?’ zei mevrouw Mietje het voorhoofd rimpelende.</p>
<p>‘O het heeft toch niet te beduiden, Mevrouw,’ antwoordde de kamenier: ‘ik weet alleen dat de jonker in drukke briefwisseling is met de pastorie.’</p>
<p>‘Hoe weet gij dat?’ vroeg de gravin.</p>
<p>‘Van den postbode, die, toen hij uwe brieven bracht, dikwijls aan 't praten bleef. - Die lieve jufvrouw Zevenster is weer in de pastorie!’-</p>
<pb n="310"/>
<p>‘Is die juffer niet dadelijk na hare aankomst weder vertrokken?’ vroeg de dame.</p>
<p>‘Mevrouw moet weten dat Leentje erg ziek was, toen juffer Zevenster aankwam, en wie had de Dominé beter kunnen hebben dan zijn lieve logée, om de lastige juffer Bol op te passen.’</p>
<p>Mevrouw Mietje was doodsbleek geworden.</p>
<p>‘Ha! Maurits is in drukke briefwisseling met de pastorie,’ bromde zij inwendig. ‘Waarom liet ik mij overhalen tot die reis? Het ondankbare Leentje heeft in mijne afwezigheid mijne belangen verwaarloosd. O, die reis! die reis!’</p>
<p>‘Mevrouw zal reeds weten, dat jonkvrouw Bettemie van Doertoghe verloofd is,’ hernam de kamenier.</p>
<p>De bleeke lippen van mevrouw van Eylar werden purper.</p>
<p>‘Bettemie is voor de familie verloren!’ zuchtte zij: o die ongelukkige reis! ware ik hier gebleven, ik had alles kunnen verhelpen!</p>
<p>‘Men zegt,’ ging de kamenier voort, ‘dat de verloofde van jonkvrouw Bettemie van de familie is van jufvrouw Zevenster.’</p>
<p>‘Al mooier en mooier!’ riep de gravin: ‘ik ben nog geen vier weken uit Hardestein, en sinds is er meer voorgevallen, dan anders in vier jaren. Nu, ik wensch jonkvrouw Bettemie veel geluk,’ ging zij onder het masker eener gemaakte gemoedelijkheid voort. ‘Is juffer Leentje reeds hersteld?’</p>
<p>‘Het moet zijn,’ was het antwoord, ‘anders ware de Dominé niet op reis gegaan met jufvrouw Zevenster.’</p>
<p>Intusschen had de graaf zijn reisgewaad met een frissche kamerjapon verwisseld, en kwam juist van pas om de laatste zinsnede der kamenier te hooren.</p>
<pb n="311"/>
<p>‘Wat! is de Dominé met jufvrouw Zevenster op reis geweest?’ vroeg hij.</p>
<p>‘Ja,’ zei mevrouw Mietje, terwijl zij geheel opgefrischt de plooien van haar négligé schikte; ‘en er zijn nog meer dingen gebeurd, dingen, waarmee ik mij het hoofd niet breken wil, daar ik er toch geen verstand van heb.’</p>
<p>Terwijl de gravin van Eylar onder het veranderen van kleeding dit gesprek voerde met hare kamenier, had er in de pastorie een tooneel plaats van meer belang. Juffer Leentje en Nicolette waren op juffer Bol's kamer aan het verstellen van oude hemden van den Dominé en de predikant zat in de huiskamer zoozeer in de lezing van een Latijnsch dichtstuk verdiept, dat hij verstrooid opsprong, toen zijne dienstmeid de deur open deed en zeide:</p>
<p>‘Jonker Maurits van Eylar!’</p>
<p>De jonge edelman drukte den geestelijke de hand, en sprak: ‘Ik ben daarom gekomen.’</p>
<p>‘Anna,’ riep de predikant tot de grijze keukenmeid ‘ga, en zeg aan jufvrouw Zevenster, dat er iemand is om haar te spreken.’</p>
<p>‘Om <hi rend="i">mij</hi> te spreken,’ dacht Nicolette toen zij de boodschap vernam, ‘'t zal zeker Bettemie zijn.’ In die veronderstelling snelde zij naar de huiskamer, en daar stond zij onthutst door de verrassing tegenover Maurits.</p>
<p>‘<hi rend="i">Pardon</hi>,’ zeide zij verlegen, ‘ik wist niet.’</p>
<p>‘Mejufvrouw Zevenster!’ zei Maurits met eene van aandoening sidderende stem, ‘voor de tweede maal kom ik u mijn hart en mijne hand aanbieden.’ En zijn oog zocht in haar oog de oplossing van zijn nog onbepaald levensgeluk.</p>
<pb n="312"/>
<p>‘Jonker van Eylar, antwoordde Nicolette schuchter, ‘mijn hart behoort u toe, sedert onze eerste ontmoeting; en over het wegschenken mijner hand moeten mijne pleegvaders beslissen,’ en toch legde zij hare hand in de hand van den geliefden jongeling, en beantwoordde voor de eerste maal zijnen vingerdruk.</p>
<p>‘Dan is de liefdeband gesloten, Mejufvrouw, antwoordde Maurits, ‘uwe pleegvaders buiten éen enkelen, die nog geene kennis van zaken heeft, omdat hij buiten 't land was, hebben mij hunne toestemming gegeven;’ en nu bracht hij de hand, die nog altijd in de zijne lag, aan zijne lippen.</p>
<p>De Dominé vond geene woorden om de jeugdige geliefden geluk te wenschen; zijne oogen stonden vol tranen. Maurits was als door zijn geluk verbijsterd, en Nicolette stond met nedergeslagen oogen hand in hand met haren bruidegom, toen men zachtjes de deur open deed, en Bettemie en Donia in de kamer verschenen. Nu werden er kussen gewisseld, tranen gestort; en eindelijk vloeiden er ook zegenwenschen uit het hart over de lippen.</p>
<p>Juffer Leentje was ook met eenen stroom gelukwenschen opgekomen, en nu liet de Dominé de eenige flesch goeden Rhijnwijn die hij in den kelder had, halen, om een toast op het dubbele huwelijkspaar in te stellen.</p>
<p>‘En nu zoo spoedig mogelijk de bruiloft - want het schoone jaargetijde is reeds ver gevorderd. Wij mogen de bladeren niet laten vallen, eer wij op onze speelreis gaan,’ zei Donia.</p>
<p>Gelukkig hadden de dames nauwelijks de lippen aan den roemer gebracht, en daardoor kon de Dominé als hij het wèl verdeelde, de tweede maal rondschenken, tot het instellen, van eenen nieuwen heildronk.</p>
<pb n="313"/>
<p>Juffer Leentje was zichtbaar ongerust. ‘De Dominé had in 't geheel van geen <hi rend="i">toast</hi> mogen spreken,’ dacht zij, ‘hij moet er nu zien door te komen;’ en de Dominé kwam er door, want niemand van het gezelschap had lust om zijn geluk te versmoren, al was het ook in ouden Rhijnwijn.</p>
<p>Toen de lamp ontstoken was maakte Maurits gebruik van het vriendelijk aanbod van Donia, om hem naar huis te laten brengen, en daarna kwam er weer stilte in de altijd zoo stille pastorie. De wijnkelken werden weggeruimd, en nadat juffer Leentje en Nicolette alles hadden weggeborgen, werd de bijbel te voorschijn gehaald en Anna uit de keuken geroepen, om naar het lezen van den Dominé te luisteren.</p>
<p>Nauwelijks was het boek opengeslagen, of er werd gebeld; de predikant kreeg een avondbezoek van den graaf en de gravin van Eylar. Mevrouw Mietje had hare nieuwsgierigheid, of liever hare onrust, over de mededeelingen harer kamenier niet kunnen beteugelen, en wilde van den Dominé de waarheid weten. De graaf had wel opgeworpen, dat het zeer ongepast was, op den dag zijner aankomst een bezoek te geven aan iemand, dien men kon ontbieden; maar de edele dame wilde van geen uitstel hooren. Zij had reeds te veel verdriet gehad, zeide zij, en als haar gedachte uitkwam, als die verworpeling, welke jonker Maurits op nieuw was nageloopen op het punt was van onheil en schande over de familie te brengen, moest er, ‘volgens het weinige verstand, dat ik er van heb,’ voegde zij erbij, krachtig tegen de handelwijze van zijnen broeder geprotesteerd worden.</p>
<p>‘Ik noem hem nog altijd uwen broeder, mijn goede Louis,’ streelde zij, ‘hoewel hij dien naam niet ver-<pb n="314"/>dient, want, hij is slechts uw halve broeder, naar de natuur, en bezit geenszins uwe edele inborst. Hij aardt geheel naar zijne moeder; men hoeft hem slechts aan te zien: zijne gele huid en zijn kroeshoofd toonen genoeg wie hij is.’</p>
<p>Graaf Louis had eindelijk als naar gewoonte, toegegeven, en zoo kwam het edele paar de avondlezing storen van den nederigen dorpspredikant.</p>
<p>De verschijning der ontijdige bezoekers bracht een algemeene verslagenheid te weeg. Juffer Leentje stotterde toen zij het ‘welkom op Hardestein!’ uitsprak: Nicolette huiverde, en zelfs de Dominé was onthutst. Hij had liever de hooggeboren echtgenooten ontmoet nadat Maurits hun zijne verloving had aangekondigd, en nu was hij als pleegvader der bruid verplicht om zelf het ijs te breken, om zijnen medepleegvader kennis te geven van eene gebeurtenis, die hem, en vooral mevrouw Mietje zeer zou mishagen.</p>
<p>Nicolette neigde links en rechts, en begaf zich daarop naar hare kamer; en juffer Leentje deserteerde naar de keuken, zoodat de Dominé alleen voor het front bleef, tegen den aanval van den strijd.</p>
<p>‘Er zijn sedert onze afwezigheid gewichtige gebeurtenissen voorgevallen Dominé,’ zoo opende mevrouw Mietje met hare zoeste stem het gesprek.</p>
<p>‘Ik weet niet dat er iets gewichtigs voor het land, of voor de gemeente gebeurd is,’ antwoordde Bol, die kloekmoedig zijne verlegenheid had verdreven. Of zinspeelt mevrouw misschien op de verloving van jonker van Eylar en van jonkvrouw Bettemie.’</p>
<p>‘Hoe begrijp ik dat?’ riep de gravin ‘de verloving van Maurits en Bettemie!’</p>
<p>‘Mevrouw zal mij verschoonen, dat ik mij zoo ver-<pb n="315"/>keerd heb uitgedrukt,’ antwoordde Bol, thans zeer bedaard, ‘ik vatte twee gebeurtenissen in eene enkele zinsnede samen: ik had moeten zeggen:’</p>
<p>‘De verloving van jonker Maurits met mejufvrouw Zevenster, en het <hi rend="i">engagement</hi> der jonkvrouw Bettemie van Doertoghe met Nicolette's pleegvader, Donia.’</p>
<p>Deze woorden werden gevolgd door eene betrekkelijk lange stilte, die al weer door de teleurgestelde mevrouw van Eylar werd afgebroken.</p>
<p>‘Dat tweede huwelijk gaat mij niet aan,’ antwoordde zij bits; ‘maar het eerste zal ik trachten te beletten. Ik vind het zeer vrijpostig van u, Dominé, zoo iets dadelijk in het aangezicht der familie te wrijven.’</p>
<p>‘Wij schijnen elkander dezen avond niet goed te begrijpen, Mevrouw,’ sprak Bol op zeer gemoedelijken toon: ‘ik meen, dat mevrouw zelve die quaestie heeft opgeworpen; en wat <hi rend="i">mij</hi> betreft, het zou mij zeer aangenaam geweest zijn, die onaangeroerd te kunnen laten. In de zaken van jonker Maurits heb ik zeker niet tusschen te komen, maar, als pleegvader, heb ik op mij genomen de graaf van Eylar op de hoogte te houden der omstandigheden van onze pleegdochter. Ik ben met Nicolette naar L. in België geweest, om een bezoek bij hare moeder af te leggen.’ En plotseling in zijne rede ophoudende, vroeg hij:</p>
<p>‘Of begeert mevrouw dat ik de zaak met mijnheer den graaf buiten hare tegenwoordigheid behandel?’</p>
<p>‘Dat is best,’ antwoordde mevrouw Mietje, die gemeene dingen ontstellen mijne zenuwen. Maar, waarom hebt gij de vondeling weer in huis genomen, en haar zoo in de gelegenheid gesteld met onzen schoonbroeder in contact te komen. Vergeef mij die uitdrukking, maar ik vind dat niet zeer kiesch van u.’</p>
<pb n="316"/>
<p>‘De woorden van mevrouw brengen mij in eenen zeer moeielijken toestand,’ merkte de predikant; ‘aan de eene zijde heb ik mijne pleegdochter te verdedigen, wier onschuld van alle kanten is gebleken, en aan de andere zijde bevind ik mij tegenover mijne weldoeners den heer en mevrouw van Eylar.’</p>
<p>‘En gij trekt partij voor de eerste, dat is te begrijpen, de heeren zijn altijd gaarne de verdedigers van zulke onschuld.’</p>
<p>‘Ik bid u, Mietje, viel graaf Louis haar in de reden, ‘de Dominé zal voor de handelwijze van Maurits niet instaan; en wie heeft ooit een meisje gekend zonder maatschappelijken rang of fortuin, dat de hand van een jong en galant edelman, die millioenen bezit, zou weigeren! Het heeft mij, om de waarheid te zeggen, sterk verwonderd, dat juffer Zevenster zoo lang weerstand heeft geboden.’</p>
<p>‘Mijnheer de graaf beschouwt de zaak uit het juiste oogpunt,’ zei Bol, ‘aan de wijze van zien van jonker Maurits is alles toe te schrijven. Van jongsaf trok hij te velde tegen zekere maatschappelijke vooroordeelen, of begrippen, zooals men ze noemen wil.’</p>
<p>‘Zeg maar, dat hij zich van jongsaf toelegt om de geheele maatschappij den oorlog aan te doen,’ beweerde mevrouw van Eylar; ‘ik geloof dat zijn grootvader van moederszijde een kopstuk der omwenteling van 1793 geweest is.’</p>
<p>‘Mevrouw de gravin verstaat dus,’ merkte de predikant aan, ‘dat de geheele zaak op den jonker neer komt. Het verheugt mij, dat zij even als mijnheer de graaf, van mijn gevoelen is. Ik begrijp Mevrouw, dat het u pijnigt, dat mijnheer uw broeder.....’</p>
<p>‘Halve broeder,’ verbeterde mevrouw Mietje.</p>
<pb n="317"/>
<p>‘Dat mijnheer uw halve broeder een huwelijk aangaat, dat door zekere wereld eene <hi rend="i">mésalliance</hi> genoemd wordt; maar, bedenk eens, Mevrouw, of het niet noodlottiger zou wezen, indien jonker Maurits eene <hi rend="i">mésalliance</hi> des harten aanging. Mejufvrouw Zevenster bezit wel is waar noch rang noch fortuin, maar zij bezit eene goede opvoeding en wat nog meer is, natuurlijk verstand en deugden, die haar zeker de gelijke maken van minder bevoorrechte rijke jonkvrouwen. Het kan Mevrouw bedroeven, dat jonker Maurits, zelfs zonder mevrouw hare meening te vragen, zulk een gewichtig besluit heeft genomen; maar indien Mevrouw wilde bedenken.’</p>
<p>‘Gij begrijpt mij, Dominé,’ kreet mevrouw Mietje, de hand van den predikant grijpende in opwellende teederheid; en vermits gij mij begrijpt, zult gij ons willen bijstaan door wijzen raad!’</p>
<p>‘De wijsheid komt van boven,’ antwoordde de geestelijke, ‘maar indien ik u menschelijker wijze iets aanraden mag, dan is het: de al te veel vergende wereld door uwe inschikkelijkheid te bedriegen. Jufvrouw Zevenster bezit, dat is thans stellig, noch ouders noch familie, die de edele van Eylar's met hunne verwantschapping zouden kunnen beleedigen; en voor het oog der wereld is zij nog altijd eene vondeling, die door de wijze waarop gij haar aanneemt en uithoofde van hare schoonheid en deugd, als het ware voor eene vondeling van schier vorstelijken oorsprong moest beschouwd worden. Alles hangt af van de wijze van opvatting. Zie eens in de middeleeuwen, toen adeldom en macht synoniem waren, speelden de bastaards der vorsten eene rol, die menig wettig koningszoon hun zou hebben willen betwisten. Ik herhaal het, alles hangt af van
<pb n="318"/>de opvatting. Ik kan zeer wel begrijpen, dat een edelgeborene sterk lijdt, door het gevoel van gekrenkte familietrots; maar aan den anderen kant moet ik doen opmerken, dat menschelijk geluk en ongeluk geregeld worden door de kracht der onderwerping. Door onderwerping alleen zegepralen wij over het bitterste lot en ook over ons zelven.’</p>
<p>‘Wat de Dominé zegt, is niet te wederleggen,’ merkte graaf Louis aan, terwijl mevrouw Mietje steeds doorweende, en eindelijk bij het afscheid nemen snikkend uitbracht:</p>
<p>‘'t Is zoo, wij zullen haar, hoewel met tegenzin, op Hardestein ontvangen als eene gelijke.’</p>
</div>
<div type="chapter">
<pb n="319"/>
<head rend="h3">Zeven-en-dertigste hoofdstuk.</head>
<p>Het was eene blijde vereeniging de vereeniging van het grootste getal van Nicolette's pleegvaders bij den advocaat Hoogenberg. Het was geheel iets anders, dan toen er quaestie was van het zuigelingje eene voedstermoeder te verschaffen, of het opgroeiende kind naar eene kostschool te zenden. Het gold thans het uithuwelijken van de tot eene prachtige jonkvrouw opgegroeide pleegdochter. Nicolette was de bruid van jonker Maurits van Eylar, die van zijne kinderloozen broeder van halven bedde, de gravenkroon der van Eylar's moest erven.</p>
<p>De advocaat Hoogenberg las het onderling contract voor der pleegvaders, waarbij bepaald werd, dat zij, (de pleegvaders,) de verplichting aangingen, de vondeling ten gepasten tijde te doteeren, naar hun vermogen, en naar de behoeften van hun aangenomen kind.</p>
<p>Pleegvader Galjart ging overeind staan.</p>
<p>‘Ik ben in staat die belofte te houden,’ sprak hij: ‘wèl heeft pleegvader Bleek mij schrikkelijk beetgenomen, in de associatie, die ik met hem had aangegaan, want, nadat ik er mijn geheel kapitaal had bij ingeschoten, had hij mij verleden jaar buiten de firma ge-<pb n="320"/>cijferd. En thans is hij, hetgeen gij waarschijnlijk weet, sedert dezen morgen frauduleus bankroet.’</p>
<p>‘Ik wist, dat het er van komen moest,’ zei de knappe advocaat Hoogenberg, die, om zoo te zeggen in de kamer van koophandel, op de griffie en bij de rechtbanken te huis hoorde. Die <hi rend="i">catastrophe</hi> zal waarschijnlijk de oorzaak zijn, dat hij <hi rend="i">hier</hi> niet opgekomen is.’</p>
<p>‘Dat geloof ik ook,’ zei Galjart; ‘dat van Zirik niet present is, wat ons ook niet verwonderen kan, en behalve die twee is ons getal volledig. Is de echtscheiding tusschen hem en zijne dame reeds uitgesproken, advocaat?’</p>
<p>‘Neen,’ antwoordde Hoogenberg, ‘maar hij bevindt zich toch niet in omstandigheden om zich in een gezelschap als het onze te vertoonen, om eene zaak van eer te regelen; dewijl hij minder even als Bleek in dezen oogenblik zou kunnen bewijzen, of hij nog wel als man van eer kan beschouwd worden.’</p>
<p>‘Dat meen ik ook,’ zei Galjart, ‘en de vrienden hebben zeker ook al wel eens gemeend, dat Galjart de lieve pleegdochter in den nood zou moeten laten, wanneer het er op aan kwam, om de handteekening, die hij op het contract geschreven heeft eer aan te doen. Ik heb het zelfs gemeend, vrienden,’ ging de praatzieke voort, ‘maar Galjart heeft, voor eenige maanden een schoon erfdeeltje opgestreken, en is in staat de noodige som bij te dragen.’</p>
<p>‘Dat zal ook het geval wezen met allen, die hier tegenwoordig zijn,’ zei Hoogenberg. ‘Wij zijn met ons zessen: van Eylar, Donia, Zevenaar, Galjart, Bol en ik.’</p>
<p>De graaf van Eylar stond op en sprak:</p>
<p>‘Mijne heeren, uit den aard van het huwelijk dat onze lieve pleegdochter aangaat, blijkt, dat het artikel van ons contract, waarin er van doteeren werd gesproken,
<pb n="321"/>overtollig was. Al wat wij jufvrouw Zevenster thans zouden kunnen aanbieden zou een huwelijksgeschenk zijn, ten blijke van onze voortdurende belangstelling.’</p>
<p>‘Daarenboven is onze dochter niet zonder geld!’ zei Hoogenberg. ‘Pleegvader Donia heeft destijds eene som van vijf duizend gulden tot harer beschikking gesteld, en van die som heeft zij nooit gebruik gemaakt. Die som behoort <hi rend="i">haar</hi> toe, met de intresten.</p>
<p>‘Jufvrouw Zevenster zou dat geld voor haar <hi rend="i">trousseau</hi> kunnen gebruiken,’ sprak Zevenaar, ‘dat ware oneindig beter, dan dat zij zich door haren bruidegom van het noodige zou laten voorzien. - Dat is een kiesch punt.’</p>
<p>‘Zevenaar heeft gelijk!’ klonk het van alle zijden; en Donia nam weêr het woord op, om te verklaren, dat hij bereid was de eerst geschonken' som te verdubbelen, en Galjart bleef met zijne van banknootjes voorziene portefeuille in de handen zitten, want, kon hij al geene geschenken doen gelijk Donia, hij had er toch het hart toe.</p>
<p>Na de verklaring van Donia nam Dominé Bol het woord:</p>
<p>‘Ik meen, dat de vijf duizend gulden, die wij der mildheid van onzen medepleegvader Donia verschuldigd zijn, wel voldoende zullen wezen voor het toilet der bruid, want ik ben overtuigd, dat jufvrouw Zevenster, ook als mevrouw van Eylar, niet verlangen zal boven anderen te schitteren. Laat ons liever tot het voorstel van Eylar overgaan.’</p>
<p>Galjart zat nog altijd met zijne portefeuille te spelen en was waarschijnlijk bevreesd, dat hij het offer zijner pleegvaderlijke liefde niet zou kwijt raken, want, even als van Eylar op den avond dat men het kind uit de doos had genomen, eene <hi rend="i">quête</hi> had gedaan bij de studenten, met den hoed van Bleek, om de eerste
<pb n="322"/>onkosten te bestrijden, nam hij het zilveren schenkblad, dat Hoogenberg van eene oude douairière, voor welke hij een moeielijk proces tot een goed einde had gebracht, gekregen had, en met de woorden: ‘<hi rend="i">Largesse</hi>, <hi rend="i">nobles Seigneurs</hi>, <hi rend="i">largesse!</hi>’ hield hij van Eylar het schenkblad voor, wendde zich toen tot Donia, Zevenaar en Hoogenberg, zoodat hij van Eylar tijd genoeg liet om Bol eene banknoot tusschen de vingers te spelen, tot offerande op het altaar der vaderliefde. Galjart stortte ten slotte ook zijn offer op het schenkblad, en gaf het toen aan Hoogenberg over, die, volgens gewoonte, presideerde. De papiertjes werden ontplooid: de bijdragen beliepen eene hooge som, en toen werd er van alle zijden de vraag gedaan:</p>
<p>‘Wat zullen wij koopen?’</p>
<p>‘Juweelen, goud en diamanten,’ werd er geantwoord.</p>
<p>Op dit punt waren de pleegvaders het eens; maar onder welken vorm, dat was moeielijker om vast te stellen.</p>
<p>‘Een <hi rend="i">écrin</hi>,’ zeide de eene, ‘bestaande uit oorbellen, halsketting en armband... dat is mode!’</p>
<p>‘Ik ben noch voor kettingen noch voor armbanden,’ beweerde een ander, ‘dat zijn kenteekenen van slavernij!’</p>
<p>‘Een borstsieraad met groote diamanten!’ sprak een derde.</p>
<p>‘En <hi rend="i">ik</hi> stel voor,’ zei Galjart eindelijk, ‘een diadeem te laten maken, bestaande uit zeven diamanten sterren!’</p>
<p>Galjart vond bijval, zijn voorstel werd met algemeene stemmen aangenomen.</p>
<p>Tien dagen later werd te Amsterdam het burgerlijk huwelijk van Donia en Bettemie voltrokken; maar de kerkvereeniging werd uitgesteld, om te gelijk uitgesproken te worden met den huwelijkszegen van Maurits en Nicolette, in het eenvoudige kerkje te Hardestein.</p>
</div>
<div type="chapter">
<pb n="323"/>
<head rend="h3">Acht-en-dertigste hoofdstuk.</head>
<p>Liefelijk schitterde de morgenzon op de met vloeiende diamanten bestrooide bloemen in den tuin van Dominé Bol. Het groengeschilderde traliënhek was weggenomen, om plaats te maken voor eenen eereboog. Van de pastorie tot aan de kerk was de weg met bloemfestoenen omzoomd, en eene menigte nationale vlaggen en wimpels wapperden luchtig in den morgenwind. Ook voor het kasteel der gravin van Eylar, voor het trotsche verblijf van <hi rend="i">madame-mère</hi>, waar Maurits thans huisvestte, en voor de valbrug van Doornwijck, waar jonkvrouw Bettemie, bij hare tante van Doertoghe den nacht had doorgebracht, waren triomfbogen opgezet, en de boomen, die den afstand bezetten tot aan de kerk waren met vlaggen, bloemen en opschriften versierd, want het was de dubbele bruiloftsdag: de trouwdag van jonker Maurits van Eylar met mejufvrouw Nicolette Zevenster, en van graaf Donia van Pauwelaart de Vergy met jonkvrouw Elisabeth Marie van Doertoghe. De dorpelingen brachten hunne hulde aan adel en schoonheid, en de zon hul-<pb n="324"/>digde de geheele schepping op den schoonen bruiloftsdag.</p>
<p>O, wat waren zij schoon de twee jeugdige bruiden in haar slepend gewaad van wit satijn, de maagdelijke bloemenkroon, waarin diamanten glinsterden, om de golvende lokken, en de verrukkelijke blos der maagdelijke beschroomdheid op de wangen! Wat waren zij beiden schoon!</p>
<p>En toch deed de toegesnelde bevolking hare uitspraak, toen beiden aan de hand van haren bruidegom uit de kerk traden, gevolgd door talrijke, rijkgetooide bruidsjuffers, als ware het de bruiloftstoet eener vorstin: een ieder roemde de jonge mevrouw van Eylar, als de schoonste der schoonste, als de koningin van den adellijken stoet.</p>
<p>En toch was de arme vondeling, gedoog dat ik haar voor de laatste maal dien naam geef, treurig en nederig onder den haar toegezwaaiden lof. Zij dacht aan hare moeder, aan de martelkroon der zalige kloosterling en aan hare eigene vernederingen in den verloopen tijd. Wel lachte zij den bruidegom toe, dien zij haar hart, neen, dien zij hare ziel had geschonken, hare reine ziel, die immer hem waardig was gebleven; maar er lag iets zoo ernstigs, iets zoo onheilspellends in haren blik, dat docter Zevenaar er voor huiverde en den Dominé in het oor fluisterde:</p>
<p>‘De bruid van Eylar is de bruid des doods!’</p>
<p>‘Dat de wille des Heeren geschiede!’ antwoordde de predikant; ‘zij is te rein voor de aarde!’</p>
<p>Prachtige rijtuigen met fiksche paarden bespannen, voerden de bruidsparen naar het kasteel van Eylar, waar een kostbaar banket was aangericht, naar de
<pb n="325"/>woning van <hi rend="i">Madame-mère</hi>, die de lieve schoondochter aan haar hart drukte als een eigen kind.</p>
<p>Aan de gelukwenschen, die zich, als een dubbele stroom, eenen weg baanden naar de vier gelukkige echtelingen, scheen geen einde te komen; en mevrouw Mietje, die de zaak uit een ander oogpunt scheen te beschouwen, dewijl zij eene der genoodigden, uit den diadeem met de zeven sterren, de gevolgtrekking had hooren maken, dat de bruid tot eene familie behoorde die zeven sterren in haar blazoen voerde, wilde met hare gelukwenschen niet achterblijven. Zij verzekerde de jeugdige mevrouw van Eylar, dat zij haar altijd had liefgehad en haar thans beminde en hoogachtte als eene zuster.</p>
<p>Juffer Leentje, die in de nabijheid der twee dames stond, haalde onwillekeurig de schouders op, toen zij het compliment van Mevrouw Mietje hoorde. Zij ook bracht der bruid een' zegenwensch, een wensch, die voortvloeide uit dankbaarheid en leedwezen over vroegere miskenning.</p>
<p>Er heerschte op het banket eene gulhartigheid, eene vreugde, die schier nergens wordt aangetroffen. Wel was er, naar het oordeel van eenige verwaande oude jonkvrouwen, gemengd gezelschap, want de pleegvaders Zevenaar, Hoogenberg, Galjart waren er zoowel als Dominé Bol tegenwoordig; maar, het waren juist de vrouwelijke pruiken, welke die opmerking maakten, die door hare tegenwoordigheid eene schaduw wierpen op het schitterende gezelschap.</p>
<p>Toen de eerste heildronken waren ingesteld en de eerste roemers schuimenden wijn waren geledigd, verlieten eerst Bettemie en Donia, en daarna Maurits en
<pb n="326"/>Nicolette ongemerkt de zaal, om hunne feestkleederen voor reisgewaad te verwisselen. Leentje was mevrouw Nicolette, die nog geene kamenier bezat, naar haar appartement gevolgd, om haar, zoo het noodig was, wat te helpen, en zij gaf haar bij die gelegenheid vier brieven, die zoo even voor haar met de post waren aangekomen.</p>
<p>De eerste dien zij opende, was een brief van Mie Lammertsz, die haar hartelijk geluk wenschte en bedankte, dat zij haar nog herdacht in haren rijkdom en grootheid; en tevens meldde, dat zij de somme gelds, die het pleegkind haar als bruidsgeschenk had gezonden, in orde ontvangen had.</p>
<p>De tweede was een in hoogdravende woorden opgestelde lange brief van mevrouw Zilverman, waarin zij hare oud-leerling bedankte voor het geschenk, dat deze der schooldame had aangeboden, als eene herinnering aan haar, onder wier leiding zij hare opvoeding had voltooid.</p>
<p>De derde was een brief van Augusta, die tot groote verwondering van bruidegom en bruid, (van wie zij eene bijzondere uitnoodiging had ontvangen) niet ter bruiloft verschenen was. Augusta beklaagde zich over het <hi rend="i">incident</hi>, dat haar op haar landgoed hield, op den dag, dien zij den schoonsten van haar leven noemde, omdat hij het geluk der lieve schoolvriendin verzekerde; en dat <hi rend="i">incident</hi> was wel het treurkapittel waardig. Drie dagen voor de bruiloft, toen zij reeds haar splinternieuw toilet in een koffer had geschikt en zich onledig hield met de overige toebereidselen voor de reis, overvielen er haar twee logée's. Twee logée's! nabestaanden van haren echtgenoot, die hen met hare edele
<pb n="327"/>tegenwoordigheid kwamen verrasten. De baron is dus, gelijk gij denken kunt, slecht gemutst en veel afwezig, schreef zij.</p>
<p>Augusta sloot haren tamelijk uitgebreiden brief met gelukwenschen, die, naar hare uitdrukkingen beoordeeld, uit haar waarlijk vriendschappelijk hart gevloeid was, en ook eindigde met hare vriendin de verzekering te geven, dat zij, Augusta, gelukkig was en nooit over haren echtgenoot zou klagen!</p>
<p>De vierde brief was van mevrouw van Lisseweghe, die zich aan de badplaats Spa bevond en aan jufvrouw Zevenster schreef, dat het haar zeer speet, aan de woorden van mevrouw van Eylar geloof te hebben gegeven, en haar, om menschen te believen, te hebben weggezonden!</p>
<p>‘Ik heb verder geïnformeerd’ schreef zij, ‘en moet u verschooning vragen voor het misverstand.’</p>
<p>Mevrouw van Lisseweghe besloot met mejufvrouw Zevenster te verzoeken, op nieuw hare gezelschapsdame te willen zijn, en gaf de verzekering, dat zij over het honorarium niet zouden twisten. De brief was van eene banknoot vergezeld, om de reiskosten te bestrijden van Hardestein tot Spa, want zij twijfelde geenszins, of mejufvrouw Zevenster zou haar voorstel aannemen.</p>
<p>Daar de tijd ontbrak om over den inhoud dier brieven te gaan zitten denken, verzocht de bruid aan juffer Leentje, om mevrouw van Lisseweghe schriftelijk op de hoogte te brengen van haren toestand, en haar tevens te bedanken voor hare vereerende inzichten, en de banknoot terug te zenden.</p>
<p>‘Aan Augusta zal ik uit Brussel of Antwerpen
<pb n="328"/>schrijven, alwaar wij toch zullen afstappen,’ zeide zij, ‘en de twee andere brieven behoeven niet beantwoord te worden.’</p>
<p>De pleegvaders hadden zich tegen het afreizen der bruidsparen van de talrijke dischgenooten verwijderd, in eene afgezonderde kamer, om afscheid te nemen van de lieve pleegdochter. De bruid hield zich tamelijk wel gedurende dit liefdetooneel: een enkele traan blonk aan hare wimpers; maar het was aandoenlijk, die zes mannen, allen in de kracht des levens, in den vollen gloed der rijpe jeugd, als kinderen te zien weenen, toen zij, tot afscheid, den vaderkus drukten op het blanke voorhoofd der schoone bruid.</p>
<p>Voor het afrijden stond <hi rend="i">Madame-mère</hi> eenige oogenblikken met den rechter arm om de leden van haren zoon, en den linker om het middel der bruid geslagen, en toen hoorde men het geklots der rijtuigen, het gehinnik en het gestamp der paarden. Een daverend kanonschot brak los, om den edelen bruidsparen eene gelukkige reis toe te roepen, en de galakoetsen vlogen voort naar warmer streek, naar het schoone Italië. Wij volgen de jonggehuwden niet op de lustige reis, maar laten hun in vrede de warme zuiderzon en de frissche zeelucht inademen, wellustig op de golven wiegelen, de groene heuvelen beklimmen, die opgetooid zijn met olijf- en vijgeboomen, omkransd met wijngaardranken en bezaaid met welriekende bloemen. Wij laten hun in rust de wonderheden der schepping en de meesterstukken der kunst aanschouwen: wij laten hen leven en genieten.</p>
<p>En toch wordt het in brieven naar Holland overgebracht, hoe zalig en kommerloos, en geheel verslonden
<pb n="329"/>in hunne liefde zij de dagen beleven, die de inleiding zijn tot de huwelijkszorgen; tot dat eindelijk eenen met tranen besproeiden brief van Bettemie aan Dominé Bol, de wolken aanwijst, die boven het hoofd van Maurits en Nicolette drijven.</p>
<p>De vondeling was niet geschapen om gelukkig te zijn. De onheilen des levens heeft zij met wonderbare onderwerping gedragen; hare ziel heeft het lijden en de vernederingen getrotseerd, hare engelengestalte ging er niet onder gebogen. Maar hare lichamelijke krachten werden ondermijnd in den hardnekkigen strijd der maatschappij tegen de onschuldige maagd, die haar als eene verworpeling beschouwde. Het geluk woog te zwaar op dat schoone hoofd, dat zonder te buigen de levensstormen had doorstaan. Maar lijden en rampen hadden haar gemoed tot het uiterste verteerd. Hetgene bij den gewonen sterveling een lach verwekt, perste haar een traan af. Wel vond haar liefderijk hart den weg naar het hart van haren echtgenoot, maar zelfs de vurigste en hartstochtelijkste liefde van den gemaal was niet in staat haar voor de kille huiveringen te bevrijden, waardoor een nog ongeziene voorbode des doods haar aanzijn deed trillen. Weldra beklom de arme Nicolette de groene heuvelen niet meer, en de spelevaarten in de prachtige gondole in de golven van Napels, konden haar niet meer vervroolijken of verkwikken. Gelijktijdig met de bloemen der bruidskroon verdorden de levenssappen in het schoone lichaam.</p>
<p>‘Mag ik u iets vragen, lieve Maurits!’ vroeg de kranke die tusschen rijpende oranje- en citroenboomen nevens haren echtgenoot op eene bloemenzode, na eene korte wandeling zat te rusten.</p>
<pb n="330"/>
<p>‘Vragen!’ herhaalde de echtgenoot, ‘mijne zielsbeminde heeft slechts te bevelen.’</p>
<p>‘Goede Maurits,’ snikte Nicolette, ‘ik verlang naar iemand uit het vaderland - naar vader Bol.’</p>
<p>‘Naar vader Bol!’ zuchtte Maurits; en nog denzelfden dag werd er naar Holland geschreven, om den predikant te bewegen tot de verre reis.</p>
</div>
<div type="chapter">
<pb n="331"/>
<head rend="h3">Negen-en-dertigste hoofdstuk.</head>
<p>Het was in het begin der herfstmaand. De nog altijd drukkende warmte was door eene zachte nachtkoelte vervangen; de maan dreef statig door het luchtazuur, en wierp eenen somberen blik door het openstaande venster der kranke, op de naar ademhijgende gemalin van den edelen Jonker van Eylar, die in de laatste dagen uit Napels naar Venetië was gereisd. Nicolette lag uitgestrekt op een prachtig rustbed; haar schoon hoofd rustte tegen opeengestapelde kussens; hare blonde lokken hingen zwaar om haar lelieblank gelaat, als waren zij besproeid met de koude zweetdruppelen des doods, en hare oogen glinsterden als liefelijke sterren.</p>
<p>Maurits hield de hand zijner gade vast in de zijne gesloten, terwijl Dominé Bol de lieve pleegdochter de zaligheid poogde af te spiegelen van het toekomende leven, de storelooze rust van het schepsel in den schoot des Scheppers. Donia en Bettemie zaten op eenigen afstand nedergeknield en weenden stille, maar bittere tranen.</p>
<p>O! hoe stak dit treurtooneel af bij de kommerlooze vreugde der wandelaars op den oever van den zeeboezem! Wijd en zijd hoorde men de klanken der mandoline, en eene Venetiaansche schoone orgelde met begeleiding van eene mannelijke tenorstem, onder het
<pb n="332"/>balkon der zieltogende, het Venetiaansche volkslied op de Adriatische bruid.</p>
<p>Maurits voelde den zachten vingerdruk zijner gade, terwijl de samengesmolten stemmen der zangers klonken:</p>
<lg type="poem">
<l>‘En van haren blanken sluier</l>
<l>Een doodskleed makende.....’</l>
</lg>
<p>Hij sidderde.... De hand zijner geliefde werd koud. Men ontstak de lijktoortsen. De toekomende gravin van Eylar was een lijk.</p>
<p>Veertien dagen later volgden de zes getrouw geblevene pleegvaders, vergezeld van al de mannelijke afstammelingen der familie van Eylar het gebalsemde lijk der vondeling, dat naar Holland overgebracht, onder de grafgewelven van het edel geslacht der graven van Eylar en Hardestein werd bijgezet.</p>
<p>De vlaggen en wimpels, die voor de bruiloft van Maurits en Nicolette hadden gewapperd, werden voor altijd weggeborgen. De bedrukte weduwnaar had plechtig beloofd, nimmermeer de hand weg te schenken, die aan zijne eerste geliefde had toebehoord.</p>
<p><hi rend="i">Madame-mère</hi> toonde eene diepe droefheid over het verlies der schoondochter, en zelfs mevrouw Mietje bleef niet onverschillig bij de dood van haar, die door de gansche gemeente werd betreurd, maar vooral in de pastorie heerschte diepe rouw. Juffer Leentje was ontroostbaar en de Dominé zag zijne schoonste hoop vernietigd; de hoop, om zijne levensdagen te slijten in de nabijheid der beminnelijke pleegdochter. Voortaan leefde hij met zijne zuster in ongestoorden vrede. De pleegvaders Hoogenberg, Zevenaar, Donia, Bol, van Eylar en Galjart onderhouden sedert den dood van Nicolette eene onafgebroken briefwisseling. De blijde
<pb n="333"/>bruiloft en de droeve begrafenis der pleegdochter hadden den vriendschapsband der jeugd nog vaster toegehaald, maar van Zirik en Bleek bleven uit den broederband gesloten.</p>
<p>De barones Augusta bleef kinderloos op hare schoone villa in Zeeland treurige dagen slijten, en toch schreef zij sedert den dood van Nicolette nog in hare brieven aan Bettemie: dat de baron de beste mensch van de wereld was, hoewel hij altoos afkeerig bleef van <hi rend="i">loge's</hi>, en zijne echtgenoot geen enkele uitspanning veroorloofde buiten den huiselijken kring.</p>
<p>Van Gabrielle werd er nooit iets meer gehoord. Zij had wezenlijk met de wereld afgebroken.</p>
<p>De heer en mevrouw Donia, die het geheele fortuin van den heer van Bassen hebben geërfd, bewonen sedert den dood der <hi rend="i">douairière</hi> van Doertoge, des zomers haar landgoed te Hardestein, en verblijven des winters te Amsterdam, omgeven van zes blozende kinderen. Bettemie is immer de grootmoedige en milddadige vrouw gebleven, die wij vroeger hebben bewonderd. Hoewel zij nooit voor <hi rend="i">dame patronesse</hi> speelt bij openbare liefdadigheid, laat zij de etenskast der schamele huisgezinnen te Hardestein nimmer zonder brood, noch hunne haardsteden zonder vuur. Te Amsterdam staan eene menigte ongelukkigen op hare lijst geschreven, die zij een weekgeld heeft toegeschikt; onder deze behoort de al lager en lager gezonken, thans diep ongelukkige mevrouw van Zirik. Donia heeft de diplomatieke loopbaan verlaten, om volop de zaligheid te genieten van het stille huiselijke leven.</p>
<p>Er waren nog geen drie jaren na den dood van Mevrouw Nicolette van Eylar verloopen, en reeds had
<pb n="334"/>de ijzeren poort der grafelijke graftombe tweemaal doortocht gegeven aan een lijk. De doodkist van <hi rend="i">madame-mère</hi> stond aan de rechterzijde van haren gemaal, en de lijkkist van graaf Louis aan de linkerzijde van zijnen vader op de ijzeren schraag, in den grafkelder te Hardestein.</p>
<p>Mevrouw Mietje is hertrouwd.</p>
<p>Maurits, die na het verstrijken van zijnen rouwtijd naar het leger was teruggekeerd, en <hi rend="i">het vaderland</hi> tot tweede bruid had verkozen, had den grafelijken titel en de grafelijke kroon der van Eylar's geërfd. Hij heeft sinds de dood zijner echtgenoot eene gelegenheid gezocht, om zijnen heldenmoed aan het vaderland en zijne verkleefdheid aan zijnen vorst te toonen, en heeft die gelegenheid tot heden niet gevonden. Nauwelijks heeft hij den ouderdom van zes en veertig jaren bereikt, maar zijne haren zijn wit als de vederbos die van zijnen hoed waait. De kraag van zijn krijgsmanskleed is met een borduursel van gouden bloemen bestikt, maar de bloemen van zijn hart zijn uitgebloeid. De grafelijke kroon en de titels van adeldom der van Eylar's moeten met hem begraven worden.</p>
<p>Maurits is de laatste graaf van Hardestein.</p>
<p>Het kasteel der van Eylar's wordt sedert den dood van <hi rend="i">madame-mère</hi> door den intendant van haren eenigen zoon Maurits bewoond. De graaf komt elk jaar met verlof naar het ouderlijke erfgoed, om Donia en Bettemie te bezoeken, maar vooral, om met den grijzen Dominé Bol in het tuinhuisje over zijne eerste liefde te spreken, met hem de paden te bewandelen, die hij met Nicolette betrad, en den grafkelder te bezoeken, waar zijne aangebeden echtgenoot hem wacht.</p>
</div>
</body>
</text>

</TEI.2>