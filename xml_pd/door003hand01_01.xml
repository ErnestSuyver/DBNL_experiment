<?xml version="1.0" encoding="UTF-8"?>
<!DOCTYPE TEI.2 PUBLIC "-//DBNL//DTD TEI.2 XML//NL" "https://www.dbnl.org/xml/dtd/teixlite.dtd">
<TEI.2>
   <teiHeader>
        <fileDesc>
           <titleStmt>
               <title type="main">Handleiding tot de geschiedenis der letterkunde. Deel 1</title>
               <author>Willem Doorenbos</author>
           </titleStmt>
           <editionStmt>
               <edition>
                   Dit bestand biedt, behoudens een aantal hierna te noemen ingrepen, een diplomatische weergave van <hi rend="i">Handleiding tot de geschiedenis der letterkunde. Deel 1</hi> van Willem Doorenbos uit 1869.
               </edition>
               <respStmt>
                   <resp>
                       <corr>p. 5: een deel van de tekst is moeilijk leesbaar. Dat is hier tussen vierkante haken aangevuld.</corr>
                       <corr>p. 16: nit → uit: ‘dit drama meermalen uit het oorspronkelijke overgegezet’.</corr>
                       <corr>p. 65: metrisehe → metrische: ‘een ongenoemde in metrische verzen overgebracht’.</corr>
                       <corr>p. 145: reiehste → reichste: ‘Sie haben die reichste Fülle’.</corr>
                       <corr>p. 184: ecne → eene: ‘de hoofden der Koraisjieten eene vergadering’.</corr>
                       <corr>p. 230, noot: nit → uit: ‘zooals o.a. blijkt uit Dante’.</corr>
                       <corr>p. 232: Gesehichte → Geschichte: ‘door von Raumer, Geschichte der Hohenstaufen’.</corr>
                       <corr>p. 280: s' → 's: ‘Aan 's konings hof gekomen’.</corr>
                   </resp>
               </respStmt>
           </editionStmt>
           <extent><!-- aantal pagina's --></extent>
           <publicationStmt>
               <idno type="titelcode">door003hand01_01</idno>
               <idno type="format">DBNL-TEI 1</idno>
               <availability>
                   <p>2014 dbnl</p>
               </availability>
           </publicationStmt>
           <notesStmt>
               <note></note>
           </notesStmt>
           <sourceDesc>
               <bibl>
                   <idno type="isbn"></idno>
                   <idno type="usedcopy">exemplaar Koninklijke Bibliotheek Den Haag, signatuur: 3025 B 38, scans van Google Books</idno>
               </bibl>
               <p>Willem Doorenbos, <hi rend="i">Handleiding tot de geschiedenis der letterkunde. Deel 1</hi>. Gebroeders Kraay, Amsterdam 1869</p>
               <p>&nbsp;</p>
           </sourceDesc>
       </fileDesc>
       <encodingDesc>
           <projectDesc>
               <p>Wijze van coderen: standaard</p>
               <p></p>
           </projectDesc>
       </encodingDesc>
       <profileDesc>
           <langUsage>
               <language id="nl">Nederlands</language>
           </langUsage>
       </profileDesc>
       <ebook>
           <bibl>
               <title type="main">Handleiding tot de geschiedenis der letterkunde. Deel 1</title>
               <author>Willem Doorenbos</author>
               <idno type="isbn"></idno>
               <idno type="nur"></idno>
               <imprint>
                   <date></date>
                   <publisher></publisher>
                   <pubPlace></pubPlace>
               </imprint>
           </bibl>
           <idno type="isbn"></idno>
           <idno type="nur"></idno>
           <availability>
               <p></p>
           </availability>
           <order>
               <price curr="euro"></price>
               <link></link>
           </order>
           <blurb><p></p></blurb>
           <titlepage><p></p></titlepage>
           <colofon><p></p></colofon>
       </ebook>
       <pod>
           <bibl>
               <title type="main">Handleiding tot de geschiedenis der letterkunde. Deel 1</title>
               <author>Willem Doorenbos</author>
               <idno type="isbn"></idno>
               <idno type="nur"></idno>
               <imprint>
                   <date></date>
                   <publisher></publisher>
                   <pubPlace></pubPlace>
               </imprint>
           </bibl>
           <idno type="isbn"></idno>
           <idno type="nur"></idno>
           <availability>
               <p></p>
           </availability>
           <order>
               <price curr="euro"></price>
               <link></link>
           </order>
           <blurb><p></p></blurb>
           <titlepage><p></p></titlepage>
           <colofon><p></p></colofon>
       </pod>
       <revisionDesc>
           <change>
               <date>2014-10-20</date>
               <respStmt>
                   <name type="person">RK</name>
               </respStmt>
               <item>colofon toegevoegd</item>
           </change>
       </revisionDesc>
   </teiHeader>
   <text>
<body>
<cf>
<div type="chapter">
<pb n="I"/>
<p>GESCHIEDENIS DER LETTERKUNDE.</p>
<pb rend="blank" n="II"/>
<pb n="III"/>
<p>HANDLEIDING</p>
<p>TOT DE</p>
<p>GESCHIEDENIS DER LETTERKUNDE,</p>
<p>vooral van den nieuweren tijd,</p>
<p>DOOR</p>
<p>D<hi rend="sup">R</hi>. W. DOORENBOS,</p>
<p>Leeraar aan de Hoogere Burgerschool te Amsterdam.</p>
<p>EERSTE DEEL.</p>
<p>AMSTERDAM,</p>
<p>GEBROEDERS KRAAY.</p>
<p>1869.</p>
<pb n="IV"/>
<p>DRUK VAN A. HOOGENBOOM.</p>
</div>
</cf>
<div type="chapter">
<pb n="V"/>
<head rend="h3">Voorbericht.</head>
<p>Een handleiding tot de <hi rend="spat">Geschiedenis der Letterkunde</hi> zoude nog geheel andere zaken kunnen bevatten, dan in dit werk bijzonder behandeld zijn.</p>
<p>Het is daarom niet onnoodig hier te verklaren, dat het doel van dit boek is om den lezer met den inhoud der voornaamste litteraire werken, bij de meest bekende en ontwikkelde natiën, bekend te maken. De Geschiedenis der Letterknnde wordt hierbij vooral als een onderdeel der Algemeene Geschiedenis, juist niet alleen uit een aesthetisch oogpunt, beschouwd.</p>
<p>Eerst bestond het plan om eene bewerking der ‘<hi rend="i">Allgemeine Geschichte der Literatur</hi>’ van J. <hi rend="sc">Scherr</hi> te leveren, doch, bij nader inzien, is de weg, dien deze schrijver insloeg, geheel verlaten en een oorspronkelijk werk geleverd, in zooverre bij dergelijke onderwerpen daarvan sprake kan zijn.</p>
<p>De schrijver heeft vooral in de behoeften van zijne min of meer ongeletterde landgenooten trachten te voorzien en daarom bij de vreemde literaturen de vertalingen of verhandelingen daarover in onze taal zoeken op te geven.</p>
<pb n="VI"/>
<p>Bij de samenstelling van deze handleiding bestond echter geen streven naar volledigheid, wijl deze, zoo zij mogelijk ware, toch altijd ten koste eener meer uitgebreide ontvouwing der uitstekendste voortbrengselen zoude verkregen worden. Voor hen, die de waarde van handboeken over de geschiedenis der letterkunde ontkennen, moge de vergelijking met gelijksoortige werken over de algemeene geschiedenis tot eene verzoening er mede leiden.</p>
<cf>
<pb n="VII"/>
<p>INHOUD.</p>
<p><table>
<row>
<cell cols="2"/>
<cell role="header">Bladz.</cell>
</row>
<row>
<cell cols="2"><hi rend="b">I. De Indische Letterkunde</hi></cell>
<cell>1-20.</cell>
</row>
<row>
<cell/>
<cell>1. De Indogermanen; de oude zangers bij de Indische Ariërs; de Weda's</cell>
<cell>1-4.</cell>
</row>
<row>
<cell/>
<cell>2. Het heldendicht; de Mahā-Bhārata; het Rāmāyana.</cell>
<cell>4-14.</cell>
</row>
<row>
<cell/>
<cell>3. Fabelen en vertellingen; de Hitopadēsa</cell>
<cell>14-15.</cell>
</row>
<row>
<cell/>
<cell>4. Het drama; Kalidasa; Sakuntalā; Wikramorwaçi; Mricchakatika; Krishna Misra</cell>
<cell>15-20.</cell>
</row>
<row>
    <cell cols="2"><hi rend="b">II. De Hebreeuwsche Letterkunde</hi></cell>
<cell>20-27.</cell>
</row>
<row>
<cell/>
<cell>1. De kanon; de profeten</cell>
<cell>20-24.</cell>
</row>
<row>
<cell/>
<cell>2. Het karakter der Indische, Hebreeuwsche en Grieksche letterkunde</cell>
<cell>24-27.</cell>
</row>
<row>
    <cell cols="2"><hi rend="b">III. De Grieksche Letterkunde</hi></cell>
<cell>28-115.</cell>
</row>
<row>
<cell/>
<cell>1. Epische poëzie; Ilias en Odyssea</cell>
<cell>28-34.</cell>
</row>
<row>
<cell/>
<cell>2. Hesiodus en latere epische dichters</cell>
<cell>34-36.</cell>
</row>
<row>
<cell/>
<cell>3. Lyrische poëzie; Stesichorus; Archillochus; Kallinus; Tyrtaeus; Mimnermus; Solon; Theognis; Alcaeus; Sappho; Erinna; Anakreon; Terpander; Thaletas; Alkman; Simonides; Pindarus</cell>
<cell>37-44.</cell>
</row>
<row>
<cell/>
<cell>4. Doriërs; Joniërs; Atheners</cell>
<cell>44-46.</cell>
</row>
<row>
<cell/>
<cell>5. De tragoedia</cell>
<cell>46-47.</cell>
</row>
<row>
<cell/>
<cell>6. Aeschylus</cell>
<cell>47-57.</cell>
</row>
<row>
<cell/>
<cell>7. Sophokles</cell>
<cell>57-65.</cell>
</row>
<row>
<cell/>
<cell>8. Athene ónder Perikles</cell>
<cell>65-67.</cell>
</row>
<row>
<cell/>
<cell>9. Euripides</cell>
<cell>67-72.</cell>
</row>
<row>
<cell/>
<cell>10. De Komoedia; Epicharmus; Aristophanes</cell>
<cell>72-76.</cell>
</row>
<row>
<cell/>
<cell>11. De Geschiedenis; logographen; Herodotus</cell>
<cell>76-78.</cell>
</row>
</table></p>
<pb n="VIII"/>
<p><table>
<row>
<cell cols="2"/>
<cell role="header">Bladz.</cell>
</row>
<row>
<cell/>
<cell>12, 13. Thucydides; Xenophon, Ctesias; Ephorus; Theopompus.</cell>
<cell>78-84.</cell>
</row>
<row>
<cell/>
<cell>14. Wijsbegeerte; Pythagoras; Jonische wijsgeeren; Sophisten; Socrates</cell>
<cell>84-87.</cell>
</row>
<row>
<cell/>
<cell>15. Plato</cell>
<cell>87-92.</cell>
</row>
<row>
<cell/>
<cell>16. Aristoteles</cell>
<cell>92-94.</cell>
</row>
<row>
<cell/>
<cell>17. De Welsprekendheid; Gorgias; Antiphon; Andocides; Lysias; Isocrates; Isaeus; Demosthenes; Lycurgus; Hyperides; Aeschines, Dinarchus; Demetrius Phalēreus.</cell>
<cell>94-102.</cell>
</row>
<row>
<cell/>
<cell>18. Alexandrijnsch tijdperk; Alexandria; Theocritus; Aratus; Callimachus; Apollonius Rhodius; Babrius; Anthologia; Polybius; Dionysius; Diodorus; Strabo; Flavius Josephus</cell>
<cell>102-110.</cell>
</row>
<row>
<cell/>
<cell>19. Plutarchus; Appianus; Arrianus; Pausanias; Lucianus; Longus; Heliodorus; Achilles Tatius; Xenophon van Ephesus; Charito; Diogenes Laërtius; Longinus; Quintus van Smirna; Nonnus</cell>
<cell>110-115.</cell>
</row>
    <row>
        <cell cols="3"/>
    </row>
<row>
    <cell cols="2"><hi rend="b">IV. Romeinsche Letterkunde</hi></cell>
<cell>116-171.</cell>
</row>
<row>
<cell/>
<cell>1. Karakter der Romeinen; Livius Andronicus; Naevius; Ennius</cell>
<cell>116-120.</cell>
</row>
<row>
<cell/>
<cell>2. Plautus; Terentius; Lucilius; Grieksche beschaving te Rome</cell>
<cell>120-125.</cell>
</row>
<row>
<cell/>
<cell>3. M. Tullius Cicero; Julius Caesar; Sallustius; C. Nepos.</cell>
<cell>125-135.</cell>
</row>
<row>
<cell/>
<cell>4. Lucretius Carus; Catullus; Horatius Flaccus; Tibullus; Propertius; Gallus; Varius, Vergilius; Ovidius.</cell>
<cell>135-153.</cell>
</row>
<row>
<cell/>
<cell>5. A. Persius; Juvenalis; Martialis; Petronius; Lucanus; Silius Italicus; Phaedrus; Claudianus; Ausonius; Titus Livius; Justinus; Veleius Paterculus; Valerius Maximus; Curtius; Tacitus; Suetonius, Scriptores historiae Augustae, Aurelius, Ammianus Marcellinus, Plinius Secundus; Columella; Annaeus Seneca; Quintilianus; Plinius Caecilius; Fronto; Symmachus; Sidonius; L. Seneca, Appuleius, Augustinus</cell>
<cell>154-171</cell>
</row>
    <row>
        <cell cols="3"/>
    </row>
<row>
    <cell cols="2"><hi rend="b">V. De Arabische Letterkunde</hi></cell>
<cell>172-197.</cell>
</row>
<row>
<cell/>
<cell>1. Bedowynen; Hamāsa; Obaid; Hajan Mohalhal; Taabata Sjarran; Faris; Sjanfara; Kitabol-agāni; Moallakat; Antar; Tarafa; Amr. ben Kultum; Harith ben Hilifa; Lebid; Amrilkais</cell>
<cell>172-182.</cell>
</row>
<row>
<cell/>
<cell>2. Mohammed; de Korān; de Sonna; de Abassiden; Aboel Athahija; Aboe Noewās; Ibn Doreid, Motanabbi; Aboe 'l-alā Hariri; Ibn Essaigh; Alphi Lailatin walalatin, Meidani; Samaksjari; Bidpai: Ibn Ibad; Motammid; Tofail; Averroës</cell>
<cell>182-197.</cell>
</row>
    <row>
        <cell cols="3"/>
    </row>
<row>
    <cell cols="2"><hi rend="b">VI. De Persische Letterkunde</hi></cell>
<cell>198-214.</cell>
</row>
<row>
<cell/>
<cell>De Avesta; Firdoesi; sjahnameh; Nisami; Ferrideddin Attar; Dsjeslaleddin Roemi; Mosliheddin Saadi; Hafis, Abdorrahman ben Ahmed; Hatifi; Feisi; Toti-nameh; Baki.</cell>
<cell/>
</row>
</table></p>
<pb n="IX"/>
<p><table>
<row>
<cell cols="3"/>
<cell role="header">Bladz.</cell>
</row>
<row>
    <cell cols="3"><hi rend="b">VII. Christelijke Letterkunde gedurende de Middeleeuwan</hi></cell>
<cell>215-339.</cell>
</row>
<row>
<cell/>
<cell cols="2">A. <hi rend="sc">troubadours en hunne navolgers</hi></cell>
<cell>215-242.</cell>
</row>
<row>
<cell/>
<cell/>
<cell>1. De kruistochten</cell>
<cell>215-217.</cell>
</row>
<row>
<cell/>
<cell/>
<cell>2. De poëzie der troubadours; Willem IV van Aquitanië; Jauffred van Rudel; Peyrolds; Bertram de Born; Peire Vidal; Pons van Capdueil; Peire Cardinal; Guillem Figueiras</cell>
<cell>217-222.</cell>
</row>
<row>
<cell/>
<cell/>
<cell>3. De troubadours in Spanje; Guillaume de Anèlier; Mathieu de Querci; Hugues de Mataplana; Guillemo de Bergendal; vroolijk gezelschap te Toulouse; te Barcelona; Don Enrique; Jacme March.</cell>
<cell>222-226.</cell>
</row>
<row>
<cell/>
<cell/>
<cell>4. De troubadours in Italië; Frederik Barbarossa; Mastro Ferrari; Frederik II; Pier delle Vigne; Siciliaansche dichters; Guido delle Colonne; Nina</cell>
<cell>226-232.</cell>
</row>
<row>
<cell/>
<cell/>
<cell>5. De minnezangers; hoven van Oostenrijk en van Thuringen; Heinrich von Veldeke; Heinrich von Morungen; Hartmann von Aue; Reimar der Alte; Wolfram von Esschenbach; Walther von der Vogelweide; Neidhart von Reuenthal; Tanhäuser; Ulrich von Lichtenstein; der Sangerkriec uf Wartburc</cell>
<cell>232-242.</cell>
</row>
<row>
<cell/>
<cell cols="2">B. <hi rend="sc">de riddergedichten. de karel-romans</hi></cell>
<cell>242-256.</cell>
</row>
<row>
<cell/>
<cell/>
<cell>1. Chansons de gestes; het Roelandslied bij de Franschen; Duitschers; Nederlanders</cell>
<cell>242-248.</cell>
</row>
<row>
<cell/>
<cell/>
<cell>2. Floris en Blancefloer</cell>
<cell>248-250.</cell>
</row>
<row>
<cell/>
<cell/>
<cell>3. Heemskinderen; Ogier van Ardennen</cell>
<cell>250-252.</cell>
</row>
<row>
<cell/>
<cell/>
<cell>4. Garin de Loherain; Chanson de Guillaume de Orange; d'Antioche; des Saxons</cell>
<cell>252-266.</cell>
</row>
<row>
<cell/>
<cell cols="2"><hi rend="sc">de artur-romans</hi></cell>
<cell>256-268.</cell>
</row>
<row>
<cell/>
<cell/>
<cell>5. Artur; Chrestien de Troyes;. Graal-sage; Tempelridders.</cell>
<cell>256-260.</cell>
</row>
<row>
<cell/>
<cell/>
<cell>6. Roman van Lancelot; roman van Ferguut</cell>
<cell>260-262.</cell>
</row>
<row>
<cell/>
<cell/>
<cell>7. Wolfram van Esschenbach; Parzival; Titurel</cell>
<cell>262-266.</cell>
</row>
<row>
<cell/>
<cell/>
<cell>8. Gottfried van Straatsburg; Tristan</cell>
<cell>265-268.</cell>
</row>
<row>
<cell/>
<cell/>
<cell>9. De Alexander-Romans; Alexandrēis van Gauthier de Châtillon; roman d'Alexandre van Lambert Li Tors en de Bernay; Segura; Poema de Alejandro; J. Maerlant; Pfaffe Lambrecht</cell>
<cell>268-274</cell>
</row>
<row>
<cell/>
<cell/>
<cell>10. Het dieren-epos; oorsprong; de Reinaert van Heinrich de Glichesaere; le roman de Renart; Pierre de Saint Cloud</cell>
<cell>274-278.</cell>
</row>
<row>
<cell/>
<cell/>
<cell>11. Van den Vos Reinaerde; latere bewerkingen</cell>
<cell>278-286.</cell>
</row>
<row>
<cell/>
<cell/>
<cell>12. Marie de France; Le Couronnement de Renart; Renart le Novel; Renart-le-Contrefait; Fr. de Rues roman de Fauvel</cell>
<cell>286-290.</cell>
</row>
</table></p>
<pb n="X"/>
<p><table>
<row>
<cell cols="3"/>
<cell role="header">Bladz.</cell>
</row>
<row>
<cell/>
<cell/>
<cell>13. De roman van de Roos; Guillaume de Lorris; Jean de Meung; Martin de France; Christine de Pisan; Hein van Aken; Dirk Potter</cell>
<cell>290-296.</cell>
</row>
<row>
<cell/>
<cell cols="2"><hi rend="sc">de klooster-poëzie</hi>.</cell>
<cell>296-302.</cell>
</row>
<row>
<cell/>
<cell/>
<cell>14. Te deum laudamus; Leonino; Thomas van Cellano; Jacopone van Todi; Dies Irae en Stabat Mater; Hēliand; Voyage de Saint Brandines; Hrotsvitha, misterien.</cell>
<cell>296-302.</cell>
</row>
<row>
<cell/>
<cell cols="2"><hi rend="sc">italiaansche letterkunde in de veertiende eeuw</hi></cell>
<cell>302-316.</cell>
</row>
<row>
<cell/>
<cell/>
<cell>15. Guido Guinicelli; Guido Cavalcanti; Brunetto Latini; Dante; partijen te Florence en in Italië; kleinere werken.</cell>
<cell>302-316.</cell>
</row>
<row>
<cell/>
<cell/>
<cell>16. De Commedia.</cell>
<cell>316-329.</cell>
</row>
<row>
<cell/>
<cell/>
<cell>17. Humanisme; Petrarca</cell>
<cell>329-335.</cell>
</row>
<row>
<cell/>
<cell/>
<cell>18. Boccacio</cell>
<cell>335-339.</cell>
</row>
<row>
    <cell cols="3"><hi rend="b">VIII. Kastieljaansche Letterkunde.</hi></cell>
<cell>340-388.</cell>
</row>
<row>
<cell/>
<cell/>
<cell>Gonzalo de Berceo, Romances</cell>
<cell>340-342.</cell>
</row>
<row>
<cell/>
<cell/>
<cell>Rodrigo Diaz; Romancero el Cid; Cronida Rimada del Cid, Cronica del Cid; historia Didaci</cell>
<cell>342-348.</cell>
</row>
<row>
<cell/>
<cell/>
<cell>Las mocedades del Cid van Guillen de Castro; Diamante; El Cerco de Zamora; El hijo honrador de su padre.</cell>
<cell>348-349.</cell>
</row>
<row>
<cell/>
<cell/>
<cell>Bernardo del Caspio; Fernan Gonzales; Kinderen van Lara.</cell>
<cell>349-350.</cell>
</row>
<row>
<cell/>
<cell/>
<cell>Romances; Rio Verde; Fonte frigida; Rosa fresca</cell>
<cell>351-353.</cell>
</row>
<row>
<cell/>
<cell/>
<cell>Ferdinand III; Alfonso X; Cronica; Tessoro; Don Juan Manuel; Conde Lucanor; Juan Ruiz; Pedro de Ayala.</cell>
<cell>353-357.</cell>
</row>
<row>
<cell/>
<cell cols="2"><hi rend="sc">heldensage der germanen, de edda</hi></cell>
<cell>357-358.</cell>
</row>
<row>
<cell/>
<cell/>
<cell>IJslandsche Letterkunde; de Edda's; de Skalden, de Saga's Saxo Grammaticus; Niflungsaga</cell>
<cell>357-364.</cell>
</row>
<row>
<cell/>
<cell/>
<cell>Germaansche sage; Hildebrandsliet; Beowulf; Waltharius</cell>
<cell>364-365.</cell>
</row>
<row>
<cell/>
<cell/>
<cell>Het Nibelunge liet</cell>
<cell>365-383.</cell>
</row>
<row>
<cell/>
<cell/>
<cell>De Gudrun</cell>
<cell>383-388.</cell>
</row>
</table></p>
</cf>
</div>
<div type="chapter">
<interpGrp>
<interp type="secundair" value="india01"/>
</interpGrp>
<pb n="1"/>
<head rend="h3">I.
<lb/>
De Indische letterkunde.</head>
<p>1. Treffend zijn de ontdekkingen, welke de vergelijkende taalstudie in onze eeuw gedaan heeft. Daardoor zijn wij niet alleen bekend geworden met eene menigte stamwoorden, welke den Indiërs, Perzen, Grieken, Romeinen, Celten, Slaven en Germanen gemeen zijn; wij hebben niet alleen geleerd dat de grammaticale vormen dier talen alle op een zelfden oorsprong wijzen: maar het is ons ook duidelijk geworden, dat vele godsdienstige voorstellingen en gebruiken, vele mythen en dichterlijke scheppingen, welke bij alle deze volken voorkomen, uit eene gemeenschappelijke bron ontsprongen zijn. Wij kunnen alzoo opklimmen tot de oudste poëzie van onzen stam, den zoogenaamden Indo-Germaanschen of Indo-Europeeschen. De taal en de mythe toch in 't algemeen maken de oudste poëzie der menschheid uit. De volken moesten wel bij hunne eerste ontwikkeling dichters worden. De natuur om hen heen, hun eigen gemoed, hun liefde, hun haat, hun hoop en hun vertrouwen dreef hen er toe om te dichten, waar de ondervinding van 't geslacht nog te gering was, om reeds vaste kennis en wetenschap te mogen verwachten. De Indo-Germanen hebben eens te zamen het hoogland van Azië bewoond; van het Turanische Alpenland tot aan de Caspische Zee. Langzamerhand hebben zich de verschillende stammen van den hoofdstam afgescheiden. De taal-wetenschap meent ook de orde, waarin zulks plaats vond, gevonden te hebben. Het eerst zoude de volken-familie, welke zich later in Germanen, Slaven en dan verder in Lithauers splitste, het gemeenschappelijke vaderland hebben verlaten. Later verwijderden zich diegenen, wier nakomelingschap onder den naam van Grieken, Italianen en Celten drie verschillende volkeren vormden. Gedurende den tijd dat deze volkeren naar het Westen trokken, vond er bij de 
overgeblevenen, Ariërs geheeten, nog eene scheuring plaats. Zij, die het Sanskrit spraken, togen naar het Zuiden en trokken in het land, waar de Indus en de Ganges de weelderigste landen der wereld besproeien. Daarentegen vestigden zich de Iraniërs, het Zendvolk, meer en meer in Middel-Azië. Van alle deze volkeren hebben de bewoners van Indië de meeste herinneringen aan den oudsten toestand der geheele volken-familie bewaard. Vandaar dat de kennis van het Sanskrit en van de
<pb n="2"/>oudste geschriften der Indiërs zooveel licht heeft kunnen verspreiden over de talen, welke thans in Europa gesproken worden. Ook is de vroegere godsdienst en poëzie der volkeren in Europa door de oude geschriften der Indiërs bijzonder verduidelijkt. Als een klein bewijs der gelijkheid van taal kan b.v. een vers uit de Rîgweda dienen, waaronder de Latijnsche en Grieksche woorden, die hetzelfde beteekenen: <hi rend="spat">God mijn vader schepper:</hi></p>
<lg type="poem">
<l>Dyaus me pitâ djanitā</l>
<l>Deus mei pater genitor.</l>
<l>Zeus emoe pater geneter.</l>
</lg>
<p>De Indologen, waaronder vooral Max Müller, hebben een menigte ontdekkingen gedaan, waaruit men den toestand en de denkwijzen der oude Ariërs opmaken kan, en waaruit tevens eene menigte bijzonderheden uit de dicht- en denkwijze der oude bewoners van Europa opgehelderd worden. Wij behoeven ons hier slechts te bepalen bij de hooge waarde, die men in de oudste tijden, waarvan de herinnering bleef, aan de zangers of dichters hechtte. Zoo als bij de Grieken hadden ook de Indiërs telkens behoefte aan de hulp van eenen wijze<note n="1)" place="foot">De Wijzen of Rishi's werden later in drie klassen onderscheiden: in Goddelijke wizen, Brahmaansche wijzen en koninklijke wijzen.</note>, want zoo werden de dichters in den oudsten tijd bij beide volkeren genoemd.</p>
<p>Het eerst hebben de Ariërs zich in Pandjab neergezet<note n="2)" place="foot">Arjâwarta, het gebied der Arja, eerwaarde mannen, die de heilige wetten opvolgen, het lag tusschen het Himâlayana en Windhya gebergte, van de Oost- tot de Westzee.</note>. Landbouw vervangt er weldra het herdersleven. Ieder huisvader is priester. De stamhoofden zijn het voor de geheele gemeente. Aan hen is alle zorg voor den stam opgedragen. Zij doen de offerhanden en de gebeden voor aller heil. Maar dat offer moet verheerlijkt worden door een lied, dat gebed moet liefelijk klinken in de ooren der Godheid, die men vereert. Zoo worden dan mannen, die de kunst en kunde van het gezang bezitten, opgeroepen om bij plechtige offerhanden het Gode welgevallig gezang aan te heffen, om het passende gebed uit te spreken. Het vers heft het gebed en het offer op tot den troon der godheid, het klieft er mee als een valk het luchtruim. De zangers, die God prijzen, brengen heil aan en zijn welkom als de stroomen, die na lange droogte uit de wolken nederstorten. De dichters werden weldra ook bij alle gewichtige zaken geraadpleegd. Geen oorlog werd er begonnen, geen vrede gesloten, of zij hadden mede in den raad gezeten. Zij leidden langzamerhand den geest der natie geheel. De oudste dichters werden dus reeds vroeg geëerd en hunne namen in de latere gezangen met eene gloriekroon omgeven en in velerlei legenden verheerlijkt. Al ras vormden zich familiën, waarin de bestaande liederen zorgvuldig bewaard werden en men zich geheel aan de dichtkunst wijdde. Ook vrouwen waren menigwerf voorzien van die goddelijke gave. Hoe meer kracht aan het offer, hoe meer invloed aan 't gebed werd toegeschreven, hoe hooger de wijze, die de rechte woorden en den liefelijksten
<pb n="3"/>vorm er voor wist te vinden, gevierd werd. In de Weda's wordt de kracht van het gebed als een persoon onder den naam van Brahmanaspati voorgesteld. Hij is de ziel van het offer, de heer en het sieraad er van. Het loflied, het gebed, de heilige versmaten geven er eerst de ware beteekenis aan. De man, die den Heer der Heiligen, Brahmanaspati, tot vriend heeft, bezit een onbedwingbare kracht; in alles wordt hij overwinnaar. Duidelijker en dichtelijker is de voorstelling der macht van het gezang in de Rîgweda. De dichter maakt van het goddelijke, dat eeuwig is, zijn lied, zoo als de bijl van het hout den verheven strijdwagen vormt: ‘Wij willen, zegt een zanger, als onze groote voorvaderen arbeiden aan het werk der offers. Zij gingen de bron des lichts opzoeken. Door de kracht hunner liederen scheidden zich hemel en aarde vaneen en opende zich de deur des dageraads. Vlijtige meesters, vol vuur om de goden te eeren, hebben er vormen voor geschapen, zoo als men het ijzer kneedt, waar Agni glans en Indra kracht aan schenkt.’ Met het oog des geestes ziet de zanger de goden ten offer ijlen. Des dichters mond kondigt hun komst aan; zijn lied is der goden sieraad. Indra's kracht groeit door een schoon loflied; zijn dondersteen wordt er door gewet. Zoo verstrekken in 't algemeen lofgezangen den goden tot eene spijze, zij geven hun kracht en opgewektheid; en hun heerschappij wordt er door vergroot. Uit de macht van het woord en van het gezang moeten ook de toover- en bezweringsformulieren verklaard worden, waarvan de Indiërs zulk eengrooten voorraad bezitten.</p>
<p>Reeds vroeg ontwikkelde zich ook de heldenzang bij de Indiërs. Nadat de volkrijkheid aanleiding gegeven had om verder naar het Oosten zich uit te breiden, kwam men meer en meer in vijandelijke aanraking met de oorspronkelijke bewoners des lands. De verschillende standen der Ariërs vereenigden zich tot een gemeenschappelijken strijd tegen de inboorlingen. Daardoor vermeerderde de macht der vorstelijke aanvoerders en werd de invloed der dapperen verhoogd. Vóór den slag werd de hulp en bijstand der godheid ingeroepen, en na de behaalde zege was het ook des dichters taak het feest der overwinning te verheerlijken door een lied, vol dank aan den god, wiens hulpe ook nu niet gefaald had. Dat de dappere daden der gesneuvelde en ook der levende helden daarbij geprezen werden, lag in den aard der zake. Uit eene verzameling van zulke liederen is ook in Indië langzamerhand het heldendicht geboren; lang bleef echter de krijgszang en het zegelied zuiver lyrisch, vol verheffing en gloed. In vurige uiting van hartstocht, behoeft het noch voor de zegekreten der Arabieren, noch voor de oorlogsliederen der Scandinaviërs te wijken.</p>
<p>Gewichtig was ook het werk van den dichter bij de uitvaart van den doode en de lijkzangen der Indiërs behooren tot de edelste vruchten hunner poëzie. Ook het lijkoffer, den voorouders gebracht, vorderde een lied. Door dat offer toch bleven de gestorvene leden der familie met de levenden verbonden. Daardoor werd verder de eenheid van het menschelijk geslacht met de godheid verlevendigd. Een vers in de Rîgweda luidt: ‘Met het oog des geestes zie ik hen, die in vroeger dagen dit offer volbrachten.’</p>
<p>Dat zich de dichters of wijzen meer en meer in bespiegelingen verdiepten en daardoor godsdienstige en wijsgeerige stelsels door hen geschapen werden, is gemakkelijk te begrijpen.</p>
<p>Hij die deze eerste beginselen der Indische wijsheid en dichtkunst wil
<pb n="4"/>leeren kennen, dient zijn toevlucht te nemen tot de oudste verzameling hunner geschriften, de <hi rend="spat">Weda</hi>'s.</p>
<p><hi rend="sc">Weda</hi> beteekent weten. Een naam, welke aan die geschriften gegeven werd, nadat de Brahmanen ze als hunne heilige boeken aangenomen hadden.</p>
<p>Zij bestaan uit vier verzamelingen, ieder van zeer verschillende waarde en uit zeer verscheidene tijden, de <hi rend="spat">Rīgweda, Jadjoerweda, Sāmaweda</hi> en <hi rend="spat">Atharwaweda</hi> geheeten. De grootste, oudste en dus gewichtigste verzameling is de <hi rend="sc">Rîgweda</hi>, door de uitgave van Max Müller (1849-54) eerst goed in Europa bekend geworden. Zij behelst 1017 liederen, in 10,580 verzen vervat, is verdeeld in 10 mandala (kringen) en in 35 anoewaka's (afdeelingen) naar de geslachten der zangers, waar aan men ze toeschrijft. De <hi rend="sc">Sāmaweda</hi> is een verzameling liederen, welke bij een offerplechtigheid gezongen werden; zoo als de <hi rend="spat">Jadjoerweda</hi> de spreuken bevat, te dier gelegenheid uitgesproken. De <hi rend="spat">Atharwaweda</hi> is uit veel lateren tijd af komstig en bevat bezwerings- en tooverformulieren bij ziekten en nood, vervloekingen van vijanden en zegeningen van vrienden, gebeden om heil en geluk, om hulp en troost bij de gewone rampen des levens. Zij zijn echter veelal in vaste formulieren vervat, en de kleingeestige zorg voor het ceremonieel, de angstige vrees voor voorteekenen en wonderen bewijzen dat zij gemaakt zijn in een geheel anderen tijd, dan toen de natuur nog in volle frischheid op het leven der Indiërs haren invloed uitoefende. Dit laatste ziet men in de Rîgweda. Duidelijk blijkt het, dat menig lied, er in opgenomen, nog in den mond des volks leefde en zelfs nog geenen vasten vorm gekregen had. Ook zijn de godsdienstige voorstellingen er nog verre van bepaald. Wel komen in de oudste liederen vele goden voor; maar telkens als de dichter eenen god aanroept, dan is die god voor hem alles, de godheid in 't geheel. Er bestond nog geen 
Godenstelsel. Die wat schoons en edels van de goden te zeggen of te zingen wist, was welkom. Eene zorgvuldige kritiek, die dagelijks aan 't werk is, zal de liederen in de Rîgweda vervat, nog moeten ziften, om de verschillende waarde van ieder in 't bijzonder te kunnen beoordeelen. Doch in 't algemeen vindt men in de Rîgweda één der schoonste en belangrijkste verzamelingen van liederen, die wij van eenig volk kennen. De frissche wijsheid van het vroege voorgeslacht der Ariërs en ook ten deele van ons voorgeslacht is er in vervat. Den oorsprong van alle dichtsoorten in lateren tijd, het Epos, het Drama, het leerdicht, kan men er uit leeren kennen. In één woord, het is een rijkvlietende bron, zoowel voor de kennis der oudste denkbeelden van ons geslacht als voor de verklaring der dichterlijke scheppingen, van welk volk ook, in lateren tijd.</p>
<p>2. Toen de bewoners van Pandjab verder voortgerukt waren en zich over de landen van Dekhan aan den Ganges verspreid en eindelijk zich zelfs van Ceilon meester gemaakt hadden, was tevens meer en meer de krijgsmansgeest, vooral bij hunne opperhoofden, ontwaakt. Eene geheele verandering in den maatschappelijken toestand had daarbij plaats. Ook de familiën der wijzen en zangers sloten zich aaneen om hunnen invloed op het volk te handhaven tegenover de macht der stamvorsten. De verdeeling in kasten kwam tot stand, eene verdeeling, die oorspronkelijk alleen op de kleur betrekking had. Het woord <hi rend="spat">warna</hi> toch, waarmede de Indiër het, door ons van de Portugeezen overgenomene woord <hi rend="spat">kaste</hi> uitdrukt, beteekent <hi rend="spat">kleur</hi>. De onderworpene inboorlingen werden onder
<pb n="5"/>den naam van Sjoedra's tot den laagsten stand gerekend<note n="1)" place="foot">De Brahmanen zouden uit het hoofd, de Ksatrya's uit de armen, de Waisjija's uit de lendenen en de Sjoedra's uit de voeten van Brahma geboren zijn.</note>. De maatschappelijke toestand, welke toen in Indië heerschte, wordt meermalen met dien van Europa gedurende de middeleeuwen vergeleken<note n="2)" place="foot">Met de rijke Indische letterkunde hebben vele Europeesche geleerden zich bezig gehouden. In Duitschland voornamelijk Fr. Schlegel, Lassen en Weber. In Engeland Wilson en Max Müller. In ons land maakt zich daaromtrent bijzonder verdienstelijk Mr. P.A.S. van Limburg Brouwer. Een algemeen overzicht er van geeft G. Smal, Handbook of Sanscrit Literature, London 1866.</note>.</p>
<p>In dezen tijd ontwikkelde zich het <hi rend="spat">heldendicht</hi>.</p>
<p>De lyrische krijgsliederen en de gezangen werden meer en meer vervuld met het verhaal der groote daden, door de helden bedreven. Alleen de namen der meest beroemde strijders bleven bewaard en aan hen door de mondelinge overlevering langzamerhand alles toegedicht, wat door eenig held, in gezangen verheerlijkt, vervuld was. Gedurende de heilige handeling van het offer luisterde het volk naar de liederen, waarin de daden der goden of van het voorgeslacht bezongen werden. De zangers kenden die liederen, zij bewaarden ze en drukten het volksgeloof in hunnen zang uit. Hoe grooter het getal gezangen werd, hoe sterker de behoefte drong om ze bijeen te houden, en bijeen te verzamelen wat op één groot feit betrekking had. Ook ontstonden er talentvolle mannen, die den geheelen schat overzagen en ze naar eigen vinding ordenden en regelden, zoodat er een gedicht ontstond, waarin de deelen met zekere kunst verbonden waren en het geheel een regelmatigen gang had<note n="3)" place="foot">Eichhoff, Poësie héroique des Indiens, comparée à l'épopée grecque et romaine, Paris 1860. Monier Williams, Indian epic poetry, London 1863.</note>.</p>
<p>Zoo ontstond de <hi rend="spat">Mahā-Bhārata</hi>, dat is de groote strijd der Bhāratiden, der Koeroe's en Pandoe's. Het is een ontzaggelijk uitgebreid dichtstuk<note n="4)" place="foot">Zooals wij het nu kennen, bestaat het uit 100,000 distichen of sloka's; vergelijk ook Bopp, Die Sündflut, nebst drei anderen der wichtigsten Episoden der Mahā-Bhārata, Berlin 1829. Einleitung, bl. 23-25.</note> en bevat episoden, die op zic[hz]elve reeds een groot gedicht uitmaken. Vele van die episoden zijn echter van lateren oorsprong en er dikwijls op eene smakelooze wijze ingevoegd, zoo als de bekende Bhagawad-Gîta<note n="5)" place="foot">Zie hierover Mr. Limburg Brouwer, Gids 1861, I 1-39 en 323-352.</note> de openbaring der Heiligen, hetwelk een samenspraak van den God Krisma met zijne leerling Ardjoena over goddelijke dingen behelst. Dit gesprek wordt ingevlochten, terwijl de beide legers ten strijde gereed staan. De kern van de Mahā-bhārata is eenvoudig, doch nog moeilijk in alle zuiverheid te ontdekken. Het gedicht heeft eenen historischen grond, welke de volgende schijnt geweest te zijn. Bhārata had aan de Jamoena en aan den boven-Ganges een machtig rijk gesticht. Onder zijne nakomelingen komt eindelijk met Koeroe eene nieuwe dynastie aan de regeering. Koeroe wordt bestreden door Pandoe, het hoofd van eenen anderen tak van Bhārata's geslacht, totdat hij eindelijk daarvoor bezwijkt. Het gedicht stelt het voor als een burgeroorlog en broederstrijd. Santanoe had twee zonen, Dritarasthra en Pandoe. De oudste was blind en daarom kwam de jongste aan de regeering. Dritarasthra had echter een zoon, Doer-<pb n="6"/>jodhana, die na den dood van zijn oom Pandoe zich meester maakte van het gebied. Intusschen 
werd de zoon van Pandoe, Joedishthira, met zijne broeders opgevoed in het woud, waar de kluizenaars wonen; hij huwde met eene prinses, Draupadi geheeten, en verlangt daarop ook een deel van het rijk, dat zijn vader eens geheel bezeten had. Dit gelukte. Wij vinden daarop Doerjodhana, zoon van den blinden Dritarasthra, als koning van de landen aan den boven-Ganges, terwijl Joedishthira met zijne broeders, Ardjoena en Bhimà, aan de boorden van de Jamoena de heerschappij voert. Ongelukkig, en hiermede begint het gedicht, trekken zij naar het hof van Doerjodhana, waar zij feestelijk onthaald worden. Onder de spelen, waarmede zij zich vermaken, behoort ook het dobbelen. Joedishthira, door den hartstocht van het spel aangegrepen, waagt zijn rijk, zijne broeders, zich zelven en eindelijk niettegenstaande aller waarschuwing, zijne en zijner broeders gemeenschappelijke gemalin Draupadi. Het lot deed hem alles verliezen. De broeder van den gelukkigen Doerjodhana gaat daarop de vorstin den uitslag van het spel aankondigen. Zij weigert er gehoor aan te geven en nu grijpt hij de weerspannige bij de haren en sleept haar in de zaal, waar de vorsten zich bevinden. Daarop roept Bishma, de oudste van het vorstengeslacht, wee over het huis; en voorspelt den ondergang der Koeroe's, wegens deze mishandeling eener vrouw. De Pandoe's klagen nu niet meer over hun eigen leed; het gezicht van de ongelukkige Draupadi treft hen dieper. Deze vraagt daarop aan Bishma of Joedhishtira het recht had, over haar te beschikken, sedert hij zich zelven reeds tot slaaf gemaakt had. Bishma antwoordt hierop wel, dat hij dat recht niet meer bezat, maar tevens dat eene vrouw haren gemaal volgen moest. Doch de koning Doerjodhana schenkt haar de vrijheid en te gelijk de vervulling der bede,
welke zij voor de vrijheid der Pandoe's doet; echter onder de voorwaarde, dat zij zich naar het woud zullen begeven en daar 13 jaar lang in de eenzaamheid vertoeven. Zij belooven dit. Doch hier komen de naburige vorsten bij de ballingen, om hen tot eenen strijd tegen Doerjodhana op te hitsen; onder hen voert de slimme Krisna het woord en hij weet door allerlei spitsvondigheden het zoover te brengen, dat de Pandoe's de Koeroe's ten strijde uitdagen. Nog zoekt de wijze en bezadigde Bhîsma den vrede te bewaren, maar de moedige en strijdlustige Karna ziet daarin de zwakheid van den ouderdom, en zoo wordt in den raad des konings Doerjodhana tot den broederstrijd besloten. Achttien dagen woedde de strijd, waarin goden en godenzonen zich mengen. Het gevecht eindigde, even als in het Niebelungenlied, met aller ondergang.</p>
<p>De Mahā-bhārata is in zijn geheel nog niet genoeg bekend<note n="1)" place="foot">Om hier een einde aan te maken, kan dienen de uitgave van het volgende werk: Mahā-Bhārata, poëme épique de Krishna-Dwai-payana, plus communément appelé Vèda-Vyasa, c'est-à-dire le compilateur et l'ordonnateur des Védas, traduit complètement pour la première fois du Sanscrit en Français par Hippolite Frauche, Paris 1866.</note>. Gedeelten er van werden daarentegen herhaaldelijk uitgegeven en vertaald, zoo als <hi rend="spat">Sawitri</hi><note n="2)" place="foot">In 't Duitsch vertaald door Rückert en Holtzman.</note> en bovenal het treffende verhaal der lotgevallen van <hi rend="spat">Nalas</hi> en <hi rend="spat">Damadjanti</hi>, waarvan A.W. Schlegel zeide, dat het in pathos en ethos, in krachtige hartstochtelijkheid, in verhevenheid en teerheid alle gedich-<pb n="7"/>ten van dat soort verre overtreft.<note n="1)" place="foot">In 't Duitsch vertaald door Kosegarten, Bopp, Rückert, Meier, Lobedanz en Holtzman.</note> Een schooner beeld van de macht der liefde, dan de <hi rend="spat">Rishiaringa</hi> geeft, is ook zeker nergens te vinden. Hoe hoog de Indische wijzen het geheele gedicht waardeeren, blijkt o.a. uit de volgende uitspraak, in een der Poerâna's te vinden. ‘Als onder de dertien goden Wisnoe, als onder de tweemaal geborenen de Brahmaan, als onder de sieraden het edelgesteente in een diadeem, als onder de zinnen het gemoed, zoo is onder al de boeken de Mahā-Bhārata het voortreffelijkste.’ Alle goddelijke en menschelijke wijsheid achtte men er in opgesloten.</p>
<p>Hoe het ook in Europa de verbazing en bewondering verwekte, bewijst hetgeen van Wilhelm von Humboldt verhaald wordt.<note n="2)" place="foot">Woorden van den heer R.P. Mees Az., Gids 1867, I. bl. 85.</note> ‘In 1824 las hij voor het eerst een deel van het Indische epos Mahā-bhārata. Zijn hart was terstond gevangen; zijn oog van nu af gedurig naar het dal van den Ganges gericht. De Grieksche oudheid moest voortaan een deel zijner onbepaalde liefde missen en afstaan aan de Indische. De ontdekking van dat gedicht was hem eene providentiëele gebeurtenis in zijn leven: zijn bestendig gevoel bij het lezen was dankbaarheid aan het lot, dat hem had laten leven, om dat werk nog te leeren kennen. Die bewondering is licht verklaarbaar. Zijn contemplative zin vond hier bevrediging. Hier vond hij eene gemoedsstemming en eene opvatting van het leven, verwant aan de zijne. Inkeering tot zich zelf, zelfbeschouwing, geringschatting van het handelen, dat waren de grondtonen, die uit het gedicht hem tegenklonken, dat was de grondtoon tevens, waarop zijn eigen ziel was gestemd.’ Er is echter geen twijfel aan, of W. von Humboldt werd wel het meest getroffen door dat gedeelte van de Mahâ-bhârata, wat denkelijk door de brahmaansche wijsheid van later dagen er ingelast werd, en waartoe vooral de Bhagawad-Gîta, waar reeds over gesproken is, behoort. - Doch gaan wij over tot het andere oud-Indische epos, het <hi rend="spat">Râmâyana</hi>, door eenigen, zoo als door Lassen, voor het oudste heldendicht gehouden. Het schijnt gemaakt te zijn in den tijd tusschen de wording der Weda's en de verschijning van het Boedhisme in Indië<note n="3)" place="foot">Lassen meent dat het Râmâyana in den vorm, waarin wij 
het bezitten, in de tweede eeuw na Boedha's dood te stellen is. In denzelfden tijd zouden ook eenige gedeelten van de Mahā-bhārata vervaardigd zijn.</note>. De overlevering noemt Wâlmîki als de vervaardiger er van. Het is echter gebleken, dat dit een mythische naam is en dat de roem van Râma reeds in eene menigte gezangen verkondigd was, voordat een dichter deze liederen verzamelde, ordende en er eenheid in bracht. Doch deze eerste redactie bezitten wij niet, maar wel eene veel latere, waarin allerlei stukken door de Brahmanen ingelast en zekerlijk ook veel verbasterd en misvormd is.</p>
<p>De inhoud van het Râmâyana is de volgende:<note n="4)" place="foot">Het Râmâyana door Mr. P.A.S. van Limburg Brouwer. (De Gids 1863) waarvan wij veel dienst hadden en de metrische vertalingen overnamen.</note></p>
<p>Dasharatha, uit het roemrijk geslacht der zon, heerschte over het rijk van Kôshala, aan de zuidelijke helling van het Himâlaya-gebergte gelegen. In zijne residentie Ayôdhya, thans Oude, was alles vereenigd wat prachtig was en schoon. Niets ontbrak den verstandigen en edelen vorst, dan een erfgenaam van zooveel heerlijkheid. Na vele vurige gebeden vervullen de goden
<pb n="8"/>ook dien wensch. Uit zijne tweede gemalin Kaushalyâ, werd een zoon geboren, die den naam van Râma ontving. Ook zijne twee andere vrouwen, Kaikêyî en Soemitra, kregen daarna ieder eenen zoon, Lakshmana en Bharata. Râma werd onder het opzicht van den hoogepriester der Brahmanen weldra een voorbeeld van ligchaamskracht en deugd. Nauw de jongelingsjaren ingetreden, werd zijne hulp ingeroepen door Wishwâmitra, een heiligen kluizenaar op den Himâlaya, die tot dusverre vruchteloos gestreden had tegen de Rakshasen, dienaren van den zwarten Râwana, waarmede de donkerkleurige bewoners van het zuidelijke Indië bedoeld worden, hoewel de dichter ze als monsters en kwade daemonen voorstelt. Met Râma's hulp worden de landlieden en kluizenaars van hunne kwelgeesten verlost. Groot werd daardoor de roem van den held. Voordat Râma naar zijn vader terugkeert, brengt de heilige Wishwâmitra hem aan het hof van eenen bevrienden koning. Daar spant de jonge held den reuzenboog, dien Siwa alleen had kunnen opheffen. Ontzetting en verbazing beving het volk en de rijksgrooten, toen Râma's ijzeren vuist dat wapen zelfs van één reet, zoodat het met een luiden knal door midden brak. Nu haastte zich de koning, hem, den verklaarden gunsteling der goden, de hand zijner schoone en edele dochter, Sîtâ, aan te bieden. Gehuwd keert Râma terug naar het rijk van zijnen vader. De hoofdstad Ayôdhya tooit zich op om den held met zijne gemalin plechtig te ontvangen en prachtig te onthalen. Schitterend was dan ook die intocht. Alle rijksgrooten waren aanwezig om hem als troonopvolger te huldigen. In des konings paleis gekomen wordt hij door hen reeds op den koninklijken 
zetel geplaatst, terwijl den volgenden dag in tegenwoordigheid van 't volk de koninklijke waardigheid met de vereischte plechtigheden hem zou worden opgedragen.</p>
<p>Intusschen had de eerste gemalin des konings Kaikêyî, met klimmenden wrevel de verheffing van Râma aanschouwd. Door eene vertrouwde slavin, eene dwergin, opgestookt, geeft zij eindelijk aan haren wrok gehoor. Eens had zij den koning in eenen veldslag het leven gered. Toen beloofde hij haar de vervulling van twee wenschen. Hieraan herinnert nu Kaikêyî den vorst, die niets kwaads vermoedde en zijne belofte hernieuwde. De koningin vordert nu van Dasharatha, dat niet Râma, maar haar zoon Bhârata, die afwezig was, als troonsopvolger gehuldigd worden, en dat Râma 14 jaren in het verre woud het boetekleed der kluizenaars zoude dragen. Geene smeekingen en gebeden baatten den grijzen vorst; de trotsche stiefmoeder blijft op de vervulling der gedane belofte aandringen. Terwijl zijn vader in diepe smart ter nedergebogen ligt, verschijnt Râma. Op de vraag van Kaikêyî of hij de belofte, door zijnen vader, aan haar gedaan, vervullen wil, roept hij uit: ‘Heilig is het gegeven woord ook jegens ongerechten: dubbel heilig, wanneer het door een koning gegeven wordt.’ Vruchteloos zoeken zijne moeder en zijn broeder Lakshmana hem van zijn voornemen terug te brengen. ‘Als plicht en lust gescheiden zijn,’ zegt hij, ‘dan doe men wat de plicht gebiedt.’ Met den moederlijken zegen scheidt hij van Kaushalyâ, en begeeft zich nu naar zijne geliefde gemalin Sîtâ. Toen hij haar aanschouwde, verbleekte hij en diepe smart sprak uit zijn gelaat. Verschrikt vraagt zij naar de reden hiervan en toen Râma haar zijn besluit medegedeeld had, verklaart zij zich dadelijk bereid hem te volgen. Geen tegenspraak baatte:<note n="1)" place="foot">Vertaling van Mr. P.
van Limburg Brouwer.</note></p>
<pb n="9"/>
<p>Doch minnend tot hem opziend sprak de schoone Sîta vleiend dus:</p>
<lg type="poem">
<l>Bij mijne liefde zweer ik u, en hij mijn leven, Raghoe's zoon!</l>
<l>Door u verlaten wensch ik zelf den hemel mij tot woning niet.</l>
<l>Gij zijt mijn vorst, mijn meester, gij mijn leeraar en mijn gids, mijn god!</l>
<l>Laat ballingschap uw lot dan zijn, ik deel 't, u volgend, blij te moê,</l>
<l>En zoek met u tot voedsel slechts den wortel en de vrucht van 't veld</l>
<l>En vrees niet, dat ik u tot last of tot verdriet ooit worden zal,</l>
<l>Want gaarne zie 'k den frisschen stroom en berg en meer en 't groene woud,</l>
<l>En licht is mij het boetekleed zoo slechts uw hand mij steunen mag.</l>
<l>De vrouw, die als zijn schaduw steeds den man blijft volgen, waar hij ga</l>
<l>Die wachtend stilstaat, waar hij rust, en voortgaat, als hij verder strijdt,</l>
<l>Die, één met hem van ziel en zin, geen lief en leed dan 't zijne kent,</l>
<l>Zal ook in 't bange stervensuur, zijn schreden volgend, met hem zijn</l>
<l>Waarom dan, Râma, vliedt gij mij? of heb ik ooit door woord of daad,</l>
<l>U leed gebracht of dolend zelfs onwillig soms uw hart gegriefd?</l>
<l>Waar gij zijt is mijn hemel ook, waar gij niet toeft, slechts 't donker graf</l>
<l>Verhoor mijn liefste bede dan: laat Râma, laat mij met u gaan.</l>
</lg>
<p>Voor zoo zoete taal buigt de edele held. De trouwe echtelieden verdeelen hun have en goed onder de armen en onder de priesters. Zij weigeren het gevolg, dat Dasharatha hun aanbiedt. Alleen Lakshmana weigert zijnen broeder te verlaten. Weldra aanvaarden nu de drie vorstelijke pelgrims hunnen tocht. Na eenige dagen bereiken zij den heiligen Ganges; hier staken zij over en, de Yamoena volgende, bouwden zij, aan de helling van het Windhya-gebergte, met eigen hand eene nederige woning. Zij leidden daar te midden der bekoorlijke natuur een rustig en liefelijk leven. Intusschen was de oude koning, den diepen schok, dien 't verlies van zijnen zoon hem gegeven had, niet te boven gekomen; met den naam van Râma op zijne lippen blies hij weldra den laatsten adem uit. Ommiddelijk daarop worden boden gezonden naar Bhârata, die geheel onbekend gebleven was met de gebeurtenissen, tijdens zijne afwezigheid voorgevallen. Te Ayôdhya gekomen, verbaasden hem de stilte en somberheid, die over de vroeger zoo vroolijke stad verspreid lagen. Zijne moeder Kaikêyî maakt hem bekend met hetgeen zij gedaan heeft en hoe hem nu de kroon van Kôshala toekomt. Doch nu stuitte de vurige wensch der moeder op den krachtigen weerzin van haren zoon om zich ten koste van zijnen broeder te verheffen. In zijnen toorn noemt Bhârata zijne moeder eene moordenares, die zich eene strop om den hals moge binden, wijl voor haar nergens geen heil meer te vinden is. Weldra trekt hij dan ook, door vele rijksgrooten vergezeld, naar de wildernis om Râma op te zoeken, en aan hem, den oudsten, den waardigsten, de kroon aan te bieden. Daar aangekomen, valt Bhârata zijnen broeder te voet, doch Râma heft hem op, kust hem en vraagt naar zijnen vader. Weenend 
meldt Bhârata hem diens overlijden. Râma, hoewel diep getroffen, troost hem door te wijzen op de kortstondigheid en wisselvalligheid van al 't ondermaansche. ‘Jammer niet over een ander, doe het om u zelven, want terwijl gij staat en waar gij gaat, steeds vliedt uw leven weg, de dood vergezelt u overal; steeds zet hij zich naast u neer; hoe verre gij ook trekt, steeds keert de dood met u terug.’ Vol bewondering voor zijnen broeder geeft Bhârata
<pb n="10"/>hem het doel van zijn bezoek te kennen. Doch ook nu weigert Râma de kroon aan -te nemen. Eenmaal heeft de overleden vorst, eenmaal hij zelf zijn woord gegeven om voor een vastbepaalden tijd den plicht der boetelingen te vervullen. Geen sterveling kon hem nu van dien plicht ontslaan. ‘Als vorsten niet voorgaan in plichtbesef en deugd, wie zal dan zich aan de waarheid houden en de deugd liefhebben; op trouw steunt het koningschap, op trouw steunt de geheele wereld.’ Bhārata moest dan onverrichter zake terugkeeren; maar hij bleef echter hardnekkig weigeren, het gebied over Kôshala te aanvaarden. De edele kluizenaars brachten daarop vele jaren in de wouden van Midden-Indië door, doch nu niet langer in stille rust; zij trokken steeds van 't eene oord naar 't andere, om het land te zuiveren van de woeste Rakshasen. Toen dat Râma eindelijk gelukt was, toog hij met de zijnen naar eene liefelijke vallei aan de oevers van den Godâwari. Doch in plaats van de kalme rust, die de boetelingen hier zochten, trof hen hier een schrikkelijk ongeval. Shoerpanakhâ, de boosaardige zuster van den vreeselijken Râwana, was op Râma verliefd geworden en stelde nu eene poging in het werk om de schoone Sîtâ, gedurende de afwezigheid van haren gemaal, te dooden. Die toeleg mislukte echter door den hulp van Lakshmana, die zelfs Shoerpanakhâ wondde. Verwoed ijlde deze naar haren broeder Khara, die aan 't hoofd van eene bende Rakshasen, zich in de buurt bevond. Maar nu wordt Râma door de oorlogskreten, welke deze aanhieven, gewaarschuwd; ras ijlt hij naar de kampplaats, doodt of wondt met zijne geduchte pijlen allen, die tot de bende behoorden, en ten laatsten ook den aanvoerder, den 
reus Khara. Shoerpanakhâ, over deze uitkomst bitter verbolgen, wendt zich tot haren oudsten broeder, den alom gevreesden Râwana, den koning van Lanka (Ceilon), en opperhoofd der Rakshasen. Zij schildert hem de schoonheid van Sîtâ met de fraaiste kleuren en wekt tevens zijnen naijver op door de vermelding van Râma's schitterende daden. Zoo vat dan Râwana het besluit om zich van Râma's gemalin meester te maken. Hij steekt de zee over en sluit een verbond met den boozen geest Mârîtja, die in 't zuidelijk gedeelte van het schiereiland woonde. Beiden bestijgen nu een wagen, door twee monsters getrokken, om de schoone Sîtâ in hare schuilplaats op te zoeken. Daar gekomen verandert zich Mârîtja in een fraai gevlekte gazel, die weldra Sîtâ's aandacht en begeerte weet op te wekken. Râma grijpt haastig boog en pijlen om den wensch zijner gemalin te vervullen. De bedriegelijke gazel vlucht echter snel voort en neemt de wijk naar het nabijgelegen bosch.</p>
<lg type="poem">
<l>Zoo duurde lang de wilde jacht, nu haast gestaakt, dan ras hervat,</l>
<l>Tot eind'lijk, moede en uitgeput en duiz'lend van de woeste vaart,</l>
<l>De jager stil stond, spijtig 't oog nog richtend naar 't ontvluchte wild.</l>
</lg>
<p>Doch ook Mârîtja was afgemat; hij zoekt nu Râma door zinsbedrog te verschalken. Eensklaps ziet deze zich omringd door duizende gazellen, die hem met een schuwen blik aanstaren. Die list baat echter den verrader niet. Râma hield zijn prooi onafgewend in 't oog en weldra stort de gazel zieltogend ter aard. Nu bleek het hem dat hij het boos en listig hart van eenen reus had doorboord. Terwijl dit alles voorviel, had echter Râwana zijn kans waargenomen. In de gedaante van een bedelaar
<pb n="11"/>voor Sîtâ verschenen, werd hij vriendelijk door haar ontvangen. Weldratoonde hij haar zijne ware gedaante en aard. Eerst zocht hij haar te overreden hem te volgen, maar toen de fiere vrouw dit voorstel met verontwaardiging verwierp, greep hij de vruchteloos zich verzettende Sîtâ aan, zette haar in zijnen wagen en vloog ijlings met haar door het luchtruim weg. Als een gouden gordel op het zwarte git, schilderde de schoone Sîtâ tegenover het donkere ligchaam van den reus. Eindelijk te Lanka gekomen, bood Râwana nog eens Sîtâ al zijne schatten en de koninklijke macht aan, als zij hem te wille wilde zijn. Met afschuw stootte echter Sîtâ den verleider terug; waarna Râwana haar ter bewaking overgaf aan wreede vrouwen, die haar, zoo als hij dacht, wel zouden temmen. Om haar te troosten en te bemoedigen daalde echter de god Indra uit den hoogen af: hij gaf haar den drank der onsterfelijken te drinken, waarop zij in een rustigen en versterkende slaap viel.</p>
<p>Groot was de schrik en de droefheid van Râma en Lakshmana, toen zij van Sîtâ taal noch teeken vinden konden. Overal ronddwalend om haar te zoeken, kwamen zij eindelijk bij de Wânara's of boschbewoners, een geelkleurig ras in het midden en Zuiden van Indië. Deze vertoonden Râma twee gouden armbanden, die zij op de bergtoppen van den Malaya hadden zien vallen. Râma erkende ze als de versierselen, waarmede Sîtâ zich gewoon was te tooien. Râma roept nu de hulp in van de welwillende Wânara's om zijne geliefde vrouw te helpen herkrijgen. Hun opperhoofd, Soegrîwa verbindt zich hier toe, nadat Râma hem geholpen had, zijnen broeder Bâli te verslaan. Intusschen was de regentijd verschenen, en na den afloop er van, scheen de vorst der Wânara's zijne belofte geheel vergeten. Eerst toen Laksmana, hierover verontwaardigd, Soegrîwa in de geheime grot, waar hij zijn schitterend verblijf hield, opgezocht, en aan zijn plicht herinnerd had, gaf de koning bevel aan zijne krijgslieden zich te verzamelen. Talloos als het zand der zee kwamen zij uit hunne dichte bosschen en duistere spelonken te voorschijn. Het groote leger wordt hierop in vier groote afdeelingen verdeeld, om de geroofde vorstin in alle luchtstreken op te sporen. Aan den slimmen en vluggen Hanoeman, zoon van den wind, geeft Râma een armband, als een herkenningsteeken voor Sîtâ. Na verloop van eene maand komen drie legerbenden onverrichter zake terug. Hanoeman, die met zijn leger naar het Zuiden getogen was, liet zich nog wachten. Na vele avonturen kwam eindelijk deze bende aan. Zij hadden het verblijf der verlorene ontdekt, en nu bleek het dat Râma zijne gemalin uit de macht van den 
vreeselijken Râwana, den vijand van goden en menschen, zou moeten verlossen. Zoo trekken dan weldra allen gezamenlijk op naar het Zuiden. Eindelijk bereiken zij den grooten Oceaan, dien de bewoners van het Noorden met verbazing en schrik aanschouwen. Alleen Hanoeman is er niet door vervaard. Snel als de wind, zijn vader, vliegt hij tegen den avond naar het voorgebergte van Lanka, bespiedt des vijands vesting, en ontdekt weldra het paleis, waar Râma's gemalin zich als gevangene zou bevinden. Heimelijk dringt hij er in door en ziet er eene pracht en weelde, zooals zijne oogen nog nooit hadden aanschouwd. Nergens vindt hij eenig spoor van de verlorene Sîtâ. Eerst den volgenden dag gelukt het hem haar te ontdekken in een bosch, waar zij onder de bewaking der wreede vrouwen neêrzat, als een schuchtere hinde, door woeste en wreede tijgers omgeven. Terwijl zij klagend en weenend
<pb n="12"/>rondzag, naderde haar eensklaps de geduchte Râwana. Weer beproefde hij de vurigste gebeden, die hij met de hevigste bedreigingen vermengde. Voor beide bleef Sîtâ onbewogen. ‘Râma is mijn gemaal en mijn God,’ waren de eenige woorden, die ze sprak. Vol wrok en verbittering ging de vorst eindelijk heen en liet haar over aan de mishandeling der wreede bewaaksters. Eindelijk sliepen deze in en nu nam Hanoeman dit oogenblik waar om zich met Râma's armband aan de ongelukkige te vertoonen. Verrast en verblijd door die verschijning, wordt zij bemoedigd door de woorden van den bode, en ontwaakt weer haar hoop op eene gelukkige hereeniging, doch zij weigert het aanbod van Hanoeman om haar dadelijk mede te voeren, wijl niemand dan Râma haar met haren wil mocht aanraken. Zij gaf hem een teeken voor Râma mede en zoo vertrekt Hanoeman. Voor hij echter de stad verlaat, vernielt hij het bosch, doodt eenige Rakshasen en steekt de woningen van Lanka in brand. Door deze daden van Hanoeman verontrust, roept Râwana zijne raadslieden bijeen. Slechts een hunner, zijn broeder, Wibhîshana, waagde het den koning de terugzending van Sîta aan te raden. Râwana ontstak hierover in zulken toorn, dat hij de hand tegen zijnen broeder ophief, waarna deze dreigend hem verliet en naar de vorsten, die tegen Lanka oprukten, vluchtte en door hen als een vriend ontvangen werd. Plechtig wijdden zij hem tot koning van Lanka, wijl Râwana's ondergang bij Goden en menschen besloten was. Om tot het eiland te geraken, schoot Râma een zijner brandende pijlen diep in den afgrond van den Oceaan. Toen daarop de god der zee, Waroena, uit de golven opdook, vergunde hij den held eene brug te bouwen om zijn 
leger naar Lanka te voeren. Zoo bouwden dan de Sâwara's die reusachtige brug, welke het vaste land van Indië met Lanka verbindt en waarvan de overblijfselen, een aantal kleine eilandjes, nog heden den naam van Râma's brug dragen. Het zesde of laatste boek (het zevende is blijkbaar een toevoegsel van veel later hand) is bijna geheel aan den vreeselijken strijd gewijd, die er nu tusschen de beide woedende legermachten en hunne krachtige opperhoofden ontstond. De geelkleurige stammen van het Zuiden, aangevoerd door de blanke aanvoerders van het Noorden, bekampen de zwarte Rakshasen. Hemel en aarde, goden en reuzen mengen zich in dat schrikkelijk gevecht. Lang hing de kans in twijfel. Eindelijk neigde Râwana ten val. In zijn wanhoop gordt hij ten tweedemaal zijn wapenrusting aan en besluit met Râma zelven te kampen. Deze, op den strijdwagen van den god Indra gezeten en door diens wagenmenner geleid, trekt daarop, met boog en pijlen gewapend, den vorst van Lanka tegemoet. Beide legers laten af van den strijd, om de geduchte worsteling, die nu volgen zou, te aanschouwen. Eerst na langdurigen kamp gelukt het Râma zijnen doodsvijand doodelijk in 't hart te treffen; waarop een triumfkreet, door de drie werelden weergalmend, ter eere van den grooten held wordt aangeheven. Râma alleen blijft bedaard, hij brengt billijke hulde aan de dapperheid zijner bondgenooten en ook aan die van zijnen vijand, dien hij met eene plechtige lijkstaatie vereert.</p>
<p>Weldra had nu Hanoeman het verblijf van Sîtâ, welke voor de woede van Râwana, die haar had willen dooden, verscholen was, ontdekt en aan de hand van Wibhîshana, nu koning van Lanka, trad de schoone vrouw ongesluierd tot haren gemaal. Doch nu verrijst eensklaps een vreeselijke twijfel in de ziel van Râma.</p>
<pb n="13"/>
<lg type="poem">
<l>Haar, levend nauwlijks, kwijnend nog, der doodenwereld nauw ontrukt,</l>
<l>Haar, zonder zonde en zonder smet, haar staarde Râma zwijgend aan.</l>
<l>En zij die straks een traan van vreugd geweend had om 't hernieuwd geluk,</l>
<l>Zij boog het hoofd in bitt're smart, en: ‘Râma!’ riep zij snikkend uit.</l>
</lg>
<p>Eindelijk spreekt Râma, en openbaart zijn wantrouwen in de reinheid zijner gemalin, hij verstoot tot aller verbazing de onschuldige vrouw, die zooveel leed had doorgestaan. Eerst nadat Sîtâ op een schitterende wijze ter bevestiging harer onschuld de vuurproef doorgestaan had, omstrengelden haar de armen hares gade. De hemelingen zelven betoonden nu hunne belangstelling in dat tafereel. De eerwaarde Dasharatha zelf verschijnt om zijnen zoon den lof der onsterfelijken te verkondigen. Als een laatste gunst vraagt Râma hem nu om vergiffenis voor zijne stiefmoeder, die oorzaak aller rampen. De verheerlijkte vader stond dat toe en gaf hierna zijn zoon zijnen hemelschen zegen. Toen keerde Râma met zijne geliefde en getrouwe Sîtâ naar Ayôdyâ terug. De 14 jaren der gelofte waren voorbij. Voor hem, voor zijn rijk en voor zijne onderdanen kwamen nu dagen van ongekend geluk. Het was de gouden eeuw van Indië.</p>
<p>Het Râmâyana wordt in Indië hoog verheven. De lezing er van reinigt den mensch van zonden, of, zoo als een Indisch wijze zich uitdrukt: ‘Den man, die, zoo lang hij leeft, steeds onverzaad drinkt Râmâyana's godendrank, dien groet ik als een vrome en wijze; rein is hij en schuldeloos.’ In het gedicht zelf vindt men de uitspraak: ‘Zoo lang de bergen vaststaan en de rivieren stroomen; zoolang zal het Râmâyana in des menschen mond voortleven.’ Dat dit gezegde juist in het gedicht zelf voorkomt, bewijst reeds dat de tegenwoordige redactie er van veel later is dan de gezangen zelve ter eere van den held. Den juisten tijd, waarin de oorspronkelijke zangen, door den verzamelaar verbonden en geordend zijn, is nog moeilijker te bepalen dan de tijd der tegenwoordige redactie, welke nog veel later valt<note n="1)" place="foot">Holtzman heeft eene niet onverdienstelijke poging gedaan om den oorspronkelijken toestand der beide beroemde heldendichten voor te stellen in zijne Rama. 1843 en Die Kuringe. 1846.</note>. In den tegenwoordigen vorm bevat het Râmâyana ruim 40,000 verzen of 20,000 slôka's, die ieder uit twee regels van zestien lettergrepen bestaan<note n="2)" place="foot">Zie hierover T. Roorda, Over Dichtmaat, versmaat en versbouw. 's Gravenhage, 1863. bl. 403-408.</note>. In het Râmâyana heerscht een veel grooter éénheid dan in het Māha-bhārata, waarin men alle wijsheid meende te moeten sluiten. Râma zelf is nog altijd bij de Hindoes het ideaal van een wijzen vorst, van een edel ridder en van een rechtschapen man; die liever onrecht lijdt, dan doet. Behalve deze <hi rend="i">twee</hi> oude heldendichten bezitten de 
Indiërs nog een groote menigte epische gedichten, waarvan de <hi rend="spat">Poerâna's</hi>, in 18 groote afdeelingen gescheiden, het meest bekend zijn. Men treft daarin eene zee legenden, door de Brâhmanen dienstbaar gemaakt aan hun godsdienststelsel. Enkele episoden er uit worden geroemd. Het geheel, dat uit 1,600,000 regels of 800,000 sloka's bestaat, is denkelijk nog door geen Europeaan geheel gelezen. Er bestaan echter ook ander epische gedichten, die niet zoo bepaald met religieuse bedoelingen verzameld of vervaardigd
<pb n="14"/>zijn, zooals de <hi rend="spat">Radjatarangini</hi>, de <hi rend="spat">droom</hi> of <hi rend="spat">het boek der koningen</hi><note n="1)" place="foot">Histoire des rois du Kaçmîr, traduite et commentée par M. Troyer. 3 vol. Paris 1840-1852. Vergelijk Mr. P.A.S. van Limburg Brouwer. Het boek der koningen. Eene proeve van Indische Geschiedenis. Gids 1867, I. bl. 385-436.</note>. Dit werk, door Kalhana, eenen minister des konings van Kaçmîr, in de 12<hi rend="sup">de</hi> eeuw na Chr. geschreven, bevat in ongeveer 3000 sloka's de geschiedenis van zes dynastiën van dat rijk. In andere epische gedichten van lateren tijd speelt eene liefdegeschiedenis de hoofdrol, of verlaagde de vervaardiger zich tot allerlei kunstenarijen. Zoo dichtte <hi rend="spat">Bhati</hi> een geschiedenis van Râma, alleen om daardoor grammaticale moeilijkheden op te helderen en kunstige rijmen en versmaten bekend te maken. Het hoogste toppunt van geleerde kunst bereikte <hi rend="spat">Kawiraga</hi>, die één gedicht wist te maken, waarin, naar men de lettergrepen verdeelt, de daden van Râma of de strijd der Barathiden beschreven worden. De epische gedichten, welke eerst voor het geheele volk gezongen werden, later meer bijzonder voor de edelen door de Brahmanen geredigeerd of vervaardigd zijn, werden eindelijk alleen voor de geleerde Brahmanen geschreven. De twee oudste heldendichten daarentegen zijn overal waar de Indische beschaving zich verspreidde, bekend geworden. Bewerkingen er van, vindt men in 't Kawi, in 't Javaansch en Maleisch<note n="2)" place="foot">Men zie hierover J.J. de Hollander, Handleiding bij de beoefening der Javaansche Taal- en Letterkunde.</note>, waarvan weder in onze taal eenige overgezet 
zijn. Zoo gaf prof. Roorda (Leeuwarden 1841) eene proeve uit van Javaansche poëzie uit het heldendicht de Brata Joeda, of de strijd der Barâthâ's en T.T. Roorda van Eysinga bracht de geheele Brata-Joeda, naar het Javaansche heldendicht van Hempoe Sedah, in onze taal over. (Leiden 1849). Uitgebreider is wellicht nog de verspreiding, die de Indische vertellingen onder de bewoners van den Archipel en verder eerst onder de verschillende volkeren op het vaste land van Azië en later van Europa gehad hebben. Wij gaan dus er toe over, om de hoofdpunten hiervan te vermelden.</p>
<p>3. De Indische letterkunde is buitengemeen rijk in leerdichten, in fabelen en sprookjes. Ongetwijfeld hebben de Indiërs reeds vroeg een grooten overvloed van geschriften gehad, waarin spreuken en sprookjes verzameld waren. Geen daarvan is beroemder dan de <hi rend="spat">Hitopadêsa</hi> (Goeden Raad) ook geheeten <hi rend="spat">Nîtisâstra</hi> (wijsheidboek), een werk dat uit vijf afdeelingen bestaat en daarom ook <hi rend="spat">Pantja-trantra</hi> genoemd wordt<note n="3)" place="foot">Benfey, Pantschatrantra, Fünf Bücher Indischer Fabeln, Märchen und Erzählungen. Leipz. 1859, 2 bd. Naar aanleiding van dit werk heeft Mr. van Limburg Brouwer eene verhandeling over de Nîtisâstra geschreven in de Gids, 1860. I bl. 22-46 en 222-241.</note>. De wijze koning Amarasakti had drie zonen die overdom waren en dus geen den minsten lust hadden in de beoefening der wetenschap. De koning weet niet wat met hen te doen; hij roept dus zijne ministers bijeen om raad te schaffen. De raadslieden verklaren nu, dat er twaalf jaren noodig zijn om de grammatica te leeren, dan vele jaren voor de rechts-studie en zoo verder; doch de koning begrijpt dat zijne zonen nooit zooveel tijd daaraan zouden besteden en ook gelooft hij zelf niet, dat hunne levenswijsheid daardoor bijzonder gebaat zoude worden. Een zijner ministers raadt hem nu den tachtigjarigen Wishnusarman, een zeer wijs en ervaren brahmaan, te ontbieden. De man verschijnt voor
<pb n="15"/>den koning, hoort diens bezwaar en verklaart nu dat hij binnen zes weken de prinsen ervaren en verstandig maken zal. Daarop vervaardigt hij ‘Het Boek der Wijsheid’, een boek waaruit sedert de knapen eenen schat lessen van wijsheid leeren, die hen voor alle onheil kunnen behoeden. De eerste afdeeling handelt over de vijandschap van vrienden. Het bevat de lotgevallen van eenen stier, die een vriendschapsverbond met eenen leeuw sloot. Verschillende verhalen worden daarbij ingelast; het eindigt met den dood van den stier, nadat twee jakhalzen, zonen van gevallen ministers, hem bij den koning der dieren belasterd hadden. De tweede afdeeling handelt over de verzoening van vijanden en hunne latere vriendschap. Een kraai, een muis, een schildpad en een gazelle zijn er de handelende personen. De derde afdeeling bevat den kraaien- en uilenstrijd, naar aanleiding van het laatste gedeelte van de Māha-bāhrata. De vierde afdeeling handelt over het verlies van dingen, die men eens bezeten heeft, en de vijfde over onberadene handelingen. Dit bevat meest spookgeschiedenissen en geestverschijningen. De verhalen, in deze verzameling te vinden, kregen een ongemeene verspreiding. Zij werden bijna in alle beschaafde talen van Azië en Europa overgezet of nagevolgd: vele der meest gevierde vertellingen in Europa hebben daaraan haren oorsprong te danken. De oud-Italiaansche novellisten hebben er vooral gebruik van gemaakt. Men kan ze terugvinden in de werken van Boccacio, Macchiavelli, Cervantes, Shakespeare en La Fontaine, om maar geen anderen te noemen. Later zullen wij er dus meermalen op terug dienen te komen. Behalve deze oude verzameling van vertellingen, bestaan er in Indië nog vele andere, waarvan de bekendste is
de <hi rend="spat">Katha-Saritsāgara</hi>, zee van vertellingen, geschreven, door <hi rend="spat">Somadewa</hi>, in de 11<hi rend="sup">de</hi> eeuw onzer jaartelling. In den zelfden tijd zoude ook geleefd hebben <hi rend="spat">Sri Dandi</hi>, de schrijver van ‘De Avonturen der Tien Prinsen,’ een roman, die, wat vorm en stijl betreft, tot de beste Indische geschriften in proza behoort. Het behelst de lotgevallen van eenige jongelieden uit den hoogeren stand, die, na elk afzonderlijk het geluk beproefd te hebben, elkaar in de hoofdstad van Bengalen terugvinden en daar elkaar hunne avonturen mededeelen.<note n="1)" place="foot">Mr. P.A.S. Limburg Brouwer vertaalde het nog overgebleven fragment er van (in de Gids 1867, II, 211-247).</note> Dat de Indiërs rijk zijn in spreuken kan men reeds uit de genoemde fabelboeken zien, waarin eene menigte zeer treffende gezegden voorkomen; doch bovendien bezitten zij vele verzamelingen, zooals die van <hi rend="spat">Bhartrihari</hi>, waarmede Schlegel de Duitschers bekend gemaakt heeft. Wijl wij hier echter slechts enkele hoofdpunten der Indische letterkunde kunnen aanroeren, zullen wij dit onderwerp niet verder bespreken en evenmin de lyriek, die de meest weelderige minnezangen oplevert, afzonderlijk behandelen. Onder de Idyllen, die daartoe behooren, wordt de <hi rend="spat">Gitagowinda</hi> van <hi rend="spat">Djajadewa</hi>, die door Rückert in 't Hoogduitsch vertaald is, uitermate geprezen. Het bevat de liefdegevallen van den God Krishna, in de gedaante van den herder Gowinda, met de herderin Radha. Het is het Hoogelied der Indiërs en werd ook door de Indische theologen later als eene mystische allegorie beschouwd en behandeld.</p>
<p>4. Doch wij gaan over tot die dichtsoort, welke de veelzijdigheid des dichters het best doet uitkomen. Ik bedoel het <hi rend="spat">drama</hi>. De Indische geleerden maken onderscheid tusschen het lagere drama, dat zij in 18 soorten verdeelen, en het hooge drama, de tragoedie, waarvan weer 10 onderdee-<pb n="16"/>len opgenoemd worden. Alleen van het hoogere drama zijn eenige stukken in de Europeesche talen overgebracht. De eerste plaats komt toe aan het <hi rend="spat">nâtaka</hi>, d.i. tooneelspel bij uitnemendheid. Het heeft veel van de tragoedie der Grieken, in zooverre de daden van groote personen, van goden, koningen en helden in beide voorgesteld worden. Ook groote hartstochten worden er in geschetst. Met het latere treurspel heeft echter het Indische nâtaka minder gelijkheid dan de Grieksche tragoedie. Eenige geleerden, onder anderen Weber, meenen dat de Indiërs bij hunne drama's Grieksche stukken voor oogen hadden. Het moeten echter andere drama's geweest zijn dan wij van de Grieken overig hebben, of de Indiërs moeten nog andere stukken bezitten, dan wij tot dusverre van hen kennen<note n="1)" place="foot">Er zijn heden slechts zestig oud-Indische tooneelstukken, en velen daarvan slechts uit aanhalingen, bekend. Kern. Çakuntala, bl. 7.</note>. De beginselen van het drama schijnen ook bij de Indiërs in de feesten ter eere der Goden gelegen te zijn. In de Epische gedichten komen reeds gesprekken voor en in de Weda's balladen. Wanneer en hoe echter zich het Indisch drama ontwikkeld heeft, is ons onbekend. Een Indische spreuk zegt: ‘De poëzie was een vroolijke dochter van Walmiki, zij werd opgevoed door Wyasa en koos Kalidasa tot bruidegom.’ De laatstgenoemde is de meest geroemde dichter van 
nâtaka's, Nog altijd strijdt men er over, wanneer hij geleefd heeft<note n="2)" place="foot">Lassen stelt den leeftijd van Kâlidâsa, in de 2<hi rend="sup">de</hi> eeuw n. Chs. Néve te Leuven schreef eene verhandeling om die meening te bevestigen; een Indisch geleerde, Bhao Dadschi, heeft echter zoeken te bewijzen, dat Kâlidâsa eerst in de 5<hi rend="sup">de</hi> eeuw n. Chr. kan geleefd hebben.</note>. Hoe het ook zij, door alle geleerden wordt Kâlidâsa als een buitengewoon dichterlijk genie geroemd. Heldendichten heeft hij vervaardigd; zijne minnedichten munten uit door vuur en gloed; zooals de <hi rend="spat">Ritoesanhara</hi>, de jaargetijden, waarin de geheele natuur met alle wisseling der jaargetijden als één zelfde liefdezang, als ééne opwekking tot lust bezongen wordt. Zijne elegie <hi rend="spat">Meghadoeta</hi>, ‘wolkenbode,’ wordt voor het roerendste van alle Indische liederen gehouden. Grooter is echter nog zijn roem als tooneeldichter.</p>
<p>De Indische geleerden houden eenstemmig Kâlidâsa voor hunnen grootsten dramatischen dichter en dan <hi rend="spat">Sakuntalâ</hi> voor zijn uitstekendst werk. William Jones heeft indertijd door zijne vertaling van dat stuk in het Engelsch, in 1789, niet minder de beoefening van het Sanskrit bevorderd dan door de oprichting van het Aziatisch-genootschap te Calcutta<note n="3)" place="foot">Georg Forster bracht de Engelsche vertaling over in 't Duitsch (1791). Buitengewoon was de indruk, dien de Sakuntalâ toen in Duitschland maakte, zooals blijkt uit de volgende verzen van Goethe:
<lg type="poem">
<l>Willst du die Blüte des frühen, die Früchte des späteren Jahren</l>
<l>Willst du was reizt und entzückt, willst du was sättigt und nährt,</l>
<l>Willst du den Himmel, die Erde mit einem Namen begreifen,</l>
<l rend="; 2tab">Nenn' ich Sakontala dir und so ist alles gesagt.</l>
</lg>
<lb/>
Later hebben de Duitschers dit drama meermalen uit het oorspronkelijke overgegezet, zooals Hirzel, Schrader, Meier, Lobedanz. Fr. Rückerts keurige vertaling is uitgegeven in: <hi rend="spat">Aus Fr. Rückert's Nachlass</hi>: Herausgegeben von H. Rückert, Leipz. 1867, bl. 293-418. Hoewel de Nederlanders, Rogerius en Baldaeus, de Europeërs het eerst ingelicht hebben omtrent de Indische mythologie en letterkunde, werden wij toch het eerst bekend met de Sakuntalâ door eene vertaling uit het Duitsch van Forster, 1792; naar aanleiding waarvan eene goed gestelde aesthetische beoordeeling der Sakuntalâ, in de <hi rend="spat">Bijdragen</hi> van Feith en Kantelaar geplaatst werd. Later hield Prof. H.A. Hamaker eene voorlezing over de Sakuntalâ, welke gedrukt is in de <hi rend="spat">Mnemosyne</hi> van H.W. en B.F. Tijdeman, Deel II. Sedert een vijftal jaren bezitten wij echter ook eene vertaling uit het oorspronkelijke, onder den titel: Çakuntala of het herkenningsteeken - Indisch tooneelspel in 7 bedrijven, van Kâlidâsa; uit het Sanskrit vertaald door Dr. H. Kern. Haarlem, Kruseman, 1862.</note>.</p>
<pb n="17"/>
<p>De Sakuntalâ wordt, volgens de gewoonte bij alle Indische tooneelstukken, geopend met een gebed, waarop het voorspel volgt, waarin de directeur met den acteur of de actrice een gesprek voert over het stuk, dat men opvoeren wil. In het eerste bedrijf verschijnt de koning Dushyanta op een wagen, met pijl en boog in de hand, begeleid van zijn wagenmenner, terwijl hij eene gazel vervolgt; weldra hoort men een stem achter het tooneel: ‘O, koning! Dood haar niet!’ Dushyanta was namelijk in een woud gekomen, dat tot een verblijf verstrekte voor Brahmaansche kluizenaars. Daar vertoefde ook Sakuntalâ, de dochter van een hemelsche nymph en van een Rishi of wijze. Zij stond onder de hoede van Kanwa, het hoofd der kluizenaars. Zoodra Dushyanta haar gezien had, terwijl zij met hare gezellinnen bezig is, de planten te begieten, ontbrandt hij onmiddelijk in liefde voor het schoone meisje. Kanwa was juist afwezig, nu waagden booze geesten het, de kluizenaars bij hunne offerhanden te verontrusten. Zij roepen derhalve de hulp van den koning in, die er zich in verheugt, dat hij nu eene wettige reden heeft, om in de nabijheid van Sakuntalâ te kunnen vertoeven. Zoo weet hij daar dan ook gebruik van te maken om haar te overreden met hem te huwen, zonder de toestemming der wederzijdsche verwanten af te wachten. Na eenigen tijd alzoo in de kluizenarij doorgebracht te hebben, werd de koning toch eindelijk door zijn plicht naar zijne residentie terug geroepen. Hij verlaat zijne bedroefde gemalin. Hij stak haar een zegelring aan den vinger en zeide dat zij elken dag één letter van zijn naam moest tellen, had zij dat ten einde toe gedaan, dan zoude er iemand komen om haar naar zijne woning te geleiden. Die tijd was echter reeds lang gekomen, doch 
niemand verscheen van koningswege om Sakuntalâ aan 't hof te brengen. Dit had zijn oorzaak hierin. 's Daags na het vertrek van haren gemaal zat zij, slechts aan hem denkend, in haar loofhut. Zoo in mijmering verzonken, komt de groote wijze Doerwâsas tot haar. Zij hoort zijne toespraak niet, waarop hij in hevigen toorn ontvlamt en den volgenden vloek over haar uitspreekt:</p>
<lg type="poem">
<l>‘Gij oneerbiedige jegens den gast!<note n="1)" place="foot">Vertaling van Dr. Kern.</note></l>
<l>Hij wiens beeld uw ziel zóó inneemt,</l>
<l rend="; 1tab">dat gij voor iets anders doof,</l>
<l>Den door boete macht'gen Wijze,</l>
<l rend="; 1tab">die hier voor u staat, niet hoort,</l>
<l>Moge ook eenmaal u niet achten,</l>
<l rend="; 1tab">wen gij hoopt dat hij u kenn'</l>
<l>Als een van verstand beroofde</l>
<l rend="; 1tab">'t pas gesproken woord vergeet.</l>
</lg>
<pb n="18"/>
<p>Sakuntalâ zelve hoorde dien vloek niet, maar wel hare vriendinnen in de nabijheid. Deze trachtten daarop den hardvochtigen man tot medelijden te stemmen. Dit gelukte haar in zooverre, dat hij, wel zijne woorden niet terugtrok, maar toch verklaarde dat de vloek ophouden zoude bij het vertoonen van den zegelring, met 's konings naam gemerkt. Niet lang daarna keerde ook Kanwa terug, die tot aller verbazing en blijdschap zijne pleegdochter niet bestrafte, maar hare verbinding met Dushyanta toejuichte en weldra besloot, haar naar de residentie te zenden. Twee kluizenaars en de eerwaarde Gautami worden haar ten geleide mede gegeven. Roerend en teeder is het afscheid, dat Sakuntalâ van de boomen en planten, van hare geliefde gazel, van hare vriendinnen en vooral van haren pleegvader neemt. Aan het hof gekomen, ontvangt de koning de zendelingen van den eerwaarden Kanwa uiterst beleefd, hij begrijpt echter niet, wie die dame is, welke zij begeleiden. Toen de kluizenaars nu verklaren, dat zij gekomen zijn om hem deze zijne gade te brengen, is des konings verbazing ten top. Alle herinnering aan Sakuntalâ is bij hem verdwenen. Wel zoekt zij hem nu door den ring te overtuigen, maar tot haren schrik bemerkt zij, dat zij dien verloren heeft. De kluizenaars willen haar niet weer mede naar huis nemen, omdat zij volgens hunne verklaring in 't huis van haren gemaal behoort. Toen de zendelingen van Kanwa daarop de terugreis aanvaardden en Sakuntalâ in diepe verslagenheid achterlieten, sloeg de jonge vrouw hare armen hemelwaarts. Haar droevig lot bejammerend, weende zij; doch toen daalde eensklaps een lichtgedaante uit den hemel neder en voerde haar met zich. - In 't voorspel tot het zesde bedrijf, dat nu volgt, verschijnen twee gerechtsdienaars met eenen 
visscher, die eenen ring getracht had te verkoopen, waarop 's konings naam gegrift was. De man zeide dat hij hem uit den buik van een visch gesneden had. De ring wordt den koning vertoond, deze beveelt den visscher los te laten en hem de waarde van het gevondene ter hand te stellen. Hij had den ring van Sakuntalâ herkend. De vloek van Doerwâsas was opgeheven. Groot is nu de droefheid van Dushyanta. Alle vroolijkheid verdwijnt van 't hof, alle vertoon van vreugde is verboden. Diep zuchtende aanschouwt de koning eene schilderij, waarop Sakuntalâ met hare gezellinnen afgemaald was. Ik, roept hij uit:</p>
<lg type="poem">
<l>Die vroeger de geliefde heb verlaten,</l>
<l>Toen zij daar levend voor mijn oogen stond,</l>
<l>Ik liefkoos thans haar levenlooze beeltnis.</l>
<l>O vriend! ik trok een waterrijken stroom,</l>
<l>Dien 'k op mijn weg vond, achteloos voorbij,</l>
<l>Om later dorst te voelen bij het zien</l>
<l>Van eene luchtverheev'ling der woestijn.</l>
</lg>
<p>Zoo klagend bracht de koning den nacht slapeloos door, en verkwijnde naar ziel en ligchaam. Om hem uit die lusteloosheid op te wekken, verschijnt hem op zekeren dag Mâtali, de wagenmenner van den godenkoning Indra. Hij geeft hem den last zijns meesters te kennen om de goden in den oorlog tegen de kwade geesten bij te staan. Dushyanta gehoorzaamt en, op Indra's strijdwagen gezeten, gaat hij het gevecht aan. Door de pijlen van den sterk gespannen boog des konings worden de vijanden der goden getroffen en de hemel gered. Hooge eere wordt hem
<pb n="19"/>hierop door Indra toegekend. De god ruimde hem in 't bijzijn der hemelingen de helft van zijnen zetel in, waarop diens zoon hem met een bloemenkroon bekransde. Toen de koning daarna naar de aarde zou terugkeeren, verschijnt hij op het tooneel, met Mâtali op een wagen door de lucht rijdende. De wagenmenner gewaagt van zijn roem. Uw daad, zegt hij, wordt in zangrijke liedren verheerlijkt, door de bewoners van den hemel gedicht. Snel dalen zij neêr, eindelijk komen zij aan het wolkenpad; nu krijgt de koning de aarde in 't gezicht: ‘welk een vreemd aanzien, zegt de koning, krijgt nu de menschenwereld:</p>
<lg type="poem">
<l>Want de aarde daalt als 't ware van den top</l>
<l>Der schielijk opgerezen rotsen neêr;</l>
<l>De boomen, eerst geheel in 't loof gehuld,</l>
<l>Beginnen nu hun stammen te vertoonen;</l>
<l>De stroomen, eerst zoo smal, dat nauwlijks 't oog</l>
<l>Het water kon ontdekken, worden breeder:</l>
<l>Het heeft den schijn alsof door iemand de aarde</l>
<l>Mij uit de diepte toegeworpen wordt.</l>
</lg>
<p>Van deze beschouwing wordt hij echter afgeleid door het gezicht op de hemelsche kluizenarij van den aartsvader Kaçyapa. De koning krijgt lust dit schoone oord nader in oogenschouw te nemen en den heilige een bezoek te brengen. De wagen houdt hierop stil, de koning en Mâtali stijgen er uit. Terwijl de laatste een gelegenheid zoekt om den koning bij Kaçyapa aan te melden, gaat de koning onder een boom zitten. Weldra verschijnt aldaar een kind, dat met een jongen leeuw speelt, met twee kluizenaars-meisjes, die dit trachten te verhinderen. De koning krijgt dadelijk behagen in den moedigen jongen en nu blijkt het spoedig, dat hij zijn eigen zoon voor zich heeft. Het kind was in het hemelsche paradijs geboren, waar sedert ook zijne moeder Sakuntalâ zich ophield. Spoedig verschijnt ook deze, op het geroep der meisjes, die zich over den vreemdeling verbazen, die zich als de vader van het kind gedraagt. Sakuntalâ treedt op, in grijs gewaad gehuld en mager van onthouding. Zij herkent den koning; deze valt zijne gade te voet en vraagt haar vergiffenis voor zijne groote zinsverbijstering. Nadat aldus de echtelingen vereenigd zijn, verschijnt Mâtali, om den koning te melden dat de heilige Kaçyapa gereed is hem te ontvangen. Voor den Heilige verschenen, spreekt deze over Dushyanta met vrouw en kind den zegen uit. Zoo werden dan alle de wenschen des konings vervuld. Zijn zoon, die hier dierentemmer was, zal eens een wereldbeheerscher worden. Albedwinger zal hij heeten en als aardbehoeder den eerenaam van Bharâta<note n="1)" place="foot">Beschermer, ons <hi rend="spat">broeder</hi>.</note> verwerven. Daarop verlaten de gelukkigen den hemel en begeven zich naar de residentie.</p>
<p>Onder de dramatische werken van Kâlidâsa, welke de aandacht der Europesche geleerden bijzonder getrokken hebben, behoort ook de <hi rend="spat">Wikramorwaçi</hi> of de <hi rend="spat">Held en de Nimf</hi>, waarin de liefde van de nimf Oerwasi tot den koning Poeroerawas voorgesteld wordt. De schoone nimf wordt wegens hare liefde voor den aardschen held uit den hemel verbannen. Onzichtbaar omzweeft zij nu den vorst en wordt zoo met zijne wederliefde bekend. Vooral wordt het vierde bedrijf geprezen, dat in een woud van het Meroe-gebergte speelt. Na al het lijden der liefde voorgesteld te hebben
<pb n="20"/>eindigt het stuk met de hereeniging der beide geliefden, die te zamen in den hemel opgenomen worden, nadat de koning hun zoon tot zijn opvolger benoemd had. De liefelijke tooneelen, de fijnheid en keurigheid der voorstelling en vooral het muzikale der verzen in dit stuk worden door de kenners hoog geprezen. Minder zangrijk en teeder, maar rijker in karakters en vernuftiger in vinding is de <hi rend="spat">Mricchakatika</hi> of <hi rend="spat">het leemen wagentje</hi>. De hoofdpersonen van dit drama zijn een brahmaan en eene hetaere. Het stuk geeft een beeld van het leven der hoogere standen in Indië. Merkwaardig is vooral het karakter van den nar, die voor zijn tot armoede vervallen heer het leven veil heeft, toen deze ten gevolge van een valsche aanklacht ter dood veroordeeld was. Van dit stuk gelden vooral de woorden van Dr. Kern, wanneer hij zegt:<note n="1)" place="foot">Sakuntalâ bl. 10 volg.</note> ‘Het Indisch tooneel stelt zich tot taak, in den volsten zin des woords een getrouw, hoewel min of meer geïdealiseerd beeld van het menschelijk leven te zijn, van het leven in al zijne wisselvalligheden en contrasten. En gelijk in de werkelijke wereld ernst en luim, vreugde en smart, gestadig afwisselen, ruimen ook de dichters zoowel aan 't een als aan 't ander in hunne levensbeelden eene plaats in. Vandaar, dat het zelfs in de ernstigste stukken soms niet aan luimige zetten en lustige personaadjes ontbreekt. In dit opzicht vertoont het Indische drama met het Engelsche en Spaansche een opvallende gelijkenis, die zich niet alleen openbaart in de gelijkheid van opvatting, maar ook uiterlijk zich zóó ver uitstrekt, dat op het tooneel der Hindoes de Nar of Widûshaka eene gelijksoortige rol vervult als bij de 
Engelschen de <hi rend="spat">fool</hi>, en bij de Spanjaarden de <hi rend="spat">gracioso</hi>.’ Behalve Kâlidâsa worden nog vele dramatische dichters geroemd, zooals <hi rend="spat">Bawabhoeti</hi>, die in de 8<hi rend="sup">ste</hi> eeuw na Chr. twee groote stukken vervaardigde, waarin hij eerst de hoofdfeiten, die in het Ramayana voorkomen, ten tooneele bracht en in het tweede de latere geschiedenis van Râma voorstelt. Doch van dit soort van tooneelstukken, waarin feiten en personen uit de twee groote heldendichten voorgesteld worden, bestaan er vele bij de Indiërs. Opmerkelijk is het dat wij er ook stukken aantreffen, als de <hi rend="spat">Middeleeuwsche moraliteiten</hi> of zooals zij tot volmaking gebracht zijn in de <hi rend="spat">Autos sacramentales</hi> van Calderon. Zoo kent men er een stuk, ongeveer 1100 na Chr. vervaardigd door <hi rend="spat">Krishna Misra</hi>, dat tot doel heeft de verzoening van de wijsbegeerte met de openbaring, van geloof en weten voor te stellen. Het Verstand heeft zich van zijn wettige gemalin, de Openbaring, gescheiden. De Dwaling is daardoor, als kind van het egoïsme, geboren, verbindt zich, opgegroeid en krachtig geworden, met de Wellust, de Huichelarij en de Ketterij; terwijl het verdrukte Geloof van Rust en Medelijden troost krijgt. Ook de Kennis voegt zich daarbij en begint eenen strijd tegen zijne vijanden. Daarop worden de meeningen der verschillende philosophische en religieuse sekten in Indië, dikwijls op een zeer geestige wijze, voorgesteld. Het stuk eindigt met de verzoening van het Verstand en de Openbaring. De geest der godheid ziet in beide verschillende vormen van zijn doen en denken.</p>
</div>
<div type="chapter">
<interpGrp>
<interp type="secundair" value="israe01"/>
</interpGrp>
<pb n="21"/>
<head rend="h3">II
<lb/>
De Hebreeuwsche letterkunde.</head>
<p>1. Zoo betrekkelijk uitgebreid als over de Indische letterkunde hier uitgeweid is, zóó kort kunnen wij zijn omtrent die der Israëlieten. De algemeene bekendheid dezer laatste ontheft ons van de moeite om eene korte inhoudopgave der tot ons overgekomene stukken te leveren. Een nauwkeurige uiteenzetting van ieder afzonderlijk werk behoort te huis in eene bijzondere geschiedenis der Hebreeuwsche Letterkunde, welke na het bekende werk van professor A. Kuenen<note n="1)" place="foot">Historisch-Kritisch Onderzoek naar het ontstaan en de verzameling van de Boeken des Ouden Verbonds door A. Kuenen, 3 deelen. Leiden, 1861-1865. C. Meier schreef reeds uit een zuiver Letterkundig oogpunt eene ‘Geschichte der Hebraïschen Nationalliteratur.’ 1856.</note>, en na zulke onderzoekingen als de heeren Matthes, Gorter en anderen in 't licht gegeven hebben, minder moeilijk dan vroeger te schrijven is. In zooverre echter de letterkunde der Israëlieten eene oorspronkelijke is en een verbazenden invloed op die der Europesche volken in later tijd heeft uitgeoefend, mochten wij haar niet geheel voorbijgaan. Wat bij de Indiërs geschiedde, dat alle letterkunde langzamerhand geheel en al in handen der priesters kwam en deze de oude stukken of naar hunne wijze van zien vervormden of verklaarden, datzelfde zien wij bij de Israëlieten geschieden; hunne Letterkunde werd ook onderworpen aan de godsdienstige begrippen der godgeleerden, die eene dikwijls zeer eenzijdige levensopvatting bezaten. Niettemin zijn er nog sporen genoeg overgebleven, dat de Israëlieten eens even vroolijk, uitgelaten, ja dartel geweest zijn als hunne Semitische stamverwanten. Hunne gezangen gaven dat leven geheel terug. De helden zelve traden als dichters 
op en bezongen hun wapenfeiten. De oogst, de wijnlezing vooral, de schering der schapen werden eens vervroolijkt door een tal van liederen. De treurige lotgevallen van het Israëlitische volk deden later vele dier liederen vergeten, en zijn misschien ook de oorzaak geweest van die sombere, strenge en hartstochtelijke stemming, welke den grondtoon van een groot deel der tot ons overgekomene stukken uitmaakt. Daarom hebben ook later de volkeren, die in gelijksoortigen angst en in gelijk gevaar verkeerden, in de taal der Hebreeuwsche dichters de
<pb n="22"/>beste uitdrukking van hun eigen leed gevonden. Dit is echter niet zoo op te vatten, als of de éénheid der verschillende geschriften zooveel grooter was dan bij andere gelijksoortige litteraturen het geval is. Wijl echter slechts die stukken overgebleven zijn, welke in den bekenden kanon gevonden worden, en deze kanon later tevens als één geheel beschouwd werd, waaruit men, zonder uitzondering, de theologische voorstellingen der Israëlieten putten konde, is dikwijls de verscheidenheid van begrippen en vormen, die het natuurlijk gevolg is van het verschillend karakter van tijden en van personen, wel eens te veel voorbijgezien. De Israëlieten verdeelen hunne oude geschriften, die tevens goddelijke wijding hebben, in de wet, de <hi rend="spat">profeten</hi> en de <hi rend="spat">overige geschriften</hi>. Een bepaald tijdstip, waarop de kanon zou zijn afgesloten, laat zich niet aanwijzen. De grond tot de verzameling, die wij kennen, is gelegd door Ezra, die de Pentateuch bij de dienst invoerde en voor een heilig boek verklaarde. Men vermoedt, dat Nehemia na Ezra's dood de historische en profetische geschriften, lofzangen ter eere van Jhvh. en edikten van de Perzische koningen ter gunste van de eeredienst, verzameld en in den tempel te Jeruzalem bewaard heeft. Later begonnen de schriftgeleerden de profetiën te verzamelen; daarbij voegden zij de geschiedwerken, welke den tijd vóór de ballingschap behandelden en die in den geest der profeten geschreven waren. Toen eenigen tijd na Maleachi de meening ontstond, dat de tijd der profetische openbaring vervlogen was, werd de bundel der profeten en historische geschriften voor afgesloten verklaard. Daarin bevonden zich reeds alle geschriften, welke thans de 
Tweede Afdeeling van den Hebreeuwschen bijbel uitmaken en daarenboven het boek Ruth en de Klaagliederen. Deze afsluiting wordt door prof. Kuenen en anderen in de eerste helft der 3<hi rend="sup">de</hi> of ook tegen het einde der 4<hi rend="sup">de</hi> eeuw v. Chr. gesteld. De derde afdeeling is eerst veel later gesloten. Zij ontstond uit eene verzameling van geschriften, die wel niet profetisch konden genoemd worden, maar die evenwel waardig schenen daarnevens eene plaats te erlangen. In de eerste eeuw voor onze jaartelling kwam er eenige eenstemmigheid ten aanzien der inhoud dezer derde afdeeling. De Israëlieten hebben geen epos of dramatische stukken vervaardigd; hetgeen echter niet wegneemt dat de beginselen er van in verschillende hunner werken te vinden zijn. De grondtoon echter van alle Hebreeuwsche poëzie is lyrisch. Het gevoel van den zanger was misschien krachtiger omdat het binnen enger grenzen bepaald was. Zoo als gemeenlijk voegde zich bij lyrische zangen het gnomische element. Het onderscheid tusschen beiden wordt door de woorden <hi rend="spat">Sjîr</hi> ‘gezang’ en <hi rend="spat">Masjal</hi> ‘vergelijking, spreuk,’ uitgedrukt. Beiden drukken den subjectieven indruk van den zanger of vinder uit. Bij den eenen heerschte de hartstocht; de levendigheid zijner aandoening wordt door het gezang uitgedrukt; bij den spreukdichter daarentegen is fijnheid van opmerking en scherpte van vernuft de hoofdvereischte. Zoowel de Israëlieten als later, van den Semitischen stam, de Arabieren, bezitten boven andere volkeren eene hevige hartstochtelijkheid en tevens een scherpte en fijnheid van oordeel, welke zoowel in hun leven als in hunne letterkunde schitterend te voorschijn treedt. Boven alle liederen, die nog 
overig zijn, munt uit de verzameling, welke, onder den Griekschen naam van psalmen, later zulk een machtigen indruk op de Christenheid gemaakt heeft. Die verzameling is als 't ware eene bloemlezing der meest gevierde liederen, welke gedurende eenige eeuwen door Israëlieten gezongen werden.
<pb n="23"/>De liefde en haat, het geloof en de hope van het volk is er krachtig in uitgedrukt.<note n="1)" place="foot">Behalve de psalmen vindt men nog overblijfselen van lyrdichten in Genes. IV: 23-24; XLIX: 1-27. Exod. XV: 1-19, 21;.XXI: 14, 15, 17, 18, 27-30; XXIII: 7-10, 18-24; XXIV: 3-9, 15-24. Deuteron. XXXII: 1-43; XXI: 17-18; XXXIII. Jos. X: 12 13. Richter. V, XIV: 14, 18; XVI: 23, 24. 1 Samuel I: 19-27; III: 33-34; XXII, XXIII: 1-7. 1 Chr. XVI: 8-36. Jes. XII, XXXIII: 16; XXVI: 1; XXXVIII: 9-20. Jon. II. Habak. III.</note> Zij worden niet zonder reden meestal aan David, den idealen koning in den tijd der grootste macht en heerlijkheid van Israël, toegeschreven. David was een kind van 't volk, eens een herdersknaap, later een held, een vorst, groot in zijn vertrouwen op den levenden God, die Israël beschermt, groot zelfs in zijn berouw. Krachtig en vurig zijn dan ook de liederen, die meer bijzonder aan hem toegeschreven worden. Op hem volgt de vredevorst Salomo, die uitmunt door wijsheid, zoo als zijn vader door moed en kracht. Het is de tijd, waarin pracht en praal, kennis en wetenschap zich ontwikkelen. Later, toen Israël zoo diep gevallen was, werd ook die tijd een ideaal. Aan Salomo wordt dan ook de verzameling van <hi rend="spat">spreuken</hi><note n="2)" place="foot">De <hi rend="spat">Prediker</hi> (Koheleth) is van veel lateren tijd en wordt voor een der jongste geschriften in den Kanon gehouden.</note>, aan hem het heerlijke <hi rend="spat">Hooglied</hi> toegeschreven. Het laatstgenoemde is, als de Indische Gitagowinda, een vurig minnedicht, maar overtreft het verre in kiesheid van uitdrukking en kuischheid van zin. Bijzonder merkwaardig zijn de boeken der profeten. De gave der poëzie en der profetie is onderling door een 
nauwen band verbonden. Van de oudste profeten hebben wij geene stukken meer overig. Ook is het twijfelachtig of hunne profetiën wel telkens opgeschreven zijn. Men heeft opgemerkt dat de taal en uitdrukking bij de latere profeten meer en meer in vuur en kracht afneemt, terwijl de laatste bijna alleen in proza schreven en door allegoriën hunne gedachten zochten voor te stellen.</p>
<p><hi rend="spat">Joël</hi> is een der oudste, zoo niet de oudste der profeten, wier stukken nog overig zijn. Zijn taal is geheel dichterlijk, levendig zijne beelden; haat en liefde drukt hij even scherp uit. Minder hevig is de herder <hi rend="spat">Amos</hi>, hoe verheven hij ook den oordeelsdag schildert. Vol verbittering stroomt de taal uit het gemoed van <hi rend="spat">Hosea</hi>, die diep verontwaardigd is over den afval zijns volks van den levenden God, die het nu terecht tuchtigt, opdat, na terugkeer op den waren weg, eens weer de dag des heils voor Israël moge aanbreken. Zijn gemoed is echter te vol, dan dat hij zijne lyrische verrukking telkens duidelijk in menschelijke taal weet te uiten. Twee verschillende profetiën zijn gesloten in het geschrift, dat onder den naam van <hi rend="spat">Sacharia</hi> tot ons gekomen is. Vol geestdrift, zuiver van gevoel en schoon van uitdrukking is <hi rend="spat">Jesaia</hi>; heerlijk zoowel door daad als door woord. Nadat een engel zijn lippen door een gloeijende kool vuurs gereinigd had, trad hij als volksredenaar op. Steeds moedig kampte hij voor de verheffing zijner natie. Heiligen wil hij zijn volk, opdat de geest van Jhvh. onder hen woone. Schoon is de beschrijving der gouden eeuw, als de held, de vredevorst gekomen zal zijn, die de macht des vreemden vorsts verbreekt, en recht en gerechtheid overal zal doen triomfeeren. De Messias, door den profeet ontworpen, is een der schoonste beelden, ooit door eenig dichter geschapen. In diepte van gedachten en in ruimte van blik overtreft Jesaia de meeste zijner landgenooten. Hem volgt in geest en uitdrukking <hi rend="spat">Micha</hi>.
<pb n="24"/>Ninivé's val onder het gejuich der onderdrukte volkeren, wordt door <hi rend="spat">Nahum</hi> bezongen. Minder krachtig is <hi rend="spat">Zephanja</hi>. Hoog poëtisch daarentegen weder <hi rend="spat">Habakuk</hi>, wiens profetie in taal en gedachten voor geen der beste behoeft te wijken. Groot in dichten en werken is <hi rend="spat">Jeremia</hi><note n="1)" place="foot">Vergel. S. Gorter: ‘Een groot man in een felbewogen tijd’, Gids 1867, in het nummer van Mei.</note>. Veertig jaren ijverde hij onvermoeid in een felbewogen tijd. Schoone schilderingen wisselen bij hem af met eene krachtige en zuivere voorstelling van eenvoudige waarheid. De <hi rend="spat">Klaagliederen</hi>, wel eens aan hem toegeschreven, zijn meermalen gekunsteld. Geen gedicht, dat aan de uitleggers meer moeilijkheid baarde, dan de Jobeïde of het boek van <hi rend="spat">Job</hi>. Tegenwoordig houdt men de bestaande redactie voor vrij jong, en meent dat vele gedeelten, zooals de redenen van Elihu en ook de epiloog, er later bijgevoegd zijn door iemand, die de oorspronkelijke strekking van het stuk niet begrepen heeft, of niet wilde verstaan. Het boek van <hi rend="spat">Job</hi> wordt voor het verhevenste kunstwerk der Israëlitische Letterkunde gehouden. Men noemt het de eerste theodicee, de verdediging van Gods regeering tegen hen, die in ongeluk door de boozen verdrukt worden. Men vergelijkt het met de Divina Commedia van Dante, het verhevenste gedicht der Middeleeuwsche Christenheid. In beide gedichten wordt de mensch, door dwaling, schuld en lijden tot waarheid en gelukzaligheid gebracht. Het Hebreeuwsche gedicht munt ook uit door de meest trotsche en verhevene taal; zooals o.a. hoofdstuk 38-41 waar Jhvh. uit het onweder
tot <hi rend="spat">Job</hi> spreekt. Ook komen er de meest schitterende schilderingen der natuur en van haar leven in voor. Minder verheven, maar van dezelfde strekking is het boek van <hi rend="spat">Tobias</hi>. Een zachte idyllische toon heerscht er in. Nadat ellende en ongeluk over hem gekomen is, wordt ook hij over zijne vroomheid bespot. Hij blijft echter zijnen God getrouw en ten laatste wordt ook dat geloof gerechtvaardigd en beloond. Onder de dichterlijke voortbrengselen der Israëlieten mag men het boek <hi rend="spat">Ruth</hi> en <hi rend="spat">Esther</hi> niet vergeten. In het eerste heerscht zulk een eenvoudige natuurlijke toon, dat men het niet te onrecht een bekoorlijke oud-Israëlitische dorpsvertelling genoemd heeft. Het boek Esther speelt op hooger tooneel, er ligt een tint, als die der moderne romantiek, over verspreid.</p>
<p>Doch dit zij voldoende over Hebreeuwsche Letterkunde. De verschillende kerkelijke meeningen over den inhoud maken het menigwerf moeilijk de geschriften der oude Israëlieten zuiver uit een letterkundig oogpunt te beschouwen. Vooral ook daarom, wijl die werken alsdan slechts in verband met den tijd, waarin zij vervaardigd werden, begrepen en beoordeeld kunnen worden.</p>
<p>2. Omdat het bijna onmogelijk is de nieuwere letterkunde, in wier geschiedenis wij door dit werk den lezer wenschen in te leiden, te verstaan, als men niet eenigzins bekend is met de drie oorspronkelijke litteraturen, welke de oudheid ons aanbiedt, meende ik vooraf te moeten handelen over de letterkunde der Indiërs, der Israëlieten en die der Grieken. Oorspronkelijk mag men de letterkunde dier volken noemen, omdat zij <hi rend="spat">door</hi> en <hi rend="spat">met</hi> de natie zelve ontwikkeld is, en zoo zij al, hetgeen zelden geschiedde, den invloed van vreemde beschaving ondervond, toch alles zoo wist te verwerken, dat dit als uit de natie zelve opgesloten scheen. De natuur van het land, dat die volkeren bewoonden, de regeeringsvormen, de godsdienstige begrip-<pb n="25"/>pen en de sociale toestand, waarin zij verkeerden, werden dus geheel teruggegeven in hunne letterkunde. Indië is een bovenmate rijk land. Nergens ter wereld vond de mensch zooveel pracht en weelde in de dieren- en plantenwereld ten toon gespreid. De invloed van die buitensporige weelde werkte weldra op het gemoed van den Ariër. Zijne phantasie werd bovenmate ontwikkeld. Vandaar dat men een vindingsvermogen bij de Indiërs aantreft, hetgeen door die van geen volk werd overtroffen en de oorzaak werd van die tallooze verhalen en fabelen, welke een groot deel hunner letterkunde uitmaken en ook hunne mythologie tot zulk een verbazenden omvang deed uitdijën, dat de ijverigste onderzoeker onder den rijkdom er van bezwijkt. Lenigheid en gemakkelijkheid om zich in allerlei vormen te bewegen, en fijn gevoel om den indruk van het groote zoowel als van het kleine te behouden, behooren mede tot de eigenschappen der rijke natuur van den Indiër zelven. Intusschen 
begon weldra die weelde der natuur en die overmacht van indrukken hem te verwarren. Zijne energie ging verloren en hij werd meer en meer passief. Het groote, het schitterende, veelkleurige verlokte hem; hij had geen kracht genoeg om er over te heerschen en wist zich niet van de overweldigende macht der natuur los te maken, dan door zich geheel in zich zelven op te sluiten, hetgeen weer een andere eenzijdigheid was. De Indiërs beminden de wetenschap, maar zochten ze vooral door de phantasie te verwerven. Door denken wilde men wijs worden, niet door een vlijtig en vrij onderzoek. De wezenlijke waarde van het individueele karakter van den mensch bleef den Indiër verscholen. In hunne verhevenste gedichten, in hunne godsdienst- en fabelleer verkeeren de dieren met de menschen en handelen de menschen als dieren. Ook worden de dieren, als de apen, de arend, de kraai, het paard, even goed goddelijke wezens als de grootste der helden. Bij het oordeel over de Indische Letterkunde diene men verder te bedenken, dat alleen de heerschende kasten de werken schreven en dikwijls ook alleen lazen. Zoo diende de letterkunde slechts voor de hoogere standen, wier denk- en levenswijze op éénen voet geschoeid werden. Eindelijk kregen de Brahmanen zulk een overmacht op de begrippen en denkbeelden, dat zij ook de oudere heldendichten, die meer algemeen bekend waren, in hunnen geest konden verwerken of verklaren. De lectuur der Weda's is aan de andere kasten streng verboden. Eenigen tijd scheen het Boedhisme dezen invloed der Brahmanen te zullen verbreken. Enkele sporen zijn er in de Indische litteratuur overig, dat de Boedhisten ook door satyre den Brahmanen afbreuk trachtten te doen; doch het strenge en nuchtere Boedhisme paste slecht voor de weelderige natuur der 
Indiërs. Na eenigen tijd geheerscht te hebben werden de Boedhisten met spot en hoon verdreven en vluchtten naar streken, waar een moeitevoller leven en ook wel een minder rijke natuur den mensch een strenger, eenvoudiger en boetvaardiger leven gebood. Bij de Indiërs heeft dus nimmer zulk een stroom en tegenstroom bestaan, als die waardoor de Grieken wel heftig bewogen, maar ook gezuiverd en verfrischt werden. Het individu kreeg bij de Indiërs nimmer zijne volle rechten. Hunne letterkunde, hoe rijk, hoe sierlijk, hoe weelderig ook, zal hen alleen kunnen streelen, die zich in het genot van een contemplatief leven kunnen baden. Vooral over de latere letterkunde der Indiërs ligt iets zachts, iets weeks, iets teeders en iets molligs verspreid, waar de krachtige en arbeidzame man zich onwillig van afwendt. Het leven gemakkelijk door te droomen en zich met bespiegelingen
<pb n="26"/>te vermaken, ziedaar het ideaal der Brahmanen. Doch bij de visioenen van een droom smelten de heelden weldra ineen en veroorzaken een eindelooze verwarring. Hemel en aarde, het goddelijke en menschelijke, dieren en planten, alles vliegt bij de rustelooze vaart der phantasie voorbij, zonder eenige vastheid, zonder bepaalden vorm te erlangen. Zoo vinden wij dan het gemeene en lage naast het verhevene en schoone, het zachte naast het ruwe, het liefelijke naast het afschuwelijke. Doch in alles schittert toch gelijkelijk de rijkdom van taal en uitdrukking, waarmede de Indische kunstenaar telkens te pas of te onpas pronkt.</p>
<p>De geest der Hebreeuwsche Letterkunde is in de sterkste tegenspraak met dien der Indiërs. Daarbij vergeleken, schijnt hij nuchteren en arm van uitdrukking. Doch juist die betrekkelijke armoede, die mindere rijkdom der natuur, dat moeitevoller leven gaf vooral den bewoners van het schrale en bergachtig <hi rend="spat">Juda</hi> een kracht en sterkte, welke van geen buigen wist. Een volk, dat als de bewoners van Palaestina telkens door vreemdelingen besprongen werd, hetzij ze met zachtheid zich indrongen of met geweld hen overheerden, moest òf alle zelfstandigheid verliezen òf zich hardnekkig vasthouden aan die idéen en gevoelens, welke het wezen zijner nationaliteit uitmaken. Er behoort een onbegrijpelijke kracht toe, om niettegenstaande alle rampen en ellende, nimmer moedeloos te worden, nog altijd te vertrouwen op den eindelijken triomf der goede zake. Waar dus de Hebreeuwsche Letterkunde in rijkdom van poëtische vormen bij de Indische verre ten achter staat, wint zij weer ten deele door de kracht en het vuur, waarmede de gevoelens van de voortreffelijkste mannen der natie worden uitgedrukt. De lyriek, de poëzie van den hartstocht en der werkelijkheid, steeg daardoor bij de Israëlieten tot eene hooge verheffing. De gedachte is er de hoofdzaak, de vormen bleven in de eerste ontwikkeling steken. De Israëlieten bezaten geen of weinig gevoel en gave voor kunst, of het moest voor de muziek zijn, in zooverre de hartstocht door de toonen er van opgewekt en gedragen wordt. In de Hebreeuwsche letterkunde bestaat dus eene eenvormigheid, ja zelfs zekere stijfheid, die haar, ook wat de gedachte betreft, slechts de uitdrukking van een deel van het veelzijdige menschelijk leven doet zijn, maar die dat dan ook zoo krachtig,
zoo verheven deed, als wellicht geen natie ooit vermocht.</p>
<p>Bij de Grieken treffen wij voor het eerst eene letterkunde aan, die niet aan de priesters en godgeleerden onderworpen werd. In hunne letterkunde is niet alleen de buitensporige weelde der Indiërs, zoowel wat vinding als wat vormen betreft, maar ook wel eens de monotone geestdrift en forschheid der Israëlieten getemperd. Bij de Grieken vereenigde zich schoonheid met kracht, kunst met innerlijke gehalte. Hun poëzie richtte, zich geheel naar hunne maatschappij. Hun godsdienstig, politiek en sociaal leven werd er geheel van doordrongen. Toen de vorstendommen bestonden, heerschte het epos; toen de monarchiën zich oplosten in aristokratiën, klonken overal lyrische liederen, en toen te Athene eene zuivere demokratie te voorschijn trad, ontstond de tragoedie; ja zelfs later, toen men er tot ochlokratie verviel, vond deze in eene nieuwe dichtsoort, de komoedia, hare uitdrukking. De epische poëzie werd alleen aan de hoven der vorsten door enkele zangers, die zich daarvoor bijzonder voorbereidden, voorgedragen. De lyrische gezangen werden bij de openbare feesten door eene uitgelezene rei of bij de gastmalen der aanzienlijken door de gasten zelve gezongen. De op-<pb n="27"/>voering der tragoediën en komoediën geschiedde meerendeels door het volk zelve. Zoo werd het volk evenzeer door de kunstprodukten ontwikkeld als het zelf tot de meerdere verheffing er van medewerkte. Bij de Grieken trad eene ideale menschheid te voorschijn, zonder zich in het goddelijke te verliezen<note n="1)" place="foot">Aanbevelingswaardig is voor den ongeleerden lezer: ‘De beteekenis der Grieksche letteren en kunst voor onzen tijd. Göttingsche feestredenen van Ernst Curtius, vertaald door Dr. W.G. Brill. Utrecht, 1867.’</note>.
Ook werden alle schoone kunsten in gelijke mate beoefend. De beelhouwkunst, de bouwkunst, de muziek, de schilderkunst, ja zelfs de danskunst en de mimiek deelden gelijkelijk in de gunst der natie, zij steunden en ontwikkelden de Grieksche letterkunde, die even verscheiden was, als de natuur der landschappen, waar de Helleen zich vestigde. De Grieken zijn dus de eerste stichters eener in alle richtingen zich bewegende en alles omvattende letterkunde geworden, die voor de latere volkeren als model konde dienen. Wij gaan over tot eene nadere beschouwing er van.</p>
</div>
<div type="chapter">
<interpGrp>
<interp type="secundair" value="griek01"/>
</interpGrp>
<pb n="28"/>
<head rend="h3">III.
<lb/>
De Grieksche letterkunde.<note n="1)" place="foot">Onder de talrijke werken over de Grieksche litteratuur hebben vooral die van K.O. Muller en van G. Bernhardy hooge waarde. In ons land verscheen ‘Eene geschiedenis der Grieksche en Romeinsche Letterkunde’, door Dr. van den Es, Groningen, 1866. Aanbevelingswaard is ook de Geschichte der Griechischen Literatur von Prof. Monk, 2 Th., 2te Ausg. 1863.</note></head>
<p>1. De geschiedenis dezer letterkunde kan men in zes groote perioden verdeelen, waarvan de eerste drie tot de eigenlijk klassieke of zuiver antieke literatuur behooren.</p>
<p><hi rend="spat">De eerste periode</hi> loopt tot Homerus en bevat de voorbereidende elementen. Het is het tijdvak van den bloei der Ionische beschaving en der epische poëzie. <hi rend="spat">De tweede periode</hi> loopt van Homerus tot aan de Persische oorlogen, ongeveer tot 490 v. Chr. De kunstpoëzie vormt zich en de richting der stammen wordt bepaald; het is de tijd der Dorische en Aeolische poëzie, der lyriek. <hi rend="spat">De derde periode</hi> begint bij de Persische oorlogen en eindigt met den dood van Alexander den Groote, 323 v. Chr. Zij bevat de hoogste ontwikkeling der kunst bij de Atheners. Een groote kloof scheidt haar van de <hi rend="spat">vierde periode</hi>, die van Alexander's dood tot het Romeische keizerschap onder Augustus reikt. Deze tijdruimte wordt vooral door de geleerde kunstoefeningen der Alexandrijnen vervuld. <hi rend="spat">De vijfde periode</hi> loopt van Augustus tot Justinianus, 529 n. Chr. Het is de tijd der geleerden en wijsgeeren. Men poogt vruchteloos de oude litteratuur weer te herstellen. <hi rend="spat">De zesde periode</hi> loopt tot den val van Konstantinopel, 1453. Zij bevat de kerkvaders en middel-Grieksche geschiedschrijvers. Wij zullen de laatste drie perioden slechts kortelijk aanroeren, doch een weinig uitvoeriger zijn over den klassieken tijd, die met Alexander den Groote eindigt.</p>
<p>Bij de Grieken waren de zangers reeds in den voor-historischen tijd hoog geëerd. Hun gezang verheerlijkte den roem van goden en menschen. Nadat aan den trek naar spijs en drank voldaan is, zoo bericht ons de dichter der Odyssea, begint eerst het eigenlijke vermaak. De wijze zanger treedt de zaal
<pb n="29"/>binnen, wekt de verbeelding op, en roert het gemoed, als hij zingt van de groote daden, door de leden der vorstelijke geslachten, pas of vroeger bedreven; zangen rijk in stof, want de geheele ondervinding van het geslacht, al hun liefde en haat, al hun smart en vreugd, worden er door verlevendigd. Weldra doet de ontvlamde geestdrift der gasten de zaal van luiden lof weergalmen of stort de diep getroffene, in zijnen mantel gedoken, bittere tranen bij de toch zoete herinnering aan ondervonden wee. Hoog is dan ook de eere den zanger bewezen. Zijn roem is even groot als die der helden, welke hij bezingt. Groot ook het vertrouwen dat de vorsten in des dichters wijsheid stellen. Toen Agamemnon naar Troje vertrok, gaf hij zijne gemalin Clytemnestra eenen zanger tot vertrouweling en raadsman. Geëerd bij goden en menschen, waren de dichters de opvoeders der natie. Ook in Griekenland werden zij oudtijds de <hi rend="spat">wijzen</hi> bij uitnemendheid genoemd. Door hen werden de mythen en verhalen van het voorgeslacht bewaard en aan de nakomelingschap overgeleverd. Het ideale beeld van zulk een zanger wordt ons in de Odyssea bij de fabelachtige Phaeaciërś voorgesteld. Demodokus, zoo is zijn naam, woont niet in het paleis, maar in de stad. Telkens als zijn gezang door den vorst verlangd wordt, gaat de koninklijke heraut om hem ten hove te noodigen. Daar gekomen, krijgt hij een eereplaats in 't midden der gasten. Een tafel staat vóór hem. De cither hangt aan de zuil, waar zijn zetel tegen leunt. Als de maaltijd afgeloopen is, begint het gezang. Eerst zingt hij den lof der helden en kiest de meest geliefde liederen, die de strijders tegen Troje verheerlijken. Zoodra zijn lied geëindigd is, vertrekken de gasten gezamenlijk met den 
zanger naar de markt, waar nu, naar gebruik, kampspelen gehouden worden. Hierna wordt de dansplaats gereed gemaakt en de heraut gaat naar het paleis om de cither te halen voor den zanger, die zich nu in 't midden van de dansers plaatst en onder begeleiding van zijn instrument het lied aanheft, waarnaar de reiën in 't ronde dansen. De inhoud er van stemt overeen met de vroolijkheid en dartelheid van 't oogenblik. Als de avond gevallen is, gaan de edelen weder met den zanger naar het paleis en nu worden door hem in een onafgebrokene reeks alle lotgevallen der helden voor Troje bezongen, tot hij eindelijk op verzoek van Ulysses overgaat tot het verhaal van 't houten paard, waardoor de stad ingenomen werd. - Een andere zanger te Ithaka bezingt den terugkeer der Achaëers na Troje's ondergang. - Uit deze en andere berichten kan men zoowel opmaken dat er een groote menigte epische gezangen bij de Grieken geweest zijn, als dat de zangers in eene telkens wederkeerende behoefte van 't leven voorzagen.</p>
<p>2. De <hi rend="spat">Ilias</hi> en <hi rend="spat">Odyssea</hi>, vierendertig <hi rend="spat">hymnen</hi> of lofzangen ter eere der goden en de <hi rend="spat">Margarites</hi>, een spotdicht, werden nog door Aristoteles voor de overblijfselen van den heroïschen tijd gehouden en allen aan éénen Homerus toegeschreven. Later voegde men hierbij nog de <hi rend="spat">Batramyomachia</hi>. Vroeger had men aan hem nog veel meer gedichten toegekend, zoo als de geheele Cyclus, waarin volgens tijdorde alle verhalen van den Trojaanschen krijg bezongen werden, en ook eene Thebaïs, waarin de oud-Thebaansche oorlogen bezongen werden. Na Aristoteles ging men echter het getal der gedichten, aan dien Homerus toegeschreven, in 't gemeen verkleinen, zoodat er reeds onder de Alexandrijnsche geleerden gevonden werden, die den maker van de Ilias en de Odyssea niet voor
<pb n="30"/>den zelfden persoon hielden. Op voldoenden grond meent men thans te mogen aannemen, dat <hi rend="spat">Homerus</hi> slechts een mythische naam is voor eenen heros (heer, heilige), die door de Homeriden, als hun stamvader, in een tempel te Chios vereerd werd.<note n="1)" place="foot">Evenzoo leidden de heelmeesters op Rhodus, Knidus en Kos, de Asklepiaden, hun geslacht af van Asklepius, (Aesculapius). Vergelijk de uitvoerige ontwikkeling van dit geheele vraagstuk bij Dr. G. Bode, ‘Geschichte der Epischen Dichtkunst der Hellenen, Leipzig 1838, en Dr. <hi rend="spat">Francken</hi>, in zijn opstel over <hi rend="spat">Homerus</hi> in de Gids, 1866, October-nummer.</note> Deze <hi rend="spat">Homeriden</hi> droegen de oud-epische gezangen in volgorde voor. Zij wisselden elkander daarbij af, uit losse stukken maakten zij een geheel; in één woord, zij bewaarden de epische liederen, ordenden ze, vulden ze aan en maakten er zoo één geheel van. Het was een broederschap, of, zoo als men vroeger zoude gezegd hebben, een zangersgilde. Zoo zijn ook de Ilias en de Odyssea tot stand gekomen. De Ilias het eerst. Beide gedichten vertegenwoordigen twee tijdperken der epische poëzie, zij zijn vervaardigd in den tijd, die er ligt tusschen de Ionische volksverhuizing (1050) en het begin der Olympiaden (776). Verschillende geleerden hebben dikwijls zeer scherpzinnige pogingen in 't werk gesteld om de kern der Ilias en Odyssea van de latere bijvoegselen te scheiden. Grote, de beroemde schrijver der Geschiedenis van Griekenland, is van meening, dat in de Ilias twee gedichten, de <hi rend="spat">Achillëis</hi>, waarin de heldendaden van Achilles, en de <hi rend="spat">Ilias</hi>, waarin de belegering van Troje bezongen werd,
zamengesmolten zijn, terwijl hij de Odyssea voor één gedicht houdt. Anderen ontkennen ook dit laatste en houden de Telemachie, welke in 't begin van dit gedicht voorkomt, voor ingeschoven. Het onderzoek over deze vraag is nog niet gesloten, hoewel ook de vergelijking van deze Grieksche heldendichten met die van andere volkeren, zoo als met die der Indiërs, in gelijksoortigen tijd, veel er toe bijgebracht heeft om hen, die een meening, alleen omdat zij veel en lang gezegd is, vasthouden, in hun geloof aan eenen persoonlijken Homerus, den maker der Ilias en Odyssea, te doen wankelen. De gebeurtenissen, welke in de Ilias bezongen worden, geschieden binnen een en vijftig dagen en wel in het tiende jaar van Troje's belegering. De éénheid van het gedicht is gelegen in de verheerlijking van den Thessalischen heros Achilles, den zoon van Peleus en Thetis.</p>
<p>Apollo verwekt een pest in het leger, omdat Agamemnon, de vorst van den machtigsten staat der Achaëers en daarom de opperbevelhebber van het leger voor Troje, de gevangene dochter van den priester Chryses aan haar vader zelfs voor een losprijs niet teruggeven wil. De waarzegger Kalchas, steunende op de belofte van Achilles, waagt het de oorzaak van de verderfelijke ramp, waardoor het Grieksche leger te gronde zoude gaan, te openbaren. Agamemnon krijgt nu hierover twist met Achilles, die weldra in toorn opbruist en slechts door de verschijning van Athene weerhouden wordt zijn zwaard te trekken en op den koning los te stormen. Morrend verwijdert Achilles zich nu met de zijnen. In zijne tent gekomen verschijnen weldra afgezanten van Agamemnon, om hem Brisèis, die hij als wettige buit verworven had, af te eischen. Hij geeft ze over, maar in bitteren wrok zint hij nu op een geduchte wraak wegens den hoon hem aan-<pb n="31"/>gedaan. Tranen stortend loopt hij langs het strand van de veelruischende zee en klaagt zijne moeder Thetis, die uit de baren opgerezen was, het bitter leed. Thetis maakt gebruik van eene gedane belofte, om Zeus te overreden de Trojanen bij te staan tot dat de smaad van Achilles gewroken zal zijn. Zoo geschiedt. De Achaëers worden telkens meer en meer vernederd. De Trojanen en vooral hun groote en edele held Hector verslaat de dapperste Achaëers, zoodat zij naar hunne schepen vluchten, die de vijand in brand dreigt te steken. Herhaalde beden en schitterende aanbiedingen baten niet om Achilles te bewegen den strijd te hervatten. Hij blijft verbitterd en wrokkend in zijn tent; totdat zelfs zijn vriend Patroklus, den ondergang der Grieken niet langer rustig aanschouwen kan; hij trekt ten strijde in de wapenrusting van Achilles 
gedost, doch ook hem verslaat de dappere Hector. Dit is het keerpunt van het gedicht. Tot dusverre is Achilles wraakzuchtig en haatdragend, nu zien wij hem in de volheid zijner liefde. Even afkeerig als hij zich vroeger van den strijd betoonde, even vurig haakt hij er nu naar om zijnen vriend te wreken. Hij weet dat na den dood van Hector ook zijn lot weldra bereid zal zijn, doch dit is geen reden voor hem, den strijd te vertragen. De groote held van Troje valt dan ook onder de slagen van Achilles. Bij den wedloop om 't leven, die de vluchtende Hector met Achilles aanging, stonden goden en helden als aanschouwers. Wreed is de wrake, die de woedende held nu wegens den dood zijns vriends neemt. Driemaal sleept hij het lijk van Hector om de muren van Troje onder 't weegeklag en jammergeschrei der bewoners. De Ilias eindigt echter weer met Achilles zachtmoedig voor te stellen, als hij aan den grijzen Priamus het lijk zijns zoons teruggeeft.</p>
<p>Geen held in de Ilias is krachtiger en forscher geteekend dan Achilles, even groot in haat als in liefde. Edeler, zachter en menschelijker naar onze begrippen is Hector, de held der Trojanen geschilderd. Een toon van weemoed, die voor zachter tijden past, heerscht in het beroemde afscheid, dat hij van zijne vrouw Andromache neemt; maar de krachtige reuzengestalte van Achilles beantwoordde zeker meer aan het ideaal van een forscher geslacht.</p>
<p>In de Ilias zijn verschillende zangen ingevlochten, die met het hoofdonderwerp in een gering of geen verband staan. Zoo wordt de dapperheid van Diomedes, die er tot vermetelheid steigert, in de vijfde rhapsodie bezongen. Overblijfselen van oude heldenzangen vindt men er in grooten overvloed verspreid, zoo als die over Nestor, Bellerophon, Tydeus en Meleager handelen. Ook wordt er menig tafereel geschetst, dat in een vroeger tijdperk van het beleg beter voegde, zoo als de aanwijzing der Grieksche veldheeren door Helena. Van haar zelve wordt niet veel gesproken, doch genoeg om haar belangwekkend te maken en te doen begrijpen, hoe om zulk een vrouw de Trojanen en Achaëers zooveel bitter leed ondergaan.</p>
<p>Zoo als de Ilias overal krijg ademt, heerschen in de Odyssea de kunsten des vredes. De held van dit gedicht is de geslepene Odysseus of, zooals de Romeinen zeiden, Ulysses. Tien jaren na de verwoesting van Troje dwaalt hij rond, ver van zijn geliefd Ithaka, waar intusschen vele edelen, die naar de hand zijner kuische gemalin Penelope dingen, in zijn eigen paleis brassen en slempen; dus zijn geheel vermogen doorbrengen en zelfs zamenspannen om zijnen zoon Telemachus te vermoorden. Eindelijk landt hij, na alle zijne medgezellen verloren te hebben, in zijn rijk. Slechts door weinigen herkend, dringt hij zijn paleis binnen en straft de vermetele minnaars. Het gedicht
<pb n="32"/>zelf houdt zich meest bezig met het verhaal der verschillende avonturen, die Ulysses op zijnen terugtocht van Troje ondervonden heeft. Zoo bezoekt hij de Lotophagen, den Cycloop Polyphemos, de toovergodin Circe, die de menschen in dieren veranderde, de verleidelijke Sirenen, de Scylla en Charybdis. Overal dreigen hem duchtige gevaren, waaruit zijn moed en zijn list hem telkens redden. Eindelijk vindt hij rust en weelde bij de nimf Kalypso. Bij haar blijft hij zeven jaren, toch vergeet hij zijn rotsachtig vaderland niet en wordt de minnende godin genoodzaakt hem eindelijk van zich te laten gaan. Poseidon laat echter niet na hem ook nu nog te vervolgen. Door een storm verliest Ulysses alles, en na drie dagen lang door de golven der zee heen en weer geslingerd te zijn, wordt hij eindelijk op de gastvrije kust der Phaeaciërs geworpen. De fiere en bevallige Nausikaä, eene der liefelijkste figuren in 't gedicht, neemt den vreemdeling welwillend op en wijst hem den weg naar haar's vaders paleis. Nu is hij weldra aan 't einde zijner ellende. De koning der Phaeaciërs, getroffen door zijn roem en zijne rampen, doet hem naar Ithaka terugvoeren. Daar was juist ook zijn zoon Telemachus behouden teruggekomen, nadat hij op raad van de godin Athene een reis naar Pylos, waar Nestor woonde, en naar Sparta, waar Menelaus regeerde, ondernomen had met doel om zijnen vader op te sporen. Ulysses maakt zich het eerst aan zijnen zoon bekend en beiden beramen nu een plan om de minnaars in het verderf te storten. Als bedelaar vermomd, verschijnt Ulysses weldra in het koningshof; zijne hond en zijn oude voedster herkennen hen. Penelope daarentegen vermoedt niet, wie de man is, met wien zij een lang gesprek voert. De godin Athene, de zichtbare en onzichtbare 
beschermster van Ulysses en zijn huis, zet haar nu aan, om aan hare vrijers te verklaren, dat zij hare hand wil schenken aan hem, die in staat is den boog van Ulysses te spannen. Niemand vermag het. Doch nu verrijst de gewaande, bedelaar, neemt het wapentuig, verklaart wie hij is, en treft nu met zijn geduchte pijlen de ongewapende minnaars, die vruchteloos eenen geringen wederstand bieden.</p>
<p>De Odyssea schetst een lateren tijd dan de Ilias, de zeden en gewoonten, de voorstelling der goden, de taal zelve bewijst dit. De vele zangen, die de avontuurlijke tochten der heroën na Trojes ondergang bezingen, vinden in de Odyssea eene natuurlijke éénheid. Onder de verschillende episoden is vooral opmerkelijk de elfde rhapsodie, de Nekuia of de doodenzang; waar Ulysses in de onderwereld afdaalt en met de schimmen spreekt: zij schijnt echter later er ingevoegd te zijn.</p>
<p>De Ilias en Odyssea schetsen het leven der landsheeren, der heroën, ten wier dienste en genot ook de heldenzangen werden ontworpen. Groote daden, en groote hartstochten, zonder daarbij te letten op deugd of ondeugd, zijn het ideaal der dichters. Goden noch heroën kennen onze wetten van moraliteit. De Ioniërs streefden naar het groote, het ideale; zooals de Doriërs naar het handhaven der, aloude deugd en vroomheid. De Ionische dichters schetsten dus idealen. Achilles, Ajax, Diomedes en Hector zijn het door hunne uitstekende dapperheid. Ulysses is het niet minder door zijn vastberadenheid en slimheid. Het geheele volk der Phaeaciërs wordt als een ideaal geschilderd.</p>
<p>Met de macht der stamvorsten verviel echter de epische poëzie, maar de Ilias en de Odyssea hadden zoozeer den echten geest der Hellenen getroffen, dat alle volkstammen die gedichten, gelijk de Oosterlingen hunne heilige boeken, als hun eigendom aannamen en voor de bron van alle poëzie en gods-<pb n="33"/>dienst en eindelijk van alle wijsheid begonnen te beschouwen.<note n="1)" place="foot">In de vijfde eeuw v. Chr. zouden, volgens Plutarchus, meer dan duizend menschen bij de Grieken hun bestaan gevonden hebbeu, alleen door het voordragen en afschrijven van de Homeridische poëzie.</note> De geschiedenis van de waardeering en verspreiding der Ilias en Odyssea is tevens die van de Helleensche beschaving en ontwikkeling, niet alleen bij de verschillende Grieksche stammen, maar evenzeer bij de andere natiën, toen de Grieksche beschaving een zegevierenden tocht door de wereld deed. Solon, de bekende wetgever van Athene, gebood den Rhapsoden die gedichten, volgens een officieël vastgestelden text, voor te dragen. Pisistratus benoemde eene commissie, uit vier dichters bestaande, om de bestaande handschriften na te zien, te ordenen en te regelen; zijn zoon Hipparchus beval die gedichten in de vastgestelde volgorde achtereen op het nationale feest van de Atheners, de Panathenaea, telken jare op te zingen. Sedert verspreidden zich die liederen meer en meer en werd hun invloed op denkwijze en dichting al grooter en grooter. Eindelijk verheerlijkte Alexander de Groote, die in Achilles zijn ideaal zag, door zijne daden en door zijne gevoelens den hoogen eerbied, waarmêe de Grieken de gedichten van Homerus, want zoo noemden zij nu eenstemmig den vervaardiger, toedroegen. Toen daarop de Alexandrijnen zich met ijver op grammatiek en kritiek toelegden, waren het weer bovenal de gedichten van Homerus, waaraan zij hunne krachten en scherpzinnigheid besteedden. Zenodotus en vooral Aristarchus verkregen daardoor bij de geleerden der oudheid eenen hoogen roem, dien zelfs Crates van Mallus, hoe geleerd ook, hun niet konde ontnemen. Zoodra bij de Romeinen de Grieksche beschaving doorbrak, was het voornaamste werk van Livius Andronicus, den eersten Romeinschen dichter, eene Latijnsche vertaling van de Odyssea, waarmede nog eenwen daarna de Romeinsche knapen hunne eerste letterkundige oefeningen begonnen. Ook in den nieuweren tijd, toen het humanisme weer zegerijk het hoofd in Italië opgestoken had, rustte men niet, voordat de gedichten van Homerus in Latijnsche verzen overgebracht waren. Er wordt verhaald dat paus Nicolaas V zooveel leed niet gevoelde over den val van Konstantinopel als wel over de mislukking van zijne vele en herhaalde pogingen om voor de Vaticaansche bibliotheek, waarvan hij de stichter is, eene goede metrische vertaling der Ilias en der Odyssea te erlarngen. Steeds droomde hij dien voor hem zoo zoeten droom. Op 't laatst van zijn leven meende hij dat zijn vurige wensch weldra vervuld zoude worden. Filelfo, de eenige man, dien hij daartoe in staat rekende, zoude van den hertog van Milaan door geschenken en beloften weggetroond worden. Filelfo zou te Rome een fraai en goed gemeubileerd huis krijgen, daarenboven een landgoed ten geschenke ontvangen, van welks inkomsten hij zorgeloos konde leven. Buitendien zou de Paus bij een vertrouwd bankier 10,000 zecchinen deponeeren, om aan Filelfo, na 't voltooien van zijnen arbeid, ter hand te stellen. Als een diep geheim deelde de paus, waarmede het Italiaansch humanisme zijn eersten triomf vierde, op zijn sterfbed dit plan aan eenen vertrouwden 
humanist mede. Hij stierf voor hij den droom zijns levens bewaarheid zag. Na hem werden echter de gedichten van Homerus met weinig minder geestdrift vereerd. Stervende beval Melanthon zijnen vrienden evenzeer Homerus als den Bijbel aan. Sedert zijn de Ilias en de Odyssea in de meeste
<pb n="34"/>talen van Europa overgebracht. De Engelschen hebben nog in den laatsten tijd, vooral door den ijver van den grooten staatsman Gladstone, deze overblijfselen der oud-epische dichtkunst der Grieken eene bijzondere hulde gebracht. Onder de moderne vertalingen moet wel het eerst de Hoogduitsche van J.H. Voss, in hexameters, welke in 1793 uitkwam, genoemd worden. Later hebben verscheidene Duitschere deze zoeken te verbeteren, hetgeen wel het best aan Donner gelukt is. Bij ons Nederlanders hebben Bilderdijk<note n="1)" place="foot">Hij vertaalde o.a. den <hi rend="spat">eersten</hi> en <hi rend="spat">zesden</hi> zang van de <hi rend="spat">Ilias</hi>, zoo als ook den <hi rend="spat">vijfden</hi> en <hi rend="spat">elfden</hi> zang van de Odyssea. Volgens eigen getuigenis konde hij echter de eenvoudigheid van Homerus niet treffen en besloot dus het plan om zijne gedichten geheel over te brengen, te laten varen. ‘Ik weet er niets goeds van te maken’: schrijft hij aan een zijner vrienden, ‘'t wordt nooit Homerus, hoe ik het ook aanlegge.’ Uitstekend is daarentegen zijne vertaling van de <hi rend="spat">Batramyomachia</hi>, de muis- en kikvorschkrijg, welke door de Ouden ook tot de Homeridische poëzie gerekend werd, doch Pigres van Halicarnassus, een broeder van de beroemde Artemisia, tot maker heeft.</note>, Siegenbeek, Dornseiffen en anderen enkele gedeelten van de Ilias in versmaat overgebracht. Eene volledige metrische vertaling van de Ilias en Odyssea is geleverd door J. van 's Gravenweert. Deze overzetting, juist ook omdat het de eerste is, heeft vele verdiensten; maar toch deelen wij den wensch, reeds meermalen openlijk geuit, dat een onzer levende dichters, als gelukkig vertaler bekend, onze landgenooten eens, in vloeiender 
taal en losser versen, de schoonheid dier oud-Grieksche poëzie moge doen genieten.</p>
<p>2. Wij kunnen nu overgaan tot eene geheele andere richting, welke het epos op het vasteland van Griekenland, onder den invloed der heerschende Doriërs aannam. Telkens springt in de geschiedenis van 't leven zoo wel als van 't denken der Grieken de uiteenloopende richting der Ionische en Dorische beginselen te voorschijn. De losse, levendige, luchtige en dartele Ioniër, die overal zwierf en zich overal t'huis gevoelde, stak zeer af bij den deftigen en ernstigen Doriër, die door de moeijelijkheden des levens, welke hij op zijne bergen te verduren had, in zich zelven getrokken werd en in voorvaderlijke deugd en godsdienst zijn troost vond. De dichtkunst werd echter evenzeer door den Doriër hoog gewaardeerd en gekweekt als bij den Ioniër, maar moest er aan geheel andere eischen voldoen. Alleen in nuttige zedelessen en in godsdienstige gezangen stelde de Doriër belang.</p>
<p>De epische poëzie, die onder den naam van <hi rend="spat">Hesiodus</hi> bekend is, vindt hieruit hare verklaring. Hooge verheffing is er niet in te vinden. De dichters streefden naar waarheid, hetzij ze lessen voor de moeielijke werkelijkheid gaven, hetzij ze de overlevering der stamgoden en heroën vermeldden. Niet vreemd, maar toch opmerkelijk is het, dat zij hunne vormen en hunne taal geheel van de epische dichters der Ioniërs ontleenden. Vindingstalent bezaten de Doriërs in geringe mate, misschien ook daarom, wijl zij in iedere nieuwigheid en verandering gevaar voor hunne beginselen zagen. Onder den naam van <hi rend="spat">Hesiodus</hi>, wiens persoonlijkheid niet twijfelachtig is, bezitten wij een gedicht, dat <hi rend="spat">Werken en Dagen</hi> tot opschrift voert. De dichter zelf, wiens leeftijd in de negende eeuw v. Chr. gesteld wordt, behoorde tot den stam der Aeoliërs, die met de Doriërs nauw
<pb n="35"/>verbonden waren. De vader van Hesiodus had zijn vaderstad, het Aeolische Cyme in klein-Azië, verlaten en zich naar Boeotië ter woon begeven. In het sombere dorp Askra, aan den voet eener vooruitspringende rots van den Helikon, bracht hij een moeitevol leven door. Hoe echter de dichter ook op de guurheid van den winter, hoe ook op den weinig liefelijken zomer aldaar schimpen moge, moet men toch zijne verklaring, dat er niets goeds was, niet al te nauw nemen. Zijnen vader gelukte het ten minste door akkerbouw en veeteelt daar tot eenige gegoedheid te geraken; zoodat na zijnen dood tusschen zijne beide zonen een hevige twist over de erfenis ontstond. Hesiodns zegt, dat zijn spilzieke broeder Perses door omkooping der rechters hem van een hem toekomend erfdeel beroofd had. Deels uit haat tegen de bewoners van Askra, deels om zijnen twistzieken broeden te ontwijken, Verhuisde hij van daar naar Orchomehus, een oude stad in Boeotië. Hier schreef hij de <hi rend="spat">Werken</hi> en <hi rend="spat">Dagen</hi>, een leerdicht, waarin hij de vorsten tot gerechtigheid aanspoort en zijnen broeder aanspoort om te arbeiden in plaats van te twisten. Hij geeft eene beschrijving van het landleven en den veldarbeid, van den wijnbouw en van de scheepvaart. Hij mengt er tusschen allerlei zedespreuken en voorschriften over godsdienstige gebruiken, spreekt uitvoerig over de gelukkige en ongelukkige dagen. In één woord, hij schetst ons het arbeidzame leven van den eenvondigen Boëotischen boer of schipper, met al zijn vooroordeel en bijgeloof. Overal straalt de zedekundige strekking van het gedicht door, zoo ih de verklaring van den oorsprong van het kwaad en van de ellenden der wereld in de verhalen van Prometheus en van Pandora en der 
verbastering van ons geslacht in de vijf eeuwen, die het menschdom beleefde en waarin het steeds verslimmerde. Beide mythen, of ten minste de eerste, houden echter velen voor later ingeschoven. De kern van 't werk is niettemin van éénen maker, die in zijne voorstellingen zoo streng en bar is als een echte Doriër. Daarmede komt ook overeen zijne bitterheid tegen de vrouwen en tegen de vorsten, voorts zijne stroefheid van uitdrukking, die tegen de weelde der Homeridische poëzie donker afsteekt. Bij eene vertaling verliezen de <hi rend="spat">Werken</hi> en <hi rend="spat">Dagen</hi> dus op verre na niet zoo veel als zulks met de Homeridische gedichten het geval is; te minder voor ons Nederlanders, wijl wij eene zeer goede overbrenging er van in verzen bezitten, vervaardigd door den hoogleeraar D.J. van Lennep,<note n="1)" place="foot">De werken en dagen van Hesiodus, naar het Grieksch in Nederl. verzen gevolgd door D.J. van Lennep, 2de druk, 1834.</note> die ook van den Griekschen tekst eene voortreffelijke uitgave bewerkt heeft.</p>
<p><hi rend="spat">De Theogonie</hi> is het tweede hoofdwerk, dat aan Hesiodus toegeschreven wordt. De waarde er van ligt vooral daarin, dat de menigvuldige heilige verhalen van goden en heroën, door de priesterfamiliën geijkt, daarin bijeenverzameld en geordend zijn. Dit gedicht bevat dus het godsdienststelsel der oude Grieken en zoude zekerlijk het hoofdwerk van den bijbel der Hellenen geworden zijn, indien ook bij hen, als bij de Indiërs en andere Aziatische volkeren, de priesters eenen overheerschenden invloed op alle doen en denkwijze verkregen hadden. Wij bezitten de Theogonie niet in den vorm, zoo als zij uit den hand des makers het eerst te voorschijn trad. Het hoofddoel van 't gedicht is den stamboom der verechil-<pb n="36"/>lende goden, welke de bewoner van Hellas als van ééne familie beschouwde, te bepalen, de eer, die ieder hunner toekwam, aan te wijzen, en ieders bijzondere werkzaamheid en invloed op den mensch op te geven. Ook beschreef de dichter hunne verschillende gedaanten. Zoo kon de latere geschiedschrijver Herodotus van Homerus en met nog meer recht van Hesiodus zeggen, dat zij het eerst voor de Grieken de godenleer gemaakt of, zoo men wil, gedicht hebben. De éénheid van de theogonie is gelegen in den strijd en de overwinning van Zeus, den opperheer der wereld. Eerst nadat hij de Titanen overwonnen had, komt er orde en regel in de menschen- en godenwereld.</p>
<p>Het gedicht begint met een lied ter eere der Muzen, uit 115 verzen bestaande, een zang gelijk aan de Homeridische hymnen. De Muzen, die op den Olymp wonen, bezoeken den haar geheiligden Helicon. Als zij zich in de frissche beken, die daar ontspringen, gebaad hebben, voeren zij vrooiijke dansen uit op den top des bergs. Dan dalen zij af en wandelen onder de stilte des nachts in de omliggende landstreek rond, bezingende de groote goden des hemels en de schepping der wereld. Op hare rondzwervingen ontmoeten zij Hesiodus, die des nachts als herder aan den voet des Helicons zijne kudden bewaakte. Zij spreken hem aan met de woorden: ‘Boersche herders, deugnieten, die slechts uwen buik dient, wij weten wel veel leugens te vertellen, die volkomen naar de waarheid gelijken; maar wij weten ook, als wij willen, de waarheid zelve te verkondigen.’ Zij reiken den herder daarop eenen lauwertak en leeren hem een schoon lied. Zoo werd Hesiodus tot haar tolk, tot dichter gewijd. Daarop begint het gedicht met eene kosmogonie, waarin de schepping der wereld, volgens physische mythen, verklaard wordt. Met vers 452 begint eerst de eigenlijke theogonie, waarin de oorsprong der goden, en vooral der onderaardsche machten, geschetst wordt. Daarop volgt vs. 969 eene <hi rend="spat">heroögonie</hi>, de afkomst der heroën, waarin physische met zedekundige mythen ineengesmolten worden. Ḋoch dit gedeelte is niet voltooid; zoodat men meent dat of eene <hi rend="spat">heroïnegonie</hi> de afkomst der heroïnen, of vrouwen beroemd geworden als geliefden van een god of als moeders van heroën, had moeten volgen of het gedicht met vs. 969 moeten sluiten.</p>
<p>Aan Hesiodus wordt ook nog een gedicht, het <hi rend="spat">schild van Herakles</hi>; toegeschreven; maar dit stuk is, behalve het begin, waarin eenige heroïnen bezongen worden (de Eoeën), een vrij flauwe navolging van een diergelijke beschrijving in den achttienden zang der Ilias.</p>
<p>De epische poëzie is na den tijd van Homerus en Hesiodus wel niet eensklaps verflauwd, maar het is toch onnoodig hier verder over de <hi rend="spat">Cyclische dichters</hi> en anderen, die de talrijke Helleensche sagen verzameld en bewerkt hebben, uit te weiden, vooral ook omdat hunne gedichten al vroeg verloren gingen; zooals mede het geval geweest is met de werken der epische dichters, die na de vijfde eeuw v. Chr. genoemd worden, als <hi rend="spat">Panyasis</hi> van Halicarnassus, die eene Herakleïs (de daden van Hercules); <hi rend="spat">Choerilus</hi> van Samos, die eene Perseïs (de daden van Perseus); <hi rend="spat">Antimachus</hi> van <hi rend="spat">Colophon</hi>, die eene Thebaïs, (behelzende de oud-Thebaansche oorlogen) en <hi rend="spat">Choerilus</hi> van Jasos, die eene Alexandreïs (de daden van Alexander den Groote) heeft vervaardigd. Wij gaan over tot een tweede tijdperk van ontwikkeling, zoowel in 't doen als in 't dichten der Grieken, waarin de lyrische poëzie haren grootsten omvang en hoogste mate van beschaving ontving.</p>
<pb n="37"/>
<p>3. <hi rend="spat">De Lyrische poëzie</hi>.</p>
<p>Men onderscheidt ze gemeenlijk in drie soorten: <hi rend="spat">De Elegie</hi>, de <hi rend="spat">Jambe</hi> en het <hi rend="spat">Melos</hi>, en dit laatste weer in twee deelen, in het melos of eigenlijke lied en in den <hi rend="spat">reizang</hi>.</p>
<p>Het zijn vooral de Doriërs, die de lyrische poëzie gepleegd hebben en vooral het laatstgenoemde deel er van, den <hi rend="spat">rei- of koorzang</hi>. Daarbij werden dans, muziek en lied tot een geheel vereenigd. De dichters waren de aanvoerders van het koor en regelden de voordracht. Alles stond onder bescherming van de godsdienst en diende om de godheid te verheerlijken. Wedstrijden van dichters en kooren werden ingesteld bij alle openbare plechtigheden, en wel hoofdzakelijk bij de vier groote nationale en heilige feesten: de Olympische, Pythische, Nemeïsche en Isthmische panegyreis; dat is verzamelingen van allen. Vooral geschiedde zulks te Delphi. Door de wedijverende reien werd aldaar aangeheven het groote <hi rend="spat">Pythische</hi> lied, waarvan de strijd van Apollo tegen den draak Pytho het hoofdthema uitmaakte. Het citherspel, later vooral de fluit, begeleidde den zang en den dans. Alle Doriërs, op het vasteland zoowel, als op de eilanden en in de koloniën, beijverden zich om hunne godsdienstige feesten door schitterende reien te verheerlijken. De bewoners van Argos muntten hierin boven de overigen uit. Doch ook Sparta, Sicyon en Korinthe waren beroemd door den ijver, waarmede aldaar de reizangen werden uitgevoerd. Ook de bewoners van groot-Griekenland of beneden-Italië deelden in de gemeenschappelijke geestdrift. De muziek werd beschouwd als de hoofdzaak van de opvoeding van het volk; zij was onafscheidelijk verbonden met de godsdienst en dè dichtkunst. Niets dringt dieper in het gemoed dan de rythmus en de harmonie, zeiden hunne staatslieden, en daarom wenschten zij evenzeer wetten vast te stellen voor de liederen en de rythmen, als voor andere maatschappelijke belangen.</p>
<p>Het koorgezang erlangde eerst eenen vasten vorm door Tisias van Himera (645-560), die beter bekend is onder den naam van <hi rend="spat">Stesichorus</hi>, omdat hij de schepper werd van eene meer kunstige inrichting van het koor. Hij verbond daardoor het melos met de epische liederen. Wat hij overgenomen heeft van Alkman (672-612) die, hoewel Lydiër van afkomst, echter te Sparta het burgerrecht erlangd had, is thans moeilijk na te gaan. Wij moeten hier kort zijn, omdat, hoe rijk en overvloedig ook eens de gezangen stroomden, slechts een zeer gering getal stukken er van overig is. Over geen verlies beklaagt men zich meer, dan over dat der gedichten van <hi rend="spat">Archillochus</hi>, die door de Ouden met Homerus en Sophokles gelijkgesteld wordt, omdat hij de schepper was der lyrische poëzie in hare verscheidenheid. Te Paros geboren, bracht hij zijn leven grootendeels op Thasos door. Daar nam hij deel aan den strijd, dien de Grieken er met de Thraciërs voerden, zooals uit zijne krijgsliederen te zien is. Het meest bekend is hij door zijne scherpe <hi rend="spat">Jamben</hi>, waarin hij de spotliederen, waarin de Grieken vooral bij den dienst van Demeter behagen schepten, uit hunne ruwheid tot een kunstvorm verhief, die de maatstaf voor lateren tijd gebleven is. De scherpte zijner Jamben trof vooral de schoone Neobule, een meisje, dat vuur in de ééne en water in de andere hand droeg. Haar vader Lykambes had haar aan den dichter verloofd. Maar beide braken hun eeden. Archillochus nam nu wraak, ‘als de egel, die zich zamenrolt en zijnen vijand steekt’. Het verhaal luidt dat vader en dochter door den bitteren
<pb n="38"/>spot des dichters zóó diep gegriefd werden, dat zij zich van kant maakten. Archillochus zelf schijnt hen niet lang overleefd te hebben. Naar zijn geboorteland Paros teruggekeerd, werd hij in een gevecht gedood door eenen Naxiër, Kalondas geheeten. Toen deze naderhand Apollo's tempel te Delphi binnentreden wilde, riep de priesteres hem toe: ‘wijk van hier, uit den tempel, want gij hebt den dienaar der Muzen gedood.’</p>
<p>Als hekeldichter volgde hem Simonides van Amorgos, die het vooral op de vrouwen gebeten had. De pronkzieke vrouwen stammen van de apen af, zegt hij; de vuile van de varkens; de vlijtige huisvrouw daarentegen, die haar man tot heil en heul verstrekt, heeft haren oorsprong van de bijen. Archillochus wordt door eenigen voor den uitvinder van de <hi rend="spat">elegie</hi> gehouden, hoewel <hi rend="spat">Kallinus</hi> van Ephesus, in 't begin der achtste eeuw v. Chr. met meer recht de eerste vervaardiger er van genoemd wordt. Deze dichtsoort, die later door de Ioniërs, Doriërs en Atheners ijverig beoefend werd, diende zoowel voor minneliederen, als voor lijkzangen. Krijgsliederen, politieke liederen, spreukgedichten, gezelschapsliederen treffen wij onder de elegiën aan; en indien de elegie al haar oorsprong vindt in de klaagliederen, die onder begeleiding van den Elegos, d.i. een rietfluit, gezongen werden, en daardoor oorspronkelijk voor de uitdrukking van smart en droefheid dienden, is dit gebruik al zeer spoedig vrij algemeen verloren gegaan. Zoo dichtte onder anderen de bekende <hi rend="spat">Tyrtaeus</hi> (in 't midden der zevende eeuw v. Chr.) elegiën, waardoor hij den moed der Spartanen in den tweeden Messenischen oorlog weder opwekte, en in den verwarden toestand van Sparta weer orde en rust wist te brengen. Nog eeuwen later zongen de Spartanen zijne liederen, zoowel bij het aangaan van een gevecht als bij hunne gemeenschappelijke maaltijden. Volgens hunne meening waren geene gedichten zoo geschikt om de jeugd te onderwijzen en tot vaderlandsliefde op te wekken. Wij hebben er enkele van over, die in onze taal door Bilderdijk overgebracht zijn. In de elegiën van zijnen tijdgenoot Minnermus van Kolophon, heerscht een geheel 
tegenovergestelde richting. Zingenot is het eenige wat hem nog aan het leven bindt, nu zijn vaderland de vrijheid verloren heeft. Zijne minneliederen zijn gericht aan de fluitspeelster Nanno, die eenen jongeren minnaar boven hem verkoos. Zijne sentimenteele minneklachten vonden in lateren tijd bij de Romeinen vele bewonderaars.</p>
<p>Men ziet hoe veelsoortig de onderwerpen zijn en hoe verschillend de stemming eens dichters van elegiën zijn kan. Het is een dichtsoort, waar de veelzijdigheid van het individueel gevoel zich vrij in uiten kan. De vorm is niet veel van het heldendicht verschillend. Het hexameter, of zesvoetig dactylische vers is gebleven; doch wordt telkens door een pentameter, een vrjfvoetig vers, afgewisseld. De elegie vorderde dus geen bijzondere kunst. Geen groot plan voor eenig veelomvattend gedicht behoefde er voor ontworpen te worden. De elegie diende voor de eenvoudige poëtische uiting van ieder gevoel en iedere gedachte. Vandaar ook dat de oudste zedespreuken en lessen van staatkunde in elegische versmaat vervat werden. Reeds Tyrtaeus had dit in zijne <hi rend="spat">Eunomia</hi> voor de Spartanen gedaan.</p>
<p>Voor de Atheners handelde evenzoo de beroemde <hi rend="spat">Solon</hi>, die als staatsman, als koopman, als dichter evenzeer den lof zijner tijdgenooten verkreeg en verdiende. Juist door de vereeniging van alle die verschillende eigenschappen drukt hij het Helleeusche denkbeeld van een beschaafd man in
<pb n="39"/>zijn geheel uit. De daad en de gedachte moeten één wezen, en elkander steunen. Zoo was het bij Solon. Toen hij het wenschelijk achtte, dat de Atheners nog eens weder het waagden Salamis aan te vallen wekte hij hen op door het zingen eener elegie. Doch daarna stelde hij zich ook aan 't hoofd der vijfhonderd, die in geestdrift hem volgden, en de overwinning bleef ook niet uit. Toen hem later de hervorming van Athene opgedragen werd, wist hij in fraaie elegiën het nut van orde en wet aan te prijzen; ook zijne maatregelen, om aan den scherpen strijd tusschen rijken en armen een einde te brengen, verdedigde hij waardig in verzen, die meermalen in jambische en trochaeïsche voetmaat vervaardigd zijn. Uit het weinige dat van Solon's gedichten overig is en uit de enkele berichten, die daaromtrent bestaan, zoude men moeten opmaken, dat hij vooral in laatstgenoemde versmaten zijn leven en zijne politieke werkzaamheid beschreven en verdedigd heeft.</p>
<p>Scherper is de taal van Solon's ouderen tijdgenoot <hi rend="spat">Theognis</hi> van Megara. Hij behoorde tot den adel van 't land, die door het volk van zijne goederen verjaagd was. Heftig hierdoor bewogen, begeert hij het zwarte bloed zijner vijanden te drinken. Dat lage boeren deel krijgen aan de regeering, dat edel en onedel door huwelijken verbonden worden, is hem een geduchte grieve. Hoog verheft hij dan den ouden tijd, toen adel van geboorte en adel van geest verbonden waren. Allerlei wijze spreuken mengt hij tusschen deze schildering en opwekking aan zijns gelijken in rang en stand. Moeilijk is het echter te zeggen, hoeveel er van zijne gedichten overgebleven is in de verzameling, die onder zijn naam nog bestaat, doch die eerst in de vierde eeuw v. Chr. uit de gedichten van Tyrtaeus, Solon, Theognis en Minnermus schijnt zamengesteld te wezen; eene verzameling waarin dus vele nuttige lessen en spreuken te vinden zijn en die daarom later veel bij het onderwijs in de scholen gebruikt werd.</p>
<p>Met minder recht, maar niet minder hevig dan de elegiën van Theognis, waren de liederen van <hi rend="spat">Alcaeus</hi>. (In 't begin der zesde eeuw v. Chr.) Hij richtte ze tegen den bekenden wijzen Pittacus, die door het volk van Mitylene, de hoofdstad van Lesbos, aan 't hoofd van de regeering geplaatst was en alzoo een einde aan de drukkende overmacht der aristocratie aldaar gemaakt had. Met welk een smaad Alcaeus den edelen hervormer ook overladen had, Pittacus hield zich ook daarbij aan zijne spreuk, dat hij, die, hoe moeilijk het ook zij, een edel man blijven wil, niet alleen in vrienden, maar ook in vijanden het goede erkennen moet. Pittacus vergunde Alcaeus, die, zoo het schijnt, met andere aristocraten, naar Sicilië gevlucht was, in zijn vaderland terug te keeren. Behalve zijne politische liederen, heeft hij een aantal minnezangen en vooral drinkliederen vervaardigd. Zijne kunstvaardigheid blijkt zoowel in den lossen en nieuwen vorm, dien hij daarbij aanwendde, als uit de rijke verscheidenheid, waardoor hij zijn onderwerp telkens weer frisch en levendig wist voor te stellen.</p>
<p>Hooger eer nog wordt toegekend aan zijne tijd- en landgenoote, aan de schoone <hi rend="spat">Sappho</hi> (628-568), de grootste dichteres, die de oudheid kan aanwijzen. Zij was het middelpunt van eenen kring vrouwen, die de zoete gaven der muzen, de muziek en de poëzie, als de schoonste bloemen des levens verzorgden en kweekten. <hi rend="spat">Sappho</hi>, of zoo als zij in het dialect van haren stam heet, Psappha, d.i. de heldere, was geboren te Eresos,
<pb n="40"/>ongeveer 620 v. Chr. en vertoefde meestal te Mitylene. Zij had twee broeders, waarvan een schenker was in het Prytanéum aldaar, de andere koopman, die met Lesbischen wijn naar Naukratis in Egypte voer en daar eene hebzuchtige en listige slavin kocht, die hij als vrijgelatene naar Mitylene meêbracht. Over deze lichtzinnigheid heeft zijne zuster hem in een gedicht duchtig doorgehaald. Eene dochter van Sappho was gehuwd aan een rijk Lesbiër. Haar kind was de lievelinge der grootmoeder, die er van zingt, dat zij het lieve meisje, haar naamgenoot, voor geheel Lydië, noch voor het schoone land harer geboorte missen wilde. Meer bijzonderheden kennen wij van Sappho's leven niet; alleen nog, dat zij omstreeks 596 v. Chr. als ballinge zich naar Sicilië begeven heeft, denkelijk om dezelfde redenen als Alcaeus, die, zoo 't schijnt, haar een liefdesverklaring in verzen deed, die zij echter even zóó, maar vrij scherp, met eene afwijzing beantwoordde. Later is zij weder naar haar dierbaar Lesbos teruggekeerd en daar gestorven. In de geschiedenis der dichtkunst is de naam van Sappho ook daarom onsterfelijk, wijl zij, als Alcaeus, eene bijzondere versmaat uitgevonden heeft, die tot heden toe bewonderaars en navolgers heeft. Lang na haren dood zijn er eene menigte, veelal lasterlijke verhalen van haar verspreid. De reden hiervan is vooral te zoeken in de vrije levenswijze der Lesbische vrouwen, die zeer afstak bij de bekrompenheid en afsluiting, waaran o.a. de Atheensche vrouwen gewoon waren. De Lesbische vrouwen leefden vrij en in 't openbaar; zoo als zulks ook bij de Doriërs plaats vond. Verschillende vrouwenvereenigingen werden op Lesbos gevonden, om gezamenlijk een vroolijk en godsdienstig feest te vieren of ook wel om zich in de 
kunst der muzen te oefenen, zanggezelschappen zouden wij zeggen. Zoo was dan Sappho eene zangeres, die door eenen kring vriendinnen en leerlingen omringd was, die zich gezamenlijk in muziek en dichtkunst oefenden; zij voerde bij de godsdienstige feesten, den rei dezer vrouwen aan, nam deel in het lief en leed harer vriendinnen en werd door allen hoog geëerd en gevierd. Wij kennen van Sappho slechts enkele stukken uit hare bruiloftsliederen, eene ode aan Aphrodite en een vurigen minnezang, denkelijk tot afscheid aan een harer vriendinnen, die ging huwen en daarom de vereeniging verliet<note n="1)" place="foot">Bilderdijk heeft deze Ode in onze taal overgebracht (Taal- en Dicht. Versch. II, 90). Bij de Romeinen deed Catullus het; bij de Franschen zeer velen, zooals: Boileau, Delille enz.; de beste dier vertalingen is ook door eene vrouw gemaakt, Clotilde de Vallon Chalys, welke in de 15de eeuw leefde. Zie verder Mr. J. Pan. Aanwijzing der oude en nieuwere dichters, door Bilderdijk overgebracht (1839), bl. 161-163.</note> en enkele kleinere fragmenten. Uit alles blijkt evenzeer hare vurige hartstogtelrjkheid, als haar buitengemeene liefelijkheid van vorm en uitdrukking. De lyrische poëzie van Sappho nadert de richting, die de nieuwere volkeren daaraan gaven. Het is de naïve en levendige uitstorting van het persoonlijk gevoel, vol vuur en hartstocht, maar in alle geval natuurlijk.</p>
<p>Van Sappho's leerlingen of vriendinnen kennen wij slechts eenige namen. Iets meer is ééne bekend, <hi rend="spat">Erinna</hi> geheeten, die reeds op 19jarigen leeftijd overleed. Hare strenge moeder noodzaakte haar telkens bij 't spinnewiel te blijven of aan 't weefgetouw te zitten, om haar van de beoefening der poëzie af te houden. De aldus gepijnigde dichteres stortte nu
<pb n="41"/>haar gevoel uit in een gedicht de <hi rend="spat">Spil</hi> geheeten, dat uit 300 verzen bestaat en door de Grieken naast de Homeridische gezangen gesteld werd. Beter kennen wij eene andere dichteres, die in de laatste helft der zesde eeuw v. Chr. leefde, <hi rend="spat">Korinna</hi> uit Tanagra in Boeotië. Zij vervaardigde kleine epische gedichten, waarin zij de Boeötische heroën, zoo als Orion, verheerlijkte. Vooral waren het de sagen van haar vaderstad, die zij behandelde. Zij en hare land- en tijdgenoote <hi rend="spat">Myrtis</hi> hadden ook dit bijzondere, dat zij geheel en al in het volksdialekt schreven en daarin geene wijzigingen brachten, zoo als Alkman met het Spartaansch, Alcaeus en Sappho met het Lesbisch gedaan hadden. Korinna behaalde vijf malen in eenen wedstrijd de zege op haren leermeester Pindarus. Hare stadgenooten richtten voor haar na haren dood een gedenkteeken op en lieten eene schilderij vervaardigen, waarop haar hoofd met een zegekrans, het teeken harer overwinningen, omgeven was.</p>
<p>In de zesde eeuw onzer jaartelling had de handel een ongekende welvaart onder de Grieken verspreid. Het waren vooral de kustlanden en eilanden, die de voordeelen er van trokken. De buitengewone bloei der Dorische handelsteden op. Sicilië en in beneden-Italië valt vooral in dezen tijd. De vroolijke, opgewekte Griek maakte daarvan gebruik om de schoonste en edelste feesten in te richten; waarbij de gymnastiek en de muziek, in den ruimsten omvang, gebruikt werden om door idealen van schoonheid des lichaams en des geestes het gemoed der feestgenooten te verrukken. De aanzienlijken en rijken wedijverden evenzeer om ook de feesten, die zij onder elkander vierden, door schoone liederen te verheerlijken. Groot en gezocht was due het werk van den gevierden dichter. Rijkdommen stroomden hem toe; zoo deden velen hunner kunstreizen, als de virtuosen in den nieuweren tijd, waarop zij de rijke steden van Klein-Azië en Italië bezochten en meermalen met schatten beladen huiswaarts keerden. Anderen hielden zich aan de hoven der vorsten op, die onder den naam van tyrannen, wel de macht der aristocratie verbroken hadden, maar evenzeer als deze naar de liefelijke gaven der dichters haakten.</p>
<p>Zoo vond <hi rend="spat">Anakreon</hi> van Teos een vriendelijk onthaal bij Polykrates, den bekenden tyran van Samos, en na diens dood, bij Hipparchus, te Athene. Aan die hoven vervaardigde hij zijne minneliederen, waaraan hij in de oudheid zijnen hoogen roem verschuldigd was. Ook in den nieuweren tijd zijn de Anakreontische liederen zeer gevierd en herhaalde malen ook in onze taal overgebracht. Ongelukkig is de bekende bundel minneliederen, die met den naam van Anakreon pronkt, deels in den Alexandrijnschen, deels in nog veel lateren tijd vervaardigd. De ware Anakreon sloeg veel forscher toon aan, dan de Anakreontische liederen laten hooren. Men kan zulks onder anderen opmaken uit een brokstuk, dat van de echte gedichten nog overig bleef en waarin Eros, als een wapensmid, den dichter met een bijl treft en dan in eenen door regen en storm voortgezweepten stroom werpt. Wat zijn de weeke liefdegoodjes der zwakkere navolgers, daarmede vergeleken, ijdele en teere schepseltjes! - De spotliederen, die Anakreon schreef, schijnen ook krachtig geweest te zijn. Aan het hof van Polykrates leefde ook <hi rend="spat">Ibycus</hi> van Rhegium, die, ons als een bijzonder hartstochtelijk minnezanger geschilderd wordt en als navolger van Stesichorus vooral in koorgezangen uitmuntte.</p>
<p>Vóór de zesde eeuw v. Chr. was Sparta de verzamelplaats der dichters
<pb n="42"/>geweest, die om de eene of andere reden hun vaderland ontvluchtten. Reeds in 't begin van de zesde eeuw was <hi rend="spat">Terpander</hi>, een Lesbisch zanger, die wegens een moord uit zijn land verbannen was, naar Sparta geroepen. Als rhapsode zwierf hij nu overal rond en behaalde te Delphi viermalen de overwinning in den muziekalen wedstrijd. Hij verving de ouderwetsche kerkgezangen en lofliederen door lierzangen, die losser en levendiger met de vroolijke opgeruimdheid, welke aan de Apollo-dienst eigen was, meer in overeenstemming waren. Daarom beval het Delphisch orakel, dat tot de zesde eeuw toe een ontzaglijk grooten invloed op de beschaving der Grieken uitoefende, den Spartanen, die toen aan 't hoofd der Dorische beschaving stonden, dezen gevierden dichter aan. Terpander oefende daarna een grooten invloed uit op den staatkundigen en maatschappelijken toestand van dien echt Dorischen Staat. Bij het groote feest, dat aldaar ter eere van Apollo jaarlijks gevierd werd, de Karnéa, stelde hij ook een muziekalen wedstrijd in, waarin hij zelf (676) den eereprijs behaalde. De invloed van Terpander op de beoefening der dichtkunst in den Peloponnesus schijnt zeer groot geweest te zijn. Nog één eeuw later worden aldaar vele volgelingen van hem, die vooral in elegiën uitmunten, aangetroffen.</p>
<p>Wat Terpander te Sparta gedaan had, werd bijna gelijktijdig of kort daarna in denzelfden trant verricht door <hi rend="spat">Thaletas</hi> van Creta. Het orakel te Delphi had ook hem naar Sparta gezonden, en wel met het meer bepaalde doel, om die stad, welke door ziekten en verdeeldheden onder de burgers geteisterd werd, weer tot welstand en orde te brengen. Thaletas verschijnt er dus als een priester van Apollo, den god der orde, die deze handhaaft in alles en bij allen. Zooals Terpander de <hi rend="spat">lier</hi> gebruikte bij zijne liederen; zoo voerde hij de fluit in om het koorgezang bij de Gymnopaedia, een Spartaansch feest, te begeleiden. Sedert Thaletas werd bij de opvoeding der Spartaansche jeugd de muzikale ontwikkeling niet langer verwaarloosd. De Paeanen of zegeliederen van Thaletas werden geheel Griekenland door gezongen en vooral wegens den inhoud door de Pythagoristen hoog gewaardeerd. Ter zelfder tijd leefde te Sparta ook een dichter uit Lydië, Alkman geheeten (672-612), die den overgang tot de nieuwere, minder statige, lyrische poëzie vormt. Zijne trouwe schilderingen van het Spartaansche leven worden bovenal geprezen. Hieruit ziet men hoe verkeerd de voorstelling is alsof de Spartanen slechts ruwe krijgslieden waren en zich om de gaven der muzen niet bekommerden. Over 't algemeen is de veelzijdige ontwikkeling der dichtkunst bij alle Grieken niet altijd genoeg in 't licht gesteld. De reden er van licht in het groote verlies, hetgeen de nawereld in dit opzicht geleden heeft. Want van den over-rijken voorraad gezangen, die er door de grootste talenten vervaardigd werden, hebben wij zoo goed als niets meer overig. Meestal uit fragmenten die niet altijd even duidelijk zijn, bestaat de verzameling der overblijfselen van de lyrische 
poëzie, welke door Bergk het best uitgegeven is. Wanneer wij den loop, dien de lyrische poëzie genomen heeft, nagaan, dan merken wij op, dat de oudste gezangen geheel voor de godsdienst vervaardigd werden. Het zijn kerkliederen, in zoo verre daarvan bij de Grieken sprake kan zijn. Langzamerhand beginnen de dichters echter meer en meer ook andere zaken, vooral die tot de staatkunde behoorden, in hunne gezangen te mengen. Geen wonder. Het Delphisch orakel was evenzeer eene gods-<pb n="43"/>dienstige, als een politieke instelling. Wanneer de dichters overal en in alles orde en maat predikten, handelden zij in den geest van Apollo, de godheid, die den wil zijne vaders (Zeus) kent en openbaart. Sedert de zesde eeuw begint de werking van den lyrischen dichter zich uit te breiden tot de verheerlijking van de glorie en de macht der vorsten en andere aanzienlijke personen. De dichters werden nu niet langer alleen beschermd door de priesterschap en staatslieden, maar zij werden ook ter verheerlijking van het bijzondere leven door de aanzienlijken van alle staten uitgenoodigd en gevierd. Zoo kwam het, dat een man als <hi rend="spat">Simonides</hi> van Ceos (geb. 559) een algemeene beroemdheid, een grooten invloed en vele schatten verkreeg. Hij genoot de vriendschap van de Thessalische vorstenfamiliën te Larissa en te Pharsālus, verder van de Pisistratiden te Athene; daarna werd hij de vertrouwde van Themistocles, werd geeerd door Pausanias,koning van Sparta en stierf op Sicilië, na vele bewijzen van eere en achting ontvangen te hebben van de vorsten Hiero van Syracusae en Theron van Agrigentum. Simonides bezat eene buitengemeene kunstvaardigheid, zoodat hij in alle soorten der lyrische dichtkunst uitmuntte. Gedurende zijn lang leven heeft 
hij zes en vijftig maal bij muzikale wedstrijden den prijs behaald. Van zijne vele gedichten doet de <hi rend="spat">Danaë</hi>, die nog overig is, het verlies der overigen diep betreuren. Ook eenige epigrammen, zoo als op den dood van de Spartanen, te Thermopylae voor het vaderland gevallen, doen hem als een uitstekend dichter kennen. Wij moeten hierbij opmerken, dat Simonides zeer veel gelegenheidsgedichten voor bijzondere personen vervaardigde en daarvoor eene geldelijke belooning ontving. In den nieuweren tijd zijn zulke gekochte en bestelde lofliederen, als de lyrische dichters der Grieken in menigte vervaardigden, weinig in, eere en niet zonder reden. Wij kunnen daarom te meer het groote talent en vėrnuft der Helleensche dichters bewonderen, wanneer wij zien, dat de overgeblevene liederen van Pindarus (522-442) bijna geheel tot dat soort behooren.<note n="1)" place="foot">P. van Limburg Brouwer, over de zedelijke schoonheid der Poëzie van Pindarus, 1826.</note> Van hem bezitten wij 45 zegezangen op overwinnaars in de Olympische (14), Pythische (12), Nemeïsche (11) en Isthmische (8) spelen en alzoo in vier boeken verdeeld. Hooge eer heeft Pindarus, die een Thebaan was, in den ouden tijd en ook daarna tot nu toe genoten. Hij is altijd voor een der grootste dichters, die ooit bestonden, gehouden. De vorsten zoo wel als de hoofden der aristocratiën wedijverden om hem eere en gastvrijheid te bewijzen. De Rhodiërs lieten een zegezang van Pindarus op hunnen medeburger Diagoras met gouden letters in den tempel van Athene te Lindus graveren. Te Delphi had hij een eerezetel nabij het altaar der godheid en nooit vergaten de priesters hem bij den godenmaaltijd der Theoxeniën uit te noodigen. Niemand bracht toch Apollo grooter 
eere, dan de zanger, die als 't ware zijn beeld op aarde droeg. Alexander de Groote eerde den grooten lierdichter nog, toen hij bij de verwoesting van Thebe alleen het huis spaarde, waar Pindarus eens gewoond had. De Romeinen waren evenzeer Opgetogen over zijne gedichten. Horatius roemt hem als den onnavolgbaren, en ook de latere kunstrechters, zoo als Quinctilianus, weten hem niet minder genoeg te prijzen. Men bewondert hem vooral wegens de kunst, waarmede hij van het bijzondere feit, dat
<pb n="44"/>hij bezingen moet, zich weet te verheffen of tot de verheerlijking van den stam, waartoe de overwinnaar, wiens lof hij verkondigt, behoort, of tot de vereering der godheid, die zooveel goede gaven schenkt. Den overwinnaar prijst hij om het geluk, dat de goden hem verleenden, maar hij wekt hem ook op om nu matig, wijs en vroom te zijn, want den overmoedige en, trotsche werpt de Godheid even diep ter neer, als zij den deugdzame eere geeft. In alle zegeliederen van Pindarus heerscht wel een vroolijke, maar toch tevens ook eene ernstige stemming. De strekking er van is om tot deugd en godsvrucht, zoo als de Grieken en meer bepaald de Doriërs die begrepen, aan te manen. De mythen, die hij telkens in zijne gezangen vlecht, hebben steeds een zedelijken zin, en hij verbergt zijnen afkeer niet van hen, die den goden onwaardige dingen toedichten. Het is voor ons natuurlijk moeilijk de waarde dezer zegeliederen wel te beoordeelen. Zij zijn niet gemaakt om gelezen, maar om gezongen te worden, wanneer de overwinnaar in zijn vaderstad plechtig ingehaald werd of bij een feest, dat aldaar te zijner eere gegeven werd. In den tempel werd dan geofferd en een vroolijke maaltijd in 't huis van den overwinnaar besloot het feest. De lofzang werd gedurende den optocht door eene rei aangeheven, of ook wel onder den maaltijd opgezongen. Om het talent van Pindarus wel te kunnen beoordeelen, zouden wij ook van de overige gedichten, die hij in groote menigte vervaardigde, het een en ander dienen te bezitten. Doch wij hebben van zijne hymnen, paeanen, dithyramben, hyporchemata, encomia, threni, enz. slechts zeer weinig fragmenten.</p>
<p>4. Wanneer wij Simonides en Pindarus met elkander vergelijken, zien wij dat in den eersten de Ionische geest even krachtig te voorschijn treedt, als dat bij den laatsten de Dorische, richting de heerschende blijft. Ernst was den Doriërs eigen. Op deugd en godsvrucht, op het bewaren der voorvaderlijke zeden legden zij het hoogste gewicht. Zij leefden voor de gemeente en benlinden orde en gelijkheid in kleeding, in wooning, en bij hunne maaltijden. Vrees voor elke verandering, voor iedere uitbarsting van buitengemeene geestdrift bezielde hen. Van; nature waren zij dus conservatief. Aristokratie (de heerschappij der besten) was de regeeringsvorm, die voor hen paste. Evenzeer in de philosophie van Pythagoras als in de gedichten van Pindarus vinden wij de begrippen der Doriërs voorgesteld. In 't leven drukte later Epaminondas zijn zegel er op. De overgeleverde deugd zuiver en rein te bewaren en weder in hunne kinderen te zien herleven, ziedaar hun streven. Vernuft en scherpzinnigheid, korte en puntige gezegden, waardoor de Sicilianen zoo zeer bekend waren, stonden bij hen in hooge eere. Hun ideaal was in het verledene en zij verwachtten dus niets van de toekomst, waarop de Ioniërs steeds hunne oogen gericht hielden. Geen land ter wereld heeft bij een zoo beperkte ruimte zooveel bergland en zeekust te gelijk, als het vasteland van Griekenland.<note n="1)" place="foot">Griekenland beslaat pas een negende deel der oppervlakte van Frankrijk en toch hebben zijne kusten eene lengte van 720 geograph mijlen, terwijl de Fransche kast 275, de Zweedsche 390 en de Italiaansche 580 mijlen lengte heeft.</note> De bergbewoners en de zeevolkeren zijn altijd in aard en karakter verschillend. Ook bij de Grieken kwam dit helder in 't licht. De Ioniërs werden 
weldra zeevaarders en trokken naar alle eilan-<pb n="45"/>den van den Archipel en langs alle kusten eerst van Klein-Azië en later tot in de verste streken van de Middellandsche zee. Hunne hoofdgoden waren Poseidon, die over de oppervlakte van zee en land beveelt, en Athene, de godin van alle kunsten, zoo wel in oorlog als in vrede.</p>
<p>De Ioniër leefde dus in beweging, zoo als de Doriër in rust. De Ioniër was menschlievend en kon niet lang het juk van oude geslachten of van oude gewoonten dragen; van daar zijne zucht naar verandering, zoowel in zijn politiek als in zijn sociaal leven; van daar zijne gemakkelijkheid om zich in nieuwe toestanden te verplaatsen en zijnen koers onmiddelijk te richten naar den weg, dien het oogenblik hem aanwees. Simonides heeft zulks getoond, toen hij zich in de Persische oorlogen tot tolk maakte van den nieuwen tijd, en wel vooral doordien hij zich aansloot bij Themistokles, den man, die de Grieken en vooral de Atheners op nieuwe en gevaarvolle banen ter zege leidde.<note n="1)" place="foot">Ernst Curtius zegt in zijne <hi rend="spat">Grieksche Geschichte</hi> II. 55: ‘Die Griechischo Muse fehlte nicht, um ihrerseits die Begeisterung des Volks zu nähren. Namentlich war es Simonides aus Keos, der einflussreiche Freund des Themistokles, welcher, obwohl schon ein Siebziger, dennoch mit jugendlicher Wärme die grosse Zeit auffasste und nachdem er einst bei Hipparchos und dann bei den Skopaden in Thessaliën eine höfische Dichtkunst geübt hatte, nun ein Sänger der Freiheits-Kriege wurde und das Volk zam Kampfe gegen die Feinde des Vaterlands begeisterde.’</note> Simonides volgde hierin geheel zijne Ionische natuur; hij werd de vaderlandslievende dichter, die den roem van allen verheerlijkte, terwijl de Thebanen het hunnen Pindarus euvel duidden, dat hij het gewaagd had, de stad Athene een steun van Hellas te noemen.</p>
<p>Zoo ergens de geschiedenis der daden en lotwisselingen van het volk met den gang en aard der letterkundige ontwikkeling zamenhangt, dan is zulks, zoo als wij reeds zagen, bij de Grieken het geval geweest. Geen feit heeft echter zoo grooten invloed gebad op het Grieksche leven, dan de Persische oorlogen. Daardoor werd het nationaal gevoel buitengemeen geprikkeld en verheven. Daardoor werd het onderscheid tusschen Hellenen en Barbaren eerst recht duidelijk in 't licht gesteld. Het zelfvertrouwen van den Helleen was nooit grooter en nooit meer gewettigd, dan toen hij den overmoed der trotsche Persen op het slagveld te Plataeae voor altijd gefnuikt had. Met recht, want daardoor was Griekenland en de geheele Grieksche beschaving gered. Zonder volle vrijheid kon de Helleensche geest niet leven. In plaats van de slavernij, die zij bedoelden, hebben de Persen de Grieken eerst tot die noodige vrijheid gebracht. De staat, de godsdienst, de kunst en de wetenschap van den Griek steunden geheel op vrije ontwikkeling. Wat er van menschen en staten worden kan, als zij geheel aan de vrije natuur overgelaten worden, leert ons de geschiedenis der Grieken in 't algemeen, maar wel het meest die der Atheners in 't bijzonder. Zonder twijfel is de plotselinge opkomst van Athene het merkwaardigste gevolg der Persische oorlogen. Het middelpunt van Griekenland werd daardoor van Delphi naar de hoofdstad van Attica veraplaatst. De godheid heeft de Persische oorlogen verwekt, zegt in trotsch zelfgevoel een Athener, opdat het blijken zoude, hoe groot de deugd en de dapperheid der Atheners is. Wel voorbereid door mannen als Solon,
<pb n="46"/>Pisistratus en Clisthenes, traden de Atheners eensklaps uit hunnen schuilhoek te voorschijn, om in den strijd tegenover den gemeenschappelijken vijand weldra den eersten rang in te nemen. Het was alsof er aan den donkeren hemel plotseling een schitterend gesternte verschenen was, toen de nacht der slavernij allen bedreigde. De Atheners zelve stonden verbaasd over de macht en het aanzien, dat zij eensklaps verwierven. Hunne idealen werden door de werkelijkheid overtroffen. Zij hadden geleerd dat elke menigte en alle rijkdom voor verstand en moed bezwijken moet. Zij werden er door opgewekt om steeds naar hoogere verheffing te streven. Het Ionische karakter der bevolking verkreeg de overhand. Toch werd het nog lang getemperd door de echt-Dorische beginselen van orde en maat.<note n="1)" place="foot">W. Wachsmuth heeft in zijne <hi rend="spat">Algemeine Culturgeschichte</hi> (Leipzig 1850) I. bl. 167, zich over het schitterend tijdperk van Athene's ontwikkeling zoo goed uitgedrukt, dat ik niet nalaten kan zijne woorden hier ter neder te schrijven: ‘Zu der wunderbarsten Erscheinungen der gesamten Geschichte gehört das plötzliche Auftauchen Athens aus anspruchslosem Stillleben zu einer ungestümen Regsamkeit, fruchtreichen Thätigkeit für Staat und Humanität und selb-verzehrender Ueberhebung, Unruhe und Bewegung. Den Anstosz dazu gab zweierlei, die Befreiung von der Tyrannis der Peisistratiden, und der Kampf gegen die Per-ser Vorgearbeit aber hatten Solon, als Gezetzgeber, und Peisistratus als Machthaber. Die Einrichtung der Demokratie durch Kleisthenes war der Ruf zur Erweckung der schönsten Kräfte, die in einen Schlummer von fast einem Jahrtausend sich gespart und gesteigert zu haben schienen, und nur 
ein Jahrhundert hindurch für unsterbliches Andenken der Athener in der Geschichte zu arbeiten. Es war als ob in Sturmeseile nachgeholt und gutgemacht werden sollte, was bis dahin versäumt worden war.’</note> Die beweging in het politieke leven en in de gewone praktijk openbaarde zich evenzeer in de letterkunde. De bijzondere deelen der poëzie waren door de afzonderlijke stammen der Ioniërs, der Doriërs en Aeoliërs tot de hoogste mate van ontwikkeling gebracht. De epische en lyrische dichters hadden alle gedachten en gevoelens in de grootsche verscheidenheid van taal en versmaten ontvouwd. Bij de Atheners zoude de poëzie zich nog hooger verheffen en ziet eene nieuwe dichtsoort werd geboren: het <hi rend="spat">drama</hi> en wel het eerst de <hi rend="spat">tragoedia</hi> of het <hi rend="spat">heldenspel</hi>, een verhevene spruit van een trotschen en opgewekten tijd.</p>
<p>5. Het drama, de tragoedia.</p>
<p>Van den oorsprong van het drama en bijzonder der tragoedia is slechts weinig met zekerheid bekend. De Ouden bekommerden er zich niet veel over. Ook voor ons is het meer van gewicht de vrucht dan den kiem dezer kunst te kennen. <hi rend="spat">De tragopedia</hi> was geheel verbonden met de dienst van Dionysus of Bacchus, van daar zoude ook de naam zijnen oorsprong hebben. <hi rend="spat">Tragos</hi> beteekent een <hi rend="spat">bok</hi> en met een offer van dat dier, zoo schadelijk voor de wijnranken, werd het offer aan Bacchus besloten.</p>
<p><hi rend="spat">Arion</hi> (624), van Korinthe, had den Dithyrambus, zoo heette de lofzang ter eere van Dionysus, tot een koorgezang herschapen. <hi rend="spat">Lasos</hi> van Hermione, de leermeester van Pindarus, had daarin weder vele veranderingen gebracht, door de mimiek meer met den dans te verbinden, door de uitvinding van vele nieuwe zangwijzen en door de veelvuldiger en rijker aanwending van blaasinstrumenten, Lasos bracht deze nieuwe kunst uit den Peloponnesus naar Athene, aan het hof der Pisistratiden. De Dithyrambus
<pb n="47"/>werd nu weldra bij de openbare feesten ingevoerd en de rijke burgers wedijverden onderling, wie de Bacchische reien het schoonst wist te costumee-ren en het best te oefenen. Die rei bestond uit vijftig personen, die gedurende het offer rondom het altaar een rondedans uitvoerden. De Atheners spaarden moeite noch kosten om de eerste lierdichters voor nieuwe liederen bij hunne Bacchusfeesten te erlangen. Simonides was hun hierbij het meest te hulp gekomen. Zijn roem als dichter van Dithyramben werd door niemand overtroffen. Lang voor hem had <hi rend="spat">Thespis</hi> van Icaria (536) de gewoonte ingevoerd, dat de reiaanvoerder bij afwisseling het een of ander verhaal uit het goden- of heldenepos voordroeg. Na hem zoude <hi rend="spat">Choerilus</hi> hetzelfde gedaan hebben. Doch van beiden is ons weinig bekend. <hi rend="spat">Phrynichus</hi> van Athene schijnt de eeuste geweest, die de tragoedie een meer dramatischen vorm gegeven heeft. In zijn tijd beginnen ook de openlijke wedstrijden. Zijne <hi rend="spat">verovering van Milete</hi> werd in 493 opgevoerd. Het schijnt eene soort van cantate geweest te zijn. Hij had daarin het onheil, dat de groote stad der Ioniërs op de kust van Klein-Azië overkomen was, zoo treffend weten voor te stellen, dat de Atheners bij het aanhooren er van in tranen losbarstten - doch den dichter tot eene zware geldboete veroordeelden, omdat hij hun daardoor te scherp scheen verweten te hebben, dat zij hunne dochterstad in 't gevaar niet bijgestaan hadden.<note n="1)" place="foot">Ik geef deze verklaring nog liever, dan te zeggen, dat de Atheners reeds eene kunsttheorie zonden bezeten hebben, welke eerst in onzen tijd door eenige philosophische kunstrechters schijnt gevonden te zijn. Het geheele verhaal is echter zeer 
duister en hoewel het bij Herodotus VI., 21 te vinden is, zoude ik toch eer denken, dat het door Kallisthenes, die zoo geloofwaardig niet is, verspreid werd. Strabo heeft het in allen gevalle bij dezen gelezen.</note> Wat er van zij, men ziet er in alle gevalle weder uit, hoe hoog gewicht de Atheners aan de uitspraak eens dichters hechtten Overigens is van Phrynichus en zijn werk bijna even weinig bekend als van <hi rend="spat">Pratinus</hi> van Phlius (500), die het satyr-drama, een boertig en kluchtig spel, van de tragoedia afscheidde en tot een afzonderlijken kunstvorm verhief.</p>
<p>6. De stichter der eigenlijke tragoedie is <hi rend="spat">Aeschylus</hi> geweest. Over hem moeten wij dus uitvoeriger handelen. Het weinige dat wij van zijne levensgeschiedenis weten, komt hierop neer. Aeschylus werd in 525, volgens anderen in 521, geboren. Zijn vader Euphorion was van oud-Attische familie en behoorde tot de gemeente (demos) Eleusis. Vijf-en-twintig jaar oud trad Aeschylus als tooneeldichter op. In 484 behaalde hij den eersten prijs. In 490 streed hij moedig bij Marathon, waar hij vele wonden ontving. Ook nam hij tien jaren later deel aan de gevechten bij Artemisium, Salamis en Plataeae (479). Als strijder bij Marathon wordt zijn naam verbonden met hen, die zich daar door hunne dapperheid het meest beroemd maakten,met Cynaegirus en Aminias, zelfs zoodanig dat dezen later voor zijne broeders gehouden werden, waarvoor echter geen voldoende grond schijnt te bestaan. In 475 bevond hij zich bij Hiero, tyran van Syracusae, een vorst, die aan zijn schitterend hof de beroemdste Grieksche dichters noodigde. Hier vervaardigde Aeschylus een gelegenheidsstuk, de <hi rend="spat">Aetnaeae</hi> geheeten. De aanleiding hiertoe was de volgende. Hiero had de bewoners van Katana verdreven, en die stad met eene nieuwe bevolking voorzien, uitgebreid en daarna den naam van Aetna gegeven. In 488 vinden wij Aeschylus weder
<pb n="48"/>te Athene. Toen was het dat hij voor den jongen Sophokles, die voor 't eerst als tooneeldiohter optrad, moest onderdoen. Het is thans moeilijk te weten, of Aeschylus hierin eene veroordeeling van zijn talent, dan wel van zijne staatkundige richting heeft moeten zien. In alle gevallen waren de stemmen verdeeld en wisten de gewone kamprechters niet hoe zij er zich uit redden zouden, toen gelukkig Cimon, die juist op het toppunt van zijn aanzien en glorie stond, met zijne medeveldheeren in het theater verscheen. Hij had het gebeente van Theseus van Scyros naar Athene gebracht en wilde nu op het altaar den god Dionysus een offer brengen. Hem kozen nu de rechters om tusschen de beide dichters uitspraak te doen en Cimon besliste ten voordeele van den jongsten. In 468 en in 458 behaalde Aeschylus echter weder eene glansrijke zegepraal. Deze laatste werd zekerlijk vergald door zijne politieke tegenpartij, die eene aanklacht bij het gerecht tegen hem inbracht,<note n="1)" place="foot">Het was de gewone aanklacht, wanneer men een politieke tegenpartijder wilde treffen, zij heette die van <hi rend="spat">asebeia</hi>. Dat men daarbij niet juist aan bepaalde oneerbiedigheid of goddeloosheid behoeft te denken, bewijzen mijns inziens de gelijknamige aanklachten, die later tegen Phidias, Aspasia, Anaxagoras en Socrates ingediend zijn.</note> Hoewel vrijgesproken, schijnt dit toch voor hem eene reden geweest te zijn, om weder naar Sicilië te vertrekken en nu wel naar Gela, waar hij in 69 jarigen ouderdom kwam te overlijden. Te zijner eere werd door de bewoners dezer stad een prachtig grafteeken gebouwd, waarop een grafschrift, door den dichter zelven vervaardigd, zoude gegrift geweest zijn, dat aldus luidt: ‘Dit grafteeken bedekt Aeschylus, den zoon van 
Euphorion. Te Athene geboren, overleed hij in het vruchtbare Gela. Het gevierde woud bij Marathon en de langlokkige Perzen kennen zijne dapperheid.’ Ook de Atheners richtten te zijner eere van staatswege een standbeeld voor hem op. Van de groote menigte stukken,<note n="2)" place="foot">Het getal der stukken van Aeschylus wordt door eenigen op 93, door anderen op 70 begroot. Wij kennen slechts de titels van 64 stukken, waaronder 6 Satyr-drama's.</note> die Aeschylus vervaardigd heeft, zijn slechts zeven over, waaronder eene trilogie - de Orestia - terwijl het Satyr-drama, dat er bij behoorde, verloren ging.</p>
<p>De <hi rend="spat">geketende Prometheus</hi>.<note n="3)" place="foot">Wij bezitten hiervan een uitstekende vertaling, in dichtmaat, door Mr. I. da Costa, in 't eerste deel der Kompleete Dichtwerken. Haarlem, 1863.</note> Prometheus had het vuur van den hemel geroofd en den menschen geschonken. Zeus, de nieuwe heerscher, straft den geweldigen titan, door hem aan een eenzame rots te ketenen, waar een onmetelijke reeks smarten en rampen hem znllen treffen. Bij de opening van 't stuk treden de machtige zonen van den Styx, het Geweld en de Kracht, ten tooneele. Hephaestus begeleidt hen om op bevel van Zeus Prometheus te ketenen. Onder spot en hoon verlaten de geweldenaars hem, terwijl Hephaestus zijn medelijden betuigt. Eerst nadat zijne pijnigers vertrokken zijn, barst hij los in toorn en klachten. Van goden en menschen verlaten roept hij de elementen tot getuige, dat hij zelf een god door de goden dus schandelijk mishandeld wordt. De tegenwoordige en de toekomstige ellende grijpt hem geweldig aan, hij overziet zijn lot geheel. Weldra komt hij echter tot kalmte, als hij bedenkt dat hij willens en wetens zich zelven zijn lot berokkend had; doch geen nood, zijn doel is bereikt; de menschen zijn
<pb n="49"/>behouden, door het bezit van 't vuur zijn zij tot elk werk in staat. Zoo sprekende, hoort hij eensklaps een geweldig geruisch, als het geklep van reusachtige vleugels. Zijn vrees voor een nieuw onheil blijkt ijdel; want ziet de medelijdende dochters van Oceanus komen aangevlogen, om hem hare deelneming te betuigen, en, zoo 't kan, troost toe te brengen. Prometheus wordt na hare toespraak wel bedaarder, maar volhardt toch geheel in zijne trotsche houding tegenover Zeus, die hem zoo ondankbaar behandelde en die aan hem, die uit medelijden den mensch redde, geen medelijden betoond had. Later komt Oceanus zelf hem bezoeken. Ook deze raadt hem aan zich naar den almachtigen wil van Zeus te buigen, doch Prometheus blijft tegen den nieuwen tyran uitvaren, zonder van eenige toegeeflijkheid te willen hooren. In het tweede gedeelte van het stuk, treedt eensklaps Io op, in de gedaante van eene koe, steeds in angst en schrik voor haren vervolger Argos. Ook zij is ongelukkig geworden door Zeus en wel door hare liefde voor hem. Io verhaalt hare rampzalige omzwervingen, waarop Prometheus haar de landen en volkeren noemt, die zij nog zal moeten bezoeken, voor zij de langgewenschte rust in Aegypte vinden zal. Hij voorspelt dat een harer nakomelingen hem van zijn lijden verlossen zal. Prometheus kent ook nog een ander geheim, dat op den val van Zeus betrekking heeft, en dat hij, niettegenstaande de ontzaglijke bedreigingen van Hermes, den bode van Zeus, niet openbaren wil. Het stuk eindigt, dat Prometheus deswege onder donder en bliksem in den afgrond geslingerd wordt.</p>
<p>Prometheus is in dit stuk zoo krachtig, zoo reusachtig groot geteekend, dat al de overige karakters daarbij verflauwen. Prometheus is de heros van de ontwikkeling der menschheid, Zeus is een onderdrukker, een ondankbare tyran. - Ontelbaar zijn de pogingen om Aeschylus bij deze voorstelling te redden tegen de beschuldiging van verachting der Godheid. Te meer omdat men in zijne overige stukken telkens een buitengewonen eerbied voor het goddelijke bespeurt. Dit raadsel wordt het best opgelost door de opmerking, dat de <hi rend="spat">geketende Prometheus</hi> het middelste stuk van eene trilogie uitmaakt. Het derde stuk, dat ook verloren ging, bevatte de <hi rend="spat">bevrijding</hi> van den woesten Titan. In dat stuk doorschoot Hercules, de zoon van Zeus en nakomeling van Io, den adelaar, die Prometheus, 13 geslachten lang, dagelijks gepijnigd had. Zeus, nu verzoend, beveelt daarop den verlosser van Prometheus ook de menschen bij te staan en te beschermen. Zoo zoude Aeschylus in deze trilogie hebben willen voorstellen: <hi rend="spat">den strijd en de verzoening vanden ouden en nieuwen tijd ook bij de Goden in den hemel</hi>. Er is geen tragoedie geweest, welke, tot nu toe, tot zooveel <hi rend="spat">mystieke dweepe rij en</hi> en allegorische verklaringen aanleiding gegeven heeft, dan juist de Prometheus, waarin reeds de kerkvaders een Voorspelling van Christus gevonden hebben.</p>
<p><hi rend="spat">De zeven tegen Thebe</hi>.</p>
<p>Dit drama werd in 469 opgevoerd en maakt het derde stuk uit van eene trilogie, waarin de dichter de Thebaansche verhalen van Oedipus en zijn geslacht behandelde. De hoofdpersoon is koning Eteocles, een krachtig en vastberaden karakter, dat enkel door vaderlandsliefde gedreven wordt. Hij heeft zich voor den gevaarlijken strijd wel voorbereid, en stelt daarom de angstige burgerij gerust. Toen de bode hem uitvoerig bericht geeft van den aanval der zeven vorsten tegen Thebe,<note n="1)" place="foot">Dit verhaal van den bode is overgezet door Mr. da Costa, Dichtwerken I, 92-98.</note> ontwikkelt hij bedaard zijne maatregelen
<pb n="50"/>en plannen; hij verklaart ten slotte zijn vast besluit om met zijnen broeder Polynices zelf eenen kampstrijd aan te gaan. In dit tweegevecht vallen beide broeders, doch Thebe wordt gered. De lichamen der twee zonen van Oedipus, welke dus zijnen vloek vervulden, worden op het tooneel gebracht; waar hunne beide zusters een smartelijk klaaglied aanheffen. Nu verbiedt de raad van Thebe, om Polynices, die tegen zijn eigen vaderstad gestreden had, te begraven. Antigone verzet zich hier tegen. Het stuk eindigt, dat de rei zich in twee deelen scheidt, om de dooden te begeleiden.</p>
<p><hi rend="spat">De Persen</hi>,<note n="1)" place="foot">Vertaald door da Costa, Dichtwerken, I. 21-91.</note> opgevoerd in 472, was het middelste stuk van eene trilogie, waarin de strijd van Azië en Europa op een zeer dichterlijke wijze voorgesteld wordt. De dichter stelt de nederlaag der Persen voor als een godsgericht over den vermetelen koning. De rei bestaat uit aanzienlijke Persen, die, gedurende de afwezigheid van Xerxes, het rijksbestuur voerden. Bij zijn optreden zingt hij van de groote macht van Persië en van de ontzaglijke legermassa's, die Griekenland met volslagen ondergang bedreigen, maar kan toch zekere vrees voor een ongelukkigen afloop niet geheel ontveinzen. Intusschen verschijnt Atossa, de moeder van Xerxes en weduwe van Darius, en verhaalt aan den rei een onheilspellenden droom, dien zij gehad heeft. Men raadt haar lijkoffers aan de schim van Darius te brengen en van dien vorst, wiens deugd en goed bestuur hoog geprezen worden, afwering van het ongeluk te erlangen; Niet lang duurt dit gesprek of een bode treedt op, die berichten uit Griekenland brengt. In dit bericht is vooral de beschrijving van den slag bij Salamis meesterlijk, daardoor erlangt men een duidelijk beeld van het geheele onheil, dat de Persen getroffen heeft, van het verlies van zoovele dappere en uitstekende mannen, en van den schandelijken terugtocht. De rei vreest dat, nu zulk een groot leger verslagen is, de onderworpene volkeren in Azië zullen opstaan en het heerlijke rijk van Darius ten onder zal gaan. Op raad van den rei wordt de schim van dien goeden koning door lijkoffers en tooverzangen opgeroepen. Weldra verrijst dan ook de geest van Darius en verneemt van Atossa wat er geschied is. Hij verklaart daarop aan de koningin, dat reeds lang orakels deze 
onheilen aan de Persen verkondigd hadden, doch dat de overmoed van Xerxes de vervulling er van verhaast had; dan voorspelt hij nog de rampen, die komen zouden, als een straf voor de Persen, omdat zij de tempels der goden zelfs niet ontzien hadden. De vernietiging van de macht in Europa moge den Persen tot waarschuwing dienen, om zich met de heerschappij over Azië tevreden te stellen. Toen de schim verdwenen was, vat de rei, die vol eerbied tot dusverre gezwegen had, weer het woord op en bezingt het geluk en de welvaart van Persië onder de regeering van Darius, wiens naam hoog verheerlijkt wordt. Tegenover dat verdwenen geluk staat de ellende der werkelijkheid. Xerxes komt op als een vluchteling met een verscheurden koningsmantel, en barst in laffe klachten uit over het ongeluk, dat hem getroffen heeft. Het stuk besluit met een antwoord van den rei, op die weeklachten van den koning:<note n="2)" place="foot">Vertaling van da Costa.</note></p>
<pb n="51"/>
<lg type="poem">
<l>Staak, o Vorst! het nutloos kweken</l>
<l rend="; 1tab">van uw tomelooze drift:</l>
<l>Wil veeleer den Hemel smeken</l>
<l rend="; 1tab">met gebeên en offergift!</l>
<l>Laat ons onheil dit u leeren,</l>
<l rend="; 1tab">u en 't laatste nageslacht:</l>
<l>Wie een godheid durft trotseeren,</l>
<l rend="; 1tab">wordt ten wissen val gebracht.</l>
</lg>
<p>Het plan van de Persen had Aeschylus uit de Phoenissae van Phrynichus genomen. De Phineus was het eerste stuk der trilogie geweest, zoo als de Zeegod <hi rend="spat">Glaukus het</hi> derde drama. In dit laatste stuk werd ook de nederlaag der Persen bij Himera in Sicilië opgenomen. Het nastukje, dat er bij hoorde, <hi rend="spat">is Prometheus</hi>, de vuurdrager, geweest. Doch van al deze stukken kennen wij weinig meer dan de titels. Met deze tetralogie behaalde Aeschylus den eersten prijs.</p>
<p><hi rend="spat">De Orestia</hi>.</p>
<p>Dit is de eenige trilogie, welke ons van eenig dramatisch dichter bewaard werd. Zij bevat de <hi rend="spat">Agamemnon</hi>, de <hi rend="spat">Choëphorae</hi> en de <hi rend="spat">Eumeniden</hi>. Het satyr-drama Proteus, dat er bij behoorde, is verloren gegaan. Zij werd opgevoerd in 458 en Aeschylus behaalde daarmede den eersten prijs. Agamemnon, uit het geslacht der Pelopiden, koning van Argos, was na zijne terugkomst van Troje, door zijne gemalin Clytemnestra, die met Aegistheus boeleerde, gedood. Daarna had Orestes, tot mannelijke jaren gekomen, den moord zijns vaders op zijne moeder en op haren boel gewroken; zoo herwon hij het rijk zijns vaders en verkreeg groote eer bij zijne tijdgenooten. Dus luidde het verhaal in de Odyssea. De tragische dichters hebben, zekerlijk in verband met de plaatselijke sagen, aan deze feiten meer ontwikkeling gegeven. Vooral Aeschylus heeft,ze op de meest grootsche en verhevene wijze voorgesteld, zoo als men uit het volgende overzicht zien kan.</p>
<p><hi rend="spat">Agamemnon</hi>. Dit eerste stuk van de trilogie bevat den moord des konings. Een wachter bericht den val van Troje. Eindelijk zijn de seinvuren ontstoken, waarop hij tien jaren lang gewacht had. De rei, die uit grijsaards bestaat, heft nu een prachtigen zang aan, waarin het verleden in herinnering gebracht wordt en aangetoond, hoe de godheid ieder euveldaad steeds straft. Ondcrtusschen verneemt ook hij de heugelijke tijding der inneming. De vreugde daarover vermengt zich met zekeren angst ovar de dingen, die komen zullen. Het lot van Iphigenīa, aan des vaders eerzucht ten offer gebracht, weegt drukkend op de toekomst, want het is nog ongestraft. Intusschen beveelt Clytemnestra op de altaren vuur te ontsteken en offers te plengen. Weldra treedt een bode op. Troje is vernietigd, zegt hij, omdat de goden den roof van Paris duchtig wilden straffen. Het aloude stamhuis rukte hij mede in zijnen val en de kinderen van Priamus boeten dubbel zijne schuld. Clytemnestra komt weldra om het bericht van den bode<note n="1)" place="foot">Het verhaal van den bode is vertaald door Mr. da Costa.</note> te vernemen. Ook zij veinst verblijd te zijn over de naderende komst van haar echtgenoot. ‘Zeg uwen heer,’ zoo sprak zij, ‘dat hij zoo snel mogelijk kome; hij zal zijne getrouwe gemalin in zijn paleis vinden, zoo als hij haar eens verlaten heeft.’ Nadat de
<pb n="52"/>bode nog een uitvoerige en heerlijke beschrijving van een vreeselijken storm, waardoor Agamemnon, bij zijne vaart van Troje, overvallen werd, gegeven heeft, treedt hij af. Toen de rei weer een verheven lied gezongen heeft, verschijnt eindelijk koning Agamemnon zelf. Op een triumf-wagen gezeten, heeft hij Cassandra, de ongelukkige dochter van Priamus, naast zich. De rei ontvangt hem met getemperde blijdschap, in zijne toespraak waarschuwt hij den koning voor bedrog. Agamemnon vreest echter nu geen gevaar; hij meent het toppunt zijner fortuin bereikt te hebben; opgeruimd is hij en dankbaar aan de goden, die hem zooveel gunst bewezen hebben. Zijne gemalin Clytemnestra huichelt buitensporige blijdschap over den terugkeer van haren echtgenoot. Zij heeft purperen tapijten uitgespreid, opdat hij als een overwinnend god zijn paleis binnentrede. Op de lange rede der vrouw, die als uit eerbied zich voor zijne voeten nedergeworpen heeft, antwoordt de koning: ‘Ik ben een mensch, vereer mij als zoodanig, en niet als een god; daar huiver ik voor.’ Toch geeft hij eindelijk gehoor aan het verlangen der huichelares. Hij stijgt uit den wagen en loopt nu als een offerdier ter slachtbank. Wij hooren niets meer van hem, dan angstgeschrei, toen de bijl der verraderes hem treft. Daarop volgt weldra een der schoonste gedeelten van het stuk.<note n="1)" place="foot">Cassandraas voorzegging is vertaald door da Costa, Dichtwerken I. bl. 265. volg.</note> Cassandra, de gewijde priesteres van Apollo, was stil op den wagen blijven zitten. Clytemnestra noodigde ook haar uit binnen te treden. Nadat de koningin vertrokken was, verbreekt zij haar stilzwijgen. Zij barst uit in jammerklachten, welke door de rede van den rei afgewisseld worden. De profetes overziet het verledene,
het tegenwoordige en de toekomst. Overal stroomt het bloed, en vreeselijk zijn de rampen, die het huis der Atriden teisteren. Moord volgt op moord. Ook haar eigen jammerlijk lot, waaraan zij toch niet ontkomen kan, aanschouwt zij met volle bewustheid. Wat zou de vlucht haar ook baten? Haar vaderstad is veroverd, hare ouders, hare broeders en zusters zijn gedood. Zij weet dat zij sterven zal, maar die moord zal niet ongewroken blijven; zij ziet Orestes reeds heimelijk dit zelfde paleis binnen treden en hen straffen, die nu schandelijk triomfeeren. Na zoo haar eigen lijkzang gezongen te hebben, gaat zij moedig haar noodlot te gemoet. In schrikkelijke spanning blijft de rei nu alleen; het akelig geschreeuw van Agamemnons doodskreet laat zich hooren. Terwijl men beraadslaagt om het paleis binnen te dringen, worden de deuren geopend en men ziet in het paleis Clytemnestra, de bijl in de hand, met bloed bemorst, staan tusschen de lijken van Agamemnon en Cassandra. Het masker van geveinsdheid, dat zij niet meer van noode heeft, werpt zij nu geheel weg. Ruw zijn haar woorden, even krachtig en scherp als de daad, die zij bedreef. ‘Daar ligt Agamemnon, mijn man; met eigen hand heb ik hem vermoord: het was een rechtvaardig werk. Hij, die den beker van onheil voor anderen inschonk, heeft hem nu bij zijnen terugkeer zelf geheel geledigd.’ Clytemnestra is gruwelijk, maar grootsch. Bij haar vergeleken is Aegistheus een dwerg. Het stuk eindigt met eenen woordenstrijd tusschen hem en den rei, waaraan Clytemnestra een einde maakt met de woorden: ‘Bekommer u niet om dat ijdel gehuil; ik en gij, wij zullen als heerschers alles hier wel zoo regelen als goed is.’</p>
<p>Alle kunstrechters komen overeen, dat de Agamemnon door verhevene
<pb n="53"/>schoonheid uitsteekt. Het is bijna niet mogelijk een zoo treffend feit als de moord van den koning Agamemnon indrukwekkender voor te stellen, dan de dichter dit gedaan heeft. Niet het minst dragen hiertoe bij de voortreffelijke reizangen, waaruit het drama voor het meerendeel bestaat.<note n="1)" place="foot">Ik kan niet nalaten de woorden van J.A. Harting hier te plaatsen: ‘Diese Chorlieder gehören zu dem Herrlichsten was die griechische Muse hervorgebracht hätte. Wäre es möglich so etwas in der Knüppelsprache der Deutschen in annahender Schönheit wieder zu geben, und wäre ferner ein beengtes deutsches Gemüth fähig die Groszartigkeit solcher Lyrik zu fassen und zu würdigen, so könnte die Betrachtung dieser Dichtung nicht ohne Wirkung auf unsere Dichter bleiben. Ich meine nicht eben den moralischen religiösen oder philosophischen Gehalt der Lehren, sondern weit mehr die kräftige Zeichnung der Menschen und Dinge, die lebendige Ausprägung der Bilder mittelst weniger wohlgeführter Striche und den Reichthum an solchen sprechender Bildern, un zwar welche Bilder! Ein Maler könnte sie nicht besser erfinden.</note> Het scherpe en afschuwelijke van het tegenwoordige wordt, door dit in verband met het verledene en de toekomst voor te stellen, in zijne hardheid getemperd. Ofschoon de godvergetene daad van Clytemnestra gelukt en de boosheid triomfeert, wordt toch noch aan den eerbied voor Gods almacht, noch aan de waardeering der eeuwige wetten van ware vroomheid en deugd iets te kort gedaan. Dat echter niets dwazer is dan uit één stuk eener trilogie des dichters de geheele voorstelling van het feit op te maken, zoo als velen 
met <hi rend="spat">Prometheus</hi> gedaan hebben, blijkt wel uit de vergelijking van de Agamemnon met het tweede drama der trilogie.</p>
<p><hi rend="spat">De Choephorae of offerplengsters</hi>.</p>
<p>In dit stuk wordt de wraak geschilderd, die op Gods bevel door den zoon des vermoorden konings ondernomen wordt. Orestes staat ook hier niet alleen, maar wordt trouw bijgestaan door zijne zuster Elektra. Ook hier is geen twijfel, bijna geen aarzeling, bij de volvoering van den schrikkelijken moedermoord; ook Orestes maakt gebruik van list, om zijn plan uit te voeren, en Clytemnestra wordt getroffen, toen zij juist meende door den dood van Orestes vań alle vrees voor de toekomst verlost te zijn. Door angstvolle droomen verschrikt, had zij bij het graf van haren gemaal lijkoffers laten plengen, om zijne schim te verzoenen. Elektra smeekt daarentegen de goden om vervulling der wraak; want haar moeders hart is gruwzaam als dat van eene wreede wolvin. Orestes, die de hoofdpersoon in dit stuk is, treedt nu op, maakt zich bekend en beraadslaagt met den rei en zijne zuster over de voltrekking van het vonnis, door Apollo zelven gewezen. Een heerlijke reizang besluit dit schoon geschilderd tooneel. De rei brengt het schandelijke bedrijf van Clytemnestra nog eens in herinnering en stelt de handeling, die weldra volgen zal, onder de bescherming van het eeuwige recht. Bij den grafheuvel van Agamemnon waren deze gesprekken en gezangen gehouden. Alles krijgt daardoor als eene goddelijke wijding. Daarna zien wij Orestes en Pylades kloppen aan de poort van het paleis, waar de moordenaars heerschen. Gemakkelijk worden zij door het voor hen zoo heuglijk bericht van Orestes dood in den val gelokt. Eerst wordt Aegistheus vermoord. Een dienaar roept Clytemnestra toe: ‘De dooden dooden de le-<pb n="54"/>venden.’ Wee mij, antwoordt zij daarop, ik begrijp dit raadsel: zoo als wij door eene list gedood hebben, zoo worden wij ook door eene list vermoord. Weldra stormt 
Orestes binnen en op den jammerkreet van Clytemnestra over den dood van haren dierbaren Aegistheus, zegt hij koel en hard: ‘Gij bemint dien man? welnu, dan zult gij in één graf met hem rusten; hem zelfs in den dood getrouw zijn.’ In wanhoop rukt Clytemnestra hare borst open en roept Orestes toe: ‘Houd op, mijn zoon! eerbiedig deze borsten, die u gezoogd hebben.’ Een treffend gesprek ontstaat nu tusschen moeder en zoon. ‘Niet ik dood u,’ zegt Orestes, ‘maar uw eigen daad doet het. Gij hebt een schandelijken moord bedreven, gij ondergaat ook nu wat niet zoo moest zijn.’ In die laatste woorden is reeds aangeduid, dat ook de daad van Orestes om wraak roept. Hoe de rei hem ook zoekt te troosten, toch ziet hij reeds de wraakgodinnen op hem los komen, en haastig vlucht hij weg van het tooneel zijner schrikkelijke handeling. In den reizang, die het drama besluit, worden al de gruwelen in Atreus huis gepleegd, nog eens herdacht. ‘Het begon met den vreeselijken maaltijd van Thyestes, dien zijne eigen kinderen door Atreus ten spijze gegeven werden; daarop volgde de moord van den krijgshaftigen vorst, en nu weer verscheen een verlosser of een vergrooter der schuld. Wanneer zal het eindigen? wanneer zal de woede des verderfs in slaap gesust ophouden?’ - En hiermede was de overgang gevormd tot het <hi rend="spat">derde</hi> stuk: de <hi rend="spat">Eumeniden</hi> of de wraakgodinnen. Dit stuk bevat de verzoening, doch zulks geschiedt niet dan na eenen hevigen strijd. Orestes is naar Delphi gevloden, om heul en troost te vinden bij de Godheid, op wier bevel hij zijne moeder vermoordde. In den tempel van Apollo erlangt hij weer rust en vrede, doch de Erinnyen legeren rondom het heiligdom, om als 
waakzame honden den misdadiger, zoodra hij buiten treedt, aan te vallen en rusteloos te vervolgen. Want het vergoten bloed eener moeder roept luide om wrake. Om Orestes tot voortdurende rust te brengen, laat Apollo hem onder begeleiding van Hermes naar Athene vertrekken, opdat Pallas, de godin der wijsheid, aldaar den strijd tusschen Apollo en de duistere machten der onderwereld beslisse. De wraakgodinnen, door de schim van Clytemnestra opgewekt, vervolgen den vluchteling tot aan het beeld der godin; door een vreeselijk gezang wijden zij hem ten verderve. Nu verschijnt op de gebeden van Orestes Pallas Athene zelve en verwijst hem naar de eerwaardige rechtbank op den Areopagus. Hier bepleiten nu Apollo en de Erinnyen hunne zaak. De stem der natuur is even machtig als de wet van den staat. De rechters geven dus geene beslissing; maar nu spreekt Athene, de godin der wijsheid, den beklaagde vrij, door de stem van het medelijden in de bus te werpen. Daarop ontbranden de Erinnyen in toorn en verwenschingen jegens de godin, die haar van haar wettig recht beroofde. Athene brengt de wraakgodinnen echter door hare welsprekendheid tot bedaren. Eindelijk worden zij geheel te vrede gesteld, als haar de groote eer verkondigd wordt, die zij voortaan in Attica zullen genieten. Als Erinnyen (wraakgodinnen) kwamen zij, als Eumeniden (welgezinden) betrekken zij een heiligdom te Athene. Een rei van inboorlingen viert met fakkels en godsdienstige liederen dit feestelijk feit en begeleidt de Eumeniden, die nu heil- en zegenwenschen voor den bloei der stad uitstorten, tot aan haren tempel. Zoo eindigde deze trilogie, waarin zooveel schrikke-<pb n="55"/>lijke daden werden voorgesteld, in vroolijke opgeruimdheid. De godsdienst, de staat en het familie-leven waren verzoend. En dan zegge men nog,
dat een tragoedie een treurig slot hebben moet!</p>
<p>Wij bewonderen den dichter in dit stuk te meer, omdat hij op eene fijne, echt poëtische wijze zich daarmede midden in den geweldigen politieken strijd wierp, die toen de Atheners verdeelde. Ephialtes tastte juist in die dagen den Areopagus aan, en hooger eer dan Aeschylus deze eerwaardige instelling toebracht, konde niemand haar wel geven. Niet onwaarschijnlijk is de gissing van een geschiedschrijver<note n="1)" place="foot">E. Curtius.</note> dat dit stuk van Aeschylus er dan ook veel toe bijgedragen heeft, om den Areopagus als rechtbank te laten bestaan. Doch wij gaan van dit drama, waaruit wij het talent van den dichter het best leeren kennen, over tot een stuk, waarin zulks in de geringste mate blijkt.</p>
<p><hi rend="spat">De Smeekelingen</hi> (Hiketides).</p>
<p>Men weet niet wanneer dit stuk opgevoerd werd. Waarschijnlijk is het een eerste stuk eener trilogie, waarin ten slotte (De Danaïden) het huwelijk van Danaus dochters met de zonen van Aegyptus, benevens de rampzalige gevolgen daarvan, voorgesteld werd. In ons stuk komen ook de Danaïden als smeekelingen voor, zij zijn de hoofdpersonen er van. Door haren vader begeleid, kwamen zij te Argos, vol angst voor de zonen van Aegyptus zitten zij bij de altaren en smeeken om de bescherming der Argivers. De koning brengt de zaak in de volksvergadering en de bewoners van Argos belooven haar hulp en bijstand. Kort daarop verschijnt er een vijandelijk schip in de haven en de Danaïden zouden met geweld weggevoerd zijn, ware de koning niet tusschen beide gekomen. Hij stelt haar nu onder de hoede van zijn gevolg en geeft haar woningen in de stad. Hiermede eindigt het drama. In de reizangen verneemt men echter reeds waarschuwingen en vermaningen, die op de toekomst doelen.</p>
<p>Zoo hebben wij dan den korten inhoud der overgeblevene drama's van Aeschylus vermeld. Moeilijk, misschien ondoenlijk, is het om hieruit een volmaakt beeld van den dichter te ontwerpen. Verreweg het grootste gedeelte der drama's van Aeschylus is verloren gegaan en ook de bestaande stukken zijn meerendeels slechts gedeelten eener trilogie. Zelfs de overgeblevene trilogie zoude men niet naar den indruk van het gelezene geheel mogen beoordeelen; want om nu niet te spreken van den nog altijd onzuiveren tekst, deze drama's werden gemaakt om opgevoerd te worden; hoe kunnen wij, die zelfs den klank der woorden nog niet wel kennen, dan met juistheid den indruk, dien deze stukken maakten, beoordeelen? -Wij kunnen echter wel nagaan, dat de stukken van Aeschylus uitmunten door verheffing, door ideale voorstellingen en door krachtige karakters, die boven de maat der gemeene menschheid verheven zijn. Ook heerscht overal bij hem een sterkgekleurde godsdienstige toon. Verre van hem is de voorstelling van een ruw en blind noodlot; een wel geordend wereldbestuur heeft eenen wijzen en gerechten god van noode. Over zijn talent als kunstenaar zijn de ouden eenstemmig. Hij was de eerste, die voor een goed en rijk tooneeltoestel zorgde, zijne reizangen zijn toonbeelden van <hi rend="spat">lyriek</hi> en, hoewel er in zijne stukken minder actie gevonden wordt dan in die van Sophocles, zijn toch vele zijner dialogen meesterlijk.
<pb n="56"/>Uit de schepping der trilogie of liever der tetralogie blijkt genoeg, dat hij ook in de kunstvormen naar het groote streefde. Steeds is de poëzie van Aeschylus hoog geprezen; doch vooral in deze eeuw hebben vele vurige karakters haar met harstocht gevierd. Zoo verklaarde Lord Byron, dat hij de Prometheus van Aeschylus met zijne medestudenten driemaal in één jaar gelezen had, en dat de lectuur daarvan op alles wat hij sedert gedicht had, eenen beslissenden invloed gehad had. Een der eerste werken van onzen landgenoot da Costa, was de vertaling van Aeschylus Persen, en sedert heeft deze harstochtelijke en vurige dichter niet opgehouden, den hoogsten eerbied voor den ouden Griek te koesteren.<note n="1)" place="foot">Men zie de voorrede voor den tweeden druk der Persen (Werken, D.I.) Van de verschillende vertalingen merken wij op in 't Duitsch: Vier Tragoëdien van F.L.v. Stolberg, 1802. Agamemnon van Humboldt, Eumeniden van Müller, Prometheus und Eumeniden van Schömann. Geheel door H. Voss, 1826, door. Droysen, 1832-1841. In 't Fransch: Théâtre d'Aeschyle, traduit en français avec des notes, par de la Porte du Theil 1795, en in 't Théâtre par Brumoy. In 't Engelsen: Translated into English verse bij J.S. Blackie, 1850, waarmedé men vergelijke de fraaije Compositions from the tragedies of Aeschylus designed bij Flaxman, 1795 1831.</note></p>
<p>Zoo komen wij dan tot den grooten dichter van den grootsten tijd van Athene. Niemand kan van mij vorderen hier de eeuw van Pericles in alle verscheidenheid te schilderen. Toch zoude zulks noodig zijn, wilde men de drama's van Sophocles wel verstaan. Het weinige, dat ik hier nederschrijve, kan door de lectuur der geschiedschrijvers van Griekenland, waaronder ik vooral E. Curtius meen te mogen aanprijzen, aangevuld worden. Aeschylus leefde deels in den ouden tijd, toen de macht der nieuwere goden nog sterk bestreden werd. In zijnen tijd kampten de Atheners nog niet zonder de hulp van bovenaardsche machten. De vaderlandsche heroën stegen uit de onderwereld op om de Atheners in den geduchten strijd bij Marathon en Salamis bij te staan. Hoewel Aeschylus zijne Attische natuur niet verloochende, ging toch Athene in zijnen tijd een te snelle vaart, dan dat hij het steeds in zijne gedachten en leven bijhouden konde. Aristides en later Cimon waren de staatslieden die hij steeds bleef vereeren, al schold het jonge Athene hen ook voor Laconisten. Pericles begreep dien tijd beter en hij maakte van dat kostbaar oogenblik gebruik om er een kunstleven te scheppen, hetgeen tot op onzen tijd zijn invloed en glans niet verloren heeft. Wel moest hij haastig zijn, want maar kort duurde die hooge verheffing. Het was alsof de schoone en edele geest van 't geheele volk in ieder individu gevaren was; maar daardoor werd ook de verheffing van ieders eigene persoonlijkheid zoo groot, dat hij weldra zich niet meer binnen de perken van 't geheel bewegen konde. In den tijd van Pericles waren alle krachten der Atheners ingespannen, de Helleensche beschaving, die vooral in de harmonie van alle verschijningen des levens bestaat, kreeg daardoor haar hoogste ontwikkeling. Nergens wordt zij beter 
verklaard dan in de lijkrede, welke de voortreffelijkste der geschiedschrijvers, Thucydides,<note n="2)" place="foot">II. 35-46. Vertaald door prof. van Assen.</note> Pericles houden laat. De Athener bemint eene rechtvaardige vrijheid en eene verstandige gelijkheid, welke den slechten burger
<pb n="57"/>niet met den goeden verwart, maar de verdienste beloont. Men is gehoorzaam aan de overheid en aan de wetten, doch verre van die kleingeestigheid en dat wantrouwen, welke alleen voor kleine menschen passen. Rijkdom en kunstgenot verheerlijken de uitspanningen, doch deze dienen slechts tot een verfrissching na den arbeid. Armoede is niet schandelijk, maar wel zijn best niet te doen om haar af te weren. Doch niemand werkt alleen voor zich zelven. De landbouwer, de fabriekant, de kunstenaar, ieder neemt deel aan het staatsbestuur. Die zich er niet mee bemoeit, is een onnut burger. Alles gaat open toe, geen geheime lagen smeedt men om den vijand of de tegenpartij te treffen. Geheimzinnigheid is een teeken van lafheid en laagheid. Moedig treedt men den vijand in 't strijdperk tegen, doch die dapperheid is het gevolg van grootheid van karakter, niet van strenge tucht of harde wetten. De Athener bemint de kunst, doch zonder er mee te pralen, de wetenschap, doch zonder het leven er voor te vergeten. Hij bemoeide zich met staatzaken, zonder zijne eigene huishouding te verwaarloozen; hij legde zich toe op schoonheid van taal en gedachte, zonder daarbij in daden achter te blijven. Hij was een held, omdat hij de gevaren, die hem bedreigden, kende; hij offerde zich op, omdat hij wist, wat op het spel stond. Athene mocht met recht de oogappel van <hi rend="spat">Hellas</hi>, de fijnste bloem, die de rijke Grieksche beschaving ooit voortbracht, genoemd worden. De werkelijkheid en het ideaal waren hier vereenigd. De tijd van Pericles was een ernstige en eene vroolijke tijd; het uiterlijk geluk was verbonden met het innerlijke. Werkzaam en matig maar ook lustig en opgeruimd was de Athener. Hij vond evenzeer genot in strengen arbeid als in lustige, maar kunstrijke vermaken.
Hij eerde de goden en vierde hunne feesten door een goden-leven op aarde te leiden; zij hinderden hem niet in de volle ontwikkeling van zijne lusten en krachten. Schoonheid met kracht, eene zedelijke schoonheid of eene schoone zedelijkheid, was het ideaal, dat hij door het woord <hi rend="spat">Kalokagathia</hi> uitdrukte. Laat ons zien, hoe Sophocles de meest geprezen dichter van dien tijd konde worden.</p>
<p>7. <hi rend="spat">Sophokles</hi>.<note n="1)" place="foot">P. van Limburg Brouwer. Proeve over de zedelijke schoonheid der poëzij van Sophocles. Gron. 1832.</note></p>
<p>Over het uiterlijk leven van Sophokles is ons weinig bekend. Zijn vader heette Sophillus. De schoongelegene heuvel Kolonus, in de nabijheid van Athene, was zijn geboorteplaats. Vijftien jaar oud, werd hij wegens zijne schoonheid gekozen tot aanvoerder van den rei, die de zege bij Salamis door plechtige dansen en zangen vierde. In 469 trad hij het eerst als tragisch dichter op en behaalde toen op Aeschylus, zoo als boven gezegd is, den eersten prijs. Na de opvoering van de Antigone (441) werd hij tot overste (strategos) benoemd.<note n="2)" place="foot">Aristophanes van Byzantium verhaalt, dat de Atheners Sophokles gekozen hebben tot overste, als een eerbewijs wegens de schoonheid van dit drama. Fr. Ritter zoekt deze, algemeen aangenomene, meening to bestrijden in zijne: Vorgebliche Stratégie des Sophokles gegen Samos. Rheinisch Museum 1842, bl. 180-201.</note> Hij voerde dus in 't eerste jaar van den Samischen oorlog het bevel te gelijk met Pericles. Vier jaar later zoude hij Hellanotamias geweest zijn, een post van ver-<pb n="58"/>trouwen; waarbij hem het bestuur over de kas der bondgenooten opgedragen werd. Vele verhalen over zijne vroolijke natuur gingen er van hem rond. Voor zaken en voor politiek, zei de dichter Jon, die hem gedurende den Samischen veldtocht leerde kennen, bezat hij weinig geschiktheid, zoo als gemeenlijk met poëtische naturen en met lieden van fijne beschaving het geval is. De zederechters van lateren tijd nemen het hem zeer kwalijk, dat hij tot hoogen ouderdom toe de hetaere Theoris bemind heeft. Hij had bij haar een zoon Aristo geheeten, die weder een zoon kreeg, welke naar zijnen grootvader ook Sophokles heette. Deze bezat veel talent en werd de lieveling van den ouden man, die hem vele zijner drama's nagelaten heeft. Minder 
talent had Jophon, Sophokles zoon, uit een wettig huwelijk gesproten. Zijn vader was hem weinig genegen; Jophon vreesde daarom dat deze hem in de erfenis bekorten zoude; hieruit ontstond een proces, waarbij de zoon zijnen vader van het beheer over zijne goederen trachtte te ontzetten. De grijze Sophokles zoude echter aan den familieraad (phratores) zijn schoonen zang voorgelezen hebben, welke, tot lof van zijn geboorteplek, in den Oedipus te Kolonus voorkomt. Allen zouden daardoor overtuigd zijn, dat des dichters geestkracht nog onverzwakt was. Sophokles stierf negentig jaren oud, in 406. Van zijne goedhartige en edele gezindheid gaf hij een bewijs, toen zijn mededinger Euripides nog voor hem overleden was. Hij toonde daar diepen rouw over en wekte ook anderen er toe op. Sophokles schijnt een gelukkig leven gehad te hebben. Behalve de aanklacht van Jophon vernemen wij niets anders van hem, dan dat hij de drie vereischten van geluk, door Simonides van Ceos genoemd, genoten heeft. Het eerste is gezond te zijn, met goede vrienden vroolijk te wezen en dan het bezit van eerlijk verworven rijkdom.</p>
<p>Zijne werkzaamheid als dichter is buitengemeen groot geweest. De Alexandrijnen schreven hem 130 stukken toe. Wij kennen thans slechts de namen en enkele fragmenten van 70 tragoedien en 18 satyr-drama's. Bovendien heeft hij verschillende lierzangen, zegeliederen en elegiën vervaardigd. Van dit alles zijn ons slechte zeven tragoediën overgebleven. Hij behaalde twintig maal den eersten prijs, terwijl deze aan Aeschylus zestien maal en aan Euripides slechts vijf malen te beurt viel. Tot de meest gewichtige veranderingen, die hij invoerde, behoort, dat hij, wegens de zwakheid zijner stem, zelf niet als tooneelspeler optrad; hij maakte hierop slechts zelden enkele uitzonderingen, zoo als in zijne Nausikaa, waar hij de hoofdrol vervulde en door zijn fijn en kunstig balspel (ballet in den eigenlijken zin) de toeschouwers verrukte. Sedert Sophokles werd dus het getal tooneelspelers van twee op drie gebracht. Ook vergrootte, hij het koor van 12 tot 15 personen, maar verminderde het aandeel er van in de handeling van het stuk. Te meer legde de dichter zich op fijnheid van dialoog toe, waarin hij dan ook zijnen voorganger in den regel verre overtreft.<note n="1)" place="foot">Zeer goed drukt Solger zich hier over aldus uit: Bei Aeschylus werfen sich die Personen gewöhnlich die ganze Last ihrer Starrheit oder ungeheuere Ausbrüche ihrer Leidenschaft entgegen; bei Euripides spielen sie manchmal ohne Masz mit Sophismen und nichtigen Ausflüchten; bei Sophokles sind sie auf den innigsten zusammenhang der Sache gerichtet, den sie in sinnschwerer Kürze hinwerfen, und wirken gern so dasz sie in der Seele des hartnäckigen Gegners einen Stachel geheimen Zweifels zurück lassen. So möcht ich diese Reden bei Aeschylus mit 
geschleuderten Felsstücken, bei Euripides mit geschickt hin und her gespielten Bällen, bei Sophocles mit scharfen und klug gezielten Pfeilen vergleichen.</note></p>
<pb n="59"/>
<p><hi rend="spat">De Antigone</hi>. Dit drama, dat in 441 opgevoerd werd, heeft zoowel in den ouden als in den nieuwen tijd bijzonder de aandacht getrokken. Het zoude het 38<hi rend="sup">ste</hi> stuk geweest zijn, dat door den dichter vervaardigd werd. Het stuk begint, waar Aeschylus in zijne Zeven tegen Thebe geeindigd was. Eteocles en Polynices zijn in den onderlingen strijd gevallen. Daarop vaardigde koning Kreon het bevel uit, dat niemand op straffe van steeniging, het lijk van Polynices mocht begraven, maar dat het onbeweend en onbegraven ter prooi voor de roofvogels moest verstrekken. Antigone meldt dit bevel aan hare zuster Ismene en tevens haar besluit om niettemin haren broeder de verschuldigde eer te bewijzen; zij vraagt Ismene haar hierin behulpzaam te zijn. Doch deze, eene zwakke vrouw, ziet er tegen op om krachtig op te treden en met den geweldenaar den strijd aan te gaan. De fiere en hooghartige Antigone verlangt daarop haren bijstand niet meer. Nu komt de rei, uit Thebaansche grijsaards bestaande, en zingt een zegelied op de gelukkige bevrijding der stad. Weldra verschijnt Kreon en houdt eene lange rede, waarin hij zijn verbod verdedigt. Hij stelt zich als koel staatsman boven alle gewone menschelijke bedenkingen en gevoelens. Het heil van den staat, ziedaar zijn hoogste doel, waar alles voor wijken moet. Terwijl hij met den rei spreekt, verschijnt een wachter, die, sidderend voor den toorn van Kreon, meldt, dat het lijk van Polynices, niettegenstaande zijn verbod, toch begraven is. Wie heeft dat gewaagd? vraagt de gebieder; de wachter moet hierop het antwoord schuldig blijven. De rei vermoedt dat het van Godswege geschied is, waarop Kreon vertoornd als zijne meening uit, dat iemand, door gouddorst verlokt, deze daad bedreven heeft. Van hooge en edele 
drijfveeren heeft hij even weinig begrip als de wachter, die weldra weder optreedt en Antigone met zich voert. Kreon ziet haar met verbazing aan, hij gelooft den wachter niet op het eerste woord, doch toen Antigone hem duidelijk en open verklaarde, dat zij het lijk van haren broeder begraven heeft, ofschoon zij zeer goed wist, welk bevel hij uitgevaardigd had, barst hij in verontwaardiging en toorn uit: ‘Toch hebt gij het gewaagd, deze wetten te overtreden?’ Waardig is het antwoord van Antigone; zij wijst op die eeuwige wetten, welke geen sterveling veranderen mag en waaraan iedereen zich behoort te onderwerpen. Deerlijk wordt alzoo de trotschheid des gebieders gekrenkt; diep grieft het hem, dat eene vrouw hem dus durft trotseeren. Hij weet zich tegen haar niet te verdedigen dan door van zijne macht gebruik te maken en over haar het doodvonnis uit te spreken. In zijne woede veroordeelt hij ook Ismene, die bitter schreiende verschenen was en in het lot van hare zuster wilde deelen. Antigone weert haar echter af; ik heb de daad verricht; uit liefde voor 't leven hebt gij uwen plicht vergeten; dus moogt gij er ook niet voor sterven. Nog wendt Ismene eenige pogingen aan om Kreon te vermurwen; zij wijst er op, hoe zijn zoon Haemon door het vonnis, over zijne bruid geveld, getroffen zal worden. Deze komt weldra ook zelf en zoekt in een bezadigde rede zijn harden vader van het gruwelijk opzet
<pb n="60"/>af te, brengen. Doch niets baat. Antigone wordt in een spelonk gemetseld en zoo heeft de gerechtigheid haar loop. De straf voor dien verwaten hoogmoed bleef echter niet uit. De godheid zelve spreekt door den mond van Tiresias zijn vonnis uit. De man, die de heiligheid van het familieleven niet eerbiedigde, wordt door den zelfmoord van zijnen zoon en van zijne gemalin tot in zijn binnenste getroffen. De hoogmoed, de brutaliteit, de zelfverblinding en laagheid van die staatsmachten, welke zich boven de eeuwige wetten en rechten der menschheid willen verheffen, worden alzoo in dat stuk op eene scherpe en krachtige manier geteekend.</p>
<p>De Alexandrijnsche critici hielden reeds de Antigone voor een der schoonste stukken van Sophokles. In den nieuweren tijd werd geen drama der ouden zoo zeer gevierd. Opitz had het reeds in 1646 in 't Duitsch vertaald en Goethe bracht dit stuk zelfs in 1810 te Weimar ten tooneele. Met meer pracht en kunst geschiedde dit weder in 1842 te Potsdam, en wel op bevel van den koning van Pruisen. Weldra Werd dat nagevolgd op de theaters te Berlijn, te Leipzig, te Frankfort, te Dresden en te Parijs. Mendelsohn Bartholdy had gezorgd voor de muziek bij de reizangen. In 't Duitsch heeft prof. Boeck er eene uitstekende vertaling van bezorgd, welke door vele andere gevolgd, maar niet of weinig verbeterd is. Bij ons is de Antigone vertaald door P. Camper, A. Sifflé en A.J. ten Brink, hetgeen toch niet wegneemt, dat wij naar die, welke prof. Opzoomer vervaardigt, met verlangen uitzien.</p>
<p><hi rend="spat">Oedipus koning</hi>.</p>
<p>Aan Laïus, koning van Thebe, was door de godspraak te Delphi verkondigd, dat, wannéer hij een zoon kreeg, deze hem zoude ombrengen; zoo vermeldde reeds het Homeridische Epos. Lateren voegden er bij, dat Zeus dit over hem beschoren had, ten gevolge der vervloekingen van Pelops, wiens zoon hij geroofd had. Volgens het oude geloof der Grieken toch werd de misdaad tot in het derde geslacht gewroken. Wij weten dat meer dan tien tragische dichters de Oedipus-sage behandeld hebben en daarbij van dat geloof gebruik maakten. Laïus meent de vervulling van het noodlot te kunnen ontkomen door zijnen zoon bij de geboorte te dooden. Echter in plaats van zelf met eigen hand den zuigeling te versmoren, geeft hij hem aan een zijner dienaren met bevel om het kind op den berg Cithaeron neer te leggen ter prooi van het wilde gedierte. De vondeling wordt evenwel gered door eenen herder van Polybus koning van Corinthe. Aan diens hof gebracht, wordt hij als zijn zoon opgevoed en blijft onbekend met zijne afkomst. Tot mannelijke jaren gekomen, wordt hem echter, op een maaltijd, door een der dischgenooten in drift verweten, dat hij eenen naam draagt, die hem niet toekomt. Toen hij van de koningin geene voldoende opheldering hierover ontvangen had, verlaat hij heimelijk Corinthe, om licht en troost bij den Delphischen god te zoeken. Doch Apollo geeft hem geene inlichting omtrent zijne ware of vermeende ouders, maar voorspelt hem, dat hij zijnen vader ombrengen en met zijne moeder huwen zal. Daarom ontvlucht Oedipus nu voor altijd, zoo als hij meende, het land zijner geboorte. Ook hij wilde de onontwijkbare godsbesluiten ontkomen en bereidde zich juist daardoor zelf de schrikkelijkste uitkomst. Onder weg ontmoet hij zijnen waren vader Laïus. Deze beveelt op 
trotschen toon den vreemdeling te wijken. De vurige jongeling ontsteekt hierover in woede en, terwijl hij den slag wil afweren, dien de grijs-<pb n="61"/>aard hem wil toebrengen, doodt hij niet alleen hem, maar vervolgens ook, op één na, alle dienaren, die tot zijn gevolg behoorden. Onbewust dat de godspraak reeds ten halve vervuld is, bevrijdt hij daarop Thebe van de verwoestingen, die de Sphinx aldaar aanrichtte. De dankbare Thebanen beloonen hem daarvoor met de hand der koningin, zijne eigene moeder. Zoo was Oedipus ten toppunt van geluk, in alle eer en heerlijkheid gezeten, doch om hem zweefden de godspraken, altijd levend, altijd wakend.</p>
<p>De ontknooping van het groote raadsel, ziedaar den inhoud van <hi rend="spat">Oedipus Koning</hi>. De kunst des dichters blijkt in de natuurlijke ontwikkeling der handeling. Ook is het karakter van Oedipus treffend geteekend. Een hevige pest teisterde de stad Thebe. Als een God roepen de Thebanen hem aan, om als weleer hen uit hun gevaar te verlossen. Vol ijver en vuur aanvaardt hij deze taak. Hij spreekt een vreeselijken vloek uit over den moordenaar van Laïus. In zijnen ijver voor het heil zijner onderdanen vertoornt hij den waarzegger Tiresias, dien hij, om inlichting te krijgen, ontboden had. Alle zijne misslagen zijn de natuurlijke gevolgen van zijnen zielenadel. Ware hij minder edel, ware hij onverschilig geweest, nooit zouden hem de geduchte rampen getroffen hebben, die zich zoo eensklaps over hem uitstortten. Hij, die ziende blind was, maakt zich zelven blind, nadat hij ziende geworden was. Door zijnen vurigen ijver had hij zich in de netten van 't verderf gestort. Hij had zijn noodlot verhaast door zijne pogingen om er aan te ontkomen. Juist daardoor maakt dit stuk een geweldigen indruk. Sophokles heeft de bestaande sage zoo aanschouwelijk mogelijk voorgesteld. Zooveel de dichter vermocht, bracht hij het oude sombere verhaal met het karakter van den hoofdpersoon in overeenstemming. Doch het is de eenige tragoedie, van Sophokles, waarin het noodlot zulk een overmacht heeft op de lotgevallen der mensçhen. Deze voorstelling schokt wel, omdat zij den mensch tegenover eene macht stelt, waartegen zijn beste krachten niets vermogen; maar daardoor juist is zij onzedelijk. De les, die er uit te trekken viel, dat het beter is te slapen dan te waken, moest den Atheners mishagen, maar of dit de reden was, dat bij de opvoering er van niet aan So phokles,
maar aan Philokles de eerste prijs werd toegewezen, kunnen wij niet meer uitmaken. Geen stuk van Sophokles heeft inzonderheid bij de Duitschers meer aanleiding gegeven tot philosophische bespiegelingen over de zoogenaamde Schicksal-tragoediën, dan juist dit drama, hetgeen Schiller eene dramatische analysis noemt. Onze grootste dichters J. van den Vondel en W. Bilderdijk hebben het in onze taal overgebracht.<note n="1)" place="foot">Aangaande deze vertalingen zegt Mr. J. van Lennep (Vondels werken, VIII): Vondels overzetting is in zooverre meer Grieksch dan die van Bilderdijk, dat zij de naieviteit van 't oorspronkelijke beter teruggeeft. Die van Bilderdijk is meer verheven; doch het is de verhevenheid der Franschen, die altijd iets stijfs en konventioneels heeft, en hij zolf heeft zich dit ook niet ontveinsd.</note></p>
<p><hi rend="spat">Oedipus te Kolonos</hi>.</p>
<p>Dit stuk werd eerst in 401, na den dood van Sophokles, door zijn kleinzoon opgevoerd, tevens om hulde aan de gedachtenis van den hooggevierden dichter te bewijzen. Zooals de Oedipus koning, de bewondering der kunstrechters in nieuweren tijd verwekte, wegens de kunst, waarmede daarin de handeling ontwikkeld werd, treft hen de Oedipus te Kolonos vooral door de weemoedige en godsdienstige stemming, welke in het geheel doorstraalt.
<pb n="62"/>Hier komen bij de voortreffelijke reizangen, o.a., waarin de dichter den lof van zijn vaderstad en de rampen des levens zoo heerlijk bezingt. De hand van het lot had zwaar op Oedipus gedrukt. Ruw had men hem uit Thebe verdreven; alleen zijne lieve dochter Antigone steunde nog den wankelenden tred van den blinden grijsaard. Hij vindt een toevluchtsoord te Athene, de stad waar menechlievendheid en medelijden tronen. Aan den avond van zijn leven nadert hij het heilig hof der Eumeniden bij Kolonos; eene plek, die geen sterfelijke voet mocht betreden. Daar henen trekken hem de orakelspreuken, die hem rust beloofden. Theseus belooft den balling schut en bijstand. De beide elkander vijandige partijen, te Thebe (door Kreon en Polynices vertegenwoordigd), die komen om hem aan die rust te onttrekken, stoot hij met harde en profetische woorden terug. Oedipus, die ofschoon schuldeloos, zooveel schuld op zich geladen had, wordt nu door den rechtvaardigen God verheven; want naast Zeus op den troon zetelt de genadige Dike, de godin der rechtvaardigheid. Door een wonder wordt Oedipus aan zijn lijden ontrukt. De aarde opent zich voor hem. Zijne dochters mogen niet klagen noch jammeren, zegt Theseus, want groote eere is aan hunnen vader door de onderaardsche goden zelven, die hem eens zoozeer vervolgden, geschied. Zijn graf zal eeuwigdurend tot heil van Attica verstrekken. Het geheele stuk is blijkbaar bestemd om Athene en bijzonder de geboorteplek des dichters te verheerlijken. Euripides had in de Herakliden en in de Smeekelingen hetzelfde gedaan. Athene beschermt het ongeluk. De ongelukkigen, die naar deze stad hun toevlucht nemen, worden er beschut en bijgestaan. De zegen des hemels rust dus op eene zoo menschlievende stad. - Er heerscht iets sombers, iets weemoedigs in 
dit geheele stuk, dat juist de sentimentaliteit van den nieuweren tijd bijzonder aantrok. De rampen, die Athene in de laatste jaren van den Peloponnerischen oorlog troffen, de ouderdom zelve van den dichter, hebben hier zonder twijfel veel toe bijgedragen. De Atheners waren door alle de slagen, die hen getroffen hadden, weeker geworden, zij hadden vertroosting noodig. De dood geeft dien troost aan de afgemartelde menschheid.</p>
<p>In onze taal is het stuk overgebracht door W. Bilderdijk.</p>
<p><hi rend="spat">Elektra</hi>.</p>
<p>Hierin behandelt de dichter hetzelfde onderwerp, dat Aeschylus in de Choëphorae voorgesteld had. Zoo als daar Orestes, is hier Elektra de hoofdpersoon. Haar karakter is niet minder forsch en groot dan dat van Antigone. Diepe smart en verontwaardiging bezielden haar, wijl zij, in het paleis van haren vader, Clytemnestra en Aegistheus, tegen alle goddelijke en menschelijke wetten in, zag heerschen. Noch door goedheid noch door gestrengheid kan zij tot eene andere stemming tegenover de moordenaars van haren vader gebracht worden. Zij leeft alleen door de hoop op de wraak, die haar broeder Orestes, dien zij heimelijk weggezonden had naar eenen vriend haars vaders, eens nemen zal. Doch toen het valsche bericht van diens dood tot haar kwam, kan zij het niet langer uithouden; zelve wil zij nu den rechtvaardigen, doch schrikkelijken moord volbrengen. Hare zuster Chrysothemis, even als Ismene geschilderd, schrikt voor den onstuimigen hartstocht van hare zuster. Chrysothemis ziet wel het kwaad, maar zij meent als vrouw geduldig te moeten lijden, wat de machthebbers over haar beschoren hebben. Toen eindelijk Orestes zich aan Elektra openbaart is hare blijdschap even buitensporig als haar haat, toen zij hem
<pb n="63"/>later op het weegeschrei van hare moeder toeroept: dubbel toe te slaan. Orestes is zachter geteekend dan zijne hartstochtelijke zuster. De moedermoord, dien hij op bevel van Apollo verricht, wordt als het rechtvaardig vonnis der beleedigde gerechtigheid voorgesteld. De Elektra werd met de Antigone door vele kunstrechters der ouden voor het volmaaktste stuk van Sophokles gehouden.<note n="1)" place="foot">Zie het gedicht van Dioscurides in de Anthologia Palatina, VII. 37.</note> De kunst van Sophokles is vooral daarin gelegen, dat hij de overspanning van Elektra door haar lijden en door de laagheid harer vijanden voldoende weet te motiveeren. In onze taal is dit drama reeds overgebracht in 1638, door J. van den Vondel. Het jaar daarop werd het in den Amsterdamschen schouwburg gespeeld.<note n="2)" place="foot">Te vinden in Vondels werken door van Lennep (III.), die over deze vertaling o.a. zegt: Over 't geheel mogen wij haar welgeslaagd noemen; ofschoon het niet te ontkennen valt, dat de zucht om het oorspronkelijke met de meeste naauwkeurigheid terug te geven, hem nu en dan belemmerd heeft en op enkele plaatsen iets gedrongens en stijfs te weeg gebracht.</note></p>
<p><hi rend="spat">De Ajax</hi>.</p>
<p>Een krachtig karakter, dapper en deugdzaam, vol hooghartigheid en zelfgevoel; hij is door zijne vijanden schandelijk beleedigd. De wapenen van Achilles, de eereprijs, die den dapperste toekwam, zijn aan den listigen Ulysses toegewezen. Van woede over het hem aangedaan onrecht vervalt Ajax in waanzin. Hij wil zich wreken op de Atriden; doch werpt zich in dolle woede op het vee, dat aller gemeenschappelijke bezitting is. Hij doodt de kudden met hare herders en sleept van de rammen in zijn tent, om ze te martelen, in den waan, dat hij de beide zonen van Atreus en zijnen aartsvijand Ulysses onder handen heeft. De dichter heeft alles gedaan om den deerniswekkenden staat van den edelen Ajax duidelijk voor te stellen. De godin Athene zelve verschijnt om aan zijnen vijand zijne machtelooze en blinde woede te toonen. Ulysses zelf schrikt er van en laat af van spot, nu hij den overmoed van Ajax dus deerlijk gestraft ziet. Eindelijk ontwaakt Ajax uit zijn waanzin: hij overziet dadelijk het onheil, dat hij gesticht heeft, en de schande, waarmede hij, die zoo hoogen prijs op ware eer stelt, zich zelven overladen heeft. Geen uitweg blijft voor hem dan de dood met eigen hand. Hij neemt daartoe dan ook onmiddelijk het besluit, hoe lief hij ook zijne Tekmessa heeft, hoe dierbaar hem ook zijn zoon is. Treffend is de tegenstelling van den trotschen Ajax, in de volheid van zijn haat en woede, met den teerhartigen man, die voor zijnen dood aan allen, die hem dierbaar zijn, in liefde gedachtig is. In het tweede gedeelte van dit stuk wordt de eer van Ajax gehandhaafd door zijn broeder Teuker en nog treffender door zijn vijand Ulysses. De Atriden moesten wel hun wreed bevel, om hem onbegraven te laten liggen, intrekken. Het karakter van Ulysses is in dit stuk ook vol zielenadel. Die 
voorstelling strekt tot eere voor den dichter, die groot genoeg was, om moed en verstand evenzeer te huldigen. In de Ajax wordt, zooale doorgaande in de tragoedie, zeer gewaarschuwd tegen den overmoed en de vermetelheid van den mensch, die de grenzen, welke de natuur hem gesteld heeft, wil overtreden. Er is niet aan te twijfelen of de Atheners hadden zulke waarschuwingen in de dagen van Sophokles noodig. Zij waanden dikwijls goden te zijn en alles te vermogen. Zij hebben dien waan meermalen duur moeten betalen; zooals bij den ongelukkigen tocht naar Sicilië
<pb n="64"/>op aanraden van Alcibiades, wiens onstuimig karakter eenige geleerden in den Ajax meenen te herkennen.</p>
<p><hi rend="spat">Philoktetes</hi>.</p>
<p>Dit stuk werd opgevoerd in 409. Aeschylus en Euripides hadden hetzelfde onderwerp reeds vroeger behandeld. Philoktetes was door Ulysses naar Lemnos gebracht; daar had hij jaren lang vertoefd, levende als een Robinson Crusoë, voortdurend gekweld door de hevige pijnen, welke hem zijne wonde aan den voet veroorzaakte. Die wonde was veroorzaakt door de vergifte pijlen van Hercules, welke deze, zijn vriend, hem had nagelaten, doch die hem ongelukkig gewond hadden. De Grieken hadden Philoktetes verwijderd van het leger voor Troje, omdat hij door zijn jammerklachten en door zijne verwenschingen, de offeranden en gebeden aan de goden telkens stoorde. Maar nu vernemen, na den dood van Achilles, de Grieken eene godspraak, waarin verkondigd wordt: dat Troje zonder de pijlen van Hercules niet ingenomen konde worden. Ook thans is Ulysses weder de man, die uitgezonden wordt, om ze, op welke wijze dan ook, van Philoktetes te verkrijgen. Hij maakt hierbij weder gebruik van list en veinzerij. Reeds was zijn toeleg gelukt; toen het geheele welslagen der onderneming stuitte op de edele en onbedorven inborst van den jongen Neoptolemus, zoon van Achilles. Alles scheen nu verloren, indien Hercules zelf niet van den hemel ware afgedaald om zijnen vriend te verkondigen, dat hij voor Troje genezing van zijne kwaal en een glorierijken naam zoude verwerven. De harde kamp tusschen snerpende lichaamspijnen en zielskracht is in dit stuk meesterlijk geschetst. De list van Ulysses moet wijken voor het gevoel van recht en billijkheid, dat in de ziel van den onbedorven jongeling woont; terwijl ook de menschenhatende stuurschheid van Philoktetes den triomf niet mocht wegdragen.</p>
<p><hi rend="spat">Trachiniae</hi>.</p>
<p>Het is onbekend wanneer dit stuk opgevoerd is. Wijl er veel in gevonden wordt, hetgeen strijdt met de theorie, welke vele kunstrechters zich van de dramatiek van Sophokles gevormd hebben, wordt het òf door eenigen, zoo als door A.W. Schlegel, voor onecht gehouden, òf in allen gevalle voor een drama, dat Sophokles onwaardig is. Men meent er sporen van ouderdom, van den invloed der ochlokratie, in allen gevalle der methode van Euripides in te ontdekken, hetgeen door de bewonderaars der zuiver Sophokleïsche kunst zeer afgekeurd wordt. Het onderwerp is het volgende: Toen de Centaur Nessus Deïanira geweld aan doen wilde, had Hercules hem met zijne vergifte pijlen gedood. Stervende had Nessus Deïanira weten te overreden, zijn bloed tot een toovermiddel te bewaren. Zij huwt daarop den held. Hercules verwijdert zich hierop voor langen tijd van zijne bekommerde gemalin. Eindelijk verneemt zij, dat hij weldra als overwinnaar van Oechalia terugkeeren zal. Onder den buit, dien de held vooruit gezonden heeft, behoort ook de schoone Iolē, waarvoor hij in liefde ontvlamd was.</p>
<p>Nu denkt Deïanira aan het toovermiddel, waardoor zij de trouw van haren gemaal meende te zullen herwinnen. Zij zendt Hercules een kleed, dat daarin gedoopt werd. Op deze daad, zonder veel nadenken verricht, volgt weldra bitter berouw. Haar zoon Hyllus bericht haar, dat het kleed aan het lijf van Hercules vast was blijven kleven en hem met de ijselijkste pijnen folterde. Deïanira geeft zich zelve hierop den dood. Daarna komt ook Hercules razende van pijn; hij wil zich op zijne gemalin wreken.
<pb n="65"/>Zijn zoon verklaart hem nu, waarom Deïanira onschuldig hem die hellepijn berokkend heeft. Het stuk eindigt, dat Hyllus een brandstapel gereed maakt op bevel van zijnen vader, die door den vuurdood zich aan zijn lijden wil onttrekken. Vooraf had Hyllus hem nog moeten beloven, dat ook hij Iolē tot zijne vrouw zoude nemen.</p>
<p>Bij ons deelde men vroeger niet in de afkeuring van dit stuk, blijkens de vertaling er van door Vonde<note n="1)" place="foot">Sofokles, Hercules in Trachin, 1668; vergel het kritisch overzicht van dit stuk door Mr. J. van Lennep. (Vondels Werken, XI., bl. 231-234). De Philoktetes is door een ongenoemde in metrische verzen overgebracht. 1855.
<lb/>Alle overgeblevene stukken van Sophokles zijn in het Hoogduitsch vertaald door Chr. von Stolberg, 1787; in de oorspronkelijke versmaat, door Solger; uitstekend zijn de vertalingen door von Thudichum, 1855, en van Donner, 1850. Eene vertaling in t Fransch vindt men in het Theatre de Brumoy en von Rochefort. In 't Engelsch van Tho. Franklin en R. Potter.</note>.</p>
<p>Het is natuurlijk dat ons oordeel over de drama's van Sophokles steeds zeer eenzijdig zal moeten blijven, niet alleen omdat wij van de grootsche opvoering der ouden in een theater, waar de geheele bevolking plaats nemen konde, geen voldoend denkbeeld hebben; maar veel meer nog, omdat wij een zoo uiterst gering getal stukken bezitten van den dichter, die zoowel door zijne tijdgenooten als door de meeste kunstrechters van den nieuweren tijd, voor den grootsten aller tragische dichters gehouden wordt.</p>
<p>8. Voor wij overgaan tot den jongsten van het edele drietal heldenspel-dichters en tevens om eene inleiding te geven tot de meer en meer opkomende komoedia, is het noodig na te gaan, welke verandering erin de laatste helft der vijfde eeuw te Athene plaats greep.</p>
<p>Zoo als ik reeds aangeduid heb, kan men de denk- en handelwijze der Atheners het best verklaren, wanneer men ze beschouwt als uit de vereeniging van Dorische en Ionische beginselen geboren. Het landvolk in Attica bleef het meest en het langst getrouw aan het Dorisme; waarbij men éénheid en orde op den voorgrond stelde; de oude zeden en tucht, de oude godsvrucht streng handhaafde. Door de Persische oorlogen had echter het Ionisme te Athene een stevigen steun gekregen wegens de nauwe betrekking, die voortaan met de Ioniërs op de eilanden in den Archipel en op de kusten van klein-Azië onderhouden werd. Niet het minst blijkt zulks uit den invloed, dien de Ionische philosophie al spoedig op de begrippen der edelste mannen uitoefende. Anaxagoras van Klazomenae (geb. 500 v. Chr.) heeft het eerst licht gebracht in de kosmogonische stelsels der Ionische wijsgeeren. Volgens hem was de oorsprong der dingen niet te zoeken in het water, zoo als Thales van Milete wilde, noch in den aether, zoo als Anaximenes verklaarde, maar in het verstand van eenen geest, die de geheele wereld ordende en bestuurde. Tot nog toe hadden de dichters de voorstellingen der goddelijke zaken bepaald en de Grieken hadden hun, niet het minst om den schoonen vorm, waarin zij hunne denkbeelden uitdrukten, volgaarne geloof geschonken. Er brak nu te Athene een tijd aan, dien men met de beweging der geesten in Italië, gedurende de 15<hi rend="sup">de</hi> eeuw, en met dien, welke in de vorige eeuw Europa opwekte en beroerde, vergelijken mag. Bij de Atheners was het zelfgevoel door den hoogen rang, dien zij na de Persische oorlogen onder de Grieksche Staten innamen, ten hoogste geprikkeld. De geheele politiek van Perikles was er
<pb n="66"/>op uit om alle burgers tot de hoogste vrijheid en zelfstandigheid op te voeren. Hij wilde hen allen tot aristokraten maken; geen wonder dat velen, wat hij wenschte, reeds voor waarheid aannamen, zonder nog de eigenschappen te bezitten, die den bezitter daartoe wettigden. Vandaar al spoedig twee partijen, waar van de ééne zich wild en woest aan den nieuwen geest, die het leven bezielde, overgaf, en de andere zich te vaster aan het verouderde vastklemde. Slechts klein was het getal van hen, die met wijsheid en matiging het nieuwe aannamen; wijl zij de groote waarde er van voor het leven beseften. Zonder twijfel behoorde de heerlijke Perikles tot de weinige groote mannen, welke de menschheid kan aanwijzen, die niet alleen gretig en ijverig het oprijzende licht opvangen, maar ook de verplichtingen, die daardoor gevorderd worden, even trouw waarnemen, als zij vlug de lasten wegwerpen, waarvan zij verlicht worden. Doch het aantal van dezulken is steeds gering. De meesten dergenen, die aan de heilige en den Grieken dierbare overleveringen nauw gehecht waren, schrikten voor de nieuwe wijsheid. Zij zagen daarin groot gevaar voor de godsvrucht, den Staat en voor de goede zeden. Want, zeiden zij, wanneer de oude goden, die de heilige eeden beschermen, die de misdaad straffen, niet bestaan, dan worden alle banden, die de maatschappij zamen-houden, verbroken, dan vervallen de menschen tot alle goddeloosheid en willekeur. Veel werkte ook te zamen om hen in hunne meening te bevestigen. De pest, die te Athene in 't begin van den Peloponnesischen oorlog woedde, had niet alleen een tal lichamen vernield, ook de geestkracht der bevolking werd er door gebroken. Perikles zelf was het slachtoffer er van, op zijn sterfbed moest hij nog toelaten, dat de vrouwen van 
zijne familie hem met amuletten en met andere bijgeloovigheden zijn doodsuur benauwden. Na Perikles wordt het getal van hen, die vastberaden en moedig den nieuwen weg, die de verlichting aanbood, betraden, geringer; de meesten wierpen zich in de wildheid der nu algemeen verspreide denkbeelden van de Sophisten, die al het zijn voor <hi rend="spat">worden</hi>, alle <hi rend="spat">waarheid</hi> voor <hi rend="spat">subjectief</hi> en alle <hi rend="spat">recht</hi> voor macht verklaarden. Alcibiades bewijst door zijn even schitterende daden als jammervolle lotgevallen, welke de gevolgen der toepassing dezer éénzijdige voorstelling worden moest. De ouderwetsche lieden werden daarentegen nog bijgelooviger dan hunne voorvaderen geweest waren. De goden door de Grieksche dichters gevormd en door hunne beeldhouwers voorgesteld, waren hun nu niet meer voldoende. Zij zochten ook Aziatische ceremoniën en godheden op; de waarzeggers en priesters kwamen bij hen weer in hooge eere. Wat er van worden moest, zien wij het best in den bijgeloovigen, voorzichtigen en rijken Nicias. Onder de mannen, die in dezen tijd de aloude deugd met de nieuwe wijsheid zochten te verbinden, staan Sokrates en Euripides boven aan. Beiden zijn de voorloopers geweest van den modernen tijd, en werden dus in hunne dagen door alle conservativen bestreden en beschimpt. De komoedie, die voor de werkelijkheid, niet voor de waarheid streed, maakte beiden meermalen tot het mikpunt harer dikwijls geestige spotternij. Euripides had echter als dichter dit nog tegen zich, dat de moderne beweging, die hij volgde, den invloed der poëzie zocht te vernietigen door de macht der wijsbegeerte en van de wetenschap er voor in plaats te stellen. Voor Euripides waren de oude idealen verbleekt; en hij 
had geen kracht genoeg om voor de ongeloovigen weer nieuwe te doen verrijzen. Misschien was dit ook in den tijd van ongeloof en re-<pb n="67"/>volutie vooral voor een dichter niet wel mogelijk. Aan Sokrates, of liever aan zijnen leerling Plato, is zulks eerst gelukt. Maar gedurende dien tijd was de klove tusschen de werkelijkheid en de wijsgeerige beschouwing reeds zoo groot geworden, dat die nieuwe idealen slechts een zeer beperkt getal jongeren bezielen konden. Een dichter, die nader aan 't volk staat, had ze daar geen ingang kunnen doen vinden. Geen wonder, dat de kunstrechters van den modernen tijd aan Euripides vooral het verval verwijten dier kunst, welke hen zoozeer bij Aeschylus en Sophokles boeit. Het onderscheid tusschen deze dichters en Euripides, die toch even als zij een eigen weg ging, is dan ook groot. Gemakkelijk is het om de overlevering van eeuwen getrouw voor te stellen, haar fijn te beschaven en zoo in een klaar, duidelijk licht te plaatsen; hoeveel moeijelijker is het daarentegen, bij het aanbreken van een nieuw leven, reeds de begrippen, die zich daaruit moeten ontwikkelen, te anticipeeren. Is het waar, wat sommigen willen, dat Euripides te veel laat redeneeren, en te weinig gedacht heeft aan hetgeen paste voor het karakter, dat hij voorstellen wilde, dan bedenke men toch ook, dat in den geest der nieuwere richting alle heroën hun heiligen-glans verloren hadden. Niet zonder reden wilde Plato Homerus uit zijnen staat zetten. Het oude was voorbij. Euripides deed wat hij doen konde en moest, hij maakte van zijne heroën menschen van zijnen tjjd, en gaf hun eene individualiteit, welke wel niet zoo grootsch was, als die de overlevering gewijd had, maar die toch door zijne tijdgenooten en door hunne nakomelingen goed begrepen werd.</p>
<p>9. Over het leven van <hi rend="spat">Euripides</hi> is weinig bekend; wel loopen er eene menigte anecdoten van hem rond, maar er is geen twijfel aan of de meeste dezer, zoo niet allen, zijn door de komoedie-dichters verzonnen en hebben dus voor de echte historie geene waarde. Volgens het gewone verhaal was Euripides op den dag na den slag bij Salamis geboren en wel op dat eiland, waarheen zijne familie voor de Persen gevlucht was. Zijn vader heette Mnesarchus en zijne moeder Klito. In zijne jeugd zoude Euripides veel aanleg getoond hebben om een buitengemeen worstelaar te worden, maar de wijsgeer Anaxagoras en de Sophist Prodikus zouden hem van den lust voor lichaamsoefening afgebracht hebben, om dien te leiden op wijsgeerig denken en redekunstig disputeeren. Hoe het kwam, dat hij juist het drama gekozen heeft, om zijne begrippen en denkbeelden te openbaren, is ons onbekend. Wel weten wij, dat hij van zijn vijf-en-twintigste jaar af tot aan zijnen dood toe (406) onafgebroken voor het tooneel werkzaam geweest is. De namen van 75 stukken zijn ons bekend, wij bezitten daarvan echter slechts 18, waaronder één satyr-drama, en een stuk, Rhesus, dat denkelijk ten onrechte aan hem toegeschreven wordt. Euripides is in Macedonië overleden waarheen hij in 409 vertrokken was op uitnoodiging van koning Archelaus, die de groote talenten van zijnen tijd zooveel mogelijk aan zijn hof lokte. De nijd der hovelingen des konings berokkende hem den dood. Hij zoude door jachthonden verscheurd zijn. Archelaus eerde zijn gedachtenis door de oprichting van een prachtig grafmonument te Arethusa. Ook de Atheners richtten een monument voor hem op.</p>
<p>Van de drama's, welke Euripides<note n="1)" place="foot">P. van Limburg Brouwer, Proeve over de zedelijke schoonheid der Poëzy van Euripidés, 1833.</note> vervaardigd heeft, zijn juist niet
<pb n="68"/>die, welke in de oudheid het meest geprezen werden, bewaard gebleven. Vele stukken, die wij overig hebben, behooren tot de minst gelukkig bewerkte, ja, sommige schijnen zelfs niet geheel afgewerkt te wezen. De meest geprezene: de <hi rend="spat">Telephus</hi>, de <hi rend="spat">Philokletes</hi> en de <hi rend="spat">Antiopē</hi> zijn verloren gegaan. De titels der tot ons overgekomene stukken zijn de volgende: De Hecuba, de Orestes, de Phoenische vrouwen, de Medēa, de kransdragende Hippolytus, de Alcestis, de Andromachē, de Smeekelingen (Hiketides), de Iphigenīa te Aulis, de Iphigenīa te Tauri, de Trojaansche Vrouwen, de Bacchanten, de Herakliden, Helenē, de Ion, de razende Hercules, de Elektra, de Rhesus en het satyr-drama de Cycloop.</p>
<p>Onder deze stukken munt vooral uit de <hi rend="spat">Medēa</hi>,<note n="1)" place="foot">Euripides Medea, treurspel, naar het Grieksch gevolgd, door N.G. van Kampen, 1811. Beter gelukt is de vertaling, vervaardigd door Mr. ten Brink, 1813.</note> opgevoerd in 431. Medēa heeft haar vader en haar vaderstad verraden, haren broeder vermoord, den ouden grijzen Pelias door zijne eigene dochters laten ombrengen. Dat alles heeft zij, de kleindochter van de Zon, gedaan uit liefde voor Iason, die den dood te Kolchis zoude gevonden hebben als de toovenares voor hem niet den schrikkelijken draak, die het gulden vlies bewaakte, in slaap gesust had. Doch nu Iason alles van haar verkregen heeft, waartoe de meest hartstochtelijke liefde in staat is, nu zij, eens de trotsche en rijke koningsdochter, geheel van hem afhankelijk is, verraadt de lafhartige haar. Hoewel hij kinderen bij Medēa heeft, dingt hij naar de hand van de dochter van Kreon, den koning van Korinthe, en verkrijgt die. Alleen de zucht om weer in rijkdom en aanzien te geraken, drijft hem tot die laagheid. Nu ontwaakt echter de hooghartigheid van Medēa; zij wil toonen, dat zij zelfs in hare verlatenheid nog macht en kracht genoeg heeft, om zich duchtig te wreken en om Jason even ongelukkig te maken, als zij hem te voren alle zijne wenschen vervuld heeft. Zij treft dan ook Iason in datgene, wat hem nu het dierbaarste is. Eerst doodt zij zijne bruid door haar een kostbaar tooisel te zenden, dat echter aan 't lichaam der ongelukkige vastkleefde en haar verbrandde. Ook de koning Kreon, die zijne ongelukkige dochter te hulp wilde komen, komt daarbij om. Doch nog is Iason niet genoeg gestraft. Medēa vergeet haar eigen liefde voor hare kinderen om den vader te straffen. Het is een offer,
dat der wrake vallen moet, hoe zeer zulks ook haar eigen harte doet. Zij doodt de kinderen en toont de lijken aan Iason, die als een razende naar hare woning ijlt, doch te laat; want Medēa verschijnt op het dak, gezeten op een wagen, die haar naar Athene zal voeren, waar Aegeus haar een schuilplaats beloofd had. - De Medēa is een uitstekend stuk. Euripides heeft hier de diepten der menschelijke natuur gepeild en zelfs de ijselijkste daden, welke de overlevering vermeldde, psychologisch weten te motiveeren. Reeds in den ouden tijd werd dit stuk zeer bewonderd, en bleef dus een der meest geliefde stukken, die ten tooneele gevoerd werden. De beeldhouwers vervaardigden er beelden of groepen naar. Te Rome werd dit stuk reeds door Ennius vertaald en de wijsgeeren hebben er voortdurend vele levensregelen en lessen uit geput.</p>
<p>De <hi rend="spat">kransdragende Hippolytus</hi>, opgevoerd in 428, wordt ook met recht bewonderd. Phaedra, die in liefde voor haar stiefzoon Hippolytus ontvlamt, is zoo menschkundig, zoo zacht en teeder geteekend, als met
<pb n="69"/>zulk eene zondares maar immer mogelijk is.<note n="1)" place="foot">Wegens de navolging van dit stuk door Racine is in den nieuweren tijd herhaalde malen er over gehandeld, zoo als door Schlegel ‘Comparaison entre la Phèdre de Racine et celle d'Euripide, Paris, 1807, en in zijne Essais, Bonn, 1848. Zoo ook Dr. Wolff, ‘De Hippolytus van Euripides en de Phedra van Racine’ in de Gids, 1859. II. bl. 573-682.</note> In 't algemeen munt Euripides uit in de teekening van edele en hoog verhevene vrouwenkarakters, zoo als in de <hi rend="spat">Iphigenīa te Aulis</hi> en die te <hi rend="spat">Tauri</hi>, twee stukken, waarvan de eerste door de schoone teekening van Iphigenīa en de andere vooral door de schoone tafreelen, welke er in voorkomen, den aanschouwer en lezer geboeid houden.<note n="2)" place="foot">Ook hierbij heeft de navolging van Goethe tot eene menigte beschouwingen aanleiding gegeven, welke men bijeen vinden kan bij Cholevius, Geschichte der Deutsche Poëzie, II. bl. 285 en volg.</note></p>
<p>De <hi rend="spat">Hecuba</hi><note n="3)" place="foot">Uitstekend vertaald door Dr. W. Hecker, Groningen, 1841.</note> heeft minder waarde. Het ongeluk dier ongelukkige vorstin maakt het middelpunt der handeling uit. Na den val van Troje, verliest zij nog door een gruwzaam lot hare dochter Polyxena en daarna wordt haar ellende volmaakt door het bericht, dat hare eenige en jongste zoon Polydorus door den gastvriend van Priamus, Polymestor, vermoord werd. Dit vorderde eene geduchte wraak en met eigen hand weet zij die dan ook op den schandelijken verrader van het gastrecht uit te oefenen. In dit stuk is de zachtaardige Polyxena, die ten zoen der schim van Achilles geofferd wordt, bijzonder schoon geteekend.</p>
<p>De <hi rend="spat">Phoenische Vrouwen</hi><note n="4)" place="foot">Euripides, de Fenicische Vrouwen, treurspel, door P. Camper, 1823.</note> In dit zeer uitgebreide stuk wordt hetzelfde onderwerp behandeld, dat Aeschylus in zijne Zeven tegen Thebe voorgesteld had. Iokaste en hare dochters vervullen er de hoofdrollen in. Het begint met den strijd der Argivische vorsten tegen Thebe, het tweegevecht der beide vijandelijke broeders wordt er in verhaald, het sluit met hunnen val en met het vertrek van Oedipus onder begeleiding van Antigone. Vele afzonderlijke tafreelen in dit stuk werden, vooral in de oudheid, zeer bewonderd; daarentegen meent men in eenige gesprekken, vooral in die, welke Polynices en Eteokles tegen elkaar voeren en meer geestig dan gepast zijn, de redetwisten der Sophisten in des dichters tijd te moeten afkeuren.</p>
<p>De <hi rend="spat">Alcestis</hi>, opgevoerd 438, wordt door eenigen een tragikomoedia<note n="5)" place="foot">De Amphitryo van Plautus is een tragicomoedia, zoo als de dichter zelf heel goed verklaart.</note> genoemd, wijl het stuk gelukkig eindigt. Dit is echter ongegrond, in zoo verre de afloop van de handeling niets met het eigenlijk tragische te maken heeft. Evenmin beteekent het komische in dien tijd eenvoudig het lachverwekkende. - Alcestis sterft voor haren gemaal Admetus, koning van Thessalië. Gelukkig komt Hercules zijne gastvrijheid juist op dat tijdstip inroepen. Admetus, die eens Apollo, welke als herder zeven jaren lang bij hem gediend had, menschlievend en welwillend behandeld had, betoont ook nu dezelfde gezindheid. Apollo had hem tot belooning daarvoor gegeven, dat hij den dag van zijnen dood konde verschuiven, wanneer iemand vrijwillig voor hem wilde sterven. Hercules verloste nu zijne gemalin, die de eenige geweest was, welke zich voor
<pb n="70"/>hem wilde opofferen, van de banden des doods. In dit stuk is de schildering van Alcestis vooral roerend; Hercules wordt daarentegen, zoo als in de satyr-drama's, als een plat, weinig ideaal karakter geteekend. Euripides heeft met dit stuk dan ook het dartele en boertige satyr-drama pogen te vervangen, want het maakte het vierde stuk eener tetralogie uit.</p>
<p>De <hi rend="spat">Andromachē</hi> werd door de Alexandrijnsche kunstrechters in den tweeden rang geplaatst en sedert veelal veroordeeld. Dit stuk is nooit ten tooneele gevoerd, maar denkelijk in 't begin van den Peloponnesischen oorlog vervaardigd. Het is klaarblijkelijk een politiek stuk, waarin de Spartanen in alle hatelijkheid geschilderd worden.<note n="1)" place="foot">Het is wel der moeite waard hierbij te lezen de volgende voorstelling van J.A. Hartung: ‘Mit dem öffentlichen Auftreten des Perikles beginnt auch das Auftreten unseres Dichters auf dem Theater: beide waren Glaubens- und Gesinnungsgenossen als Anhänger der Anaxagorischen Philosophie, beide wirkten in verschiedenen Fächern nach einen Ziele hin, dasz das Griechenthum zum Menschenthum sich erweitere und dasz Athen auf diesem Standpunkte musten die Spartaner ihnen mehr noch als den übrigen Athenern verhaszt sein, die einseitigen, selbstsüchtigen, herrschsüchtigen, ränkesuchtigen Soldaten. Der Spartanische Staat hatte die Einrichtung eines Ritter-ordens. In einem derartigen Staatskörper tritt der Mechanismus an die Stelle des Organismus: er darf nichts frei nach seinem Triebe walten, sondern alles musz sich dem obersten Zwecke aufopfern und unterordnen: der Nutzen herrscht an der Stelle der Neigung, die Regel an Stelle des Schönen. Menschen aber, die sich so muszten beschneiden lassen, wie die Gesträuche in französischen Garten, sind auch hart und fühllos gegen andere, und werden immer den au ihnen selbst geübten Grundsatz, das der Zweck die Mittel heilige, rücksichtlos durchführen. Was hätten sie denn auch von aller der aufgelegten Beschränkung, dem Verzicht auf ihre 
natürlichen Rechte, wenn sie nicht Wenigstens die Herrschaft über andere gewännen? Denn das is der Zweck der Ganzen, und dieser Zweck musz erreicht werden um jeden Preis.</note> Niet het lot van één persoon - Andromachē is niet het hoofdkarakter - maar van eene geheele familie maakt de eenheid er van uit. Het huis van Peleus wordt ongelukkig door zich te verbinden met de familie der Atriden. Het algemeen menschelijke dat er in voorgesteld wordt, is gelegen in de jaloerschheid van Hermionē tegen Andromachē en van Orestes tegen Neoptolemus. Ook de <hi rend="spat">Herakliden</hi> zijn geschreven om een kruistocht tegen de Spartanen te prediken; dus denkelijk in 't begin van den Peloponnesischen oorlog<note n="2)" place="foot">Hoe verschillend de meeningen hieromtrent zijn, moge uit het volgende blijken. Van den Es meent dat dit stuk omstreeks 420 gemaakt is. Hij volgt in dit opzicht G. Bernhardy, die dit stuk vrij laag stelt. W. Roscher daarentegen verheft het en meent dat het vervaardigd werd, toen een gezantschap der Corcyraëers over het bekende verbond met de Atheners onderhandelde. Hartung stelt het na den eersten inval van den Spartaanschen koning Archidamus in Attica.</note>. De kinderen van Hercules komen, onder begeleiding van Iolaus, te Athene. Na den dood van hun grooten vader, bleef Eurystheus hen voortdurend vervolgen. Zoo werden zij van de eene plaats naar de andere voortgejaagd. Niemand waagde het hen tegen het overmachtige Argos in bescherming te nemen. Eindelijk kwamen zij, om hulp en bijstand smeekende, te Athene. Zij vestigen als laatste toevlucht hunne hoop op den zoon van Theseus, die het bestuur over Attica in handen heeft. Ook in Athene vervolgt hen Eurystheus. Zijn gezant Kopreus wil hen 
met geweld van het altaar wegrukken. Eindelijk verschijnt de koning
<pb n="71"/>Demophon. De Herakliden zijn onderdanen van Eurystheus, zegt de gezant, hij is dus in zijn volle recht, wanneer hij ze naar Argos terugvoeren wil; de Atheners hebben zich er niet meê te bemoeien; want de zaak gaat hen in 't geheel niet aan. De koning weigert echter de uitlevering der ongelukkigen. Het heilig recht der gastvrijheid en der smeekelingen mag te Athene niet geschonden worden; ook zouden de Atheners lafaards schijnen, als zij nu aan de trotsche eischen van Argos toegaven. Wel stond hun dan een gevaarlijke oorlog voor de deur, maar toch moest het recht gehandhaafd worden, reeds meermalen hadden zij zich daarvoor moeilijke offers getroost ook nu zouden zij het doen, hoe zeer zij ook den vrede beminden. Daarna verkondigt het orakel, dat Athene overwinnen zoude, wanneer eene edele maagd zich vrijwillig ter dood doemde. Demophon wijst dat middel met verontwaardiging af, hij noch zijne onderdanen wenschen zulk een schrikkelijk offer. Doch nu biedt zich Makaria, de edele dochter van Hercules, aan, om voor het heil van haar geslacht vrijwillig te sterven. - Een der schoonste tafreelen van het drama. - Weldra hoort men, dat de vijand in aantocht is. Hyllus aan 't hoofd der Herakliden en de Atheners met hun koning maken zich gereed, hen te bestrijden. De grijze Iolaus, eens de schildknaap van Hercules, wordt hierdoor zóó in geestdrift ontstoken, dat ook hij, hoewel met moeite, de wapenen aangordt, om in dien strijd te deelen. De goden zijn hem dan ook genadig. Hercules en Hebe verjongen den ouden man en helpen de hunnen. Eurystheus wordt als gevangene naar Athene gevoerd. Aan de overige gevangenen wordt het leven geschonken, maar de wreede Eurystheus wordt, vooral op aanstoken van Alkmene, de moeder van Hercules, ter dood gebracht. Voor 
zijn sterven voorspelt hij dat hij een goede daemon voor de Atheners, maar een vijandige voor het nageslacht van Hercules worden zal. Mochten de Herakliden eens de weldaad, nu door de Atheners hun betoond, vergeten en tegen Athene oprukken, dan zal zijn geest hen in 't verderf storten. In de <hi rend="spat">Smeekelingen</hi> wordt hetzelfde thema als in de Herakliden behandeld. De vrouwen der voor Thebe verslagene Argivische vorsten komen met Adrastus bij Theseus, dien zij smeeken, om zijnen invloed bij Kreon te gebruiken, opdat de gesneuvelden eene eerlijke begravenis mogen erlangen. Het strekte ter verheerlijking van Athene's roem, dat Theseus dit verlof voor de Smeekelingen van den Thebaanschen vorst verkreeg. - Onder de overige stukken van Euripides is nog opmerkelijk de <hi rend="spat">Bacchanten</hi>, na den dood des dichters tegelijk met de Iphigēnīa te Aulis opgevoerd aan het hof van koning Archelaus. In dit stuk wordt de schildering van Dionysus en van Agave hoog geroemd; het geheel behoort tot de beste drama's, die door Euripides geschreven zijn. Niet om bijzondere schoonheid, maar omdat dit het eenige satyr-drama is, dat bewaard bleef, is opmerkenswaardig de <hi rend="spat">Cycloop</hi><note n="1)" place="foot">Euripides. De Cycloop, satyr-spel. Naar het Grieksch, door Mr. W. Bilderdijk, 1808.</note>. Silenus en de Satyrs zijn door Polyphemus gevangen en worden nu door hem gebruikt om zijne kudden te weiden. Intusschen landt Odysseus, die van Silenus gemakkelijk verlof bekomt, om kaas en lammeren tegen een vat goeden wijn te ruilen. Odysseus is bezig om de aldus gekochte goederen in te schepen, toen de Cycloop verschijnt, die dit met verbazing aanschouwt.
<pb n="72"/>Silenus zegt hem nu, dat die vreemdelingen roovers zijn en raadt hem aan ze te dooden en op te eten, en vooral de tong van Odysseus, want dat hij daardoor een goed redenaar worden zal. De Satyrs gedragen zich als groote lafaards. Zoo als in het verhaal in de Odyssēa, wordt Polyphemus ook eindelijk dronken, hij zegt en doet dan allerlei laffe zotternijen. Men zoude dit stuk het best met onze oude kluchten kunnen vergelijken<note n="1)" place="foot">Van de verschillende overzettingen der overgeblevene werken van Euripides in de nieuwere talen, vermelden wij slechts: in 't Duitsch van Bothe, Manh. 1822, van Donner: Heildelb. 1841-1852, van Hartung 1848-1853. Van Fritze Berl. 1856. In 't Fransch door Prevost, 1782 en in het Theatre van Brumoy. In 't Engelsch door Potter, 1781, Wodhull, 1782, 1814.</note>.</p>
<p>De latere geschiedenis der tragoedie biedt niets merkwaardigs voor ons doel aan. In de familiën der drie tragici werd nog lang deze kunst als erfelijk beoefend. Geen hunner stukken is echter bewaard gebleven; hetgeen volgens de berichten der ouden er over, ook geen groot verlies schijnt te zijn. Wij gaan over tot</p>
<p>De <hi rend="spat">Komoedia</hi>.</p>
<p>10. <hi rend="spat">Komoedia</hi> beteekent eigenlijk het gezang dat de <hi rend="spat">kōmasten</hi> bij een kōmus aanhieven, De wijnoogst werd bij alle volkeren der oudheid steedsdoor een vroolijk feest gesloten. De dartelheid der feestgenooten spatte dan uit in allerlei ontuchtige vertooningen en liederen. Een optocht, waarbij zulke gezangen gezongen en zulke vertooningen gehouden werden, heette kōmos. Spot en jokkernij voegden daarbij. De Grieken hebben ook die ruwe boert en die meer dan dartele scherts tot eene kunst verheven, welke haar toppunt bereikte in het drama. Men zoude de Komoedia, misschien het best door <hi rend="spat">hekelspel</hi> kunnen vertalen. Daardoor wordt ten minste het wezen der oudere en meest klassieke richting er van beter uitgedrukt, dan door het woord <hi rend="spat">blijspel</hi> welke benaming voor de stukken van Aristophanes volstrekt niet past.<note n="2)" place="foot">Prof. J. Geel heeft in ‘Onderzoek en Phantasie’, een afzonderlijk hoofdstuk over het blijspel der<hi rend="spat">Grieken</hi> geschreven.</note> De Komoedia is in de Dorische staten van Sicilië en Italië het eerst ontwikkeld. Wij kennen echter slechts zeer weinig bijzonderheden van deze zoogenaamde Dorische Komoedie. <hi rend="spat">Epicharmus van Cos</hi>, die in de eerste helft der vijfde eeuw leefde, is de meest bekende dichter er van. Hij is vernuftig en fijn, zooals de Sicilianen, waarvoor hij zijne stukken maakte, gemeenlijk waren. Vele der spreuken en geestige gezegden, welke in zijne stukken voorkomen, zijn dan ook bewaard gebleven. Het is moeilijk na te gaan, in hoeverre hij daarin de meeningen van Pythagoras volgde, of hetgeen deze met den geest der Doriërs gemeen had, zelf vond en uitdrukte. Veel 
wordt er ook gesproken over de <hi rend="spat">Mimen</hi> van <hi rend="spat">Sophron</hi>, (450) die menschelijke toestanden, zeden en karakters schilderden en als ware kunststukken geprezen worden. Wij behoeven hier alleen te handelen over de Attische Komoedia. <hi rend="spat">Susario</hi> van Megara (ongeveer 580) zoude de kluchten van zijne Dorische landgenooten het eerst in Attica ingevoerd hebben; een eeuw later beginnen die groffe snakerijen eenen kunstvorm aan te nemen. Sedert ontwikkelde zich de Komoedia buitengemeen te Athene. Alles liep dan ook te zamen om haar tot hoogen bloei te brengen. Prof. Geel rekent daartoe het volkskarakter, de
<pb n="73"/>onderwerpen, de taal en het talent der dichters. De meer en meer opkomende ochlokratie werkte zonder twijfel wel het meest mede, om die dartele vrijheid aan den dichter te geven, welke het wezen der oude Komoedia uitmaakt. Met het verval dier vrijheid verandert de aard der stukken dan ook geheel. Er worden bij de Atheners meer dan 150 dichters van Komoediën genoemd; waaronder 40 tot de oude richting, welke met het einde van den Peloponnesischen oorlog uitscheidt, 50 tot de midden Komoedia behooren, welke ongeveer tot Alexanders tijd duurt; terwijl er 64 dichters van de nieuwe Komoedia, die tot 263 loopt, opgenoemd worden. Wij hebben van de menigte stukken,<note n="1)" place="foot">Antiphanes alleen schreef 260, Alexis 245 en Menander, in 32 jaren, 108 komoediën.</note> die door hen vervaardigd werden, slechts elf stukken door Aristophanes gedicht, overig, behalve een groot aantal fragmenten, welke door Meineke verzameld zijn, en die tot een geliefkoosd mikpunt verstrekken voor de scherpzinnigheid der hedendaagsche philologen.</p>
<p><hi rend="spat">Cratinus</hi> (van 520-424) wordt de Aeschylus der Komoedia genoemd. Hij maakte het zoo erg, dat om hem (in 440) het bekende besluit zoude genomen zijn, dat men geen levende personen ten tooneele mocht voeren; een besluit, dat echter slechts een paar jaar van kracht is geweest. Zijne <hi rend="spat">Pytine</hi>, de flesch, waarin de dichter zich tegen Aristophanes en anderen, die hem hard vielen, verdedigde, is het meest bekend. <hi rend="spat">Eupolis</hi>, een tijdgenoot, eerst een vriend, later een vijand van Aristophanes, behoort ook tot de meest gevierde dichters van de oude Komoedia. Wij zullen echter hier slechts handelen over</p>
<p><hi rend="spat">Aristophanes</hi>.</p>
<p>Het is even onbekend wanneer deze dichter geboren als wanneer hij gestorven is; wel weten wij dat zijn eerste stuk in 428 en zijn laatste in 388 gespeeld werd. Hij zoude volgens eenigen 54, volgens anderen 43 komoediën vervaardigd hebben. Wij kennen slechts de titels van 37 stukken, waarvan elf geheel bewaard, en van de andere 700 brokstukken overgebleven zijn. Opmerkelijk is het dat men drie verschillende phasen in de ontwikkeling der kunst bij Aristophanes ontdekken kan, die zeer nauw verwant zijn met den politieken toestand van zijn vaderstad Athene. In de eerste stukken staat ook de politiek meer op den voorgrond, daarop het literarische element, en eindelijk nadert de dichter de richting der midden-komoedia. Naar tijdorde volgen de tot ons overgekomen stukken aldus:</p>
<p>1. De <hi rend="spat">Acharners</hi> (425). In dit stuk worden de voordeelen des vredes gepredikt. Een aanzienlijk bewoner van Attica is daar zoo van overtuigd, dat hij het besluit opvat om een afzonderlijken vrede met Sparta te sluiten. Zoo smaakt hij alle genoegens, die rust en welvaart kunnen schenken; terwijl zijne naburen alle rampen des oorlogs ondervinden. De eerzucht, der veldheeren, die even als alle volksleiders den oorlog zoeken tegen de wen-schen der rustige burgers in, wordt hier met scherpe kleuren geschilderd. De meest geestige tafreelen worden er in voorgesteld, zooals de bespotting van den roemlustigen Lamachus, die even dapper bij een gevecht is als de Attische landman aan de tafel.</p>
<p>2. De <hi rend="spat">Ridders</hi> (424). Dit stuk is geheel gericht tegen den demagoog Kleon. Alles wat volksleiders van dat soort doen, wordt voorgesteld als uit eigenbaat gedaan. De dichter stelt een worstenverkooper tegenover Kleon, die
<pb n="74"/>fabriekant in leder was, en laat dien nog veel meer kunstenarijen bedrijven, dan deze dagelijks uitvoerde. De oud-Atheensche tucht en levenswijze wordt verheven tegen de loszinnigheid van het oogenblik.<note n="1)" place="foot">De Ridders zijn vertaald, door J. Meerman, achter het Register op Grotü Paralell. Rer. Publ.</note></p>
<p>3. De <hi rend="spat">Wolken</hi> (423). Dit stuk heeft in ouden en nieuwen tijd bijzonder de aandacht getrokken, omdat Sokrates, die herhaalde malen door de dichters der komoedia aangevallen werd, hier in persoon ten tooneele werd gevoerd en daarbij met zwarte kleuren geschilderd. Het bevat eene geestige bespotting der ijdele phantasiën en dwaze haarkloverijen van de natuurphilosophen en sophisten. Tegenover de wolken en nevelen, waar dezulken zich in verwarren, stelt de dichter het gezond verstand van den ouderwetschen bewoner van Attica, welke van die nieuwe wijsheid een afschuw krijgt, sedert hij bemerkt hoe zij zijnen zoon tot in den grond bedorven heeft. Het is niet zoo vreemd, als zulks aan velen toegeschenen is, dat juist aan Sokrates in dit stuk datgene toegedicht wordt, waarvan deze in den regel zelf een af keer had. Sokrates was de scherpzinnigste en beste representant der richting van het jonge Athene, waartegen Aristophanes, die conservatief was, steeds zijne pijlen richtte.</p>
<p>4. In de <hi rend="spat">Wespen</hi> wordt de ijdele zucht der Atheners, om in de rechtbank te zitten en om processen te voeren, ten toon gesteld. Hij bespot hier de schoen- en kleermakers, die te huis meer verzuimden, dan zij met hun rechterambt verdienden, en die ten slotte toch bedrogen werden door de rechtverdraaiende advokaten.</p>
<p>5. De <hi rend="spat">vrede</hi> (419) bevat eene beschimping van allen, staten zoowel als bijzondere personen, die het sluiten van den vrede tegengewerkt hadden, en nu hij eens gesloten is, toch weder de Atheners tot den oorlog opzetten.</p>
<p>6. De <hi rend="spat">Vogels</hi> (414) wordt voor het voortreffelijkste stuk van den dichter gehouden. Het munt evenzeer uit in geestige opvatting van het geheel, als in fijne bewerking der verschillende deelen.<note n="2)" place="foot">W. Roscher, overigens geen onbepaald bewonderaar van Aristophanes, uit zich (Leben des Thukydides, bl. 331,) aldus over dit stuk: ‘Je tiefer ich in die Einzelheiten dieses Werkes eindringe, desto höher steigt mein Entzücken darüber. Allenthalben verräth der Dichter eine ebenso tiefe kenntnisz der Vogelnatur, wie des Menschengeistes. Selbst wo er die Stimmen der Vögel, ihren Gang, ihren Flug in Wort und Metrum nachahmt, überall ist er bewunderungswürdig. Diesz ist eine von den wenigen Komödien, die auch in Einzelnen, von allem Schmutze frei, eine ideale Höhe fortwährend zu behaupten weisz. Und welche Vielseitigkeit doch in Ausdruck! Giebt es etwas Reizenderes, als die harmlose Naivetät womit das Glück des Vogellebens geschilderd wird? Wie sie in Winterfroste doch keines Kleide bedürfen, sondern in Höhlen wohnen, mit den Bergnymfen spielend, und die süsze Frucht der Charitinnen kosten; wie sie in der Sommersgluth, beim kläglichen Gezirp der Cicade, kühl im Wiesengrunde und unterm Dache des Laubes schlafen können. Nirgends im Altherthume ist die Muzik vortrefflicher geschildert: ihr süszes sehnsüchtiges Locken in dem Tereusliede an die Nachtigall, ihr begeistertes, glänzendes Emporsteigen in dem Chorgezange von den Schwänen des Hebros. Und am Schlusse noch die majestätische Beschreibung der himmlische Lichter, das donnerende Lob des gewaltigen Blitzstralls. Voll 
Bewunderung stehe ich still. Meine Knie beugen sich vor dem Künstler, der in der Schöpfung, in der Begeisterung eines solchen Dichters seine eigene Herrlichkeit offenbart hat.’</note> Het bevat eene geestige bespotting van het lichtzinnige karakter der Atheners, die aan
<pb n="75"/>ijdele droomen de waarde der werkelijkheid gaven. Twee Atheners komen in het gebied der vogels, welke zich nu op deze menschen, waarvan zij steeds zooveel leed ondervinden, willen wreken. De Atheners redden zich uit het gevaar, door aan de luchtige vogels een schoon luchtkasteel voor te spiegelen. De vogels zouden dan de beheerschers der wereld worden. In de lucht wordt dan ook de wonder-stad Wolkenkoekoeksburg gebouwd; allerlei verloopene lieden, priesters, waarzeggers, dichters, wiskunstenaars, sycophanten, in één woord, allen die in die dagen het ongeluk van Athene uitmaakten, willen burgers van den nieuwen staat worden, doch zij worden verjaagd. Ook de goden worden door de vogels van den hun toekomenden geur der offerhanden beroofd, zoodat een plechtig gezantschap uit den hemel met de vogels komt onderhandelen. Het geheele stuk wemelt van toespelingen op het doen en denken der Atheners. De Wolkenstad is Athene als in een droom, maar zoo begoochelend, dat men meermalen het onderscheid met de werkelijkheid niet erkennen kan.</p>
<p>7. De <hi rend="spat">Lysistrata</hi> (411). In een tijd geschreven, toen Athene door allerlei rampen diep getroffen was. De strekking er van is om aan te raden tot vrede. De vrouwen van Athene en Sparta maken onderling eene zamenzweering om dien te bewerken. De vrouwen, die als mannen willen handelen, worden in dit stuk gepersifleerd. De toon, welke er in heerscht, is zeer cynisch en zoo ergens, dan komt hier dat gene, wat men wel eens de plebeïsche natuur van Aristophanes genoemd heeft, zeer duidelijk te voorschijn.</p>
<p>8. De <hi rend="spat">Thesmophoriazusen</hi> (de Vrouwen, die het feest van Demeter (Ceres) vieren), zijn vooral tegen de moderne komoedie van Euripides en Agathoh gericht. De weekelijkheid en lafheid van den tijd en ook al weer de gebreken der vrouwen, worden in dit stuk, dat zeer geestige parodiën bevat, duchtig gehavend.</p>
<p>9. De <hi rend="spat">Kikvorschen</hi> (405)<note n="1)" place="foot">P. van Limburg Brouwer over de Kikvorschen van Aristophanes in het Magazijn van N.G. van Kampen, deel V, bl. 99-134.</note> Een geheel literarisch stuk. Het bevat een bijna doorloopende parodie op Euripides. Bacchus, verontwaardigd over het verval van de tragoedie, besluit met zijnen slaaf Xanthias naar Hercules te gaan, opdat deze hem den naasten weg naar de benedenwereld aanwijze, want de godheid wil zelve daarin afdalen, om één der gestorvene tragoedie-dichters weer in het leven terug te roepen, om zijne kunst tegen geheelen ondergang te behoeden. Hercules geeft de gevraagde inlichting, Bacchus vaart over in Charon's boot en komt na veel avonturen en na eene gevoelige kastijding van Eacus, eindelijk in de onderwereld aan. Hier laat hij Aeschylus en Euripides eenen wedstrijd houden, waarin de eerste overwint. Onder het gejuich van den rei en het gejammer van Euripides verlaat daarop de overwinnaar met zijnen beschermheer het schimmenrijk.</p>
<p>10. De <hi rend="spat">Eccleziazusen</hi> (de vrouwen in de volksvergadering) ongeveer in 394 opgevoerd. Dit stuk is voornamelijk gericht tegen de zucht der Atheensche dames om zich te emancipeeren. Het nadert in aard en strekking reeds de middel-komoedie. Zoo als ook het geval is met</p>
<p>11. De <hi rend="spat">Plutus</hi>, welke voor de tweede keer in 388 gespeeld werd. Plutus en Penia, Rijkdom en Armoede worden hier tegen elkander over-<pb n="76"/>gesteld. De misbruiken, waartoe rijkdom en hebzucht aanleiding geven, worden scherp gehekeld. Zoo worden ook de bedriegergen der priesters en der pleitbezorgers ten toon gesteld. Toen de steeds blinde Plutus het gezicht terug gekregen had en nu alleen aan de goeden rijkdom verschafte, stonden weldra de tempels en altaren ledig; want ook de goeden eens rijk geworden, voerden een weelderig leven en bekommerden zich niet langer om de dienst der goden.</p>
<p>Aristophanes werd door de Alexandrijnen reeds de Comicus bij uitnemendheid genoemd, en ook wij kunnen eenigzins nagaan, waaraan de dichter zijnen grooten roem verschuldigd is. In zijne stukken wordt de geheele rijkdom van geest en taal der Atheners openbaar. Men kan het goede en het kwade, de hoog verhevene, de grof zinnelijke natuur er evenzeer in vinden als fijnheid van vernuft en de hoogste liefelijkheid van taal en uitdrukking. Aristophanes is, als de Komoedia meebracht, uitgelaten en dartel; vandaar worden alle gevoelens, waar de menschelijke natuur bij vrije wezens vatbaar voor is, in zijne gedichten uitgedrukt. Het politieke, het religieuse, het sociale, het literarische leven wordt gelijkelijk tot onderwerp der scherpe spotternij genomen. Wil men dus de volle lusten en het leven der bevolking van Athene in alle uitersten leeren kennen, dan is daarvoor niets nuttiger dan de lectuur van Aristophanes. Nog meer geldt dit van den rijkdom, de fijnheid en welluidendheid der Attische taal. Zulk een monument als de Comicus daarvoor opgericht heeft, werd misschien door geen dichter, van welke natie ook, aan zijn volk aangeboden. Daarom zijn ook de komoediën van Aristophanes, zoowel bij de Alexandrijnsche grammatici als bij de geleerden van lateren tijd, een geliefd lusthof geworden, waarin de philologen te kust en te keur kunnen weiden<note n="1)" place="foot">Aristophanes Komoëdien zijn in 't Duitsch vertaald door J.H. Voss, Braunschw. 1821. De beste vertalingen zijn echter die van G. Droysen, Berl. 1835-1838, van H. Müller, Leipzig 1843-1846, en van L. Seeger, Frankf. 1844-1848. Van enkele stukken bestaan verschillende vertalingen, waaronder ik vooral opmerkzaam meen te moeten maken op de vertaling van de Vogels door Fried. Rückert, in 
zijne nagelatene werken, 1867. bl. 175-295.</note>.</p>
<p>Wij zullen over de menigte vervaardigers van stukken, welke tot de midden- of tot de nieuwe Komoedie gerekend worden, niet spreken, omdat de stukken zelve verloren gegaan zijn en zij niet meer tot dat tijdperk behooren, waarin de Grieksche dichters de voornaamste leeraars des volks waren en hunne kunst den hoogsten stand der literarische ontwikkeling van 't volk uitdrukte. Wij kunnen overgaan tot het proza en zullen daarbij alleen de uitstekendste talenten vermelden, en het eerst over de geschiedschrijvers spreken.</p>
<p>11. <hi rend="spat">Het proza, de Geschiedenis</hi>.</p>
<p>In Ionië ontwikkelde zich de zucht om geschiedenis te lezen en te schrijven evenzoo het eerst, als daar de epische gedichten ontstaan en tot hooge ontwikkeling gebracht waren. De Ioniërs hielden veel van verhalen. Een groot aantal geschiedschrijvers worden bij hen genoemd. De overlevering werd daarin zonder veel kritiek te boek gesteld. Gemeenlijk bepaalde men zich bij de geschiedenis van bijzondere steden of ook wel van landschappen. Milete, de meest bloeiende staat van Ionië, bezat in <hi rend="spat">Anaximander</hi> en <hi rend="spat">Cadmus</hi> de oudste prozaschrijvers. De laatste schreef een geschiedenis van Ionië. Langzamerhand breidde de geschied-<pb n="77"/>schrijver zijnen kring uit. De geleerde <hi rend="spat">Hecataeus, Hellanicus</hi> en later <hi rend="spat">Dionysius</hi>, allen van Milete, schreven ook de geschiedenis van andere volkeren. Deze allen en nog vele anderen worden onder den naam van logographen zamengevat. Over de waarde hunner geschriften kunnen wij wel niet voldoende oordeelen; maar zoo veel is toch zeker, dat zij reeds eene historische literatuur gevormd hebben, welke in rijkdom en kunst met het beste wat ooit de volkeren in Azië of ook de nieuwere volken in de Middeleeuwen leverden, zou kunnen wedijveren.</p>
<p>De man echter, die het eerst den naam, en het ware wezen der historie in zijn werk uitgedrukt heeft, was <hi rend="spat">Herodotus</hi> van Halicarnassus. Waarschijnlijk in 484 geboren, stamde hij af van eene aanzienlijke, denkelijk Ionische familie, welke wegens de tyrannie van Lygdamis, kleinzoon van de bekende Artemisia, uit haar vaderstad naar Samos vluchtte. In 460 deden de uit Halicarnassus verdrevene aristocraten eene poging om de heerschappij van Lygdamis omver te werpen en met geweld in hun land terug te keeren. Doch deze poging mislukte; de oom van Herodotus, de bekende dichter Panyasis, kwam daarbij om. De jonge Herodotus is daarop zijn onderzoek (historia) begonnen. Met eigen oogen zag hij de landen en steden, waarvan hij ons zulke nauwkeurige en voor ons zoo gewichtige beschrijvingen levert. Hij bezocht Griekenland, Macedonië, Thracië en de kusten der Zwarte Zee. Zijne tochten strekten zich tot Azië en Afrika uit. Tot Ekbatana en Ardericca toe onderzocht hij het eerstgenoemde werelddeel; lang en sterk boeiden hem daarna Egypte en Cyrene. Overal zocht hij met de geleerden en priesters in aanraking te komen, om zoo de geschiedenis der landen, waar hij zich ophield, wel te kunnen vernemen. Geen der steden, waar hij vertoefde, had echter meer invloed op zijnen geest, dan het roemrijke Athene, dat hij tijdens den hoogsten bloei leerde kennen. Aldaar werd hij met de grootheid van Perikles bekend, daar zag hij eerst goed het groote onderscheid tusschen de Helleensche beschaving en die der barbaren. De gevolgen, welke de Persische oorlogen voor de vrijheid en ontwikkeling der menschheid gehad hadden, kwamen ook nergens in een klaarder licht. Waarschijnlijk heeft Herodotus dan ook daar de uitvoerige beschrijving dier oorlogen bewerkt. Zij is 
vervat in de laatste drie boeken van zijne historie en, zoo men meldt, omstreeks 446, te Athene onder aller toejuiching door hem voorgedragen. Herodotus heeft het laatst van zijn leven denkelijk doorgebracht te Thurii, dat op de plek van het oude Sybaris in Z. Italië, op aansporing van Perikles in 444 gesticht werd. Men weet niet wanneer Herodotus gestorven is, wel dat hij in 428 nog in het leven was. - De geschiedenis van Herodotus is in negen boeken verdeeld. Zijne eenvoudige en duidelijke wijze van vertellen wordt met recht bewonderd. Hij is verre af van die plastische eenheid, welke men alle Grieksche geschriften opdringen wil en die in 't geheel niet tot het karakter der Ioniërs behoorde. Wel is de strijd van Azië en Europa het middelpunt van het geheele werk; maar de beschrijvingen van landen en volken, welke daar tusschen gevlochten werden, maken toch het grootste gedeelte van zijne geschiedenis uit. Herodotus geeft, zoo als hij zelf verklaart, het resultaat van zijn rijk en veelzijdig onderzoek, dat zich over de geheele bekende beschaafde wereld van dien tijd uitstrekte. De eerste boeken bevatten meer eene ethnographie, dan wat wij thans geschiedenis
<pb n="78"/>zouden noemen. De drie laatste boeken beantwoorden eerst aan de eischen, die wij daaraan stellen. Het werk begint met de overlevering omtrent den strijd der Europeërs en Aziaten. Weldra gaat hij over tot de geschiedenis van het Lydische rijk en houdt zich lang op met Croesus, die eindelijk voor de Perzen bezwijkt. Het bekende verhaal der zamenkomst van Solon met dezen vorst is stellig onwaar, het strijdt tegen de tijdsorde; niettemin wordt daarin uitnemend het onderscheid tusschen de Aziatische en Helleensche opvatting van het leven voorgesteld. Achtereenvolgens handelt de schrijver over de geschiedenis van Aegypte, van Cyrene, van Libye, der Skythen, van Griekenland; vooral van Athene en Sparta. Na dit alles meer of minder breedvoerig beschreven te hebben, geeft hij het verhaal van den mislukten opstand der Ioniërs in klein-Azië. Dit gaf hem aanleiding om van nu af zich met de geschiedenis der Grieken meer bijzonder bezig te houden. In het zesde boek wordt de eerste Persische oorlog beschreven, terwijl de laatste drie boeken een uitgebreid tafereel van den grooten strijd der Grieken tegen Xerxes ontvouwen. Het geheel eindigt met de inneming van Sestos door de Grieken in 479. Hoewel men gewoon is Herodotus met Homerus te vergelijken, is toch de overeenkomst van den geschiedschrijver met de tragici, vooral met Aeschylus, niet minder groot. Dezelfde denkbeelden omtrent goddelijke en menschelijke zaken stralen in beider werken door. Herodotus bezit nog het volle geloof aan de nationale goden, heeft een buitengemeenen eerbied voor de oudheid der Egyptische beschaving, hecht nog veel aan godspraken en voorteekenen. In één woord, hij drukt de algemeene denkwijze van het Helleensche volk, in den tijd voor den Peloponnesischen oorlog, vrij getrouw uit. Ofschoon menig verhaal in zijne geschiedenis alzoo met recht aan twijfel onderhevig is, blijkt toch aan den anderen kant, dat hij met ijver naar de waarheid onderzoek deed, en getrouw, wat hij zelf zag of van anderen vernam, overleverde. Herodotus is in den nieuweren tijd zeer veel gelezen en bewonderd. Wij Nederlanders zouden een zeer goede vertaling en bewerking van zijne geschiedenis ontvangen hebben, indien Dr. Costerus langer geleefd had. Door diens vroeg overlijden is slechts het eerste gedeelte daarvan in 't licht gekomen. De laatste vier boeken waren ook echter reeds vroeger in onze taal overgebracht door van Kampen en J. Bosscha. Bij de Franschen wordt de vertaling van Larcher zeer geprezen. In het Duitsch zijn verschillende vertalingen, zoowel van Herodotus als van bijna alle Grieksche prozaschrijvers, waaronder die, welke in de groote verzamelingen te Stuttgard uitgegeven, boven vele andere uitmunten<note n="1)" place="foot">Reeds in 1665 is te Amsterdam eene Nederl vertaling van Herodotus in 't licht verschenen door Dr. O.D. (Olav. Dapper). In deze eeuw verscheen: Proeve eener Nederduitsche vertaling van het 5, 6, 8 en 9<hi rend="sup">de</hi> boek van Herodotus door N.G. van Kampen en J. Bosscha, 1823. Ook in de ‘Bibliotheek van Oude Letterkunde’, door prof. J. ten Brink, zijn eenige gedeelten van Herodotus in onze taal overgebracht.</note>.</p>
<p>12. <hi rend="spat">Thucydides</hi><note n="2)" place="foot">Een uitstekend boek over de hooge waarde van dezen geschiedschrijver is vervaardigd door W. Roscher, Leben, Werk und Zeitalter des Thukydides. Göttingen, 1842.</note>.</p>
<p>Te Athene geboren, waarschijnlijk omstreeks 472, stamde hij af van hoogadelijke familie, die door de groote mannen, welke er uit ontsproten, een
<pb n="79"/>luisterrijken naam in de geschiedenis van haar vaderland verworven had. Zijn vader heette Olorus. Zijne moeder, Hegesipyle, was eene dochter van Miltiades, den overwinnaar bij Marathon. Van die zijde stamde hij dus af van den Thracischen koning Olorus, waaraan hij denkelijk zijn rijke bezittingen te Skapte-Hylē, goudmijnen, welke tegenover het eiland Thasos lagen, te danken had. Ook huwde hij met eene vrouw uit dat oord. Van het uiterlijk leven van Thucydides is overigens weinig bekend. Hij zoude als knaap de voorlezingen, die Herodotus te Athene van zijne geschiedenis gehouden heeft, bijgewoond hebben en door bewondering en door eerzucht geprikkeld zijn om zich op gelijken arbeid toe te leggen. Een verhaal, dat mogelijk, maar niet waarschijnlijk is, zoowel om andere redenen, als ook omdat het dan niet te verwachten ware, dat hij eerst zoo laat als geschiedschrijver zoude opgetreden zijn. Wat er verder vermeld wordt over het onderwijs, dat Anaxagoras en Antiphon hem zouden gegeven hebben, daaromtrent is vooral hetgeen van den laatsten gezegd wordt, ook aan billijken twijfel onderworpen. In 424 voerde Thucydides het bevel over een eskader van zeven schepen, dat aan de kusten van Thracie kruiste. Niettemin veroverde de Spartaansche veldheer Brasidas de gewichtige stad Amphipolis, en Thucydides konde slechts de havenstad Eïon van een gelijk lot redden. De Atheners weten, op aanstoken van Kleon, dit verlies aan onzen geschiedschrijver, en dus werd hij verbannen. 20 jaren heeft die ballingschap geduurd. Waar hij dien tijd doorgebracht heeft, kan men niet met zekerheid bepalen; toch meent men in zijne geschiedenis duidelijke sporen te vinden, dat hij dien tijd gebruikt heeft om verschillende landen te bezoeken. Zoo zoude hij onder anderen ook eenigen 
tijd in Italië vertoefd hebben. In 403 werd hij door een volksbesluit naar Athene teruggeroepen. Het is echter niet waarschijnlijk dat hij er zich lang opgehouden heeft. Van zijn levenseinde weten wij alleen dat hij vermoord is, maar waar en wanneer zulks geschiedde, is onzeker. Zijn asch is in het familiegraf te Athene bijgezet.</p>
<p>Het onderwerp der geschiedenis van Thucydides is de Peloponnesische oorlog. Al wat daar vooraf gaat, dus het geheele eerste boek, dient slechts tot inleiding. Hij stelt zich daarbij vooral voor, om de afzonderlijke gedeelten van den strijd, dien de Peloponnesiërs tegen de Atheners gevoerd hebben, als een geheel voor te stellen. Thucydides heeft zijn werk niet kunnen voltooien. Zijn plan was om den geheelen oorlog in drie groote afdeelingen te behandelen, waarvan de eerste, (boek II-V) den Archidamischen krijg, de tweede, den vrede van Nicias en den tocht naar Sicilië (boek V-VII), en de derde, den Decelēïschen krijg tot aan de inneming van Athene zoude bevat hebben. Van dit laatste gedeelte bestaat echter slechts één boek, dat tot aan den slag bij <hi rend="spat">Kynōssēma</hi> (411) loopt. Thucydides heeft niet alleen met getrouwheid de volle waarheid zoeken te vermelden, maar ook een kunstwerk geschapen, waarvan men de éénheid zoude kunnen vinden in de aanwijzing hoe de Peloponnesische oorlog, Athene, van de hoogte, waartoe het tijdens Perikles verheven was, naar beneden gestort heeft. Thucydides schreef zijn werk niet voor het algemeen. Zijn doel is hen, die uit de geschiedenis vruchten voor de politiek willen trekken, een altijddurend onderwerp van studie aan te bieden. Krachtig en scherp, voor ons daardoor menigwerf duister, is zijne uitdrukking. Wijl zijn doel is de feiten overeenkomstig de waarheid voor te stellen, is hij evenver verwijderd van partijdigheid, welke steeds eigen gevoel tusschen het verhaal der gebeurtenissen
<pb n="80"/>mengt, als van die wijsheid, welke telkens lessen zoekt te geven, waarin eenigen het wezen der pragmatische geschiedenis vinden. Veel is er ook geschreven over de redevoeringen, die Thucydides telkens in zijn verhaal last. Voor de ouden, die het geheele leven in het verhaal wilden uitgedrukt zien, was deze vorm, welken Herodotus reeds gebruikte, zóó natuurlijk, dat het meer vreemd zoude zijn, indien Thucydides zulks nagelaten had, dan nu hij zijne beschrijvingen er mee afgewisseld heeft. Alle oude geschiedschrijvers voeren dan ook de personen sprekende in. Thucydides overtreft hen echter daarin, dat niemand zoo diep doorgedrongen was in het karakter der sprekers, en dat niemand ook zoo zeer de gave bezat, om hen juist datgene, wat ter opheldering van het verhaal noodig was, te laten zeggen. Het zijn noch rethorische kunststukken, noch woorden, die alleen om zich zelve gezegd zijn. De zaken staan bij Thucydides steeds op den voorgrond. Al wat zijn doel vreemd is, laat hij varen. De kunst van Thucydides komt misschien nog meer voor den dag, door te letten op hetgeen hij verzwegen, dan door hetgeen hij geboekt heeft. Juist omdat hij zelf in den tijd, dien hij beschreven, ja waaraan hij zelf een werkzaam aandeel gehad had, leefde, was de keuze uit den rijkdom der stof het moeilijkste werk. Thucydides schreef in het oud-Attisch dialekt en drukt door zijnen geest en vorm het tijdperk van Perikles uit. Als staatkundig schrijver verdient hij vooral hoogen lof, wijl hij in zuivere en klare trekken den politieken strijd, die de hoofdoorzaak van den deerniswaardigen Peloponnesischen oorlog uitmaakte, heeft weten te schilderen. Waar aristokratie en demokratie met elkander strijden, blijft de geschiedenis van Thucydides een eeuwigdurend leerboek voor beide 
partijen. Niemand heeft onder de ouden dat zoo goed begrepen, als Demosthenes, die zeker niet om den stijl en de taal, maar wel degelijk om den inhoud zich er zooveel moeite voor getroost heeft<note n="1)" place="foot">Hij zoude de Geschiedenis van Thucydides acht maal overgeschreven hebben, om er maar goed in t'huis te geraken.</note>. Thucydides is, als de dramatici, veelzijdig, hij laat de historie zelve spreken, en daarom kan men ook in hem vinden, wat in de meest klassieke geschriften der ouden aangetroffen wordt, namelijk een zuivere objectiviteit. Wanneer men Herodotus met hem vergelijkt, dan wint deze het wel in rijkdom en verscheidenheid van stof en in eenvoudigheid van voorstelling, maar hij mist de kritiek en het nadenken van Thucydides, die wel om een kunstwerk te scheppen zich beperken moest, maar in verhevene en diepe opvatting van het werkelijke leven, verre boven den kinderlijken eenvoud van den Ionischen geschiedschrijver verheven is<note n="2)" place="foot">Gervinus, Grundzüge der Historik, bl. 75, uit zich aldus over Thucydides en Macchiavelli: ‘In den werken dieser Geschichtschreiber wird sich der sinnige Leser immer auf historischen Boden in der wahren wirklichen Welt finden; er wird aber weder ächt philosophischen Gehalt noch ächt künstlerische Form und die Wirkung eines Kunstwerks vermissen. Er wird den Nutzen, der aus dem einzelnen Factischen zu ziehen ist, fur nichts anschlagen gegen den Eindruck, den diese Werke als Ganze machen. Sie wirken nicht auf den Verstand allein, der überall trennt and theilt, sondern auf das Gemüth, das überal Eins ist; sie reden nicht zu einzelnen Stimmungen, Leidenschaften, Empfindungen, sondern zu dem ganzen Menschen auf einmal; sie gewinnen ihn nicht 
für diese oder jene That, sondern sie er heben ihn auf einmal zu kräftigen Entschlusse und Willen überhaupt; sie lehren weniger das Erzählte benützen, als den Erzählern nachstreben, die met reiner männlicher Gesinnung die Welt beurtheilen und mit gesandem Blicke überschauen.</note>.
<pb n="81"/>Ook toonde Thucydides door zijn geschiedwerk, dat de tijd, toen de dichters de leermeesters der natie waren, verdwenen was. De tijd van het proza, van,de dikwijls zeer onaangename werkelijkheid, was gekomen.<note n="1)" place="foot">Thucydides is vertaald door H. Frieseman. Amsterdam 1786.</note></p>
<p>13. <hi rend="spat">Xenophon</hi>. Men weet niet recht, wanneer hij geboren is, maar prof. Cobet<note n="2)" place="foot">Mnemosyne VII, blz. 47 volg.</note> heeft duidelijk aangewezen, dat dit wel niet veel voor 430 geschied kan zijn. Zijn vader heette Gryllus en was niet onbemiddeld, hetgeen ook daaruit blijkt, dat hij zijnen zoon, die denkelijk bij de verovering van Oropns (411) gevangen genomen werd, van de Boeötiërs loskocht. Te Athene teruggekeerd, woonde hij de voorlezingen der sophisten, zoo-als van Prodicus, bij, doch hechtte zich weldra aan Socrates, wiens raad hij volgde, toen Proxenos, een Boeötiër, dien hij, gedurende zijne gevangenschap, had leeren kennen, hem aanspoorde om met hem dienst te nemen bij de troepen, welke de jongste Cyrus aanwierf om zijnen broeder, koning Artaxerxes Mnemon, van den troon te stooten. Xenophon raadpleegde het orakel te Delphi, en nam uit den vrij dubbelzinnigen raad, dien hij ontving, aanleiding om zijn eigen zin te volgen. Uit alles blijkt toch dat Xenophon een militair karakter had. Hij woonde dan als vrijwilliger den slag bij Kunaxa (401) bij. De dood van Cyrus en de onmiddelijk daarop gevolgde moord, aan de Grieksche bevelhebbers door de Persen begaan, brachten de overgeblevenen aan den rand des ondergangs. Toen verhief zich de jonge Xenophon, en hoewel hij niet in naam tot opperbevelhebber gekozen werd, was hij het toch, waaraan de tienduizend Grieken hunne redding te danken hadden. Aan zijn beleid gelukte het, hen midden uit het vijandelijke land, onder vele moeiten en gevaren, naar de Zwarte Zee terug te voeren. De overgebleven soldaten werden door de Spartanen in dienst genomen; Xenophon zoude naar Athene teruggekeerd zijn, ware hij niet, als Laconist en vriend van Cyrus, door een 
volksbesluit verbannen. Hij werd dus wel genoodzaakt weer in krijgsdienst te gaan. Zoo diende hij eerst onder Thibron en later onder Agesilaus, voor wien hij hooge bewondering opvatte. Hij keerde ook met hem uit Azië terug en nam deel aan den slag bij Coronēa (394). Wegens zijne verdiensten, jegens hen, begiftigden de Spartanen hem daarna met een landgoed te Skillus bij Olympia. Met zijne vrouw en twee zonen, leefde hij daar in rust en vrede, terwijl hij zijnen tijd aan landbouw en letterkundige oefeningen wijdde. Na den slag bij Leuktra (371) namen echter de Eleërs weder bezit van Skillus, dat hun door de Spartanen ontnomen was. Zoo moest Xenophon ook zijne woning verlaten. Hij begaf zich toen naar Corinthe, alwaar hij denkelijk in 360 overleden is. Voor zijnen dood is hij echter nog met zijn vaderstad verzoend. Toen de Spartanen en Atheners een verbond gesloten hadden, om de snel opkomende macht van Thebe te keeren, liet Xenophon zijne zonen in het Atheensche leger dienen; een hunner, Gryllus, sneuvelde in den slag bij Mantinēa (362). Te Athene werd toen het banvonnis, dat nog altijd op hem rustte, op voorstel van Eubūlus opgeheven. - Xenophon is geheel een militair, zeer gesteld op orde, op netheid, op arbeid en inspanning. Zijn beste werk is de <hi rend="spat">Anabasis</hi><note n="3)" place="foot">De Anabasis van Xenophon is, even als zijne Cyropaedie, en de Apommēmoneumata, door prof. J. ten Brink in onze taal overgebracht.</note> of de optocht, welke eerder Katabasis diende te heeten; wijl het grootste gedeelte van dit geschrift, de
<pb n="82"/>lotgevallen bevat der 10,000 Grieken gedurende hunnen terugtocht. Het is een keurig verhaal, eenvoudig en onopgesmukt, van deze voor Xenophon zoo roemvolle gebeurtenis. Overal is de voorstelling levendig, overal plaatst de schrijver zich zelven zooveel mogelijk op den achtergrond. Treffend zijn de karakterschetsen der Grieksche veldheeren, uitnemend geschetst de verslagenheid der Grieken, nadat gene vermoord waren, natuurlijk de overleggingen van Xenophon zelven, in den naren nacht, toen hij zijn moedig besluit nam. Het geheele tafreel, dat de schrijver ontvouwt, geeft zulk een getrouw beeld van het leven, dat het zonder twijfel tot een der schoonste gedenkschriften behoort, ooit door eenig veldheer van eenigen krijgstocht geschreven. De Anabasis is ongeveer in 386 en wel eerst onder den naam van Themistogenes in 't licht gegeven.</p>
<p>Uit een letterkundig oogpunt heeft de <hi rend="spat">Hellenika</hi> veel minder waarde. De eerste twee boeken schijnen bepaald geschreven te zijn om de geschiedenis van Thucydides te vervolgen. De laatste vijf boeken zijn zeer fragmentarisch; men krijgt er noch een juiste voorstelling der Grieksche zaken door, noch bevat zij al de gewichtige voorvallen, welke in den tijd, waarover zij handelen, geschied zijn. Het is alsof de schrijver hoofdzakelijk de krijgstochten van Agesilaus heeft willen schilderen. De Spartaansche gezindheid van Xenophon komt daarbij telkens op den voorgrond. Uit een geschiedkundig oogpunt heeft het misschien zijne waarde, dat men ook eens eene voorstelling van de Grieksche geschiedenis uit een Spartaansch oogpunt gekregen heeft. <hi rend="spat">De Cyropaedia</hi> is een geschiedkundige roman, waarin de schrijver het ideaal van eenen monarch heeft willen schilderen. De woelingen der democratie te Athene, waarvan Xenophon zelf het slachtoffer was, de verwarring, welke ook in vele aristocratische staten heerschte, gaf Xenophon licht aanleiding om het ideaal, dat de Persen van eene volmaakte monarchie bezaten, voor de Grieken te bewerken en aan te bevelen. Orde, netheid, bevalligheid, zie hier wat Xenophon beminde, en als ideaal in de opvoeding van den ouden Cyrus voorstelde. Dit stuk, dat niet zeer in den smaak der nieuweren valt, is met zorg en kunst geschreven. Minder is dit laatste zichtbaar in de <hi rend="spat">Apomnemoneumata</hi> of herinneringen aan Socrates. Dit werk, denkelijk in 392 tegen een schimpschrift van den sophist Polycrates vervaardigd, bevat eene eenvoudige voorstelling der gesprekken van Socrates, welke Xenophon zich nog herinnerde, of die hij van vertrouwde vrienden vernomen had. Het doel er van is Socrates tegen zijne 
beschuldigers te verdedigen. Hij stelt eenvoudige feiten tegenover fijne en kunstige betoogen, zooals de sophisten gebruikten en die ook bij Plato te vinden zijn. Juist het eenvoudige en platte, dat voor ons in vele dier gesprekken ligt, heeft dit geschrift wel eens doen veroordeelen. Geen twijfel is er echter aan of het bevat een zeer gewichtige bijdrage tot de kennis van den man, die een gewichtigen invloed op de vorming zijner tijdgenooten en daardoor ook op het nageslacht uitgeoefend heeft. Socrates zelf beminde de werkelijkheid en de waarheid; de poëzie had uitgediend, wijl de vroegere idealen verbleekt waren. Socrates heeft den weg gewezen hoe aan die nieuwe idealen te geraken, Xenophon wilde echter in zijn geschrift dit juist niet aanwijzen, maar wel dat Socrates een recht practisch man was en dus volstrekt niet verward moest worden met de natuurphilosophen of met de sophisten van zijnen tijd. Xenophon, die zelf in alles op de praktijk ziet, heeft uit de veel-<pb n="83"/>zijdigheid van Socrates daarom dit punt te zijner verdediging gekozen. De <hi rend="spat">Apologie</hi> (verdediging) van Socrates geeft eene belangrijke verklaring yan de reden, waarom Socrates zich zoo weinig om een doodvonnis bekommerde. Het is een klein, maar niet Onbelangrijk stukje. Eenigen twijfelen aan de echtheid, doch denkelijk is dit eer met het laatste gedeelte van de Apomnemoneumata het geval. Het <hi rend="spat">symposion</hi> (gastmaal) is wel een kort, maar een keurig stukje. Socrates wordt daar in de volheid der vreugde van een gastmaal en onder zijne vrienden voorgesteld. De <hi rend="spat">Oeconomicus</hi> bevat lessen voor het huisbestuur, over den werkkring der vrouwen, over dien der slaven, enz. Het is een eerste poging om te voldoen aan de eischen, die Socrates bij 
alle dingen stelde, namelijk om van elke zaak, die men doet of onderneemt, zich vaste kennis te verwerven. Xenophon heeft aldus van alles, wat hij zelf uitoefende, zich rekenschap willen geven en daaraan hebben wij zeker ook te danken de <hi rend="spat">Cynegeticus</hi>, waarin over de jacht, de <hi rend="spat">Hipparchicus</hi>, waar over de plichten van een ritmeester wordt gehandeld, als ook zijn geschrift over de <hi rend="spat">Rijkunst</hi>. Bovendien wordt aan Xenophon toegeschreven een werk <hi rend="spat">over de Staatsregeling van Sparta</hi>, dat het uittreksel van een grooter geschrift over dit onderwerp schijnt te zijn. Eene verhandeling <hi rend="spat">over de Staatsregeling van Athene</hi>, een allermerkwaardigst geschrift, dat denkelijk reeds, tusschen 427 en 425, dus niet door Xenophon, geschreven is. Het behelst eene scherpe afkeuring van de te Athene heerschende democratie, en is vol fijne, doch ook bittere, opmerkingen over de macht van Athene. Het is denkelijk door een Laconist, één aristokratisch gezind Athener, vervaardigd. Onecht zijn ook de <hi rend="spat">Agesilaus</hi> en de verhandeling <hi rend="spat">over de Financiën van Athene</hi>; hoewel beide werkjes gewoonlijk onder de geschriften van Xenophon opgenomen worden.</p>
<p>Behalve de drie genoemde geschiedschrijvers, wier werken nog geheel of gedeeltelijk overig zijn, worden er nog vele anderen genoemd, wier geschriften echter verloren gingen. Zoo waren tijdgenooten van Herodotus, <hi rend="spat">Ion</hi> van Chios, die een geschiedenis van zijn vaderland schreef en ook verzen maakte, en <hi rend="spat">Stesimbrotus</hi> van Thasos, die het leven van Atheensche staatslieden beschreven heeft. Later, ten tijde van Xenophon, leefde <hi rend="spat">Ctesias</hi> van Cnidus, die zeventien jaar lang geneesheer bij den Persischen koning Artaxerxes Mnemon was en een Persische geschiedenis in het Ionisch geschreven heeft, een werk dat, even als zijne <hi rend="spat">Indica</hi>, waarin hij de eerste uitvoerige berichten over Indië mededeelde, tot groot verlies voor de geschiedenis verloren ging. Evenzoo is te betreuren het gemis der geschiedenis van Sicilië, de <hi rend="spat">Sicelica</hi>, vervaardigd door <hi rend="spat">Philistus</hi> van Syracusae. Van de latere geschiedschrijvers, worden het meest genoemd <hi rend="spat">Ephorus</hi> en <hi rend="spat">Theopompus</hi>, beiden leerlingen van Isocrates. De eerste, van het Aeolische Cyme, schreef in 30 boeken eene algemeene geschiedenis der oude wereld, die van Griekenland werd daarin echter verreweg het uitvoerigst behandeld. De nieuwere geschiedenis werd daarentegen geschreven door <hi rend="spat">Theopompus</hi> van Chios, die eene <hi rend="spat">Philippica</hi> in 58 boeken vervaardigde, waarin hij de geschiedenis van Philippus, koning van Macedonië, van het begin zijner regeering tot aan zijnen dood toe vermeld heeft. Hij behandelde daarin de algemeene geschiedenis van dien tijd. Als inleiding tot dit zijn hoofdwerk moet men beschouwen het uittreksel, dat hij uit 
Herodotus maakte, en in twee boeken bevatte, en een werk, in twaalf boeken, waarin hij de
<pb n="84"/>geschiedenis van Thucydides tot aan den slag bij Cnidus (394) vervolgde. Theopompus schijnt vrij scherp in zijne oordeelvellingen geweest te zijn. Hij was een aanzienlijk man, die van zijnen rijkdom gebruik maakte, om, ter volmaking zijner geschriften, vele reizen te ondernemen. Wegene zijne aristocratische gezindheid en wegens de scherpte van, zijn karakter schijnt hij zich vele vijanden op den hals gehaald te hebben; zoodat hij herhaalde malen uit zijn vaderland verbannen werd. Als beroemdste leerling van Isoorates muntte hij ook uit in het opstellen van keurige gestelde en klankrijke redevoeringen. Niets als fragmenten zijn van al die geschriften over; wij gaan over tot de:</p>
<p>14. <hi rend="spat">Wijsbegeerte</hi>.</p>
<p>Het is met de wijsbegeerte gegaan als met de poëzie. De verschillende deelen en verschillende richtingen er van waren reeds bij onderscheidene stammen en dikwijls met veel talent beoefend, toen zich dat alles te Athene als in één brandpunt vereenigde; en zóó ontwikkelde zich aldaar een nieuw beginsel voor de wijsbegeerte, dat Socrates aanwees en door zijn leven en dood bevestigde. Plato was de profeet er van, die het met de schoonheid der Helleensche kunst omgaf en ontvouwde, terwijl Aristoteles het op den rechten weg van wetenschappelijk onderzoek drong.</p>
<p>Hoe wijsgeerig ook de dichters in hunne voorstelling geweest waren, de onleschbare dorst naar onderzoek bij de Grieken was al spoedig met hunne phantasiën niet tevreden. Sedert de zesde eeuw v. Chr. treden er in verschillende plaatsen mannen op, die eene andere verklaring van de natuur der dingen trachten te geven, dan de dichters en ook de priesters den volke verkondigden. Ook waren bij de Grieken de staatslieden reeds vroeg in groote eer, zooals blijkt uit de menigte legenden, welke er rondloopen van de zoogenaamde zeven wijzen,<note n="1)" place="foot">Gemeenlijk worden daartoe gerekend Chilo, Thalcs, Solon, Bias, Pittacus, Kleobūlus en Periander. De laatste twee worden echter wel eens weggelaten, denkelijk omdat zij alleenheerschers (tyrannen) geweest zijn, hetgeen met de latere opvatting van een welgeordenden staat scheen te strijden. Dat zij allen staatslieden, geen geleerden in onzen zin, geweest zgn, wist zelfs Cicero nog wel, als hij zegt (de Republ. 1, 7) Eos vero septem, quos Graeci sapientes nominaverunt, omnes paene video in media republica esse versatos.</note> die om hunne practische werkzaamheid in den staat dezen naam verkregen hebben. Met de wijsbegeerte als afzonderlijk vak hebben zij echter weinig of niets gemeen. <hi rend="spat">Pythagoras</hi> heeft, zegt men, het eerst den naam en ook het wezen der wijsbegeerte ontdekt. Hij en zijn school hebben de beginselen, die de Doriërs in hun doen en denken bezielden, ontwikkeld en tot een systeem gebracht. Het is wel te bejammeren dat wij zoo weinig van Pythagoras weten. De zoogenaamde <hi rend="spat">gulden spreuken</hi>, die onder zijn naam doorgaan, zijn van veel later tijd. Zeker is het dat het doel zijner richting geweest is, om door strenge maat en orde, door de beoefening van 
wiskunde, muziek, theologie, zedekunde, een uitgelezene schaar mannen te vormen, die als de besten (aristoi) den staat wel konden besturen en regelen (Aristocratie). Ook in lateren tijd behoorden vele aanzienlijke en beschaafde mannen in verschillende staten van Griekenland tot de Pythagoristen. Meer alleen met bespiegeling en onderzoek hield zich op <hi rend="spat">Xenophanes</hi> van Kolophon, de stichter der Eleatische school. Hij vervaardigde een gedicht <hi rend="spat">over de natuur</hi>, waarvan wij slechts eenige brokken overig
<pb n="85"/>hebben; zooals ook het geval is met een gelijknamig gedicht, door zijnen leerling <hi rend="spat">Parmenides</hi> geschreven die de leermeester van Zeno was. Beiden hebben (omtrent 455) gezamenlijk te Athene vertoefd, waar Zeno ter gelegenheid van de Panathenaëen openlijk zijne stellingen ontwikkelde. Hij is de uitvinder der dialectiek. Ter zelfder tijd leefde ook een wijsgeer van dezelfde richting op Samos, <hi rend="spat">Melissus</hi> geheeten, die zijne vaderstad als veldheer tegen Pericles te verdedigen had. Andere wijsgeeren van eigen richting waren <hi rend="spat">Heraclitus</hi> van Ephesus (500), die een werk <hi rend="spat">over de natuur</hi> schreef, dat door de ouden hoog geroemd werd, maar voor ons zoo goed als geheel verloren is. Niet minder hoog verheven, vooral door zijne landgenooten, werd <hi rend="spat">Empedokles</hi> van Agrigentum (450), wiens gedicht <hi rend="spat">over de natuur</hi><note n="1)" place="foot">Men ziet dat dit <hi rend="spat">over de natuur</hi> de algemeene titel is, zoo als later Lucretius bij de Romeinen dicht, de <hi rend="spat">rerum natura</hi>. Men bedoelde daarmede de oorzaak en aard der dingen of liever de wereldbeschouwing, die men door wijsgeerig onderzoek had verkregen.</note> nog overig is. <hi rend="spat">Leueippus</hi> was de stichter van de leer der atomen. Zijn stelsel is in een groot aantal werken ontwikkeld door <hi rend="spat">Demokritus</hi> (460) van Abdēra, wiens meeningen wij echter slechts uit enkele fragmenten van zijne geschriften en uit de getuigenissen van anderen kennen. Over de Ionische school, waarvan <hi rend="spat">Thales</hi>, die echter niets schreef, het hoofd genoemd wordt, hebben wij vroeger reeds ter loops melding gemaakt. Van <hi rend="spat">Anaximander</hi>
bestond, tot de zesde eeuw n. Chr. een werk, alweer met den titel <hi rend="spat">over de natuur</hi>; <hi rend="spat">van Anaximenes</hi> kennen wij daarentegen geene geschriften. Met <hi rend="spat">Anaxagoras</hi> (500) van Clazomenae, kwam er een nieuw licht en leven in de Ionische school. Volgens hem heerschte in alles en bij allen de zuivere reine geest. Lang woonde hij te Athene, waar zijn invloed te grooter was, omdat mannen als Pericles en Euripides zich bij hem aansloten. Reeds in hoogen ouderdom werd hij door de tegenpartij van Pericles, om dezen te treffen, van asebeia (oneerbiedigheid, goddeloosheid) aangeklaagd. Pericles redde hem, maar hij moest toch Athene verlaten en verhuisde naar Lampsacus, alwaar hij in 72jarigen ouderdom overleed. - Voor de ontwikkeling der taal bijzonder van het proza, is echter van meer gewicht de werkzaamheid der <hi rend="spat">sophisten</hi>. Zij waren het, die de nieuwe begrippen, door wijsgeeren uitgedacht, of door staatsmannen aangewend, algemeen verspreidden. Zij werden de meest gevierde leermeesters der Grieken en bovenal van de zonen der aanzienlijke Atheners. Van hunne stellingen als zoodanig kan men niet in t algemeen spreken, wijl ieder hunner bijna een andere had, welke met de richting, die hij volgde, overeenkwam. Als de voornaamste sophisten, die ieder een bijzondere school vormden, worden genoemd: 1. <hi rend="spat">Protagoras</hi> van Abdēra (omstreeks 440), bekend door zijne stelling: ‘De mensch is de maat van alles.’ Ieders opvatting heeft dus dezelfde waarde. De redekunst en de redeneerkunst moeten daarom niet pogen de menschen de waarheid, welke geheel subjectief is, te leeren; maar wel hen over te halen om te doen wat nuttig is. Want het nut moet in alles op den voorgrond staan; de eene 
mensch verschilt wel degelijk van den anderen in doorzicht en dus in het onderkennen van het nuttige en schadelijke. - 2. <hi rend="spat">Prodicus</hi> van Ceos, die onderwijs gaf in de politiek en in de oeconomie, wordt wegene zijn schitterende taal en
<pb n="86"/>fijne bepaling der beteekenis van de woorden bijzonder geroemd. Hij schreef een werk over de synonymen. In zijn onderwijs drong hij aan op deugd en braafheid, zoo als men nog zien kan in zijn <hi rend="spat">Hercules op den tweesprong</hi>, ons door Xenophon in het tweede boek der Gedenkwaardigheden van Socrates bewaard. 3. <hi rend="spat">Hippias</hi> van Elis, de veelzijdigste van alle sophisten, die den uitgebreidsten kring leerlingen in allerlei staten van Griekenland bezat. Op Sicilië, in Laconica, te Olympia en ook te Athene treffen wij hem aan. Hij gaf onderwijs in alle vakken, in staatkunde en welsprekendheid, en bijzonder in de physische wetenschappen, in de astronomie, geometrie, enz.; hij voegde daarbij eene kunstvaardigheid; welke eens de bezoekers der Olympische spelen verbaasde, toen hij verklaarde, dat hij zijne sierlijke kleeding, tot den ring aan zijnen vinger toe, met eigen hand vervaardigd had. 4. <hi rend="spat">Gorgias</hi> van Leontium, die zich meer bepaald op staatkunde en dialectiek toelegde, en zich zelven niet onder de sophisten, maar onder de redenaars stelde.</p>
<p>Al deze sophisten hadden dit met hunne navolgers gemeen, dat zij op een kunstige en fijne voordracht groot gewicht legden. De sophisten wilden kennis en wel nuttige kennis populariseeren. Zij hielden daartoe vele pronkredenen (epideixeis), welke meer dienden om hunne vlugheid en handigheid in 't spreken en betoogen, van welke zaak dan ook, in 't licht te stellen, dan om het onderwerp, dat zij behandelden, goed te doen kennen. Wijl zij alleen aan rijke jongelieden onderwijs gaven en met veel ostentatie optraden, waren zij bij den deftigen burgerstand gehaat. De aanzienlijke jongelieden meenden echter dat hun onderwijs het beste middel voor hen was om in de maatschappij vooruit te komen. Opmerkelijk is het, dat onder de voornaamste sophisten geen Athener aangetroffen wordt en de Ioniër Prodicus zoo nabij Socrates kwam, dat deze zelfs een leerling van hem genoemd wordt. Het eenzijdige en willekeurige der sophistiek de ijdele pronk en praal er van, het laaghartige loslaten van ieder ideaal, streed tegen de beginselen van den man, die te Athene bij velen voor den grootsten sophist doorging en als zoodanig door de komoedie gehavend werd, van Socrates. In hem kunnen wij de volmaking der sophistiek, zien en te gelijk den profeet van eene nieuwe richting in doen en denken, welke nog in den nieuweren tijd eenen grooten aanhang behouden heeft.</p>
<p>Socrates heeft, even als de sophisten, bijzonder de practijk, het dagelijksche leven der menschen op 't oog; hij haatte alle speculatieve philosophie, tot de natuurphilosophen toe. ‘Wat kan het ons schelen, hoe het heelal in elkander zit, als wij geen winden, geen water, geen jaargetijden kunnen maken,’ riep hij uit. In al die zaken, waar men iets bepaalds van weten kan, dringt hij aan op onderzoek, op kennis en oefening. Kennis is volgens hem deugd. Niemand is willens en wetens slecht. In zijn doen was hij geheel tegenover de sophisten gesteld. Zij hielden pronkredenen, hij slechts eenvoudige, dikwijls zeer platte gesprekken. Zij vorderden hooge sommen voor hun onderwijs en praalden met hunne kennis; Socrates was arm, bleef arm en verklaarde niets te weten, maar alles te onderzoeken. De sophisten erkenden de waarheid in niets of bij allen; Socrates had een krachtige overtuiging (zijn daemonium), waardoor hij gedreven werd ‘tegen eigen voordeel in,’ de waarheid overal op te sporen en er toe aan te zetten. De sophisten spraken over deugd, Socrates toonde haar door zijn leven. De sophisten erkenden geen objec-<pb n="87"/>tieve waarheid, Socrates toetste het subjectieve aan het ideale. De sophisten waren de kinderen der werkelijkheid, Socrates was een zoon der waarheid. Socrates was hooghartig en edel, de sophisten schenen trotsch, doch waren ijdel en hoogmoedig. Het is hier de plaats niet om lang over Socrates uit te weiden, maar zelfs zij, die, zoo als Koechly en Grote, duidelijk bewezen hebben, dat de Atheners ter goeder trouw, in alle bedaardheid en kalmte, Socrates veroordeeld hebben, moeten bekennen, dat zijne tijdgenooten in 't gemeen niet in staat waren, de hooghartigheid en wezenlijke waarde van Socrates te begrijpen. De geschiedenis 
der Grieken na zijnen dood, heeft geleerd, dat hij juist het groote kwaad, waardoor Hellas onderging, wel begrepen had, namelijk het gebrek aan sophrosyne en aan degelijke kennis. De groote gebreken, welke Demosthenes steeds aan zijne tijdgenooten verwijt, zijn dezelfde, welke Socrates reeds geeselde. Dat de komoedie Socrates aantastte, was natuurlijk; zij was toch de uitdrukking van het conservatisme, hetzelfde, dat hem eindelijk ook deed vallen. Geen overlevering of gewoonte was voor Socrates heilig, als hij op weg was om waarheid en wijsheid te zoeken. Socrates heeft zich een echten Helleen betoond, door de wijsbegeerte uit den hemel te halen en midden in het leven te plaatsen. Zoo alleen konde de maatschappij in haar geheel en ieder mensch in 't bijzonder er alle genot en voordeel van genieten. Het gevolg daarvan is dan ook geweest, dat de meest gevierde wijsgeerige scholen van Socrates af te leiden zijn. Zoo stichtte zijn leerling <hi rend="spat">Antisthenes</hi> de Cynische school, aldus genaamd, omdat hij in het gymnasium Cynosarges zijne lessen opende. Hem volgden achtereen <hi rend="spat">Diogenes</hi> van Sinope en <hi rend="spat">Crates</hi>, wiens leerling Zeno, de stichter werd der Stoïcijnsche wijsbegeerte, welke vooral bij de Romeinen zeer veel aanhangers gehad heeft. Ook <hi rend="spat">Aristippus</hi> van Cyrene was een leerling van Socrates; hij werd de stichter der Cyrenaïsche school, waaruit weder het stelsel van Epicurus zijnen oorsprong neemt. Als de ijverigste aller volgelingen van Socrates wordt Euclīdes van Megara geroemd, die de stichter der Megarische school werd, welke zich meest met de dialectiek bezig hield. Het laatst noemen wij den grooten en goddelijken <hi rend="spat">Plato</hi>, omdat wij over hem uitvoeriger 
dienen te handelen.</p>
<p>15. <hi rend="spat">Plato</hi><note n="1)" place="foot">Over Plato is ontzaglijk veel geschreven. In Frankrijk heeft Cousin, in Duitschland Schleiermacher hem het eerst hij de ongeleerden geheel bekend gemaakt. Bij ons komt die zelfde verdienste in veel opzichten toe aan Phil. van Heusde, wiens characterismi principum philosophorum, een zijner beste stukken, echter in 't Latijn geschreven is. Bij de Engelschen geeft G. Grote, de bekende geschiedschrijver, de resultaten van het laatste onderzoek, duidelijk ontwikkeld in: Plato and the other Companions of Socrates by G. Grote. Lond. 1867. (vergel. Remusat in de Revue des deux Mond. 17 Jan. 1868, bl. 43).</note> geboren den 21<hi rend="sup">sten</hi> Mei 429,<note n="2)" place="foot">Volgens de vrij algemeen aangenomen meening is Plato op den zevenden dag der maand Thargelion, dus op een feestdag van Apollo bij de Atheners, geboren en wel in het 3de jaar der 87e Olympiade, dus in hetzelfde jaar, dat Pericles gestorven is. Zeller, een Duitsch geleerde, heeft zoeken aan te toonen dat 427 v. Ch. Olymp. 88 - 1, het ware geboortejaar is.</note> stamde af van een oud-Attisch geslacht. Zijn vader Aristo telde Codrus onder zijne voorouders, zijne moeder Periktionē (ook wel Potonē genoemd) Solon onder de hare. - Men
<pb n="88"/>verhaalt dat hij eigenlijk Stratokles heette, maar wegene zijne breede schouders van Socrates den bijnaam Plato ontving, welke zijn eigenlijken naam geheel verdrongen heeft. Dit zoude geschied zijn, toen hij ongeveer 20 jaar oud was. In dien tijd een volgeling van Socrates geworden, hing hij hem sedert aan met dat vuur en die hartstochtelijke liefde, welke wij in de jongeren van Socrates bij uitstek aantreffen en die dé groote zielskracht en hooge geestverheffing van den meester duidelijker bewijzen, dan de stellingen, welke hij zoude verkondigd hebben. Plato had voor dien tijd, zooals zulks voor een jong Athener uit de eerste familiën paste, zich bijzonder op muziek en poëzie toegelegd. Ja zoozeer, dat hij een volledige tetralogie zoude vervaardigd hebben, welke hij van plan was ten tooneele te laten brengen. Doch ééns met Socrates bekend geworden, gaf hij zich met zijn geheele ziel aan hem over. Wijsgeerige studiën hebben voortaan de artistieke vervangen. Socrates werd voor hem het ideaal van een echten wijsgeer, zoowel in 't doen als in 't denken. - Aan het staatsbestuur van zijn vaderland nam Plato geen deel. Verschillende redenen werkten hiertoe mede. De haat, dien zijne bloedverwanten, Charmides en Kritias, op zich geladen hadden, was zekerlijk een voorname oorzaak er van, doch gewis ook de neiging van Plato voor wijsgeerige studiën. Ook werd hij van alle deelneming aan staatszaken afgeschrikt door de richting van hen, die zijnen hooggeëerden leermeester Socrates ter dood veroordeelden. Wij weten dat hij na diens dood Athene verlaten heeft en zich naar het naburige Megara begaf, waar Euclīdes de dialectiek der Eleatische school met de richting van Socrates zocht te vereenigen. Sedert zocht 
Plato zijn gedachtenkring uit te breiden en trok, om zich met alle wijsgeerige studiën van zijnen tijd grondig bekend te maken, eerst naar Ephesus, waar hij de leerlingen van Heraclītus opzocht, en toen naar Cyrene, waar de groote wiskundige Theodoras woonde, die hem in de beoefening der mathesis en vooral der geometrie behulpzaam was. Eens in Afrika zijnde, konde hij niet nalaten om Egypte te bezoeken, een land merkwaardig door zijne inrichtingen en de faam van aloude wijsheid. Bovenal gevoelde hij zich aangetrokken door de wijsbegeerte der Pythagoristen, welke juist in dien tijd weer in aanzien geraakt waren, wijl zij een kundig en scherpzinnig hoofd bezaten in <hi rend="spat">Archytas</hi> te Tarente; een man, die als staatsman en veldheer niet minder uitblonk, dan door zijne kennis van de wiskunde en wijsbegeerte. Plato schijnt zich in Italië vooral met de staatkunde bezig gehouden te hebben. Dion, de zwager van den oudsten Dionysius, lokte hem aan het hof te Syracusae, maar Plato's pogingen om aldaar zijne denkbeelden in toepassing te brengen, leden geheel schipbreuk. Door Plato's vrijmoedige taal getergd, nam de tyran hem gevangen en leverde hem aan de Spartanen uit. - Dit geschiedde gedurende den corinthischen oorlog, even voor den vrede van Antalcidas. - Zoo werd hij te Aegina als slaaf verkocht en had het slechts aan de vriendschap van Annikeris van Cyrene te danken, dat hij uit die slavernij verlost werd. Verzocht om wetten voor Cyrene en daarna ook voor Megalopolis te maken, weigerde hij dit, en keerde naar zijn vaderstad Athene terug. Daar ging hij zich vestigen in de nabijheid van het gymnasium Akademia. Gedurende 40 jaren hield hij hier voorlezingen en gesprekken, en verkreeg er een groot aantal leerlingen. Slechts kort werd dit leven 
afgebroken door een tweede reis naar Sicilië. Na den dood van den oudsten Dionysius (368 v. Chr.) had Dion hem weder dringend uitgenoodigd om het hof van
<pb n="89"/>den jongen Dionysius te hervormen. In den beginne scheen dit bijzonder wel te zullen gelukken, doch vooral door den invloed der hovelingen werd Plato na eenigen tijd weer verwijderd. Toch hield ook later Dionysius niet op hem weder uit te noodigen. Aangespoord door zijne vrienden te Tarente, begaf hij zich nog op zeventigjarigen leeftijd naar Syracusae. Doch ditmaal liep zijn bezoek zoo ongelukkig af, dat zijne vrienden met moeite hem uit de handen van den tyran redden. Voortaan wijdde hij zich geheel aan zijne voorlezingen en aan zijne geschriften. Onder zijne leerlingen worden de beroemdste mannen van zijnen tijd genoemd, zooals Chabrias, Phocion, Lycurgus en Demosthenes. Hoewel de berichten hieromtrent niet altijd evenveel gezag hebben, blijkt toch uit alles, dat Plato eene buitengemeene beroemdheid onder zijne tijdgenooten bezat. Over de tachtig jaren oud overleed hij, in 348 v. Chr. Men vond het begin van zijn boek over den <hi rend="spat">Staat</hi> onder zijn hoofdkussen; hij had nog pas verschillende veranderingen in den aanhef er van gemaakt. Hij werd begraven in nabijheid der Akademie, alwaar nog in de 2<hi rend="sup">de</hi> eeuw na Christus het gedenkteeken, ter zijner eere opgericht, te zien was. Zijn onderwijs werd voortgezet door den zoon zijner zuster, <hi rend="spat">Speusippus</hi>, die hierin opgevolgd werd door <hi rend="spat">Xenokrates</hi> van Chalkedon, daarna traden op <hi rend="spat">Polemo</hi> van Athene, <hi rend="spat">Krantor</hi> van Soli en <hi rend="spat">Krates</hi> van Tarsus. Deze allen behoorden tot de school der <hi rend="spat">oude-Akademie</hi>; terwijl <hi rend="spat">Arcesilaüs</hi>, een der leerlingen van Krates, de zoogenaamde <hi rend="spat">midden-Akademie</hi> stichtte. Plato heeft den vollen rijkdom 
zijner ervaring en van zijne wijsgeerige overdenkingen in zijne geschriften ontvouwd. Veelzijdigheid van kennis wedijvert daarin met de hoogste schoonheid van dictie en vorm. Hij is zoozeer doordrongen van zijn verheven ideaal, dat de lage practijk daarbij telkens het hoofd schudt; terwijl de edele naturen in alle tijden en bij alle natiën er diep voor buigen. In zijne geschriften vinden zij een opwekking tot hooger leven, dat de perken der gewone menschelijkheid schijnt te overschrijden. Doch juist de poëzie, die in Plato's werken schittert, bezorgde hem grootendeels die buitengewone geestdrift zijner aanhangers. Plato is de schoone tolk van de edelste gevoelens en gedachten, welke het Atheensche leven konde opwekken. Hij is onbekrompen genoeg om in zijne stukken, die veelal aan drama's gelijken, aan zijne tegenpartij volle recht te doen ervaren. Evenmin schrijft hij den lezer voor, wat deze denken en gelooven moet. In alles blijft hij de kunstenaar, die zich voorstelt om op te wekken en te bezielen. Plato is geen dogmaticus en 't kost den geleerden van lateren tijd ontzaggelijk veel moeite om uit zijne geschriften bepaalde stellingen te wringen. Het is hier niet doenlijk zelfs in de verte den rijkdom van kennis en schoonheid, die in Plato's geschriften verscholen ligt, te ontvouwen, wij moeten ons bepalen tot eene opgave zijner werken. Het is nog niet uitgemaakt wanneer Plato als schrijver opgetreden is en in welke orde zijne werken elkander volgen. De geheele verzameling, welke ons bewaard gebleven is, bestaat uit 43 dialogen en 13 brieven. Aan de geheele of gedeeltelijke onechtheid dezer laatste, zooals minstens aan die van <hi rend="spat">acht</hi> dialogen, wordt thans te recht getwijfeld.</p>
<p>1. <hi rend="spat">Lysis</hi>, over de vriendschap. 2. <hi rend="spat">Hippias</hi>, over waarheid en leugen. 3. <hi rend="spat">Ion</hi>, over de kunst der rhapsoden. 4. Alcibiades I beschrijft, hoe Socrates Alcibiades op den rechten weg zocht te brengen. 5. <hi rend="spat">Charmides</hi>, over de ingetogenheid. 6. <hi rend="spat">Laches</hi>, over den waren moed. 7. <hi rend="spat">Protagoras</hi>.
<pb n="90"/>Een rijk gestoffeerd tafreel, waar de praal en pronk der sophisten in ten toongesteld worden. Socrates en Protagoras behandelen de vraag, of de deugd aangeleerd kan worden. De levendigheid der schildering, de interessante karakters, die hier optreden, en de kunstige samenstelling van 't geheele stuk, maken dit geschrift tot een der gevierdste dialogen van Plato, hoewel zij tot de eerste periode zijner geschriften zou behooren. 8. <hi rend="spat">Euthydemus</hi> heeft ten doel om de voortreffelijkheid der leerwijze en der denkbeelden van Socrates, boven die van Protagoras en andere sophisten, in 't licht te stellen. 9. <hi rend="spat">Eutyphron</hi>, waarmede, volgens eenigen, een tweede tijdperk van Plato's geschriften aanvangt, heeft de godsvrucht van Socrates tot onderwerp, om te bewijzen dat deze ook daarin den den vroomsten priester overtrof. 10. <hi rend="spat">De Apologia</hi> of verdediging van Socrates<note n="1)" place="foot">Verdediging van Socrates, door J. ten Brink. Vaderl. Magazijn. I. 2 stuk, bl. 281.</note>. Het bevat de rede, welke Socrates tegen zijne rechters zoude gehouden hebben. Tot in taal en uitdrukking toe schildert hij het karakter van zijnen verhevenen meester. 11. Crito.<note n="2)" place="foot">Door J. ten Brink vertaald in de Bijdragen tot de kennis en verspreiding der oude letterkunde, Utrecht 1838, en door Dr. Noordervier 1846.</note> In dit stuk wordt Socrates in de gevangenis voorgesteld. Op het dringend smeken van zijnen vriend Crito, wil hij niet vluchten, wijl, zooals hij betoogt, een braaf man zich zelven gelijk blijven en aan de eens door hem erkende wetten des lands gehoorzamen moet. 12. <hi rend="spat">Grorgias</hi>. Weder een kunstwerk van den eersten rang, waarin over de echte welsprekendheid gehandeld wordt, en de 
staatsregeling der Atheners benevens hunne groote staatsmannen, aan eene scherpe kritiek onderworpen wordt. 13. <hi rend="spat">Meno</hi>, gericht tegen de wijsheid der Sophisten, die van de ware deugd van de staatsburgers geen begrip hebben. 14. <hi rend="spat">Hip pias</hi>. Onder dezen titel, dezelfde als N<hi rend="sup">o</hi>. 2, wordt de ijdelste en zoo 't scheen, de vlugste aller sophisten gehekeld. 15. <hi rend="spat">Cratylus</hi> bevat eene bespotting der dwaze taalstudiën, vooral der woordafleidingen, waarmede de eophisten zich ophielden. 16. <hi rend="spat">Theaetētus</hi>.<note n="3)" place="foot">Theaetētus, of opleiding tot de wijsbegeerte. Uit het Grieksch in het Holl. overgebracht door D. Burger, 1846.</note> Deze dialoog vormt met 17 de <hi rend="spat">sophisten</hi> en 18 <hi rend="spat">Parmenides</hi> één geheel, waarin Plato de wijsgeerige scholen van zijnen tijd bestrijdt. De meeningen der Megarische, Cyrenaïsche en Cynische wijsgeeren over de kennis worden in het eerste stuk aangetast; in het tweede wordt de leer van het <hi rend="spat">zijn</hi>, zooals die door de Eleatische wijsbegeerte ontwikkeld werd, aangetast, en in de Parmenides zet de schrijver zijne eigene denkbeelden vooral over de voorzienigheid nader uiteen. - Tot het derde tijdvak zouden behooren: - 19. <hi rend="spat">Phaedo</hi>,<note n="4)" place="foot">Plato's Phaedo, of de onsterfelijkheid der ziel. Uit het Grieksch in het Holl. overgebracht en met ophelderingen en beoordeelende aanmerkingen voorzien, door D. Burger, 1845.</note> behelzende de gesprekken, welke Socrates onmiddelijk voor zijnen dood met zijne leerlingen zoude gehouden hebben. Plato ontwikkelt hierin zijne onsterfelijkheidsleer. De voorstelling is als van eene tragoedia.
Zoowel om den inhoud als om de inkleeding is deze dialoog een der meest gelezene werken van Plato geworden. 20. <hi rend="spat">Philebus</hi> handelt over het genot. 21. <hi rend="spat">Symposion</hi>.<note n="1)" place="foot">Het gastmaal van Plato, door M. Siegenbeek. Museum, IV Deel.</note> Het gastmaal. Een uitstekend fraai samenge-<pb n="91"/>stelde dialoog, waarin over de liefde gehandeld wordt. De verschillende denkbeelden daaromtrent worden door de onderscheidene personen, die er in voorkomen, met de schoonste kunst ontvouwd. De ideale Socrates wordt in doen en denken er schitterend in verheerlijkt. Over allen, en in alles straalt een vroolijk leven, zoodat men meermalen in dit verheven kunstwerk de diepzinnigste bespiegelingen van den wijsgeer over de liefde als oorzaak van alle ware grootheid en verheffing, voorbij ziet, om zich alleen in het liefelijk en geestig tafreel, dat het gastmaal zelf aanbiedt, te vermeien. 22. <hi rend="spat">Phaedrus</hi>. Ook deze dialoog schittert van de schoonheid, welke het onderwerp der beschouwingen er in uitmaakt. Over de ware welsprekendheid en het wezenlijke schoone in geschriften worden in dit stuk scherpzinnige opmerkingen medegedeeld. 23. <hi rend="spat">Menexenus</hi> bevat eene lofrede op de in den krijg gesneuvelden, als om een voorbeeld van ware welsprekendheid te geven. 24. <hi rend="spat">Politicus</hi> of over de staatkunde, waarin over de verschillende regeeringsvormen en over de goddelijke voorzienigheid gehandeld wordt. Het is als eene inleiding tot het uitvoerigste en verhevenste werk van Plato. 25. De <hi rend="spat">Politeia</hi><note n="2)" place="foot">De republiek van Plato. In het Nederl. overgebracht door D. Burger, 1849.</note> of over den staat. Hierin worden alle ideale voorstellingen van den 
wijsgeer over den mensch, den staat, de godsdienst, de opvoeding, de wetenschappen en kunsten, in één woord, over alles wat het menschelijke leven beroert en verheft, tot één groot geheel vereenigd. Zijne vlucht in het rijk der idealen doet hem wel een enkele maal de onvolmaaktheid der stof, die hij in hooger sfeer wil doen zweven, voorbij zien; maar toch is de voorstelling van den volmaakten staat, van den volmaakten regent, zoozeer op het innerlijk wezen van den mensch gebouwd, dat zelfs een Aristoteles, die steeds zoo vasten voet op den grond zet, dikwerf, bij hem vergeleken, een onnoozel oordeel velt. Zoo is b.v. de voorstelling van Plato Over de vermogens en talenten der vrouwen door de historie beter bevestigd, dan de nuchtere wijsheid van den wijsgeer van Stagira, die haar tusschen de slaven en mannen een afzonderlijken aanleg wil geven. Overigens is dit werk, dat in 10 boeken verdeeld is, rijk in de verhevenste mythen, zooals de bekende van de menschen in het hol. Ook schittert Plato's taal en welsprekendheid in de schildering zijner idealen, zooals van den waren wijsgeer, of waar hij het ellendig bestaan van een tyran met de levendigste kleuren ontvouwt. Het geheele werk is één groot wijsgeerig gedicht, dat de diepst verborgene wenschen van den mensch opwekt, om hem voor hooge idealen te ontvlammen. Doch ook, als bij een gedicht, moet men meer op de stemming letten, die er door opgewekt wordt, dan de bijzonderheden willen toetsen aan de een of andere bekrompene werkelijkheid. 26. <hi rend="spat">Timaeus</hi>, aldus genaamd naar den Pythagorist Timaeus van Locri, die hier voorgesteld wordt, zijne denkbeelden over den oorsprong en het wezen der wereld te ontvouwen. 27. <hi rend="spat">Critias</hi>. Het onderwerp in het 
vorige stuk behandeld, wordt hier nader ontwikkeld. Een liefelijken indruk maakt de beschrijving van het fabelachtig eiland Atlantis, waar een ideaal leven zou geleid zijn, maar dat later weer door de zee verzwolgen werd. 28. <hi rend="spat">De Nomi</hi> of wetten, in 12 boeken verdeeld, is een vrij uitvoerig werk, waarin des schrijvers voorstelling van volmaakte wetten te vinden zijn. Eene ideale staatsregeling,
<pb n="92"/>maar hier bepaald op Griekenland toegepast, zoude daar het gevolg van moeten zijn. Buiten genoemde werken worden nog vele geschriften aan Plato toegeschreven. Alle kunnen, even als de brieven, dienen om de Platonische begrippen op te helderen. Wij zullen er ons hier niet mee ophouden, maar gaan over tot:</p>
<p>16. <hi rend="spat">Aristoteles</hi>, waarover wij echter kort kunnen zijn, wijl de geschriften, die wij van hem overig hebben, meer tot de wetenschap, dan tot de kunst behooren. Hij werd in 385 te Stagira geboren. Zijn vader Nicomachus was lijfarts bij Amyntas III, den vader van Philippus van Macedonië. Na den dood zijner ouders, begaf hij zich, zeventien jaar oud, naar Athene, waar hij de lessen van Plato bijwoonde. In 348 nam hij voor de Atheners een gezantschap naar koning Philippus op zich, om tegen de verwoestingen, die deze vorst op Chalcidice aanrichtte, vertogen in te dienen. Naar Athene teruggekeerd, was zijn leermeester overleden en het onderwijs in de Akademie door Speusippus voortgezet, zoodat hij onmiddelijk weder die stad verliet met zijnen vriend Hermias, den vorst van Atarneus en Assus. Na diens dood<note n="1)" place="foot">Hermias werd vermoord door den Rhodiër Mentor, die in Persische dienst gegaan was. Aristoteles, die met de zuster van zijnen voormaligen leerling en vriend gehuwd was, richtte voor hem een standbeeld op te Delphi en vervaardigde een lied te zijner gedachtenis.</note> hield hij zich op te Mitylene, hier kwam tot hem het aanbod van koning Philippus, om zijnen zoon Alexander te onderwijzen, die toen 13 jaren oud was (343). Gedurende vier jaren was deze geheel aan de leiding van den wijsgeer toevertrouwd. Hij bleef zelfs nog één jaar, nadat Alexander den troon beklommen had, in Macedonië vertoeven, doch daarop keerde hij weder naar Athene terug (335). Hier trad hij nu openlijk als leeraar op. In de lanen van het gymnasium Lycēum wandelende, plach hij zijne lessen mede te deelen, vanwaar zijne school den naam van <hi rend="spat">peripatetische</hi>, wandelende, verkregen heeft. Hij besteedde 
den morgen om zijne eigenlijke leerlingen streng wetenschappelijk te onderwijzen, de zoogenaamde esoterische lessen, terwijl hij des avonds voor een grooter getal hoorders meer populaire voordrachten hield, het exoterische onderwijs. Te Athene schreef Aristoteles de meeste zijner werken; hij konde hierbij vooral in zijne natuurkundige geschriften gebruik maken van de ontdekkingen, welke door de tochten van Alexander den Groote in Azië gedaan werden. Ook ondersteunde deze koning hem voortdurend met geld en andere hulpmiddelen voor zijn onderzoek, totdat er eindelijk oneenigheid tusschen de beide groote mannen ontstond. Na den dood van Alexander werd Aristoteles door de anti-Macedonische partij aangeklaagd<note n="2)" place="foot">Alweer van asebeia, (zie bl. 48 no. 1).</note>. Dit had ten gevolge, dat hij naar het Chalcis op Euboea vluchtte, alwaar hij kort daarop overleed (322).</p>
<p>Wij bezitten van de verbazende menigte werken, welke Aristoteles over bijna alle onderwerpen van menschelijke kennis en wetenschap geschreven heeft, slechts een klein gedeelte - volgens eenigen één vierde. - Vooral is het te betreuren, dat zijne dialogen en vele geschriften, waarin hij de materie van zijn onderzoek verzameld had, verloren gingen, zoo als de beschrijving der <hi rend="spat">Staatsregelingen</hi> van 158 staten, enz. Onder de voor-<pb n="93"/>naamste geschriften, welke, hoewel dikwijls in vrij bedorven staat, ons bewaard bleren, zijn de voornaamste <hi rend="spat">over de oneindige deelbaarheid</hi>; <hi rend="spat">Mechanische vraagstukken, Algemeene Natuurkunde</hi> in acht boeken; <hi rend="spat">over den hemel</hi>, d.i.: over het wereldstelsel. <hi rend="spat">Natuurlijkehistorie</hi> of dierkunde. <hi rend="spat">Plantenkunde</hi>; wij kennen dit werk slechts uit eene Arabische vertaling of bewerking, welke later, gedurende de middeleeuwen, in het Latijn, en daarna weer in het Grieksch is overgebracht. <hi rend="spat">Metaphysica</hi> in 14 boeken, na de physica geschreven, handelende over de eerste oorzaken van alles. Aristoteles is de stichter van de wetenschap der rede of der Logica. De 14 verschillende werken, welke over de wetten van het denken handelen, zijn onder den naam van <hi rend="spat">Organon</hi> tot ons gekomen. De sociale wetenschappen worden behandeld in de <hi rend="spat">Oeconomica</hi>, staathuishoudkunde, het bestaande stuk daarover schijnt echter niet echt te zijn; en inde <hi rend="spat">Ethica</hi>, of Zedekunde, een uitstekend werk, waarin voortreffelijke opmerkingen over het wezen der ware deugd aangetroffen worden. Nauw hangt hiermede te zamen de <hi rend="spat">Politica</hi> of over den Staat, in acht 
boeken. Een werk, dat over het wezen der staten en staatsvormen, over de verschillende oorzaken der staatsberoerten, over de opvoeding en een menigte andere hoogst belangrijke onderwerpen, zeer scherpzinnige verklaringen bevat. Eene andere afdeeling van werken was gewijd aan de vorming van den staatsman. Daarvan is nog overig het geschrift <hi rend="spat">over de Redekunst</hi><note n="1)" place="foot">Ars Rhetorica, door van Schaap, Leiden 1677.</note>, waarin men zien kan, wat er al van eenen redenaar in den zin der ouden gevorderd werd, en waarin tevens de middelen worden opgegeven om tot die volmaking te geraken. Om den invloed, dien het in den nieuweren tijd heeft uitgeoefend, is vooral merkwaardig het werk over de <hi rend="spat">Dichtkunst</hi><note n="2)" place="foot">Verhandeling over de Dichtkunde, door M.C. Curtius, Amsterd. 1780.</note>, dat echter onvolledig tot ons gekomen is en waarin de regels der Epische en Tragische kunst ontvouwd worden.</p>
<p>Aristoteles heeft de ware methode der wetenschap, zoowel door zijn voorbeeld als door zijne theoriën, aangewezen. Wat men tegenwoordig wel eens de methode der natuurwetenschappen pleegt te noemen; is geheel de weg, dien de wijsgeer van Stagira bij alle zijne onderzoekingen volgt. De geschiedenis van den invloed, welken Aristoteles in het Oosten, vooral bij de Arableren, en in het Westen gehad heeft, maakt een groot gedeelte uit van de geschiedenis der wetenschappen in 't, algemeen. Alexander wilde een wereldrijk stichten, Aristoteles heeft werkelijk een wereld-wetenschap bezeten; hij is de alles omvattende, il maestro dicolor che sanno, de meester der mannen van de wetenschap, zoo als Dante hem reeds noemde. Hij blijft vooral door zijne methode nog steeds voor hen een onovertreffelijk voorbeeld. Veel en hevig is er in verschillende tijden over den voorrang van Plato en Aristoteles gestreden. Plato is dichter en wijsgeer te gelijk, hij bleef Griek en Athener, Aristoteles gevoelt reeds de kracht der geheele menschheid in zich. Bekend is de <hi rend="spat">School van Athene</hi>, door Rafaël geschilderd. Plato en Aristoteles staan er in 't midden van eene verhevene schaar wijzen, de eerste als grijsaard vol geestdrift met zijn omhoog geheven hand wijzende naar het rijk der idealen, naar den hemel; terwijl Aristoteles als een
<pb n="94"/>krachtig man, zijn oogen kalm en rustig op de aarde gevestigd houdt. Vrij goed is daardoor het onderscheid van beider richting uitgedrukt<note n="1)" place="foot">Goethe drukte zich hierover aldus uit: Plato verhält sich zur Welt, wie ein seliger Geist, dem es beliebt einige Zeit auf ihr zu herbergen. Es ist ihm nicht sowohl darum zu thun sie kennen zu lernen, als ihr dasjenige was er mitbringt und was ihr so noth thut, freundlich mitzutheilen. Er dringt in die Tiefen mehr um sie mit seinem Wesen auszufüllen als um sie zu erforschen. Er bewegt sich nach den Höhen mit Sehnsucht seines Ursprungs wieder theilhaftig zu werden. Alles was er aussert bezieht sich auf ein ewig Ganzes, Gutes, Wahres, Sohönes, dessen Förderung er in jeden Busen anzuregen strebt. Aristoteles stent dagegen zu der Welt wie ein Mann, ein baumeisterlicher. Er ist nun einmal hier und soll hier wirken und schaffen. Er erkundigt sich nach dem Boden bis er Grund findet. Er umzieht einen ungehenern Grundkreis für seine Gebäude, schaft Materialiën von allen Seiten her, ordnet sie, schichtet sie auf, und steigt so unregelmäsziger form pyramidenartig in die Höhe, wenn Plato einen Obelisken, ja, einen Spitzen-flamme gleich den Himmel sucht.</note>.</p>
<p>17. <hi rend="spat">De Welsprekendheid</hi>.</p>
<p>Het ligt in den aard der zake, dat, waar het publieke leven zoo ontwikkeld werd, als vooral in de Grieksche democratiën geschiedde, de gave om wel te spreken van groot gewicht geacht werd. Te Athene heeft ook deze kunst het toppunt harer ontwikkeling hereikt. In den eersten tijd der democratie was de welsprekendheid wel noodzakelijk voor een staatsman en veldheer, maar werd niet als afzonderlijke kunst beoefend. Van Perikles wordt gezegd, dat hij steeds wel voorbereid in 't openbaar sprak. Op zijne lippen troonde de overtuiging; zijn taal luidde als die van den oppersten God, Zeus den donderaar zelven. Doch eerst na hem werd eene theorie van welsprekendheid geschapen en stonden er mannen op, die noch veldheeren noch staatslieden waren, doch zich alleen op de rhetorica toelegden. De Sicilianen, die wegens hunne zucht voor processen bekend waren, zijn de eersten geweest, welke de behoefte aan eene bijzondere opleiding van den redenaar gevoeld hebben. In de eerste helft der vijfde eeuw v. Chr. opende Corax te Syracusae de eerste school voor de redekunst en schreef een werk over de regelen er van, <hi rend="spat">Technē</hi> geheeten. Zijn leerling <hi rend="spat">Tisias</hi> volgde hem op, doch bleef niet lang in zijn vaderstad; hij vertrok van daar naar Thurii en later naar Athene. Zoo werd dan de nieuwe kunst naar die stad verplant, waar zij den meest geschikten bodem vond, om welig te tieren.</p>
<p>Een nog grooteren invloed op de ontwikkeling der Redekunst te Athene, hadden de sophisten, waarover vroeger reeds gesproken is, hoewel zij met even veel recht hier zouden kunnen behandeld worden. Vooral geldt dit van <hi rend="spat">Gorgias</hi> van Leontium (eene stad op Sicilië), die zich zelven steeds onder de redenaars, nooit onder de sophisten, stelde. Als gezant werd hij in 427 naar Athene gezonden, om ten behoeve van zijne vaderstad hulp tegen Syracusae te vragen. Door de toejuiching, welke Gorgias van de Atheners ontving, werd hij opgewekt om bij hen eene school voor welsprekendheid te openen. Dadelijk stroomde eene menigte jongelieden daarhenen. Vele mannen, die later tot hoog aanzien geraakten, werden er gevormd; o.a. Critias, later één der dertig tyrannen, een geslepen staatsman. Gorgias vertoefde ook geruimen tijd in Thessalië, alwaar hij vele staatslieden en redenaars vormde. Door dit alles kwam hij in zulk een groot aanzien in Griekenland, dat niemand der sophisten hem daarin overtrof.</p>
<pb n="95"/>
<p>Sedert dien tijd begon het algemeen in gebruik te komen, dat iedereen, die in 't openbaar wilde spreken, en dat moest ieder staatsman, zich vooraf met ijver op de redekunst toelegde. De Alexandrijnsche geleerden kenden nog de redevoeringen van zeventig Attische redenaars. Slechts van die tien, die zij als de besten kenden, zijn ons eenige stukken bewaard gebleven. Het zijn Antiphon, Andocides, Lysias, Isocrates, Isaeus, Demosthenes, Lycurgus, Aeschines, Hyperides en Dinarchus.</p>
<p><hi rend="spat">Antiphon</hi> wijdde zich eerst aan de redekunst, nadat Tisias en Gorgias te Athene hunne scholen opgericht hadden. Zelf sprak hij niet 't openbaar, noch in de volksvergadering, noch voor de rechtbank. Alleen toen hij in 411 door Theramenes als vijand der demokratie aangeklaagd werd, verdedigde hij zich zelven in eene uitstekende redevoering. Hij werd niettemin ter dood veroordeeld. Er zijn nog 15 redevoeringen van hem overig, waarvan drie ten behoeve van anderen zijn en de overige twaalf als modellen voor zijne leerlingen vervaardigd werden.</p>
<p><hi rend="spat">Andocides</hi>. Uit een oud-Atheensch geslacht gesproten, is vooral bekend, doordien hij bijzonder betrokken is in het proces over het omverwerpen der Hermes-beelden te Athene. Alleen het beeld voor zijn huis was blijven staan, en daarvan maakte de partij, die Alcibiades en al zijne genooten in 't verderf wilde storten, gebruik om ook Andocides te doen veroordeelen. Hij verliet daarop zijn vaderland en hield zich als handelaar voortaan in verschillende streken op. In 411 deed hij eene poging om weer terug te komen, doch dit mislukte, niettegenstaande zijne redevoering <hi rend="spat">over den terugkeer</hi>. Eerst na den val der dertig tyrannen, toen eene algemeene amnestie uitgevaardigd werd, kon hij zich weder te Athene vestigen. Hij werd er echter herhaalde malen door zijne vijanden aangeklaagd. In 394 vaardigden zijne medeburgers hem af om met de Lacedaemoniërs over den vrede te onderhandelen. Wijl deze zending echter mislukte, werd hij weder uit Athene verbannen. Er bestaat op zijnen naam nog eene rede <hi rend="spat">over den vrede met de Lacedaemoniërs</hi>, doch deze wordt voor onecht gehouden, even als die tegen <hi rend="spat">Alcibiades</hi>, welke onder zijne werken opgenomen is. Buitendien hebben wij nog van hem eene rede <hi rend="spat">over de mysteriën</hi> (400).</p>
<p><hi rend="spat">Lysias</hi> stamde af van eene Syracusaansche familie, hoewel hij te Athene omstreeks 436 geboren is. Na den dood van zijnen vader Cephalus, een vriend van Perikles, begaf hij zich naar Thurii, alwaar hij de lessen van Tisias bijwoonde. Later is hij weder naar Athene teruggekeerd. Onder het bestuur der dertig tyrannen verloor hij het grootste gedeelte van zijn vermogen, terwijl zijn broeder Polemarchus ter dood gebracht werd. Hij vluchtte toen naar Megara en keerde niet weer na Athene terug, voor het bestuur der dertig omvergeworpen was. Wijl hij, niettegenstaande zijne groote verdiensten voor de herstelling der demokratie te Athene, toch het volle burgerrecht niet verkreeg, konde hij niet openlijk als staatsman en redenaar optreden. Hij schreef dus pleitredenen voor anderen. De Alexandrijnen hielden van de 425 redevoeringen welke hem toegeschreven werden, nog 230 voor echt. De eenige redevoering, die hij zelf hield, is gericht tegen <hi rend="spat">Eratosthenes</hi> (403), een der dertig tyrannen. Hij zocht daardoor zijnen broeder te wreken. Zij is, zoo als alle redevoeringen van Lysias, zonder praal en pronk, eenvoudig maar krachtig. Op naam van Lysias zijn er vier-en-dertig stukken, deels geheele redevoeringen, deels groote fragmenten of uittreksels,
<pb n="96"/>tot ons gekomen. Vijftien daarvan schijnen echt. Lysias drukt het zuiverst de type der Attische welsprekendheid uit. Zijne buitengemeene netheid en eenvoud van uitdrukking heeft hem, vooral in den jongsten tijd, nu men de echt Attische dictie met zoo veel ijver opspoort, zeer vele lezers bezorgd. Zij daarentegen, die, als Cicero, een opgewekter toon verlangen, laken zijne schraalheid, die, hoe fijn zij ook moge wezen, te veel aan de armoede van den Attischen bodem herinnert.</p>
<p><hi rend="spat">Isocrates</hi> (436-338), een Athener, ontving het onderwijs der meest gevierde redekundigen en sophisten van zijnen tijd, zooals van Tisias en Frodicus. Twintig jaren oud, zoude hij zelfs naar Thessalië vertrokken zijn, om aldaar de lessen van Gorgias te kunnen bijwonen. Wegens de zwakheid van zijne stem, was hij verhinderd zelf in't openbaar op te treden en werd nu de stichter van eene rethorische school, waaruit, gelijk Cicero zegt, als uit het Trojaansche paard, enkel mannen van den eersten rang te voorschijn kwamen. Uit Athene geweken, wijl hij wegens het schrijven van eene pleitrede voor anderen, in moeilijkheden geraakt was, richtte hij eerst eene school op te Chios, doch keerde weldra naar zijn vaderstad terug, waar hij een groot aantal leerlingen kreeg. De redenaars Isaeus en Lycurgus, Theopompus en Ephorus werden er gevormd. In zeer nauwe betrekking bleef hij met zijnen leerling, den veldheer Timotheus, dien hij op zijne veldtochten vergezelde en wiens officicële berichten hij schreef. Isocrates staat geheel tegenover Lysias; welluidendheid van taal en een kunstige periodenbouw staan bij hem geheel op den voorgrond. Isocrates trachtte ook in 't proza door eene kunstige schikking der woorden, even als in de poëzie, maat en harmonie te brengen. Sedert hem werd het proza als eene kunst beoefend. Er zijn nog 21 redevoeringen van hem overig, alle kunststukken van taal en stijl, doch meestal zonder eenige verheffing. Onder hen is een der opmerkelijkste de <hi rend="spat">Panegyricus</hi> (380), waaraan hij tien jaar zoude gearbeid hebben. Het doel er van is de Grieken op te wekken om hunne onderlinge twisten te laten varen, en dan een gemeenschappelijken tocht tegen de Persen te ondernemen. Hij sprak hierin de algemeene 
overtuiging der Grieken uit, sedert zij door den terugtocht der tienduizend de innerlijke zwakheid van het rijk Van den grooten koning hadden leeren kennen. Deze redevoering is opgevuld met gemeenplaatsen; zooals over de aloude voortreffelijkheid der Atheners, welke zij reeds in den mythischen tijd zouden betoond hebben. De <hi rend="spat">Areopagiticus</hi> is niet onbelangrijk, omdat wij er den vervallen toestand der Atheners in die dagen uit leeren kennen. Deze rede is veel eenvoudiger en bevat vele nuttige opmerkingen over het verband van het politieke met het sociale leven. Het doel er van is, aan te raden de macht van den Areopagus over de zeden te vergrooten, om zooveel mogelijk den goeden ouden tijd weder te herstellen. Den <hi rend="spat">Panathenaïcus</hi> heeft hij na langen arbeid eerst op 97-jarigen ouderdom voltooid (339). In deze rede behandelt hij hetzelfde onderwerp als in den Panegyricus. In Philippus ziet hij nu echter den man, die zijnen wensch het best zoude kunnen vervullen. Hij had reeds vroeger in een afzonderlijk geschrift dezen koning van Macedonië zoeken aan te sporen om zich aan 't hoofd der verbondene Grieken te plaatsen en tegen Persië op te trekken. Zijn vaderstad Athene zoude echter daarbij den meest eervollen rang moeten bekleeden, verre van de vernedering, door den slag bij Chaeronēa over haar beschoren. Isocrates zoude zich de vernietiging van Athene's
<pb n="97"/>zelfstandigheid dan ook zoo aangetrokken hebben, dat hij op zijn acht-en-negentigste jaar nog vrijwillig den hongerdood stierf.</p>
<p><hi rend="spat">Isaeus</hi>, te Chalcis, op Euboea, geboren (denkelijk in 411), is vooral bekend als leermeester van Demosthenes. Wijl hij het Atheensch burgerrecht niet bezat, schreef hij, even als Lysias en Isocrates, redevoeringen en pleitredenen voor anderen, en gaf lessen in de Rhetorica. Wij hebben nog elf stukken van hem overig, welke allen op rechtzaken over erfenissen betrekking hebben.</p>
<p><hi rend="spat">Demosthenes</hi><note n="1)" place="foot">Behalve het groote werk van Schaefer, dat meer bepaald voor geleerden geschreven is, kan men het leven en de werken van Demosthenes goed leeren kennen uit: ‘Das Leben und Staatsmännische Wirken des Demosthenes, von Dr. O. Haupt. Posen 1861.’</note>, waarschijnlijk in 381 (volg. anderen 384) geboren, verloor, zeven jaar oud, zijn vader, die ook Demosthenes heette, en een aanzienlijk en bemiddeld Atheensch burger was. Ofschoon de oude Demosthenes nog op zijn sterfbed alle mogelijke voorzorgen genomen had, om in het lot zijner weduwe en twee kinderen - zijn dochtertje was toen vijf jaar oud - te voorzien, bleek het echter spoedig dat hij de zijnen aan onwaardige handen had toevertrouwd. De voogden van Demosthenes, ofschoon bloedverwanten en vrienden zijns vaders, verbraken niet alleen de belofte aan dezen gedaan, maar gebruikten ook het nagelaten vermogen, dat aan hun pupil toekwam, ten eigen bate, betaalden zelfs zijne leermeesters niet, en brachten hem allerlei onverschuldigde uitgaven in rekening. De jonge Demosthenes, die zwak van gestel was, gevoelde diep het onrecht, dat zijne voogden hem aandeden, en dit schijnt vooral de oorzaak geweest te zijn van zijn begeerte om zich in de welsprekendheid te oefenen. In hoeverre hij daartoe ook aangespoord werd door den lof en de eer, welke de redenaar Callistratus in het proces wegens Oropus (366) behaalde, is moeilijk te beslissen. Isaeus werd, zooals reeds gezegd is, zijn leermeester; zeker omdat deze door zijne pleitredenen over erfrecht zich een grooten naam verworven had. Men verhaalt dat Isocrates te hoogen prijs voor zijne lessen vroeg, dan dat Demosthenes gedurende zijne minderjarigheid ze had kunnen betalen. 20 jaren oud 
meerderjarig geworden, trad hij onmiddellijk tegen zijne voogden op, die hem van het groote vermogen, waarop hij aanspraak had, slechts een gering gedeelte ter hand gesteld hadden. Hij daagde hen voor het gerecht. De eerste en voornaamste klacht bracht hij in tegen <hi rend="spat">Aphobus</hi>, die tot betaling van tien talenten veroordeeld werd. Demosthenes heeft echter noch van dezen noch van de twee andere voogden iets ontvangen. Zij wisten hem in allerlei moeilijkheden te wikkelen, en zoo schijnt het, dat hij van alle verdere poging, om eenige vergoeding te erlangen, afstand gedaan heeft. Van middelen beroofd, was hij nu wel genoodzaakt naar een eerlijk beroep om te zien. Hij werd dus logograaph, en schreef als zoodanig pleitredenen voor anderen. Zoo bereidde hij zich voor om later als staatsman in 't openbaar op te treden. Vele verhalen gaan er rond over de zwarigheden, waarmede Demosthenes te kampen heeft gehad, voor hij bij het volk een willig gehoor verwerven konde. Uit de verschillende berichten dienaangaande schijnt in allen gevalle te blijken, dat hij het gewicht van eene goede actie inzag en daarin van de beroemdste tooneelspelers zijner dagen onderricht genoten heeft. In 't algemeen is het bekend, dat Demosthenes
<pb n="98"/>veel tijd en moeite op zijne redevoeringen besteedde en, hetgeen hem van nature ontbrak, door kunst zocht te vergoeden of te verbeteren. Den grooten invloed, dien hij op zijne tijdgenooten uitoefende, heeft hij echter niet zoozeer aan de taal en stijl zijner redevoeringen, hoe schoon en kunstrijk ook, te danken, als wel aan zijne hooghartige gezindheid en diep inzicht als staatsman. Op de buitenlandsche zaken, of liever op de Helleensche politiek, waren zijne oogen voortdurend gevestigd. Door kracht van voorbeeld en taal poogde hij nog de aloude deugd en adel van het Atheensche volk op te wekken, om aan de spits der welgezinde staten de onafhankelijkheid der Grieken tegen de dreigende macht van Philippus te handhaven. Welke verdiensten hij in dit opzicht heeft, wordt eerst duidelijk als men de moeilijkheden, waarmede hij te kampen had, nagaat. Na den slag bij Mantinēa (368) was er in Griekenland eene ontzaglijke verwarring ontstaan. Geen der staten, welke tot dien tijd toe de hegemonie bezaten, was daartoe langer in staat. De macht van Sparta was door het herstel van Messenië voor immer verbroken. Thebe verviel na den dood van Pelopidas en Epaminondas weder tot de oude onverschilligheid. Athene scheen Voor een oogenblik weer te herleven, toen het aan het hoofd van een bondgenootschap van 75 zeestaten stond; doch het innerlijk bederf der bevolking, welke wel de voordeelen, maar niet de lasten van dien hoogen rang wilde aannemen, bewerkte ras den val dier macht. Na den bondgenootenoorlog (357-355), hadden de Atheners ter zee weinig meer te gebieden. Hunne beste veldheeren waren omgekomen of verdreven, en de eerlijke Phocion kreeg zulk een afkeer van de laagheid der menigte, dat hij aan alle herstelling der aloude deugd en macht wanhoopte. Zoowel 
te Athene als overal in Griekenland krioelde het van mannen, die voor iedereen te koop waren, elkeen zorgde voor zich zelven, niemand voor het welzijn Van 't algemeen. Philippus, die ijverig, behendig, volhardend en dapper was, maakte hier gebruik van, om zich in de zaken der Grieken te mengen. Zijn goud vond overal toegang. Lang en krachtig kampte Demosthenes tegen al dat verraad en die laagheid. Al kon hij de vernietiging der onafhankelijkheid niet verhinderen, hij heeft toch gezorgd, dat de Grieksche vrijheid niet met schande en oneer verloren ging. De slag bij Chaeronēa was een laatste flikkering van den edelen geest, die eens tegen Persië wonderdaden verricht had en door den Atheenschen redénaar was opgeroepen, om nog bij den laatsten ademtocht te toonen, welk een kracht er in verscholen lag.</p>
<p>De drie <hi rend="spat">Olynthische redevoeringen</hi>, in 348 en 349 gehouden, drie redevoeringen, op verschillende tijden tegen <hi rend="spat">Philippus</hi> uitgesproken, een over den vrede (346), een over de Chersonesus (341) behelzen de voornaamste bijzonderheden van den strijd, die één man te Athene tegen den slimmen koning Van Macedonië, gedurende tien jaren, met goed gevolg gevoerd heeft. De kracht van taal, maar meer nog de edele overtuiging, die alle rhetorische knnsten schijnt te versmaden, maken deze redevoeringen totideale kunststukken, welke de grootste staatsmannen en redenaars in ouden en nieuwen tijd steeds ten hoogste bewonderden en, zooveel zij konden, zochten na te volgen<note n="1)" place="foot">Als bewijzen hiervan kunnen o.a. dienen de geschriften van den edelen lord Brougham; ook het getuigenis van den generaal Foi, waarvan Villemain zulke opmerkelijke bijzonderheden mededeelt in <hi rend="spat">Souvenirs de la Sorbonne</hi>, 1825, in de Revue des Deux Mond. 1853 I bl. 346-375.</note>. Demosthenes
<pb n="99"/>heeft zich geheel aan de politiek gewijd, zoodat de voorvallen in zijn leven zeer nauw met de geschiedenis van Athene of liever van geheel Griekenland samenhangen. Hij zelf legt rekenschap af van zijne werkzaamheid en staatkunde in de rede <hi rend="spat">over de kroon</hi><note n="1)" place="foot">Gedeeltelijk vertaald door M. Siegenbeek, Museum III, 171. Drie Olynthische redevoeringen, in de Biblioth. van Oude Letterk., door J. ten Brink, bl. 539 vgl. 134.</note>. Dit is het voortreffelijkste, maar ook het laatste stuk, dat wij van hem bezitten. De aanleiding tot het houden er van gaf Ktesiphon, die in 336 voorstelde, om Demothenes wegens zijne verdiensten met een gouden kroon van staatswege te vereeren. Het was eigenlijk eene demonstratie tegen de Macedonische partij, die na den slag bij Chaeronēa te Athene stout het hoofd opgestoken had. Aeschines trad op ah beschuldiger van Ktesiphon, met de bewering dat dit voorstel tegen de wet streed en bovendien Demosthenes den staat steeds nadeel berokkend had. De letter der wet en de afloop der zaken waren ten voordeele van Aeschines. Demosthenes moest nog eens een krachtig beroep doen op den adel van het oud-Atheensche karakter. Eerst in 330, toen Alexander reeds het Persische rijk veroverd had, werden de pleitredenen der meest beroemde redenaars van hunnen tijd gehouden. Van alle oorden waren vreemdelingen naar Athene gestroomd, om dien kampstrijd bij te wonen. De Atheners stelden Demosthenes in 't gelijk en Aeschines moest Athene verlaten. Demosthenes bleef steeds een onverzoenlijke vijand van de Macedonische overheersching. In 324 werd hij, men weet niet meer met hoeveel grond, in het rechtsgeding over de omkoopingen van Harpalus gewikkeld en zonder voldoend onderzoek veroordeeld. Het volgend jaar na 
den dood van Alexander werd hij echter van Aegina, waar hij zich ophield, met eer en luister weder door zijne medeburgers teruggeroepen. Kort duurde echter die vreugde, want, in 322, behaalde Antipater de overwinning bij Kranon en gaf Athene zich aan hem over. Demosthenes met Hyperides en anderen, wier overlevering door den Macedonischen stedehouder geëischt was, namen de vlucht. Demosthenes week naar het eiland Kalauria, waar hij door de Macedoniërs in den tempel van Poseidon opgespoord werd. Nu alle hoop op behoudenis hem ontnomen was, zoog hij uit eene pen, die hij altijd bij zich had, het vergift en wankelde nog zieltogend den tempel uit. Het verhaal van zijn leven is tragisch van den beginne af tot het einde toe. Het was de strijd van den goeden geest van Athene tegen haren onvermijdbaren ondergang. Onder den naam van Demosthenes zijn nog 60 redevoeringen tot ons gekomen; hierbij worden nog 56 voorafspraken en 6 brieven gevoegd. Van dit alles zijn zeker niet meer dan 29 redevoeringen door Demosthenes zelven vervaardigd. Al het andere is onecht. De taal en stijl van Demosthenes is fijn en keurig, maar ook eenvoudig en zonder pronk en praal. Het is bijna niet mogelijk er stukken uit te kiezen, welke voor declamatie geschikt zijn, zoo weinig is er voor 't gehoor alleen gezorgd treffend is echter de scherpheid, waarmede de spreker zijne snijdende aanvallen doet. Overal staan de zaken op den voorgrond en de schoonheid van vorm Wordt vergeten door de kern der gedachte. Het was Demosthenes er niet om te doen, dat de Atheners hem om zijne schoone taal zouden toejuichen, maar wel dat zij deden wat hij hun aanraadde. Het verhaal luidt dan ook dat, na het hooren zijner redevoeringen de Atheners, in hun mantel gedoken, van de
<pb n="100"/>vergadering stil naar huis slopen, want de redenaar had hen diep in 't gemoed getast, hij had het rechte wit der welsprekendheid getroffen. Van daar dat aan Demosthenes een vreeselijke kracht in 't spreken werd toegekend; waarvoor zijne tegenpartijders, zooals Aeschines, niet genoeg wisten te waarschuwen. Die kracht van taal bleek niet het minst gedurende zijn verblijf te Thebe, toen hij over de gemakzucht en onverschilligheid der Thebanen wist te triomfeeren en hen ontvlamde voor edele en hooghartige besluiten; die den slag bij Chaeronēa ten gevolge hadden. Demosthenes is zoowel door de ouden als ook in den nieuweren tijd voor het ideaal van eenen redenaar gehouden. Cicero, die in dit opzicht de beste getuige is, stelt hem boven alle redenaars, die hij kende. Hij vertaalde de redevoeringen van Demosthenes en Aeschines <hi rend="spat">over de kroon</hi> in 't Latijn en voegde er eene verhandeling over de beste wijze van spreken als inleiding bij; welke nog overig is. Wanneer de ouden echter over den redenaar spreken, bedoelen zij tevens den staatsman, hetgeen men wel moge bedenken bij de hooge eischen, die zij steeds bij die gelegenheid uiten. In beide opzichten werd Demosthenes in den eersten rang geplaatst. Daartoe behoort ook:</p>
<p><hi rend="spat">Lycurgus</hi>. Uit een oud-Attisch geslacht, denkelijk in 390 geboren en in 325 gestorven. Hij was van dezelfde staatkundige richting als Demosthenes en betoonde zijne braafheid en talent vooral na den slag bij Chaeronēa, toen hij door een nauwgezet bestuur den vervallen staat der financiën weer herstelde en tevens de stad met nuttige en schoone gebouwen verrijkte. Zijne liefde voor de letterkunde bewees hij onder anderen daardoor, dat, op zijne aansporing, voor de drie grootste tragici, Aeschylus, Sophocles en Euripides, koperen standbeelden te Athene opgericht werden en eene officiceele text hunner drama's vastgesteld werd, waarvan de tooneelspelers niet mochten afwijken. De ouden kenden nog 15 redevoeringen van hem. Wij hebben hiervan slechts één overig, die tegen Leocrates (330). Met kracht treedt hij hierin op tegen hen, die in gevaar het vaderland lafhartig aan den vijand prijs hadden gegeven. Leocrates, die dit gedaan had, werd vrijgesproken; maar Lysicles, die in den slag bij Chaeronēa de Atheners aangevoerd had, was vroeger door hem wegens dezelfde misdaad aangeklaagd en door de Atheners ter dood veroordeeld (338).</p>
<p><hi rend="spat">Hyperides</hi> was een leerling van Isocrates en Plato. Hoewel hij steeds, evenals Demosthenes, de Macedonische partij te Athene bestreed, klaagde hij toch dezen aan in de zaak, van Harpalus. Na den slag bij Kranon, is hij op het eiland Aegina door Macedonische soldaten vermoord (322). De ouden hadden nog 77 zijner redevoeringen. Allen schenen voor ons verloren, doch in 1847 werden vier er van in Aegypte ontdekt; onder deze zijn de rede tegen <hi rend="spat">Demosthenes</hi> en de <hi rend="spat">lijkrede</hi> op hen, die in den Lamischen oorlog gevallen waren, de merkwaardigste.</p>
<p><hi rend="spat">Aeschines</hi>. De voornaamste redenaar der Macedonische partij, werd in 389 uit behoeftige ouders geboren. Zijn vader hield een lagere school, waarbij hij als knaap hem behulpzaam was. Daarna werd hij tooneelspeler, maar zonder grooten lof te behalen; hij speelde slechts de derde rol, die van tritagonist en dan nog, zoo als Demosthenes zegt, zeer slecht. Later werd hij secretaris eerst van den staatsredenaar Aristophon en daarna van Eubūlus. Aan hen had hij het zekerlijk te danken dat hij tweemalen tot staatssecretaris gekozen werd. Ook diende hij met eere in het leger, eerst in den slag bij Mantinēa (362) en later op Euboea, onder
<pb n="101"/>Phocion, in 350. Hij had zich ondertusschen zelf tot redenaar gevormd, en trad als zoodanig op in het jaar 358, dus drie jaren vóór Demosthenes. In den beginne richtte hij zich, even als zijn begunstiger Eubūlus, tegen Philippus, maar nadat hij als gezant door de Atheners naar Macedonië gezonden was, werd hij door den koning omgekocht en behartigde sedert ijverig diens belangen te Athene. Sedert was hij aan 't hoofd van de partij, die Demosthenes aanhoudend bestreed; totdat hij eindelijk in den strijd tegen dezen onderdeed. Aeschines begaf zich, nadat hij wegens die nederlaag Athene verlaten had (330), naar Klein-Azië, vanwaar hij in 323 naar Rhodus toog, alwaar hij, zoo men zegt, de stichter werd van de zoogenaamde Rhodische school van welsprekendheid, welke later bij de Romeinen in zulk een hooge eere stond. Hij is te Samos, 76 jaar oud, gestorven. Aeschines sprak, in tegenoverstelling van Demosthenes, meestal onvoorbereid, hij was vlugger en behendiger dan zijn groote tegenpartijder. Slechts drie redevoeringen kende de oudheid van hem, en deze zijn alle voor ons bewaard; 1. <hi rend="spat">tegen Timarchus</hi>, waarin het zedebederf van. Athene scherp tentoongesteld wordt; 2. <hi rend="spat">Over het ontrouwe gezantschap</hi>, tegen Demosthenes, wiens rede ook nog bestaat, en 3 tegen <hi rend="spat">Ktesiphon</hi><note n="1)" place="foot">Een gedeelte dezer redevoering is vertaald door M. Siegenbeek, in het Musenm. III. bl. 154 vlg.</note>, waarvan wij vroeger reeds melding maakten. Ook 'gaan er nog negen brieven onder zijnen naam door, welke echter ontwijfelbaar onecht zijn; hoewel de ouden er een even groot getal gekend hebben; want de beroemde Patriarch Photius noemt de drie redevoeringen van Aeschines de 
Gratiën en zijne negen brieven de Muzen. Voor de vorming van een goed redenaar wordt de bestudeering van Aeschines door Cicero evenzeer aanbevolen, als die van Demosthenes. De eerste munt uit in karakterschilderingen, de laatste in scherpe en snedige gezegden.</p>
<p><hi rend="spat">Dinarchus</hi>, ongeveer 261 te Corinthe geboren, moest, als vreemdeling, te Athene zich met de taak van logograaph vergenoegen. Hij schreef dus, even als Lysias, redevoeringen voor anderen. Als leerling van Theophrastus en vriend van Demetrius Phalēreus, werd hij, na den dood der beroemdste redenaars, te Athene zeer gevierd. Hij had zich het eerst een grooten naam verworven door de redevoeringen, welke hij in de zaak van Harpalus schreef, en die wij nog bezitten. Één daarvan is gericht tegen <hi rend="spat">Demosthenes</hi>, een ander tegen <hi rend="spat">Aristogiton</hi> en de derde tegen <hi rend="spat">Philocles</hi>. In zijne redenen heerscht echter te weinig oorspronkelijkheid, om die der bovenvermelde redenaars, welke hij echter goed,bestudeerd had, te kunnen evenaren. Zijn lot was daarentegen gelukkiger dan van velen hunner. In het bezit van een groot vermogen en zeer geëerd, stierf hij in hoogen ouderdom te Athene.</p>
<p>Ter zelfder tijd leefde te Athene een man, die in talent, macht en aanzien Dinarchus verre overtrof, maar ook een minder rustig lot gehad heeft, <hi rend="spat">Demetrius Phalēreus</hi>. Van lage afkomst, had hij zich onder Theophrastus tot redenaar en staatsman gevormd. Hij maakte zich het eerst bekend in de zaak van Harpalus, waardoor hij vooral bij de Macedonische partij in hoog aanzien kwam, zoodat hij, na den dood van Phocion (317), door den invloed van Cassander, het bestuur over Athene in handen kreeg. Bijna onbeperkt heerschte hij aldaar tien jaar lang Hij
<pb n="102"/>wist gebruik te maken van alle gebreken en zwakheden van het meer en meer bedorven volk, om zich eene buitengemeene populariteit te bezorgen, zoodat de Atheners 360 standbeelden voor hem oprichtten, welke zij echter bij zijnen val ook alle weder omverwierpen. Als redenaar, was zijne woordenkeus fijn en sierlijk; hij streefde echter meer naar pronk en praal dan naar wezenlijke schoonheid. Het echte Helleensche wezen was ook geheel vervallen; Aziatische manieren en zienswijzen braken overal door. Dit duurde voort, ook nadat Demetrius Poliorcētes zich van Athene meester gemaakt ef, zooals het heette, haar bevrijd had. Na verschillende lotgevallen begaf Demetrius Phalēreus zich eindelijk naar Aegypte (296), waar hij door Ptolomaeus Sotēr wel ontvangen werd, en zonder twijfel zeer veel invloed gehad heeft op de bevordering der geleerde studiën, die voortaan te Alexandrīa bij uitnemendheid zouden bloeien. Demetrius zelf schreef aldaar verschillende verhandelingen over wijsbegeerte, staat-en letterkunde. Onder de regeering van Ptolemaeus II werd hij echter òf verbannen òf bracht zich, om erger te ontgaan, door een slangebeet om 't leven, omstreeks 283 v. Chr.</p>
<p>18. <hi rend="spat">Het Alexandrijnsche tijdvak</hi>.</p>
<p>Het was alsof met Alexander den groote, het vermogen der Helleensche beschaving om hooger te stijgen, uitgeput was. Voortaan zoude zij hare macht en heerlijkheid alleen in uitbreiding over de bekende wereld gaan toonen. Zoo als de epische poëzie in Achilles haar ideaal van eenen heros verheerlijkt had, bereikte Alexander, in zijnen strijd tegen Azië, werkelijk de uiterste grenzen van macht en grootheid, waarvan de Grieken ooit hadden kunnen droomen. Door het rijk, dat Alexander stichtte, werden de drie bekende werelddeelen nauw aan elkander verbonden. Helleensche beschaving en letterkunde werden overal verspreid. Hoewel zij gemakkelijk de overwinning behaalden op de Aziatische een vormigheid en afgeleefdheid, leden echter zoowel de Grieksche taal als de Grieksche beschaving zeer onder den invloed, waarmede de weelde der overwonnenen als wraak nam op de overwinnaars. Te meer trof dit, omdat de ware geest uit het eigenlijk Griekenland geweken was en dus vandaar geen steun en hulp tegen de valsche beschaving der barbaren meer te wachten was. Intusschen rekenden de vorsten, die het machtig rijk van Alexander verdeelden, dat bevordering van Grieksche wetenschap en kunst tot hun eerste plichten behoorde. Ook vroeger hadden de koningen van Macedonië er zoo over gedacht. Hoe o.a. Archelaus Euripides aan zijn hof trok, hebben wij boven gezien. Doch ook voor dien tijd hadden de tyrannen hetzelfde gedaan. Polykrates van Samos, Hiero van Syracusae, ook de Pisistratiden te Athene hadden zich steeds van de beroemdste dichters en kunstenaars omringd gezien. Volgens dat zelfde beginsel wedijverden de Grieksche vorsten, na Alexanders tijd, onderling om door verschillende instellingen, zoo als bibliotheken en verzamelingen van naturaliën of door rijke 
belooningen, geleerden en kunstenaars aan hun hof te trekken. Onderde koningen van Syrië muntte in dit opzicht Antiochus de groote, onder die van Macedonië de Antigonussen uit. Buitengemeen zijn ook in dit opzicht de verdiensten der koningen van Pergamus, Attalus I, Eumenus II en Attalus II, die gedurende één eeuw alle krachten inspanden, om den wedstrijd met Alexandrië met eere te kunnen volhouden. Geleerden, vooral wijsgeeren als letterkundigen, werden door rijke belooningen naar Per-<pb n="103"/>gamus<note n="1)" place="foot">Het perkament is zoo genaamd naar Pergamus, waar men 't het eerst uit huiden wist te bereiden. Op die wijze maakte men zich ook meer onafhankelijk van Aegypte, waar overvloed van papyrus was.</note> gelokt. Op de letteroefeningen der Romeinen hebben dan ook die geleerden, zoo als Crates van Mallus grooten invloed gehadt Doch niet alleen vorsten, ook rijke en welvarende steden zochten roem in het bezit van goede scholen voor redekunst en wijsbegeerte. Zoo werden Antiochīa, Sidon, Tarsus, Ephesus, doch bovenal Rhodus, middelpunten van Grieksche beschaving en wetenschap en door leergierige jongelingen uit alle oorden bezocht, Nog in de eerste eeuw na onze jaartelling was Rhodus een zeer geliefde plaats voor geleerden en kunstenaars, die door de schoone kunstwerken, door de bevallige ligging der stad en door het aangenaam en nuttig verkeer, aangetrokken werden. Geen stad schitterde echter zoozeer als brandpunt van alle geleerdheid en kunst, als het vorstelijke Alexandrīa. Reeds de uitgebreide handel, dien de volkeren van drie werelddeelen daar dreven maakte haar tot eene der rijkste en schitterendste steden. Het levendig en opgewekt verkeer maakte haar tevens tot een der geliefkooste verblijfplaatsen,
voor allen, die in weelde en genot hun leven wilden en konden doorbrengen.<note n="2)" place="foot">Te Alexandrië woonden meest vreemdelingen, vooral Joden; het getal Aegyptenaren was er zeer gering. Vandaar dat ook de Alexandrijnen in geest en aard steeds van hen ten hoogste bleven verschillen. De Aegyptenaren van dien tijd worden ons geschetst als een stijf, norsch en melancholisch volk, dat ruw van taal en zeden was, zonder menschelijkheid, wel genegen om te chicaneeren en grofheden zeggen, maar overigens stomp en zonder eenige gave om zich fijn en welluidend uit te drukken.</note> Ptolemaeus Soter, zelf een kundig vorst, streefde er reeds naar, om door grootsche gebouwen en inrichtingen zijne residentie te verheffen; maar veel meer nog deden dit zijne naaste opvolgers, Ptolemaeus Philadelphus en Euergětes. Onder hen werd Alexandrīa de zetel der Muzen. Het Musēum, door den opvolger van Soter gesticht, was een zoo schitterende tempel, aan die godinnen gewijd, als de Grieken nog nimmer aanschouwd hadden. Alles was daar vereenigd - schoone gebouwen, galerijen, gehoorzalen, liefelijke wandelparken, - om de priesters een genoegelijk en kalm leven te bezorgen, waarin zij zich rustig aan de beoefening der wetenschap, vooral der letterkunde, konden wijden. Rijke inkomsten voorzagen in het onderhoud van hen die als leden van het Musēum werden opgenomen. Het was een zuiver we tenschappelijke inrichting. Geen bepaalde last werd den priester der Muzen opgelegd. Het onderling verkeer der geleerden, waartoe vooral de gemeenschappelijke maaltijden behoorden, gaf echter aanleiding tot het bespreken van verschillende vraagstukken, tot wier oplossing men gezamenlijk medewerkte. Al spoedig maakte de komst van een groot aantal leergierigen te 
Alexandrië het geven van onderwijs tot eene gewoonte, waaraan slechts weinigen zich geheel onttrokken. Nergens vond men ook zulk een uitgebreide boekenverzameling. Ptolemaeus Philadelphus had twee bibliotheken aangelegd; de eene, de groote, was met het Musēum verbonden en telde onder zijne regering reeds 490,000 handschriften; ééne andere, de kleine, was bij het Serapēum, (de tempel van Serapis Aesculapius), en bezat toen 42,800 rollen. In 48 v. Chr. toen Julius Caesar
<pb n="104"/>oorlog met de Alexandrijnen roerde, werd de groote bibliotheek door brand grootendeels vernield. Wel zocht men later dit verlies weder te herstellen, maar toch kwam de bibliotheek nooit meer in haren voormaligen toestand. De laatste slag werd er aan toegebracht door een oproer der Christenen te Alexandrīa, ten tijde van keizer Theodosius.<note n="1)" place="foot">Zoo was het dan niet meer mogelijk voor de Arabieren, onder Amru, om, gelijk het sprookje luidt, de badstoven met de boeken der groote bibliotheek te voorzien. Zoo er bij de overgave der stad in 641 n. Chr. nog eenige boeken waren, moet het al een zeer gering getal geweest zijn.</note> Door al deze grootsche inrichtingen voor de bevordering der wetenschap is Alexandrīa, gedurende zeven eeuwen, onafgebroken het middelpunt van alle geleerde studiën gebleven. Daarhenen spoedden zich allen, die degelijke kennis en kunde begeerden. Geen stad der wereld kan zich beroemen, zoo lang achtereen en zóó zeer de wetenschappen bewaard en ontwikkeld te hebben. De verdienste der Alexandrijnen is dan ook geheel gelegen in de beoefening der wetenschappen, der mathematische en physische, zoowel als der letterkundige vakken. Te Alexandrīa is de letterkunde eerst een wetenschap geworden. De grammatica en philologia is daar geboren. De geschiedenis der letterkunde sloot zich daarbij aan, zoo als ook het eigenlijk leerdicht, waarin de wetenschap en de kunst een niet altijd harmonisch huwelijk sluiten.</p>
<p>Wat overigens de poëzie betreft, men is gewoon, met het oog op de voortreffelijkheid van het klassieke tijdperk der Grieksche litteratuur, laag neer te zien op de kunstwerken, welke de geleerde Alexandrijnsche dichters gemaakt hebben. Veelal is men hierbij echter onbillijk. De invloed hunner poëzie op de dichtwerken der voornaamste Latijnsche poëten, ten tijde van Augustus, moest doen inzien, dat er toch veel levenskracht in die kunst gezeten heeft en werkelijk door hen aan de behoeften van een bestaanden toestand der maatschappij voldaan werd. Het is waar, dat de kunst bij hen boven de natuur stond, maar zulks vindt men terug in vele, niet te verachten, tijdperken der letterkunde, b.v. bij ons in Huygens, Hooft en zelfs in menig opzicht in Vondel. Dat de Alexandrijnen van allerlei, bijna of geheel gestorven, dialecten gebruik maakten, was ook al in navolging van vroegere dichters. Zoo hadden de Epische dichters zich steeds aan de taal der Ilias en Odyssea gehouden en de lierdichters, op enkele uitzonderingen na, het Dorisch dialect gebruikt, waarin de tragici hen navolgden en zeker zoo, dat daardoor evenmin zuiver de spreektaal teruggegeven werd, als de Alexandrijnen het in hunne stukken deden. Bij de Atheners was men reeds lang gewoon, de spreektaal van de kunsttaal te onderscheiden. Socrates zegt toch reeds in de Apologie van Plato, dat men het vreemd zal vinden, dat hij voor de rechtbank de dagelijksche manier van spreken gebruiken zal. Hier komt nog bij dat het hofleven op zich zelve reeds aanleiding tot eenige gemaaktheid en gekunsteldheid geeft. Aan 't hof bemint men vernuft en fijnheid meer dan opwekking en uitbarsting van gevoel. Het was dus natuurlijk, dat de richting der Doriërs, vooral der Sicilianen, te Alexandrīa eer 
gevolgd werd, dan de Ionische losheid en teugelloosheid. Kleine gedichten, die van scherpzinnigheid en kunst getuigen, hebben steeds bij eene gelijk-<pb n="105"/>soortige cultuur het meest de aandacht en bewondering der tijdgenooten gewekt.</p>
<p>Tot de meest merkwaardige dichters van het Alexandrijnsche tijdvak behooren Theocritus, Aratus, Callimachus en Apollonius Rhodius.</p>
<p><hi rend="spat">Theocritus</hi>, van Syracusae, werd op het eiland Cos opgevoed, alwaar hij onder anderen het onderwijs van <hi rend="spat">Philētas</hi>, ook een beroemd dichter, zoude genoten hebben. Bij Ptolemaeus evenzeer in gunst als bij Hiero, schijnt hij bij afwisseling aan het hof van Alexandrīa en van Syracusae zich opgehouden te hebben. Zijn bloeitijd valt vooral onder Ptolemaeus II. Theocritus is de eigenlijke stichter der bucolische poëzie. Hij schilderde het herdersleven op Sicilië, dat hij niet alleen door eigen waarneming, maar ook door de traditie kende. Reeds lang toch bestonden op dat eiland herdersliederen, waarin van den schoonen en ongelukkigen herder Daphnis of van den jager Menalkas, die voor geen liefde toegankelijk was, gezongen werd. Theocritus noemde zijne stukken, Idyllen; beelden uit het volksleven. Juist door de tegenstelling met het gekunstelde leven aan 't hof, maakten deze gedichten een grooten opgang en werd Theocritus een der gevierdste dichters van zijnen tijd. Wij bezitten 30 stukken onder zijnen naam, waarvan eenige echter stellig onecht zijn. Ook behoort slechts een tiental tot de eigenlijke herdersdichten; anderen bevatten schilderingen van het leven der residentie, zooals de 15<hi rend="sup">de</hi> Idyl, welke eene plastische beschrijving van het Adonisfeest te Alexandrīa geeft, onder den titel: <hi rend="spat">De Adoniazusae</hi>, of de vrouwen, die het Adonisfeest vieren, waarin hij de mimen van Sophron navolgde.<note n="1)" place="foot">Bilderdijk heeft de 1, 2, 3, 6, 9, 10, 11, 12, 16, 20, 21, 24 en 27ste Idyl in onze taal overgebracht. P. Nieuwland heeft ook de 20ste idyl vertaald. Van Bion en Moschus hebben Bilderdijk en Nieuwland eenige vertalingen geleverd. De klacht van Moschus 
over den dood van Bion is door D. Smits en door Nieuwland in Nederl verzen overgebracht.</note> Bij de werken van Theocritus worden gemeenlijk ook de gedichten van twee zijner navolgers, <hi rend="spat">Bion</hi> van Smyrna en <hi rend="spat">Moschus</hi> van Syracusae, gevoegd. Zij bleven echter beneden hun voorbeeld.</p>
<p>Aratus, uit een aanzienlijk geslacht te Soli, legde zich met ijver op de verschillende wetenschappen toe, die in zijnen tijd beoefend werden. Meestal vertoevende aan het hof van Antigonus Gonatas, maakte hij op diens verzoek het eerste en in de oudheid meest beroemde leerdicht: <hi rend="spat">Phaenomena</hi> en <hi rend="spat">Diosemeia</hi> over de verschijnselen aan den sterrenhemel en over de weervoorspellingen; het eene volgens den beroemden sterrekundige Eudoxus, het andere naar Theophrastus. Dit gedicht verkreeg ras eene algemeene verbreiding en werd later als het beste lees- en leerboek over die onderwerpen aangeprezen. De Romeinen putten er hunne kennis van den sterrenhemel uit en vertaalden het om strijd, zooals Cicero, Caesar Germanicus en Festus Avienus.</p>
<p><hi rend="spat">Callimachus</hi>, van eene aanzienlijke familie te Cyrene, verkeerde eerst in behoeftige omstandigheden, doch wist zich door zijn ijver en kennis tot den hoogsten rang onder de Alexandrijnsche geleerden te verheffen. Hij werd de stichter der geschiedenis van de letterkunde, waartoe zijne betrekking van bibliothecaris der groote bibliotheek hem leidde. Hij had tevens grooten invloed op de ontwikkeling der philologie. Eratosthenes, Aristophanes van Byzantium en Hermippus, allen beroemde geleerden en grammatici, worden zijne leerlingen genoemd. Zelf bezat hij een ontzaglijke
<pb n="106"/>kennis, welke hij, volgens eenigen, in 800 werken zoude ten toon gespreid hebben. Ofschoon dit getal zeker onjuist is, blijkt toch uit alle berichten, dat Callimachus een van de merkwaardigste mannen te Alexandrīa geweest is, die op de studie der letterkunde in later tijd, vooral bij de Romeinen, een gewichtigen invloed uitoefende. Ook als dichter, vooral van Elegiën, was hij in de oudheid beroemd. Wij bezitten van hem nog zes <hi rend="spat">hymnen</hi><note n="1)" place="foot">Bilderdijk heeft ze in onze taal overgebracht.</note> en eenige epigrammen, waaruit men hem echter niet voldoende beoordeelen kan. Vele fragmenten van zijne andere werken zijn nog overig, zooals van de <hi rend="spat">Aitia</hi>, waarin hij de oorzaak der mythen behandelde en de <hi rend="spat">Hekalē</hi>, een episch gedicht, dat zeer geprezen wordt en het verhaal behelsde der gastvriendschap, eens door Theseus van een oude vrouw ondervonden, toen hij den stier van Marathon ging bestrijden.</p>
<p><hi rend="spat">Apollonius</hi>, ofschoon te Alexandrīe geboren, wordt gemeenlijk <hi rend="spat">Rhodius</hi> of de Rhodiër geheeten, omdat hij, zoo men zegt, wegens de tegenwerking, welke hij van zijne leermeester Callimachus ondervond, Alexandrīa verliet om zich te Rhodus te vestigen, waar hij eene school voor letterkunde opende. Lang is hij daar aldus werkzaam geweest. Later keerde hij weder naar zijn vaderstad terug, werd er tot lid van het Musēum benoemd en volgde zelfs, in 196, den geleerden Erātostheneus in het bestuur er van op. Hij is de vervaardiger der <hi rend="spat">Argonautica</hi>. Dit gedicht werd, bij de eerste voorlezing er van, door Callimachus en zijne kunstgenooten ten sterkste veroordeeld; waartoe zonder twijfel medewerkte het bewustzijn dat de tijd voor groote epische gedichten voorbij was. Apollonius heeft, juist om die scherpe gisping van zijn werk, het daarna aan eene zorgvuldige beschaving onderworpen, zoodat het een zeer kunstigen en gepolijsten vorm verkregen heeft. Prof. Geel zeide er eens het volgende over:<note n="2)" place="foot">Ovcr de Grieksche letterkunde te Alexandrie. Mnemosyne, door Tydemān en van Kampen. VIII, bl. 215 vlg. In deze verhandeling is een gedeelte van den derden zang in Nederl verzen overgebracht. Ook Bilderdijk deed dit in de Affodillen.</note> Het gedicht zelf, in vier zangen verdeeld, bevat den tocht van Iason, de verovering van het gouden vlies en de terugkomst van den held in zijn vaderland. De menigvuldige vermelding der plaatsen door de schepelingen aangedaan, maakt het gedicht hier en daar eentonig. Maar Apollonius heeft dit gebrek, in verre de meeste gevallen, door belangrijke en aangename tusschenverhalen vergoed; terwijl hij, hoe moeilijk dit ook schijne, bij 
een soortgelijk onderwerp, eene volkomene eenheid bewaard heeft. Overal blijft Iason de held; men gevoelt steeds, dat hij de hoofdrol speelt; - wanneer hij uit Iolkos vertrekt, en die zoo gevaarvolle zeereis onderneemt, dan wordt van de angst zijner ouders, van het weemoedig afscheid zijner vrienden, van het gejoel der strandwaarts stroomende menigte, het levendigste tafereel opgehangen. Gedurende den ganschen tocht, is alles rondom hem in beweging; maar hij blijft het middelpunt van werking. - In den derden zang klimt het belang ten top. De voorwaarden, die door den koning van Kolchis, bezitter van de vacht, bedongen worden; de kopervoetige, vuurspuwende stieren, die Iason voor den diamanten ploeg spant; de drakentanden, die hij zaait, de heldenteelt, die voor zijne oogen uit de voren opwast, de moord van dat kortstondige geslacht, de onkwetsbare slang, die het gouden vel bewaakte, door den tooverslaap bevangen - dit alles, schoon geene vinding van den dichter,
<pb n="107"/>maar reeds, van eeuwen her, bezongen en vereeuwigd, is hier zoodanig voorgesteld, dat het voor den lezer nieuw is en hij zich midden op het tooneel verplaatst meent. Voegen wij hierbij de aangenaamste zoetvloeiendheid van versmaat en de gelukkigste klanknabootsing, dan vinden wij in deze vier zangen zooveel wegsleepends, dat wij het den dichter gaarne vergeven, dat hij in den afloop van zijn gedicht den ontaarden smaak zijner eeuw inwilligde en in den doolhof der toenmalige aardrijkskunde verdwaalde.</p>
<p>Wij moeten hierbij opmerken dat het eigenaardige van de Argonautica bovenal in den derden zang in 't licht treedt. De beschrijving van de ontwikkeling der hartstocht van Medēa is het model voor Virgilius geworden, wanneer hij in het vierde boek der Aenēis de liefde van Dido voor Aenēas schildert; een episode, welke door een aantal dichters van lateren tijd nagevolgd werd.</p>
<p>Het voorbeeld van Apollonius, om de epische poëzie weer in te voeren, is door verschillende geleerden gevolgd. Onder hen is de opmerkelijkste <hi rend="spat">Rhianus</hi> van Creta, die o.a. de <hi rend="spat">Messeniaca</hi> dichtte, waarin hij den tweeden Messenischen oorlog beschreef en aldus de bron werd van de verhalen, die er later over dien strijd vermeld werden Ook <hi rend="spat">Euphorion</hi> van Chalcis, die sedert 220 bibliothekaris van Antiochīa was, behoort tot de meest geleerde en geroemde dichters van zijnen tijd en werd door de Romeinen veel gelezen en gevolgd. Groote gedichten, welke alleen de phantasie zochten te streelen, konden echter niet meer behagen. Callimachus had eens gezegd ‘een groot gedicht, een groot kwaad’ en daarmede den geest van zijnen tijd en den daarop volgenden juist uitgedrukt. Het is wel te betreuren dat wij van de Satiren waarin <hi rend="spat">Menippus</hi>, een Cynische wijsgeer, uitmuntte, en van de parodiën, die <hi rend="spat">Timon</hi> van Phlius onder den naam van <hi rend="spat">Silli</hi> vervaardigde niets meer bezitten; zonder twijfel hebben de Romeinen ze gelezen, en, zooals gemeenlijk, veel er van ontleend. In den Alexandrijnschen, zelfs nog in den Byzantijnschen tijd zijn de <hi rend="spat">Anacreontische liederen</hi> vervaardigd, welke door de moderne dichters zoo ontelbare malen vertaald en nagevolgd zijn.<note n="1)" place="foot">In onze taal zijn al de Anacreontische gezangen overgebracht door G. Kernper 1726, G. Dornseiffen 1809, J.H. Hoeuft 1816, door W.R.v. Hoëvell 1832, door J.J.L. ten Kate en S.J. van den Bergh 1837. Beroemd is de vertaling van den 9<hi rend="sup">den</hi> zang, het Duifje, door P. Nieuwland, die ook den 3<hi rend="sup">den</hi>en 
4<hi rend="sup">den</hi> zang overbracht. W. Bilderdijk vertaalde dezelfde zangen in zijne <hi rend="spat">Verlustiging</hi> en bovendien nog no. 1, 2, 5, 7, 14, 16, 17, 20, 23, 30, 32, 40, 43, 45, 48, 53 en 55.</note> Evenzoo behooren de <hi rend="spat">Aesopische fabelen</hi>, en wel in den oudsten en besten vorm, tot den Alexandrijnschen of deels ook tot den Byzantijnschen tijd. Aesopus zelf is, zooals door Welcker<note n="2)" place="foot">Aesop eine Fabel. Rhein. Mus. V. 366 f.f.</note> duidelijk bewezen werd, een fabel. De eerste zelfstandige bewerker der fabelen, die in den mond van 't volk leefden, is geweest <hi rend="spat">Babrius</hi>, wiens leeftijd onbekend is. Sedert 1844 zijn 123 fabels, door hem in Choliamben vervat, uit het klooster op den berg Athos voor den dag gekomen. Later, in 1859, is er eene tweede verzameling van 15 stukken bijgekomen. Het is toen duidelijk gebleken dat de bewerking in proza, die wij tot dusverre bezaten, aan die des dichters ontleend is. Langer bekend waren eenige der <hi rend="spat">Epigrammen</hi>, welke in grooten getale door de Alexandrijnsche dichters vervaardigd werden. Vooral muntten in dit geliefd soort
<pb n="108"/>van poëzie uit: <hi rend="spat">Philetas, Asclepiades, Simmias, Theocritus</hi>. Boven allen spande echter <hi rend="spat">Callimachus</hi> de kroon; in lateren tijd <hi rend="spat">Meleager</hi> van Gadara (omstreeks 90 v. Chr.) Wij vinden ze allen vereenigd in de zoogenaamde <hi rend="spat">Anthologia Graeca</hi>,<note n="1)" place="foot">De oudere, minder volledige Anthologia is door vele geleerden, vooral door Nederlanders, in 't Latijn vertaald. Het volledigst is de vertaling van Hugo de Groot, door Hieron. de Bosch uitgegeven. B. Herder en Jacobs hebben de beste stukken er van in 't Duitsch, en Bilderdijk eenige in onze taal overgebracht.</note> Grieksche bloemlezing, in de tiende eeuw n. Chr. verzameld en in de veertiende eeuw op nieuw bewerkt. Zij is in 15 boeken verdeeld en het best bewaard in een handschrift, dat vroeger in de bibliotheek te Heidelberg berustte, doch thans te Rome zich bevindt. Men spreekt daarom ook wel van de <hi rend="spat">Anthologia Palatina</hi>. Wij kunnen ons hier niet langer ophouden met de vele namen van dichters of prozaschrijvers, wier werken geheel of gedeeltelijk verloren gingen en in alle gevallen tot eene periode behooren, waarin het Grieksche leven en letterkunde in diep verval geraakt ware. De eenige man, die onze aandacht nog bijzonder mag boeien, is <hi rend="spat">Polybius</hi>, geboren in 208 v. Chr. te Megalopolis, eene stad in Arcadiê. Zijn vader, <hi rend="spat">Lycortas</hi>, bezat een hoogen rang, als veldheer en staatsman bij het Achaeïsch verbond. Polybius zelf was nauw bevriend met den edelen en beroemden Philopoemen, wiens lijkbus hij bij diens plechtige uitvaart droeg (183). Na zelf herhaaldelijk de diplomatieke onderhandelingen met de Romeinen geleid te hebben, werd hij in 168
met vele aanzienlijke Achaeërs (1000?) naar Rome gevoerd, om tot gijzelaar voor de trouw zijner landgenooten te dienen. Van zijn verblijf te Rome maakte hij een nuttig gebruik door zich met ijver op de staatkunde en het krijgswezen toe te leggen, waartoe geen stad hem meer gelegenheid aanbood; hij wist zich daar bemind en geacht te maken bij de aanzienlijke Romeinen en wel bijzonder bij den jongen Scipio Aemilianus. In 150 keerde hij naar zijn vaderland terug, doch vond er zooveel verwarring en bekrompenheid, dat hij weldra zich weder naar zijnen vriend, die in den laatsten Punischen oorlog het bevel voerde, terug begaf. Hierdoor werd hij getuige van den ondergang van Karthago (146). Toen in het zelfde jaar ook Corinthe door Mummius verwoest, en Griekenland tot eene Romeinsche provincie herschapen werd, bedienden de Romeinen zich van Polybius, om de Peloponnesische zaken te regelen, hetgeen hij tot hun genoegen evenzeer als tot dat zijner landgenooten verrichtte. Voortaan legde hij zich alleen op historische studiën toe en vervaardigde zijn groot geschiedkundig werk te Rome, waarop hij naar zijn vaderland terugkeerde, waar hij in hoogen ouderdom overleed (182). Polybius staat geheel tegenover de rethorische geschiedschrijvers van het tijdvak, waarover wij thans handelen. Reeds sedert Isocrates was taal en stijl, later ook vertooning van geleerdheid, de hoofdzaak geworden in alle geschiedkundige werken. Bij Polybius is weer het innerlijke, de voorstelling der waarheid, het voornaamste. Zijn taal en stijl nadert weder die van het dagelijksch leven; maar wordt daardoor grover, dan de elegantie van dien en van lateren tijd verdragen konde. Polybius is ernstig en hij versmaadt alle ijdel sieraad; hij schrijft om te onderwijzen en te vermanen. Hij werd de 
stichter der zoogenaamde pragmatische geschiedenis.<note n="2)" place="foot">Phil. van Heusde heeft in zijne <hi rend="spat">School</hi> van <hi rend="spat">Polybius</hi>, deze richting uitvoerig ontvouwd en zoeken aan te bevelen.</note>.
<pb n="109"/>De Algemeene Geschiedenis van Polybius was in 40 boeken vervat, waarvan echter slechts de eerste vijf volledig tot ons overgekomen zijn. Van de overige bezitten wij echter een groot aantal fragmenten. Het geheel behandelde de gebeurtenissen, welke van 220 tot 168 v. Chr. zijn voorgevallen. Zijn doel daarbij is om de geschiedenis zoo te schrijven dat zij inzonderheid voor den staatsman en den krijgsman van nut kan zijn. De eerste twee boeken bevatten eene inleiding, welke voor ons van veel waarde is, wegens het inzicht, dat Polybius bezat van de staatkunde der Romeinen, die hij ten hoogste verheft en bewondert. Het derde boek loopt over den tweeden Punischen oorlog tot aan den slag bij Cannae (216.) In het vierde en vijfde boek behandelt hij de geschiedenis der Grieksche staten in Europa, Azië en Africa. In het zesde boek, waarvan nog een groot deel overig is, wordt de staatsregeling en krijgsinrichting der Romeinen beschreven, de volgende 34 boeken behelsden de algemeene geschiedenis tot op de verwoesting van Corinthe en Karthago. De laatste tien boeken hadden zeker eene buitengemeene waarde voor den geschiedvorscher, wijl daarin het tijdvak, waarin Polybius zelf leefde en handelde, beschreven werd.<note n="1)" place="foot">De historie van Polybius door J.v.d. Vennecool, Rotterd. 1640. Polybius Historiën, Delft 1641.</note> - Het geheele werk bezat zonder twijfel groote verdiensten, en wel juist daardoor, omdat het zoo weinig beantwoordt aan de eischen der Grieksche rethoren, waartoe behoort <hi rend="spat">Dionysius</hi> van Halicarnassus, die ongeveer 40 v. Chr. leeraar in de welsprekendheid te Rome was, eene <hi rend="spat">Archaeologia Romaica</hi> in twintig boeken, waarvan nog 12 overig, schreef, en eene <hi rend="spat">Rethorica</hi>,
waarin hij de beroemdste redenaars en geschiedschrijvers der oudheid, naar den smaak van zijnen tijd, beoordeelt. Nog minder waarde voor kunst en wetenschap bezit de <hi rend="spat">Bibliotheca</hi> van <hi rend="spat">Diodorus Siculus</hi> van Agyrium, op Sicilie, die ten tijde van Augustus leefde en dit werk in 40 boeken verdeelde, waarvan de eerste 4, het 17<hi rend="sup">de</hi> en het 20<hi rend="sup">ste</hi> nog voorhanden zijn. Het is niet meer dan eene compilatie; wijl echter de bronnen, waaruit dit werk zamengesteld werd, meestal verloren gingen, is het voor ons nog van veel nut. Ter zelfder tijd schreef <hi rend="spat">Strabo</hi> (60 v. Chr. tot 24 na Chr.) van Amasia in Pontus, <hi rend="spat">Geographica</hi>, in 17 boeken. Dit geschrift is van veel grooter beteekenis. Het was ook nu niet het werk van een praalziek geleerde, of rethor, maar van een man, die zich bij de practische Stoicynen aangesloten had en dus met ernst zijn levenstaak trachtte te vervullen. Om zijn groot werk over de geographie wel te kunnen vervaardigen, bereisde hij Klein-Azië en Griekenland, ging daarop naar Rome, waar hij eenigen tijd vertoefde, hierop begaf hij zich naar Aegypte, waar hij met zijnen vriend, den landvoogd Aelius Gallus, Syene bezocht. Teruggekeerd in zijn vaderland, schreef hij eerst eene geschiedenis, waarin hij die van Polybius tot op den slag bij Actium vervolgde. Dit werk is echter geheel verloren gegaan. Gelukkig bezitten wij zijn hoofdwerk, dat hij in hoogen ouderdom voltooide, nog in zijn geheel. Het is in eenen eenvoudigen stijl geschreven en eene onschatbare bijdrage tot de land- en volkenkennis van zijnen tijd. De eerste twee boeken bevatten de inleiding en handelen vooral over de physische en mathematische geographie. De volgende acht boeken
(XII-X) leveren de beschrijving der
<pb n="110"/>bijzondere landen in Europa, daarop volgen zes (X-XVI) over Asië terwijl het laatste boek Aegypte, Aethiopiē en de geheele noordkust van Afrika omvat. - <hi rend="spat">Flavius Josephus</hi>, geboren 37 v. Chr. te Jeruzalem, schreef eene geschiedenis ran den <hi rend="spat">Joodschen oorlog</hi> in 7 boeken, een werk, dat echter overtroffen wordt door zijne <hi rend="spat">Archaeologia Judaica</hi> in 20 boeken, waarin hij de geheele geschiedenis der Israëliten tot zijnen tijd toe behandelt. Duidelijk straalt in dit werk, even als meer bepaald in zijn geschrift tegen <hi rend="spat">Apio</hi>, het doel door om zijne volksgenooten in een zoo gunstig mogelijk daglicht te plaatsen.<note n="1)" place="foot">Herhaalde malen zijn de geschiedenissen van Fl. Josephus in onze taal uitgegeven. Zoo te Antwerpen, 1580; later te Dordrecht door L. Bos en S. de Vries, 1665; te Amsterdam door W. Sewel, 1704-1736; 2 voll. fol. te 's Hage, 1784. Al de werken van Fl. Josephus, met aanmerkingen door J.F. Martinet, verschenen in de vorige eeuw in 4 deelen te Amsterdam. Te Dordrecht wordt thans (1868) eene nieuwe vertaling van die werken door Dr.W.A. Terwogt uitgegeven.</note> Wij kunnen echter met deze soort van geschriften ons niet ophouden, wijl zij met de kunst weinig of niets gemeen hebben. Opmerkelijker voor ons doel zijn de <hi rend="spat">Milesiaca</hi> door Aristides Van Milete, in 't midden der 2<hi rend="sup">de</hi> eeuw v. Chr. geschreven, wijl daarmede het verdichte verhaal of de roman het eerst in de Grieksche letterkunde ingevoerd werd. Dit werk ging echter verloren, zooals mede het geval was met de Geschiedenis van <hi rend="spat">Rhodanē</hi> en <hi rend="spat">Sinonis</hi>, een verhaal, dat ongeveer in denzelfden tijd 
door <hi rend="spat">Jamblichus</hi>, uit Syrië, verdicht werd en waarvan nog eenige stukken overgebleven zijn. Ook bezitten wij nog van <hi rend="spat">Parthenius</hi> uit Nicaea, den onderwijzer van Virgilius in 't Grieksch, een geschrift <hi rend="spat">over het lijden door de liefde verwekt</hi>, dat uit een aantal romantische liefdesavonturen bestaat. Nooit is echter de roman in de oudheid tot hooge ontwikkeling gekomen, hoewel in de derde en vierde eeuw na Chr. eene menigte geschriften van dat soort vervaardigd werden.</p>
<p>19. De <hi rend="spat">vijfde periode</hi> van Augustus tot Justinianus.</p>
<p>De laatst vermelde schrijvers behooren reeds tot het nieuwe tijdperk, hoewel de eigenlijke ontwikkeling van de nieuwe richting, welke de Grieksche litteratuur onder de Romeinsche keizers nam, eerst onder Hadrianus bepaald werd en haren hoogsten bloei bereikte. Men zoude het een tijd van restauratie kunnen noemen, waarin de Grieksche rethoren en sophisten hetzelfde poogden te bewerken, wat later de Italiaansche humanisten op het spoor van Petrarcha voor de Romeinsche letterkunde deden. Het was een gelukkige tijd voor de grammatici, philosophen en sophisten. Ten tijde van Hadrianus had de Grieksche taal en letterkunde zich weer boven de Latijnsche verheven. De keizer zelf bewees den sophisten, vooral zijnen leermeester Favorinus, groote eerbewijzingen en zocht zelf naar den roem van eenen sophist. Overal waren dus de scholen der sophisten en rethoren in grooten bloei. Te Athene, in Klein-Azië, aan de oevers van den Euphraat en den Tigris, aan de kusten van Syrië en van Afrika, bevonden zich Grieksche leeraars, die er meestal grooten rijkdom vergaderden en tot hoog aanzien geraakten, zoodat zij menigwerf op het lot van staten en steden grooten invloed uitoefenden.<note n="2)" place="foot">Aan hen, die het tijdperk meer uitvoerig willen kennen, is zeer aan te bevelen de lectuur der <hi rend="spat">Vierde</hi> Afdeeling in het <hi rend="spat">Vijfde deel</hi> der <hi rend="spat">Oude Historie</hi> van Dr. H. Riedel, een werk, dat vooral voor den tijd der keizers veel waarde heeft.</note>
<pb n="111"/>Na hem werd het doel der letterkundigen, aan het beschaafde publiek aangename en pikante lectuur te bezorgen. In Veel opzichten behooren tot die richting ook reeds de werken van:</p>
<p><hi rend="spat">Plutarchus</hi>, omstreeks 46 n. Chr. te Chaeronēa geboren. Na zich in de scholen der philosophen en rethoren te Athene gevormd te hebben, ondernam hij groote reizen, vertoefde lang te Rome, waar hij door de keizers Trajanus en Hadrianus hoog geëerd werd. Hij stierf in hoogen ouderdom. Zijne werken worden in twee groote deelen gesplitst. Het ééne omvat zijne wijsgeerige en zedekundige vertoogen, zestig in aantal, benevens een tiental stukken van historischen inhoud, en is onder den naam van Moralia bekend.<note n="1)" place="foot">Daarvan zijn in onze taal overgebracht door C. Groen: Over Toeval en over Deugd en Ondeugd, (in Tydemans Mnemosyne VI); over het vele vrienden hebben (Mnemos. II, 189); over het Bijgeloof (Mnemos. van Tydeman en van Kampen X 205 vgl.); over de wijze, op welke men van zijne vijanden nut kan trekken (Mnem. VII bl. 209); over het verwijl der Goddelijke straf, met aanmerkingen door C. Groen, Dortrecht 1826, en Plutarchus aan Apollonius in de Bijdragen tot oude Letterk. Utrecht 1838.</note> Meer gelezen is het tweede deel zijner geschriften, hetgeen de <hi rend="spat">levens van beroemde Grieken en Romeinen, met elkander vergeleken</hi>, bevat<note n="2)" place="foot">In de zeventiende eeuw zijn reeds de levens van Plutarchus, grootendeels naar het Fransch Van Amyot, in onze taal overgebracht, Leiden 1603, Amsterdam 1644. De eerste goede vertaling uit het Grieksch is vervaardigd door E. Wassenbergh en H. Bosscha, onder den titel: De levens van doorluchtige Grieken en Romeinen, onderling vergeleken door Plutarchus met zeer vele aanteekeningen opgehelderd. Amsterdam, Allart 1789-1810, XIII. Een tweede druk hiervan is bezorgd door B.F. Tydeman. Dordrecht 1825-1829, 13 d.</note>. Zij zijn Theseus en 
Romulus; Lycurgus en Numa; Solon en Valerius Publicola; Themistocles en Camillas, Pericles en Q. Fabius Maximus, Alcibiades en Coriolanus; Timoleon en Paullus Aemilius; Pelopidas en Marcellus; Aristides en Cato; Philopoemen en Flamininus; Pyrrhus en Marius; Lysander en Sulla; Cimon en Lucullus; Nicias en Crassus; Eumenes en Sertorius; Agesilaus en Pompeius; Alexander de Groote en Julius Caesar; Phocion en Cato van Utioa; Agis en Cleomenes en de Gracchussen; Demosthenes en Cicero; Demetrius Poliorcetes en Marcus Antonius; Dion en Marcus Brutus. - Bovendien hebben wij nog <hi rend="spat">vier</hi> afzonderlijke levens, van Artaxerxes Mnemom, Aratus, Galba en Otho, op den naam van Plutarchus; de beide laatstgenoemde stukken zijn echter denkelijk evenmin door hem geschreven, als een leven van Homerus en de levens der tien Attische redenaars, welke onder zijne werken gemeenlijk opgenomen worden. Deze levens van Plutarchus hebben den grootsten invloed uitgeoefend in den nieuweren tijd. De Fransche vertaling van Amyot maakte dat zij spoedig overal gelezen werden. De voorstelling der Grieksche en Romeinsche oudheid in den nieuweren tijd vooral in de vorige eeuw, tijdens de Fransche revolutie, werd hierdoor bijna geheel naar Plutarchus gevormd. De hooge, ja buitensporige lof, dien deze levensbeschrijvingen inoogstten, heeft misschien in onzen tijd eene reactie gebaard, welke ze te zeer minacht. Zonder twijfel beantwoorden zij niet aan de scherpe eischen, welke de wetentenschap en kunst der historie thans stellen kan; maar dit neemt niet
<pb n="112"/>weg, dat Plutarchus verre uitmunt boven de hooggevierde rhetoren en sophisten van zijnen tijd. Hij zorgde wel voor angename, maar toch ook voor nuttige en degelijke lectuur. De waarde zijner levens hangt grootendeels af van de bronnen, die hij gebruikt, en waarvan hij zich eveneens bediende, als de meest gevierde schrijvers, bijna tot onzen tijd toe, met alle berichten uit eene hooge oudheid gedaan hebben. Dat zijne geschriften toch geenen lagen of laffen geest ademen, zoude men reeds kunnen opmaken uit den invloed, dien zij op Napoleon I of eene Charlotte Corday uitoefenden. Den waren geest der antieken heeft Plutarchus echter noch goed gekend, noch zuiver weten uit te drukken. Hij deed als allen, die een verloren tijdperk door lectuur en phantasie zoeken terug te halen, zonder de kracht, die het vroeger leven wekte, te bezitten. Polybius stond in dit opzicht nader bij de oudheid; terwijl Plutarchus verre verheven is boven geschiedschrijvers als <hi rend="spat">Appianus</hi>,<note n="1)" place="foot">Appianus, van de ocrlogen der Romeinen, vert door N. de Gerbode, Rotterd. 1624.</note> die eene Romeinsche geschiedenis schreef, in 24 boeken, waarvan ongeveer de helft overig is, of als <hi rend="spat">Dio Cassius</hi>, welke in 80 boeken dezelfde geschiedenis, doch tot 229 n. Chr. - Appianus eindigde met Augustus - bevatte. Boek 35 tot 61 (van 65 v. Chr. tot 54 n. Chr.) is nog overig. Nog minder verdienste heeft <hi rend="spat">Herodianus</hi>,<note n="2)" place="foot">Vertaald door D. van Coornhert, 1554, 1609 en 1614, en door P. Rabus, Rotterd. 1680.</note> hoewel hij grootendeels in den tijd leefde, dien hij beschreef; zijne geschiedenis loopt van 180 tot 238 n. Chr. Hooge waarde bezit daarentegen <hi rend="spat">Flavius Arrianus</hi>, van 
Nicomedië in Bithynië Reeds dat hij de eenvoud van Xenophon zocht na te volgen, getuigt voor zijn goed inzicht maar ook bovendien kennen wij hem, als den leerling van Epictētus, die met ernst naar waarheid zoekt. Zijne <hi rend="spat">Anabasis</hi>, of beschrijving van den tocht van Alexander naar Azië, is de zuiverste bron voor de geschiedenis Van dien buitengewonen man en dus voor ons van de hoogste waarde. In den zelfden tijd ongeveer, werd een ander nuttig werk door den Lydiër <hi rend="spat">Pausanias</hi> geschreven, namelijk <hi rend="spat">eene reis door Griekenland</hi>. Tusschen 138-180 n. Chr. heeft de schrijver geheel Griekenland doorgereisd en overal nauwkeurig naar de bestaande kunststukken of overleveringen onderzoek gedaan; waardoor hij menige bijzonderheid, die reeds vergeten scheen, in 't licht bracht.</p>
<p><hi rend="spat">Lucianus</hi> van Samosata aan den Euphraat, is zonder twijfel, met Plutarchus, de belangrijkste schrijver, dien wij uit den tijd der Romeinsche keizers bezitten. Zijn voornaamste werkzaamheid valt tusschen 140-190 n. Chr. Hij was eerst lang sophist en deed als zoodanig verschillende reizen. Zijn geschriften teekenen ons op een uitstekende wijze het gekunstelde en ijdele leven van zijnen tijd. Hoewel hij er zelf toe behoorde, bespot hij toch zoo geestig de dwaasheden en ijdelheden, welke de leeraars en wijzen van zijnen tijd aankleefden, dat de lectuur zijner geschriften ook voor latere en andere tijdperken in de geschiedenis der litteratuur zeer nuttig is. Overal zoekt hij de huichelarij en ijdelheid te ontmaskeren.<note n="3)" place="foot">Dr. Riedel zegt (Oude Historie V. 452), ‘Lucianus wilde in eenen tijd, waarin het, gelijk in onze dagen, overal over sophisten en geleerden en snappers over religie, wetenschap, wijsbegeerte, literatuur wemelde, het gezond menschenverstand en het onbevooroordeeld gemoed juist niet tot rechter in wetenschappelijke dingen maken, maar toch troosten en geruststellen, als het onder het twisten, kijven en pralen in verlegenheid geraakte.’</note> Door zijn bitteren spot en weleens lichtvaardigen toon stoot hij echter menig deftig man van zich af; hoewel dui-<pb n="113"/>delijk blijkt, dat het Lucianus zelf met de liefde voor waarheid en deugd werkelijk ernst is. Hij heeft zijne meeste werken te Athene geschreven; doch in 't laatst van zijn leven werd hij weder genoodzaakt eene betrekking als leeraar te zoeken: Keizer Commodus bezorgde er hem eene in Aegypte, alwaar hij in hoogen ouderdom overleed. Van de 82 werken, welke thans onder zijnen naam doorgaan, zijn eenige klaarblijkelijk onecht, zooals de 
Halcyon, Lucius of de Ezel, Charidemus, Nero en andere. Tot de beste geschriften behooren: de <hi rend="spat">Nigrinus</hi>, waarin het leven te Rome tentoongesteld wordt tegenover den eenvoud; die toen te Athene heerschte. <hi rend="spat">Het leven der gehuurde geleerden</hi>. <hi rend="spat">De brieven aan</hi> en <hi rend="spat">van Saturnus</hi>, waarin de ellende der rijken geschetst wordt <hi rend="spat">De openbare verkoop der philosophen</hi>, de <hi rend="spat">Visscher</hi>; de <hi rend="spat">Peregrinus Proteus</hi>, waarin de huichelarij en ijdelheid der vromen, der fanatieke dweepers, boetelingen en philosophische propheten deerlijk gehavend worden; terwijl in de <hi rend="spat">Demonax</hi> het beeld van een welingericht leven ontworpen wordt; de <hi rend="spat">Timon</hi>,<note n="1)" place="foot">Timon en de samenspraken der Goden zijn vertaald door prof. J. ten Brink, bibliotheek v. Oude Letterk., I.D.</note> de <hi rend="spat">Samenspraken tusschen de Goden</hi>; de <hi rend="spat">Samenspraken tusschen de dooden</hi>,<note n="2)" place="foot">Vertaald door B.v.T., Utrecht 1791.</note> de <hi rend="spat">Hermotinus</hi>,<note n="3)" place="foot">Hermotinus, of wat is waarheid en waaraan zal men dezelve kunnen herkennen? is vertaald door J. Fullink. Mnemosyne, XVII bl 123 vgl.</note> <hi rend="spat">Icaromenipus, De overvaart over den</hi> Styx<note n="4)" place="foot">Vertaald door N.G. van Kampen, Magaz. van Wetensch., Kunst en Letterk. V D., bl. 235, vlg.</note> en andere. Lucianus is in den nieuweren tijd veel gelezen, bewonderd en ook berispt. Zijne werken zijn in 't Fransch vertaald door Bellin de Ballu en in 't Duitsch door Wieland en Dr. Fischer.<note n="5)" place="foot">Eene door Pauly nageziene uitgave der eerstgen vertaling is uitgekomen te 
Stuttgardt, 1821-31, in 16 deelen, de andere behoort tot de Stuttgarter Sammlung.</note>. In onze taal werden zij reeds overgebracht door Steph. Blankaart (Amsterd. 1679). Eene nieuwe vertaling zoude echter niet overbodig zijn.<note n="6" place="foot">K.G. Jacob heeft een uitstekend werk over Lucianus geschreven, onder den titel van: ‘Characteristik Lucians von Samosata.’ (Hamburg 1832). Wij delen hier het resultaat zijner onderzoekingen mede. Lucian war ein Man von groszen Verstande und vieler Gelehrsamkeit mit einem lebhaften Gefühle für alles Wahre und Gerade und mit einer eben so herzlichen Abneigung gegen alle Falschheit und Heuchelei. Er war nicht so eingebildet, der Zeit eine ganz neue Gestalt geben zu wollen, aber, da ihn der damalige Zustand im römischen Reiche tief bekümmerte, so strebte er danach zu helfen, zu rathen, zu nützen. Dazu schlug er den Weg der Satire ein, aber nicht jener Satire, die nur erbittert und nicht bessert, er versucht vielmehr einen leisern weniger heftigen Weg und enthüllte in einer Reihe von Satirischen Gemählden die Gebrechen der Zeit, den Aberglauben, die Genutzsucht, die Wundersucht, die Prahlerei, die Unwissenheit, die Unmännlichkeit, die Liederlichkeit. Statt, das er aber wie andre Satiriker blosz tadelte und nur Unwillen und Zorn blicken liesz, gab er auch die Mittel zum Besserwerden an, damit durch harmonische Ausbildung des Geistes und Körpers, durch <hi rend="spat">griechischen Geist</hi> und <hi rend="spat">römische Thätigkeit</hi> ein besseres Geslecht von Staatsbürgern dereinst in römischen Reiche entstehen könnte.</note></p>
<pb n="114"/>
<p>Na Lucianus begint het getal Grieksche schrijvers, die ons uit een letterkundig oogpunt belang kunnen inboezemen, merkelijk te dunnen. Wij zullen daarom slechts enkelen vermelden, meest dezulken, wier werken in onze taal overgebracht zijn, en daarmede dit overzicht der Grieksche Letterkunde besluiten. Daartoe behooren de romanschrijvers, zooals <hi rend="spat">Longus</hi>, wiens leeftijd onbekend is. Hij schreef de <hi rend="spat">Poemenica</hi>,<note n="1)" place="foot">Het verwonderlijk Gricksch verdichtsel onder den titel: de Herderlijke Liefdensgevallen van Daphnis en Chloë. Amsterd. 1744.</note> of eene herdersroman, waarin de herder Daphnis en de herderin Chloē de hoofdpersonen zijn. Beiden weidden in dezelfde buurt hunne kudden en geraakten zóó met elkander bekend. De liefde maakt zich heimelijk van hun hart meester, doch hun eenvoud bewaart hunne onschuld. Eindelijk erkend als kinderen van aanzienlijke ouders, huwen zij, doch blijven midden in de verdorvene maatschappij, die zich nu voor hen opent, hunne eenvoud en onschuld bewaren. - Zonder twijfel heeft deze roman veel invloed uitgeoefend op de herdersgedichten der Italianen en Spanjaarden in lateren tijd, alsmede op romans als de Paul et Virginie van Bernardin de St. Pierre.</p>
<p>Als kunstwerk wordt deze roman echter overtroffen door de <hi rend="spat">Aethiopica</hi> of <hi rend="spat">Theagenes</hi> en <hi rend="spat">Chariclēa</hi>,<note n="2)" place="foot">Theagenes en Chariclea door Mr. J. Bruyn, 1825 2 D. In de 17de eeuw was deze roman reeds in onze taal overgebracht.</note> van Heliodorus, tegen het einde der vierde eeuw bisschop van Tricca, in Thessalië. De hoofdkarakters zijn goed geteekend en de intrigue is kunstig ontworpen en het geheel vol levendige tafreelen. Het doel er van is aan te toonen hoe de onschuld door God bewaard wordt. Deze roman speelt geheel in de oud-Aegyptische en Grieksche wereld, heeft tot voorbeeld verstrekt voor Tasso's Chlorinde, voor de Sigismunda van Cervantes, en is zelfs tot een drama verwerkt door Calderon. Reeds dadelijk werd dit stuk nagevolgd door <hi rend="spat">Achilles Tatius</hi>, in <hi rend="spat">Leucippe</hi> en <hi rend="spat">Clitophon</hi>, die echter beneden zijn model bleef. In de vierde eeuw leefden ook <hi rend="spat">Xenophon</hi> van Ephesus, die <hi rend="spat">Habrocomes</hi> en <hi rend="spat">Anthia</hi><note n="3)" place="foot">Habrocomes en Anthia. Met aantcekeningen van T.P. Tresling, Gron. 1829.</note> schreef; en <hi rend="spat">Charito</hi> van Aphrodisias, die de liefdesgeschiedenis van Chaerēas en Calirrhoë verdichtte.</p>
<p>Onder de werken, die de aandacht van den nieuweren tijd bijzonder trokken, behoort o.a. nog de compilatie van <hi rend="spat">Diogenes Laërtius</hi>, die waarschijnlijk in 't midden der derde eeuw leefde en eene <hi rend="spat">geschiedenis der wijsgeeren</hi>,<note n="4)" place="foot">Leven en spreuken der oude philosophen, door P.D.F. Rotterd. 1655.</note> in tien boeken, schreef en, in zooverre hij wel eens goede en thans verlorene bronnen gebruikte, eenige waarde heeft. Ook bezitten wij een werk, dat aan <hi rend="spat">Longinus</hi>, (213-273) toegeschreven wordt, <hi rend="spat">over het verhevene</hi>,<note n="5)" place="foot">Vertaald door M. Siegenbeek, Amsterd. 1812.</note> doch denkelijk door een ander vervaardigd is. Het ontbrak toen en later niet aan verschillende geschriften, die voor ons alleen eene historische waarde hebben, dewijl zij dikwijls
<pb n="115"/>meer invloed gehad hebben op de letterkunde van later dagen, dan de uitetekendste stukken van den besten tijd. Zoo vervaardigde <hi rend="spat">Quintus</hi> van Smyrna (omstreeks 350) epische gedichten, waarin hij de Ilias zocht aan te vullen; zoo <hi rend="spat">Nonnus</hi> van Panopolis <hi rend="spat">Dionysiaca</hi>, in 48 boeken, waarin hij in vrij vloeienden stijl allè mythen van Bacchus verhaalde. <hi rend="spat">Musaeus</hi> dichtte, in 't begin der zesde eeuw, <hi rend="spat">Hero</hi> en <hi rend="spat">Leander</hi>. Het zijn allen stukken zooals er in den Byzantijnschen tijd vele vervaardigd werden. Alleen de taal hebben zij eenigzins met de oude Grieken gemeen. In 529 sloot Justinianus de philosophische scholen te Athene, waar de studie der ouden nog het langst was blijven hangen, en zoo was dan wel het einde der Grieksche letterkunde gekomen. - Noch over de patristiek, noch over de Byzantijnsche schrijvers, mogen wij hier uitweiden; wij gaan dus over tot een wel niet oorspronkelijke litteratuur, maar die toch een frissche loot van de Grieksche letterkunde was; ik bedoel die der <hi rend="spat">Romeinen</hi>.</p>
</div>
<div type="chapter">
<interpGrp>
<interp type="secundair" value="itali01"/>
</interpGrp>
<pb n="116"/>
<head rend="h3">IV.
<lb/>
De Romeinsche letterkunde.<note n="1)" place="foot">Over de Romeinsche Letterkunde is zeer veel geschreven. Het beste geschrift daarover is: Grundriss der römischen Litteratur von G. Bernhardy, vierte Bearbeitung. Braunschweig 1865. Ook is de ‘Geschichte der Römischen Litteratur, van prof. E. Munk’ Berl. 1858-1863 3 th. zeer aan te bevelen; alsmede: Geschichte der Römische Litteratur von J.C. Bähr, 4 Aufl. Karlst. 1868, en N. Teuffel, Geschichte der Röm. Litt. 1868. Wat de vertalingen betreft, merken wij op dat de Duitschers de beste vertalingen der Latijnsche en ook der Grieksche schrijvers bezitten in de Stuttgarter Sammlung, waarvan nu al bij de 300 stukjes uitgekomen zijn.</note></head>
<p>1. Wij hebben tot dusverre slechts van letterkunde gesproken, die oorspronkelijk was en met het geheele leven en wezen van het volk, waar zij ontsprong, te zamen hing. Bij de Romeinen was het geheel anders. Daar is de letterkunde nooit recht nationaal geworden. Vele oorzaken werkten hiertoe te zamen. De Romeinen waren van ouder tot ouder een nuchteren en arbeidzaam volk. Een goed landbouwer beteekende bij hen een braaf man. Alles werd bij hen berekend naar winst en voordeel. Zij zagen alleen op de werkelijkheid.<note n="2)" place="foot">Het is opmerkelijk dat wij van de Romeinen het woord <hi rend="spat">realiteit</hi> of het <hi rend="spat">reëele</hi> en van de Grieken <hi rend="spat">idealiteit</hi> of het <hi rend="spat">ideale</hi> overgenomen hebben.</note> Wat doet gij (quid agis?) of hoe <hi rend="spat">krachtig zijt gij</hi> (quomodo vales) vroegen zij elkaar, waar wij <hi rend="spat">hoe vaart gij</hi> en de Grieken ‘<hi rend="spat">heb je pleizier</hi>’ zeggen. De Romeinen hadden het veel te druk met hunne zaken, met het bestuur hunner landgoederen, met het voeren van oorlog, met het leiden van onderhandelingen, in 't algemeen met buitenlandsche en binnenlandsche politiek, dan dat zij tijd over zouden gehad hebben, om te denken over dingen, die zij niet onmiddelijk konden gebruiken. Er komt bij dat Rome een aristocratische staat was, waar eenige aanzienlijke familiën zich wel geheel voor den staat opofferden, maar er ook alle voordeelen van trokken. Streng bleven de standen van elkander gescheiden, orde en tucht heerschte niet alleen in het leger, maar ook wel degelijk in de gewone maatschappij en vooral in het huisgezin. Het volk bleef ruw en onbeschaafd; zelfs toen een deel der aristocratie er deels voordeel, deels vermaak in 
vond, zich met de Grieksche taal en letterkunde op te houden. Toch was deze voor de meesten te fijn, dan dat hunne grove naturen er door geschokt konden worden. Men moest
<pb n="117"/>bloed zien en doodsstrijd, om in de rechte stemming te geraken, die men vermakelijk noemde. De beheerschers der wereld waren te veel gewoon aan geweld, aan moord en doodslag, dan dat zij aan de gratiën offers konden plengen. Zij waren zoo gewoon aan ernst, dat zij zelfs van hun spel een akelige ernst maakten. Ook duldden hunne deftigheid, hunne zucht voor caeremonieel niet, dat zij zich zelven in den eigenlijken zin gingen <hi rend="spat">vermaken</hi>, dat is anders maken, in eenen anderen toestand brengen. Zij duldden slechts dat anderen het voor hen deden, hoewel zij hen bleven verachten, die zich met de edele kunsten ophielden. De satire, grove en vinnige scherts, was misschien de eenige dichtsoort, welke voor de natuur der Romeinen geschikt was; zij zouden daarin zeker nog meer uitgemunt hebben, als de aristocratische regeering de opkomst van eene nationale comoedie, in den geest van Aristophanes, gedoogd had. Juist omdat de Romeinen zoo uiterst afkeerig waren van alle werken der phantasie, is het opmerkelijk na te gaan, hoe toch eindelijk het gevangen Griekenland den woesten overwinner onderworpen heeft, zooals de dichter zegt. Liefde voor poëzie en letterkundige ontwikkeling werd echter niet algemeen, voordat de oud-Romeinsche geest, na het uitsterven of vermoorden der meeste echt Romeinsche familiën, verbasterd of vernietigd was. Ten tijde der keizers bestond de bevolking te Rome grootendeels uit afstammelingen van vreemdelingen, waaronder slaven uit alle oorden der wereld. Vooraf had de Romeinsche letterkunde echter reeds een vrij hoogen stand van ontwikkeling bereikt. De aristocratie, die het eerst van den ouden weg afweek en zoo haren ondergang bewerkte, hield er zich alleen mee bezig; de dichters en prozaschrijvers schreven 
daarvoor volstrekt niet voor de groote menigte. Dit zal voldoende blijken uit het volgende overzicht.</p>
<p><hi rend="spat">Livius Andronicus</hi>,<note n="1)" place="foot"><hi rend="spat">De paedagoog</hi> was een slaaf, die deels voor oppasser deels voor onderwijzer van den zoon des huizes diende. Men koos daartoe de vlugste en meest beschaafde slaven.</note> een Griek van Tarente, is de eerste geweest, die de Romeinen in hun eigen taal met de Grieksche Letterkunde bekend maakte. Hij was, zooals vele zijner medeburgers, na de verovering van Tarente door de Romeinen (272) als slaaf naar Rome gevoerd en door zijnen heer Livius Salinator gebruikt tot paedagoog<note n="2)" place="foot">Over hem en de volgende blijspeldichters, vooral over Terentius, heeft prof. Veth eene verhandeling geschreven in de Gids 1862. II bl 606-637 en 697-736.</note> zijner kinderen. Wijl hij zijne taak bij uitstek goed vervuld had, werd hij vrijgelaten en nam dus den naam zijns meesters aan. In 240 trad hij zelf op in een door hem vervaardigd drama, het eerste tooneelstuk dat te Rome gespeeld werd. Hij vervaardigde tragoediën, comoediën, feestliederen en bleef het langst in de herinnering der Romeinen door zijne vertaling van de Odyssēa, die als schoolboek nog door Horatius gebruikt werd. Wij hebben van dit alles niets overig, maar uit de getuigenissen der ouden blijkt voldoende, dat hij niets anders beoogde dan de Romeinen met de Grieksche literatuur bekend te maken, zonder zelf eenig buitengewoon talent daarbij te toonen. In dit opzicht verschilde zeer van hem zijn jongere tijdgenoot <hi rend="spat">Gnaeus Naevius</hi>, uit Campania, die in den eersten Punischen oorlog gediend had. Hij trachtte een nationaal tooneel bij de Romeinen te scheppen; doch zijne poging om de personaliteiten der oud-Grieksche comoedie te Rome in te
<pb n="118"/>voeren, mislukte geheel. De Metellussen en de Scipio's duldden niet dat zij in 't openbaar bespot werden,<note n="1)" place="foot">Op Scipio Africanus major doelen de volgende verzen:
<lb/>
<lg type="poem">
<l>Hem zelfs, die groote dingen roemrijk heeft volbracht,</l>
<l>Wiens daden leven, die den volken 't hoogste geldt,</l>
<l>Dien heeft zijn vader eens van 't liefje weggehaald</l>
<l>Terwijl slechts 't overkleed hem om de schouders hing.</l>
</lg></note> De arme dichter werd in de gevangenis geworpen, waaruit hij, eerst na belofte van beterschap, door de volkstribunen met moeite verlost is; weldra werd hij echter uit Rome verjaagd en stierf in ballingschap te Utica, in 214. Hij heeft <hi rend="spat">tragoediae palliatae</hi> en een <hi rend="spat">praetexta en comoediae</hi>, meest <hi rend="spat">palliatae</hi>, doch ook wel <hi rend="spat">togatae</hi> vervaardigd,<note n="2)" place="foot">De fabulae (drama's) praetextatae worden zoo genoemd, naar het kenmerkende gewaad der aanzienlijke Romeinen, de toga praetexta; het waren dus tragoediën, zooals b.v. de <hi rend="spat">Opvoeding van Romulus en Remus</hi>, door Naevius, waarin Amulius, de koning van Alba, optrad. De <hi rend="spat">fabulae togatae</hi> zijn comoediën, welke in Italië speelden en waar de personen eene <hi rend="spat">toga</hi> om hadden. <hi rend="spat">Fabulae palliatae</hi> werden zoowel tragoediae als comoediae genaamd, naar den Griekschen mantel of <hi rend="spat">pallium</hi>, waarmede de personen bekleed waren.</note> Bovenal vestigde hij echter zijnen roem door de <hi rend="spat">Bellum Punicum</hi>. Daardoor werd hij de stichter van het nationale epos, in zooverre de Romeinen dit gekend hebben. Hij behandelde daarin de geschiedenis van het Romeinsche volk; begint met de vlucht van Aenēas uit Troje en laat dezen daarna bij Dido vertoeven, waarin Virgilius hem later navolgde. Bij den eersten Punischen oorlog krijgt zijn gedicht eerst groote uitgebreidheid. Wij bezitten van de werken van Naevius slechts een gering aantal fragmenten. Beter, hoewel ook niet voldoende, kunnen wij oordeelen over zijnen jongeren tijdgenoot:</p>
<p><hi rend="spat">Quintus Ennius</hi>,<note n="3)" place="foot">Zie over hem o.a. Dr. S.A. Naber, Gids 1857. I bl 737-771.</note> in 239 te Rudiae, in Calabrië, geboren. Hij ontving zijne vorming in Zuid-Italië, denkelijk te Tarente, en diende in den tweeden Punischen oorlog. Deswege zich, in 204, in Sardinië bevindende, trok hij de aandacht van M. Porcius Cato, die hem met zich naar Rome nam, alwaar hij voortaan vrij bekrompen en armoedig op den Aventinus zijn verblijf hield. Hij gaf daar onderwijs in de Grieksche en Latijnsche taalen letterkunde aan jonge lieden, die reeds ontwikkeld genoeg waren, om naar hoogere beschaving en meerdere kennis te dorsten. Aldus werd hij bevriend met eenige der aanzienlijkste Romeinsche familiën, met de Scipio's, de Fulvii en de Caecilii. Ook vormde hij een kleinen kring, die zich onder zijne leiding, op de dichtkunst toelegde, waaronder de comoediedichter <hi rend="spat">Caecilius Statius</hi> en de tragoediedichter <hi rend="spat">pacuvius</hi> den meesten roem verworven hebben. Als een buitengewoon gewichtig feit, voor de opkomende waardeering van letterkundige verdiensten, wordt herhaalde malen door Cicero vermeld, dat, toen M. <hi rend="spat">Fulvius Nobilior</hi> als proconsul, in 191 naar Aetolië vertrok, hij den dichter Ennius onder zijn gevolg medenam. Daardoor werd de dichter als onder de aristocratie opgenomen. M. Cato, dezelfde die Ennius naar Rome gebracht had, was hierover zóó verontwaardigd, dat hij zulks zijn politieken tegenstander Nobilior herhaalde malen in het openbaar verweet. De zoon van dezen letterlievenden man bezorgde aan Ennius het Romeinsche burgerrecht, in
<pb n="119"/>184 v. Chr. Na tot het laatst van zijn leven werkzaam geweest te zijn, stierf hij ruim zeventig of volgens eenigen zelfs tachtig jaren oud. Men meldt dat hij in het graf der familie Scipio, wier roem hij zoo bijzonder verheerlijkt had, bijgezet is. Ook bevonden zich aldaar drie standbeelden, waarvan men geloofde, dat twee de beide broeders Scipio, den Africanus en den Asiaticus, het andere Ennius voorstelde.<note n="1)" place="foot">Dit graf der Scipio's, dat zich buiten de porta Capēna aan den Appischen weg bevindt, is in 1780 weder ontdekt en het zoogenaamde standbeeld van Ennius werd naar het Vaticaan gebracht en aldaar op den Sarcophaag van Scipio Barbatus (consul in 456 n. Rom. st.) geplaatst.</note> Het hoofdwerk van Ennius is de <hi rend="spat">Annales</hi> in 18 boeken; hetgeen door Cicero voor het voortreffelijkste dichtstuk der Romeinen verklaard en met de Ilias vergeleken werd. Hij maakte daarbij het eerst in de Latijnsche poëzie gebruik van het heroïsche hexameter. Na eene inleiding, waarin Ennius zich volgens de Pythagoristische begrippen, als een weer vleeschgeworden Homerus voorstelt, begint het gedicht met het verhaal, hoe Anchises, na eene verschijning en mededeeling van Venus, aan zijnen zoon Aenēas openbaarde, dat de Trojanen in het verre westen eene ruime vergoeding voor de door hen ondergane rampen zouden ontvangen. Vervolgens maakt de dichter van alle legenden en overleveringen gebruik, welke er nog bij de Romeinen van hunne vroegere geschiedenis bestonden, totdat hij in het achtste boek met de beschrijving van den tweeden Punischen oorlog begint, waarin hij vooral den lof van Scipio bezingt. Van dit laatste gedeelte, dat het uitvoerigste en belangrijkste was, bezitten wij zelfs geen fragmenten genoeg om den 
inhoud er van in bijzonderheden na te gaan.<note n="2)" place="foot">Volgens het algemeene gevoelen liep het laatste boek der Annales tot 177 v. Chr., het einde van den Istrischen oorlog. Dr. Naber meent uit eene plaats van Propertius te kunnen bewijzen, dat Ennius nog den triumf van Aemilius Paullus, den overwinnaar van Perseus bij Pydna (168), bezongen heeft. Ennius zoude dan over de tachtig jaren oud geworden zijn.</note> Zeker is het echter dat Ennius door zijne Annales eene bepaalde voorstelling van Rome's oudste geschiedenis gevormd heeft en daardoor zeer veel invloed gehad op de verhalen daarover in lateren tijd, bijzonder van Livius. Wat Virgilius en andere dichters uit Ennius geput hebben, kunnen wij niet juist bepalen, doch dat het niet weinig geweest is, heeft o.a. Dr. Naber in zijne belangrijke verhandeling aangewezen. Wij zouden de Annales wel een weinig hooger stellen dan deze geleerde gedaan heeft; doch de vergelijking met Melis Stoke, welke er in voorkomt, héldert veel op. De Annales van Ennius staan boven de Rijm-Kronijk van dezen Hollander. Zij bevatten vele uitstekende schilderingen en er moeten gezonde redenen voor geweest zijn, dat men later aan Ennius wel ingenium (aanleg, dichterlijke inspiratie) maar geen kunst (ars,) toekende. Dat Ennius zich niet aan de kunstregels zijner geleerde Alexandrijnsche tijdgenooten en evenmin aan die der lateren houdt, kan voor hem geene beschuldiging zijn. Het epische element vordert oorspronkelijk niets anders dan een duidelijke schildering te geven van de overlevering. Hoe helderder en levendiger dit geschiedt hoe beter, maar éénheid van handeling is eerst in later tijd daarbij een vereischte geworden. De theorie wilde het zoo. De Ilias zelve bezit die eenheid niet in allen deele. - Ennius was 
een universeel dichter en bewoog zich in alle dichtvormen. Zoo
<pb n="120"/>schreef hij comoediën en tragoediën. Hoog werden vooral deze laatsten door de Romeinen geschat. Hij volgde daarin vooral Euripides, wiens Iphigenīa in Aulis en Medēa hij bijna woordelijk vertaalde. Hij bezat takt genoeg om de reizangen, die eigenlijk voor het Romeinsche tooneel niet pasten, in te korten. De stukken van Ennius vonden nog lang na zijnen dood bij het volk grooten bijval. Ook de <hi rend="spat">satura</hi>, de eenige dichtsoort, welke de Romeinen niet van de Grieken ontleenden, vond in hem een kundig beoefenaar. Uit de geschriften, welke Ennius opstelde, kan men den geest der Romeinsche optimaten goed leeren kennen. Zijne <hi rend="spat">Epicharmus</hi> maakte hen met het stelsel van Pythagoras bekend en zijne <hi rend="spat">Euhemerus</hi> lichtte hen in omtrent de pogingen, welke deze Grieksche Egyptenaar gewaagd had, om de oud Grieksche godenleer te verklaren. De Romeinsche grooten waren veel te weinig poëtisch om de dichterlijke scheppingen der Grieksche mythologie te waardeeren en schepten dus zeer veel behagen in die verklaringen, welke hun innerlijk ongeloof bevestigden. Ook het volk applaudisseerde telkens als er in de stukken van Ennius eene passage voorkwam, waarin hij zijn ongeloof betuigde. Ennius schreef ook <hi rend="spat">Hedyphagetica</hi>, een berijmd keukenhoek; een werk, waardoor hij de lusten der Romeinsche aristocratie in haar eigenaardig zwak aantastte. Voor de kennis der Romeinsche beschaving en letterkunde is het te betreuren, dat wij geen enkel stuk meer in zijn geheel van den eerbiedwaardigen dichter bezitten. Zijn lof werd door de grootste Romeinsche letterkundigen voortdurend verkondigd. Cicero is er vol van, Lucretius begint zijn gedicht er mee, Quinctilianus weet geen woorden 
genoeg te vinden, om zijne bewondering voor zulk een talent in een zoo ruwen tijd te uiten. Propertius spreekt van Ennius als vader der dichtkunst. De latere Epische dichters Virgilius en Silius Italicus ontleenen vele hunner denkbeelden aan hem, ja de eerste neemt geheele verzen van hem over. Een geheele school letterkundigen ontstond er, de Ennanistae, welke zich geheel naar hem vormden.</p>
<p>2. <hi rend="spat">Maccius Plautus</hi> (254-184), van Sarsina in Umbrië, is de eerste Romeinsche dichter, wiens werken wij bijna geheel bezitten. Omtrent zijn leven is ons niets stellige bekend. Men verhaalt dat hij, om aan zijn dagelijksch brood te komen, zich in een molen als knecht verhuurd heeft. Die zelfde armoede zoude ook de oorzaak geweest zijn, dat hij de directie van een tooneel op zich nam, waarvoor hij zelf schreef, waarin hij ook zelf eene rol vervulde. Reeds uit den aard der zake stond hij dus nader aan het volk, dan de dichter der optimaten, Ennius. Hij maakte bij het samenstellen zijner comoediën vooral gebruik van Philēmon en Diphilus, Grieksche dichters van de zoogenaamde nieuwe komoedie; waarvan de laatste door geestige parodiën en fijnheid van conceptie uitmuntte. Plautus was weer op weg om, als Naevius, voor het Romeinsche volk een geschikt tooneel te scheppen. Hij kan met onzen Brederoo in dit opzicht vergeleken worden. Hij weet over de Grieksche wereld een Romeinsche tint te werpen, welke meer behagen moest, dan de wijsheid der geleerde dichters, die hunne kennis van geschiedenis en van vreemde zeden op het tooneel voor het volk pogen te luchten.<note n="1)" place="foot">Zelfs Ennius was soms verstandig genoeg, om niet aan de antiquiteiten te denken en Neoptolemus de volgende woorden in den mond te leggen:
<lb/>
<lg type="poem">
<l>Philosophari est mihi necesse, at paucis nam omnino haut placet.</l>
<l>Degustandum ex ea, non in eam ingurgitandum censeo.</l>
</lg>
Wanneer Cato en zijne vrienden deze verzen bewonderd hebben, dan kan de poëzie onmogelijk, maar wel de geleerde antiquarius, zich aan zulk een anachronisme ergeren. De beste dichters van alle natiën hebben te recht gehandeld als Ennius en als Plautus.</note> De taal, het fijn vernuft, de levendigheid
<pb n="121"/>der dialoog en een diep gevoel van ware zedelijkheid maken Plautus tot een der uitstekendste dichters van de comoedie, zooals die ook in den nieuweren tijd begrepen wordt. Met recht werd hij dan ook door de kunstrechters bij de Romeinen Koog verheven, zooals door Cicero en Caesar, welke in dit opzicht het oordeel hunner tijdgenooten uitdrukken, hetgeen o.a. uit den uitval van den netten en gladden Horatus<note n="1)" place="foot">Horat. Ars Poëtica, vs. 270 vgl.</note> blijkt, die aan de natuurlijke en hartstochtelijke uitdrukkingen van Plautus zich ergert en in dit opzicht denkt als vele Franschen, die gelijk Nisard,<note n="2)" place="foot">Etudes sur les poètes Latins de la décadence, I bl. 131 vlg.</note> door 't uiterlijk zoo geboeid plegen te worden, dat zij het innerlijk niet kunnen ontdekken. Opmerkelijk is het echter dat Shakspere,<note n="3)" place="foot">Comedy of Errors.</note> Molière,<note n="4)" place="foot"><hi rend="spat">L'avare</hi>.</note> Lessing<note n="5)" place="foot">der Schatz.</note> en bij ons P.C. Hooft<note n="6)" place="foot">Warenar.</note> juist stukken van Plautus ter bewerking voor hunne landgenooten gekozen hebben. Het oordeel van dezulken zal wel meer waarde hebben, dan de hardvochtige pruderie van hen, die in de comoedie liever laffe en sentimenteele phrasen verlangen, dan eene flinke en gezonde voorstelling van het leven, zooals het is en zich aan 't algemeen vertoont. Van de 21 stukken, die de geleerde Varro, een eeuw later, voor echt verklaarde, zijn ons nog 20 bewaard gebleven. De <hi rend="spat">Captivi</hi>, de gevangenen, wordt voor het meesterstuk des dichters gehouden. - Hegio, een Aetoliër, heeft zijne beide zonen verloren, de een is hem als kind ontroofd, de ander is in 
krijgsgevangenis geraakt. Om dezen te kunnen lossen, koopt hij twee Eleërs. De een daarvan is, zonder dat hij het weet, zijn eigen zoon Tyndarus, die met zijn heer Philocrates door de Aetoliërs gevangen genomen was. Beiden waren als makkers en vrienden met elkander opgegroeid. Tyndarus geeft zich uit voor den heer, opdat zijn meester als slaaf naar Elis terug zoude kunnen keeren, om aldaar den zoon van Hegio te kunnen lossen. Maar een Eleër verraadt die list en nu zendt de vertoornde Hegio zijn eigen zoon tot straf naar de mijnen. Intusschen keert Philocrates met den anderen zoon terug, tevens met voornemen om zijnen getrouwen slaaf los te koopen. Ten slotte wordt ook deze door zijnen vader herkend. Ook de <hi rend="spat">Epidicus</hi> behoort tot de beste stukken van Plautus. Een slaaf heeft van zijnen heer den last bekomen om diens dochter, die krijgsgevangene was, los te koopen. De slaaf neemt echter eene andere, de beminde van den zoon des huizes, om dezen genoegen te doen; maar deze zag daarna een ander meisje, waarop hij alweder verliefd werd, en die de slaaf ook door zijnen meester wist te laten koopen. Het komt eindelijk uit
<pb n="122"/>dat dit meisje de verlorene dochter was. De <hi rend="spat">Aulularia</hi> bevat de caricatuur van een Gierigaard. De <hi rend="spat">Poenulus</hi> is opmerkelijk, omdat daarin eene Semitische type voorkomt, die geestig geteekend is, een Karthager, die steeds den mond vol heeft van zijne godsdienst en van zijne zaken. Een paar meisjes zijn in handen van een slavenhandelaar gekomen; maar worden nog vroeg genoeg uit de handen van den koppelaar gered. De <hi rend="spat">Trinumnus</hi> geeft het beeld van eenen getrouwen vriend. In de <hi rend="spat">Rudens</hi> geeft eene schipbreuk aanleiding, dat een vader zijne dochter, een minnaar zijne geliefde terugbekomt. De <hi rend="spat">Menaechmi</hi> en de <hi rend="spat">Amphitruo</hi> stellen komieke tafreelen voor, welke uit de volkomene gelijkenis van verschillende personen kunnen geboren worden. In het eerste stuk bestaat deze gelijkheid tusschen tweelingbroeders, in het laatste hebben Jupiter en Mercurius de gedaante van Amphitruo en diens dienaar aangenomen. In de <hi rend="spat">Pseudolus</hi> vertoont een slaaf allerlei fijne streken, en in den <hi rend="spat">Truculentus</hi> is een meisje even slim om hare drie minnaars te behouden. In den <hi rend="spat">Miles gloriosus</hi> wordt de onbeschofte snorkerij der soldaten bespot, en in de <hi rend="spat">Mostellaria</hi> misleidt een slaaf zijnen heer, die van een reis terugkeert, door hem wijs te maken dat het in zijn huis spookt; om op die wijze diens zoon, die tijdens zijns vaders afwezigheid druk aan 't feestvieren gegaan was, voor berisping vrij te waren. Het gewaande spook Was een gast, die zich niet had willen verwijderen, toen de vader onverwacht teruggekomen was. De waarde van Plautus ligt echter niet in de intrigue, die hij ook meest, misschien 
altijd, aan zijne Grieksche voorbeelden ontleende; maar wel in de levendige dialoog, in verrassende wendingen en geestige invallen.<note n="1)" place="foot">Horatius ijvert er zeer tegen. Wieland merkt hierbij op: ‘Die Plautini Sales, gegen welche sich Horaz in dem Briefe an die Pisonen so stark crklärt, haben, seit der Wiederherstellung der Literatur bis auf diesen Tag, soviele Liebhaber gefunden, als sie ehemals in Bom hatten. Auch diejenigen, deren Gesmach nicht selten von diesem Dichter (dessen Stücke grössentheils nur Sitten aus dem niedrigsten Leben darstellen) beleidigt wird, lassen seinen komischen Genie Gerechtigkeit widerfahren, ergötzen sich an seinen Witz und lachen oft in ihrem einsamen Cabinette bei seinen Einfallen so laut, als ob sie mitten in alten römischen Parterre sässen.’</note> Zijne stukken komen het naast aan de Spaansche en Engelsche comoedie, terwijl de Franschen in 't gemeen Terentius tot hun model maakten. Bij ons bestond in de 17<hi rend="sup">de</hi> eeuw wel neiging om Plautus na te volgen, zooals uit het bekende stuk van Hooft<note n="2)" place="foot">Eene vergelijking van de Aulularia van Plautus met l'Avare van Molière vindt men in de Biblioth. van Oude Letterk. I. bl. 295-318; met dezen en met Hoofts Warenar in de Uitgave van dezen laatsten door Dr. M. de Vries (Leiden 1843). De <hi rend="spat">Amphitruo</hi> is overgezet in 't Nederl. door Jo. van Damme, Leyden 1517. De <hi rend="spat">Carina</hi>, of de verliefde grijsaard betrapt, Amst. 1708; de <hi rend="spat">Pseudolus</hi>, de verboden-vleesch-verkoper bedrogen, Amsterd. 1708. De <hi rend="spat">Menaechmi</hi> of de gelijke tweelingen, zijn door Antonides van der Goes vertaald.</note> en verschillende vertalingen 
blijkt, doch toen de Fransche theoriën bij ons de overmacht bekwamen, werd Plautus geheel verschoven. De richting van zijne comoedie werd bovendien veroordeeld door de deftigheid en gestrengheid van het Calvinisme. Liefelijk zijn de geestigheden van Plautus stellig niet. Zij die zachter toon en beschaafder uitdrukking verlangen, zullen haar vinden bij <hi rend="spat">Publius Terentius Afer</hi>, te Karthago geboren en op zijn vijf-en-dertigste jaar op eene reis naar Griekenland gestorven. Wanneer en onder welke
<pb n="123"/>omstandigheden zulks plaats gevonden heeft, is onbekend. Zijn leeftijd valt tusschen het einde van den tweeden en het begin van den derden Punischen oorlog. Als slaaf van den Senator Terentius Lucanus was hij te Rome gekomen en werd door dezen vrijgelaten, van waar hij den naam Terentius bekwam. Met hem begint de Romeinsche letterkunde zich vooral op netheid en zuiverheid van taal, op zoogenaamde kunst (ars), toe te leggen; juist op hetzelfde, wat door de Alexandrijnen hoog gewaardeerd werd. Keurigheid en gepastheid van uitdrukking werd dus door Terentius met meer ijver gezocht, dan geestigheid en verheffing. Door deze richting werden zijne comoediën wel geschikt voor zijne aristocratische vrienden, Scipio Aemilianus en Laelius; maar de groote menigte, welke toch de tooneel-poëzie reeds weinig genegen was, werd door die fijnheid van taal, waar weinig of niets scherps of puntigs onder verscholen lag, geheel afgeschrikt; zoodat dan ook dikwijls de geringste aanleiding voldoende was, om de opvoering van die stukken te storen; zooals o.a. met de Hecyra herhaalde malen het geval geweest is. Terentius volgde vooral Menander na. Hij behoudt geheel de Grieksche zeden en gebruiken; zonder er aan te denken de gedachte in Romeinsche vormen te hullen; zooals Plautus meermalen met gelukkig gevolg beproefd had. Terentius geeft geene de minste blijken van eigen vinding. Uit een of meer Grieksche stukken maakte hij een nieuw stuk, dat dan netjes en wel gepolijst ter wereld kwam. Als letterkundige, die ijverig de wetten der Latijnsche taal bestudeerde en haar de zachter en buigzamer vormen der Grieksche zocht te geven, heeft hij zonder twijfel hooge verdienste. Zes blijspelen kende de oudheid van hem en deze zijn alle overgebleven. 
De <hi rend="spat">Andria</hi>, het meisje van Andros; de <hi rend="spat">Adelphi</hi>, de tweelingen; de <hi rend="spat">Eunuchus</hi> en de <hi rend="spat">Heautontimorumenos</hi>, de zelfpijniger; de <hi rend="spat">Hecyra</hi> en de <hi rend="spat">Phormio</hi><note n="1)" place="foot">In onze taal werden de Comediën van Terentius reeds overgebracht door C. van Ghistele, Antwerpen, 1555 en 1596. Beter door Westerbaan, 1663. De beste vertaling is echter bezorgd door Dr. J.C. van Deventer, Haarlem, Kruseman.</note>. Juist omdat deze stukken door keur en taal uitmunten en ook omdat de Grieksche voorbeelden verloren gegaan waren, werden zij in lateren tijd, ten tijde van de keizers en ook in de middeleeuwen, veel gelezen en zelfs opgevoerd. De kunst van Terentius werd door Horatius en de zijnen bewonderd en ook in den nieuweren tijd hebben de stukken van Terentius meermalen ten voorbeeld voor tooneeldichters verstrekt. Op de Latijnsche scholen werden zij dikwijls door de scholieren gespeeld. Het leven, dat er in geschilderd wordt, behoort tot den bedorvenen Griekschen tijd. Hoewel Terentius zich hoedt voor grove uitingen, is toch de inhoud zijner stukken doorgaande immoreel zonder geestig te zijn.<note n="2)" place="foot">Prof. Limburg Brouwer zegt hiervan (Civilisation des Grecs, II. 70.): Avec toute la décence du langage de Terence, la manière dont il traite ses sujets, est bien plus nuisible aux bonnes moeurs, que celle dont Aristophane débite ses grossièretés licencieuses. Carriere zegt (Die Kunst im Zusammenhang der Culturentwickelung, Th. II. bl. 472) het volgende: Ueberhaupt schlosz Terenz gern die Verirrungen der Jugend mit einer tugendsamen Hochzeit ab. Er ersetzte den derben Spatz durch die zierliche Wendung, das Burleske 
durch das Sinnreiche. Während Plautus möglichs viel römisches in seine Dichtung aufnahm, was er der Erste, der die griechische Kunst rein nachzübilden suchte. Das Volk fand anfangs weinig Gesmach an ihm und lief aus seine Swiegermutter (Hecyra) mehrmals zu einer Seiltänzerbande; allein sein Ton war der Richtung der vornehmen Kreise gemäsz, und so drang er durch und und begann glatt und correct die Hellenisirende Kunstrichtung für die Kosmopolitische gebilde Schicht des römischen Reichs.</note> Het
<pb n="124"/>zoude niet al te zeer te bejammeren zijn, als wij een paar stukken van Terentius hadden verloren om daarvoor te winnen de geschriften van <hi rend="spat">Caius Lucilius</hi> (148-103), <hi rend="spat">uit een aanzienlijk</hi> geslacht te Suessa, eene romeinsche kolonie, geboren. Uit het vrij aanzienlijk aantal fragmenten, dat wij van zijne <hi rend="spat">Saturae</hi> bezitten, en uit de berichten der ouden, blijkt het dat hij niet zonder voldoende reden de lievelingsdichter der Romeinen werd. Ook hij was een vriend van Scipio Aemilianus en Laelius, maar hij bleef onafhankelijk in zijn oordeel en hekelde scherp de vele fouten zijner tijdgenooten, ook van hen, die van de opkomende Grieksche beschaving een dwaas en kinderachtig gebruik maakten. Hij was oorspronkelijk en tastte ruwer toe, dan de weekelijkheid en teergevoeligheid van lateren, zooals van Horatius, verdragen konden.</p>
<p>Niettegenstaande enkele pogingen van Cato<note n="1)" place="foot">Cato deed o.a. zijn uiterste best om Carneades, Critolaus en Diogenes, die in 156 v. Chr. als gezanten naar Rome gekomen waren en de jonge lieden door hunne welsprekendheid verbaasden, zoo spoedig mogelijk weer de stad uit te krijgen.</note> en anderen, om den stroom der Grieksche beschaving tegen te houden, drong deze echter meer en meer te Rome door en overmeesterde den geest van allen, die zich naar de oud-Romeinsche ruwheid niet meer schikken wilden. Daardoor werd de klove, die de aanzienlijken (nobiles) van de lagere standen afscheidde, al wijder en wijder. Na den derden Punischen oorlog leerden allen, die tot de aristocratie behoorden, de Grieksche taal, die overal waar de Romeinen kwamen, gesproken werd. Het werd gebruik om elkander in 't Grieksch toe te spreken, eenigen stelden zelfs in die taal hunne geschriften op. Grieksche geleerden, dichters en kunstenaars drongen van alle kanten naar Rome, waar zij bij de grooten een ruim onthaal vonden.<note n="2)" place="foot">Plutarchus zegt, o.a. dat het huis van Lucullus als de woning en het middelpunt van alle Grieken, die naar Rome trokken, konde beschouwd worden. Van den Griekschen dichter Archias wordt gemeld, dat hij nog jong te Rome kwam, en daar wegens zijn talent als met open armen ontvangen werd in de beste huizen, de Metelli, Catuli, Octavii en Hortensii; bij de Luculli ging hij echter wonen.</note> De rijkdom, welke aldaar bij een betrekkelijk gering getal optimaten opeengestapeld was, maakte dat één Romein dikwijls meer voor de bevordering der wetenschap konde uitrichten, dan elders vorsten en staten. Zoo was de bibliotheek van Lucullus een waar museum. Aan die van Sulla heeft men denkelijk het behoud der werken van 
Aristoteles te danken. Pompeius was op zijne tochten, vooral in Azië, steeds omringd door Grieksche geleerden. Het bezoek, dat hij aan den wijsgeer Posidonius te Rhodus bracht, (in 62) was geheel in den geest der Romeinsche optimaten. De man, die de machtigste vorsten en staten aan zich onderworpen had en er naar willekeur over beschikte, boog zich voor den kalmen stoïcijn, die op zijn ziekbed zijne leer niet verloochende. Hoe meer eerbied echter de Romeinsche grooten aan de Grieksche geleerdheid en kunst betoonden, hoe meer het volk ze begon te verachten. Men beschouwde de meerderheid, welke de optimaten daardoor kregen, met wantrouwen. Het volk wilde van die kunsten der lichtzinnige Grieken niets weten. Een deftig ernstig man vernederde zich in de oogen van het publiek, wanneer
<pb n="125"/>hij met Grieken als met zijns gelijken omging.<note n="1)" place="foot">J.A. Schneither zegt (Mnemos. V 126) ‘Wanneer wij de inleiding op Cicero's laatste werken inzien, dan lezen wij daarin nog duidelijk, hoe men het den man van 60 jaar kwalijk nam, dat hij met Grieksche wijsgeeren omging, die hij in zijn huis had, maar vooral dat hij de Grieksche philosophie op Latijnschen bodem wilde verplanten, zelf philosophische werken schreef, en hij meent zich hieromtrent bij herhaling te moeten verantwoorden, daar de echte Romeinen het denkbeeld van vir-consularis (oud-consul) en een haarklover en muggezifter niet met elkaar wisten te rijmen.’</note> Oudtijds hadden mannen als Cato wel Grieksch geleerd, omdat zij het voor hunne zaken, d.i. de buitenlandsche aangelegenheden, nuttig en noodig rekenden, maar zij beschouwden de Grieken toch als wufte, ijdele lieden. Dit denkbeeld verdween met ter tijd bij de meesten, doch niet bij allen. De Romeinen hebben bij uitstek de gave bezeten om alles wat zij zagen of aantroffen tot eigen voordeel en nut aan te wenden. Zoo ging het ook met de Grieksche wetenschap. Toen zij inzagen dat deze voor hen nuttig konde zijn, legden zij zich er op toe, en dit deden zij met evenveel ijver en met evenveel goed gevolg, als toen zij de geheimen van den Macedonischen phalanx Pyrrhus afgekeken hadden. De welsprekendheid gaf bij de Romeinen aanzien en macht, en juist om deze zich in zoo hooge mate mogelijk toe te eigenen, werden de Grieksche scholen en Grieksche geschriften opgezocht. Niemand heeft dat op grootscher schaal en op degelijker wijze gedaan, en ook tevens er schitterender gevolg voor roem en aanzien van gehad, dan de man, wiens naam aan 't hoofd van alle Romeinsche schrijvers met eere pronkt, dan</p>
<p>3. <hi rend="spat">Marcus Tullius Cicero</hi>.<note n="2)" place="foot">Over Cicero zijn een menigte boeken geschreven. De jongste en beste levensbeschrijving leverde W. Forsyth, Life of Marcus Tullius Cicero. 2 vol. Lond. 1864. In 't Fransch heeft <hi rend="spat">Boiste</hi> in de Revue des Deux Mond. (1864) goede artikelen over hem geschreven, die later in één boekdeel vereenigd zijn. Ten onzent schreef Dr. C. Abbing een Letterkundig leven van Marcus Tullius Cicero, in zijne kindsheid en eerste jongelingsjaren, Hoorn 1866. Dit boek bevat echter meer dan het laatste gedeelte van den titel doet denken.</note></p>
<p>Geboren te Arpinum (thans Castellacio), stamde hij af van een oude en gegoede familie, die in hare woonplaats een hoog aanzien genoot. De vader van Cicero verhuisde naar Rome; zoo konde de jonge Marcus al spoedig die uitstekende opleiding erlangen, welke in geene andere stad te verkrijgen was. In zijn jeugd was Cicero omringd door Grieksche geleerden, welke in het huis zijns vaders vrijen toegang hadden. Van de scherpzinnige Scaevola's leerde hij het Romeinsche recht, en de welsprekende Crassus wees hem den weg, die de eenige ware scheen, om een groot redenaar te worden. Dit laatste was wel voor Cicero het meest van gewicht. Wijl de ouden, zooals vroeger reeds gezegd is, onder den redenaar ook den staatsman begrepen, moest Cicero de meest universeele kennis zich zoeken te verwerven, en daarbij de gave ontwikkelen, om die, telkens als 't te pas kwam, duidelijk en sierlijk te uiten. Zonder twijfel is dat alles in de hoogste mate bij hem gelukt. Met name worden als Grieksche leeraren van Cicero genoemd de dichter Archias, de Epicurist Phaedrus, de Academische wijsgeer Philo, de rethor Molo te Rhodus, en de Stoïcijn Diodotus. Toen hij reeds met eere opgetreden was o.a. in zijne redevoering <hi rend="spat">voor Sextus</hi>
<pb n="126"/><hi rend="spat">Roscius van Ameria</hi> (80 v. Chr.) <hi rend="spat">verliet hij nog weder</hi> Rome, gedeeltelijk wel om aan de vervolging der machtige partij van Sulla, die hij moedig het hoofd geboden had, te ontkomen; doch ook om zich nog eens aan de bron der beschaving te laven. Hij ging naar Griekenland en vormde zich nu vooral te Rhodus tot een bijna volmaakten redenaar. De verdere geschiedenis van Cicero hangt zoo geheel te samen met die van zijne tijdgenooten en van den geheelen Romeinschen staat, dat wij haar hier niet in bijzonderheden kunnen vermelden. In 't algemeen zij genoeg hier op te merken, dat Cicero door zijn talent, door zijne eerlijkheid en door zijn onafgebrokene werkzaamheid, vooral bij de optimaten in zulk een aanzien kwam, dat hij door hunnen invloed vooral de hoogste waardigheid, het consulaat - in 63 - erlangde. Toen was Cicero op het toppunt van kracht en geluk; hij vernietigde de aanslagen van Catilina en meende zelf dat de naam van vader des vaderlands, waarmede zijne vrienden hem vereerden, hem van alle verdere leed en oneer zoude bevrijden. Doch juist nu begon zijn ongeluk. Wijl hij niet tot die scherpe karakters behoorde, welke in tijden van verwarring alleen bij machte zijn den staat te behouden of te vernietigen, werd Cicero weldra door de meesten zijner politieke vrienden verlaten. Toen de drie bekende mannen, Pompeius, Crassus en Caesar, zich vereenigd hadden, om naar hunnen zin Rome te besturen, vreesden zij voor het aanzien van Cicero, die door de bezadigde en gegoede burgerij, de equites, gesteund werd. Zij lieten dus den razenden demagoog Clodius op hem los en hij werd verbannen. Wel duurde die ballingschap slechts één jaar, maar de kracht van Cicero werd door deze geduchte omkeer van zijn fortuin en 
door den dood van zijne dochter Tullia geheel gebroken. Hij werd meer en meer van zijnen politieken invloed beroofd, eenigen tijd proconsul van Cilicië (51) en daarop gewikkeld in den strijd tusschen Pompeius en Caesar. Het pleitte voor zijne rechtschapenheid, dat hij ook toen de partij van den Senaat koos, hoe verraderlijk deze hem ook behandeld had. Caesar nam Cicero, zooals allen, die tot hem kwamen, wel weder liefderijk op, doch het was gedaan met zijnen invloed. Na den moord van Caesar meende Cicero nog weer eene groote rol te kunnen spelen. De scherpe taal, die hij tegen Antonius voerde, was de oorzaak van den Mutinensischen oorlog, waardoor de republiek voor eenigen tijd zoude gered zijn, had Octavianus de zaak zijner beschermers niet schandelijk verraden. Cicero werd daarop vogelvrij verklaard en deerlijk vermoord in 43 v. Chr.<note n="1)" place="foot">Over Cicero's karakter, dat wij nauwkeuriger kennen, dan van eenig schrijver der Ouden, wordt zeer verschillend geoordeeld. Opmerkelijk is het dat zijne brieven, die door zijn getrouwen slaaf Tiro, na zijnen dood, uitgegeven werden, om hem te verdedigen tegen de lasteringen van Augustus en de zijnen, juist in den jongsten tijd aanleiding gaven om Cicero te veroordeelen. Men mag intusschen wel bedenken wat Gaston Bossier zegt: Sa vie publique est sévèrement jugée d'ordinaire par les historiens de nos jours. Il paie la peine de sa modération. Comme on n'étudie plus cette époque qu'avec des arriére-pensées politiques, un homme comme lui, qui a essayé de fuir toute extrêmité, ne satisfait pleinement ni les uns ni les autres partis. Tous s'en-tendent pour l'attaquer; de tous' les côtés on le raille ou on l'insulte. Les 
partisans fanatiques de Brutus l'accusent d'être timide, les amis passionnés de César L'appellent un sot, c'est, encore en Angleterre et chez nous, qu'il est le moins malmené. Les traditions classiques ont étélà plus respectées qu'ailleurs. - Peut-êtrc aussi cette indulgence qu'on temoigne a Ciceron dans les deux pays vient elle de l'habitude qu'ils ont de la vie politique. Quand on a vécu dans la pratique des affaires, au milieu des manoeuvres des partis, on est plus disposé à comprendre les sacrifices, que peuvent exiger d'un homme d'état les necessités du moment, l'intêret de ses amis, le salut de sa cause. Au contraire on devient trop dur pour lui, quand on ne juge sa conduite qu'avec ces théories inflexibles, qu'on image dans la solitude, et qui n'ont pas subi l'epreuve de la vie. Voilà sans doute pourquoi les savants de l'Allemagne lui font une si rude guerre.</note></p>
<pb n="127"/>
<p>Bij de beoordeeling der geschriften van Cicero, moet men steeds in 't oog houden, dat hij in alles streefde naar het ideaal van een redenaar. De onderwerpen, ook de philosophische, hebben dienvolgens slechts waarde voor hem, in zooverre zij kunnen leiden tot eene bepaalde handeling of tot eene vaste overtuiging. Hij heeft niet alleen in de practijk, waartoe ook zijne oefening in de actie bij den tooneelspeler Roscius behoort, maar ook in theorie het beeld van den waren redenaar zoeken te voltooien. Alle kennis, - Cicero beoefende daartoe zelfs de geometrie, de muziek, de sterrekunde - moest slechts dienen om dat doel te bereiken. Vandaar dat zijne geschriften noch aan de eischen der strengere wetenschap, zelfs niet altijd der zuiyere kunst voldoen. Als redenaar schikt hij zich naar zijn publiek. Spreekt hij voor het volk, dan is hij duidelijk en klaar, dikwijls breedsprakig, zijn aardigheden zijn niet fijn, hij zoekt zelfs zijne Grieksche wijsheid te verbergen; in één woord hij spreekt om den best mogelijken indruk bij het volk te maken; spreekt of schrijft hij daarentegen alleen voor de optimaten, dan weet hij fijn en geestig dikwijls meer te zeggen door hetgeen hij verzwijgt, dan door hetgeen hij direct uitdrukt. De meeste kunst besteedt hij om fraaie perioden te vormen, en de eenvoudigste gedachte in een nieuw verrassend beeld te hullen. Bovenal munt hij echter uit in ironie, waardoor hij, zooals in zijne rede voor Murēna en voor Ligarius, de lachers op zijne zijde kreeg. Wij hebben nog 57 redevoeringen, van het meer dan honderdtal, dat de Ouden van hem bezaten.<note n="1)" place="foot">Zij zijn pro P. Quinctio; pro S. Roscio Amerino; pro Q. Roscio Comoedo; in Q. Caecilium divinatio; in Q. Verrem actio I, actio II; pro M. Fonteio; pro Caecina;
de imperio Q. Pompei; pro A. Cluentio; in Servilium Rullum; pro Q. Rabirio; in L. Sergium Catilinam 4, (?); pro Lucio Murēna; pro P. Cornelio Sulla; pro A. Licinio Archia (?); pro L. Valerio Flacco; post reditum 4. (?); pro P. Sextio; in Vatinium; pro, M. Coelio Rufo; de provinciis consularibus; pro L. Cornelio Balbo; in L. Calpurnium Pisonem; pro Gn. Plancio; pro M. Aemilio Scauro; pro L. Rabirio Postumo; pro T. Annio Milone; pro Ligario; pro M. Claudio Marcello; pro Deiotaro; en in M. Antonium, de zoogenaamde Philippicae, l4 in getal, waarvan de 4de echter niet echt schijnt te zijn.</note> Onder dezen zijn de opmerkelijkste: voor Sextus <hi rend="spat">Roscius van Ameria</hi>, in 80 v. Chr. gehouden. Hij verdedigt daarin zijnen kliënt tegen de beschuldiging van vadermoord en wel tegen den zin van Chrysogonus, toen den almachtigen vrijgelatene van Sulla. Door deze verdediging werd hij de toeverlaat van alle verdrukten, die door de tyrannie van den dictator vervolgd werden. Merkwaardiger en gewichtiger nog zijn de eerste redevoeringen in een staatsproces, tegen Verres, den landvoogd van Sicilië, die deze provincie op een schrikbarende wijze (73-71) geplunderd had. Cicero tastte deze zaak krachtig aan. Nadat hij eerst had moeten pleiten om het recht van aanklacht te erlangen (divinatio in Q. Caecilium) toog hij zelf naar Sicilië, waar hij vroeger Quaestor geweest was, om daar de bewijzen ter staving zijner beschuldiging in handen te krijgen, hoewel de te-<pb n="128"/>genpartij door omkooping en kuiperij hem zooveel mogelijk tegenwerkte. Hortensius de beroemdste redenaar van dien tijd verdedigde Verres. De geheele partij der optimaten was er bij geinterresseerd. Negen dagen duurde het getuigenverhoor, maar toen dit afgeloopen was, zag Verres in 
dat hij zijne zaak verliezen moest. Hij ging in vrijwillige ballingschap, Cicero heeft niettemin de geheele aanklacht met alle bijzonderheden publiek gemaakt in de In Verrem actio <hi rend="spat">secunda in</hi> 5 <hi rend="spat">boeken</hi>. Dit stuk bevat een onschatbare bijdrage voor de kennis van het Romeinsche staatsbestuur, vooral in de provinciën, en is tevens een der schoonste bewijzen van den ijver en het talent des redenaars. Van een geheel anderen aard is de rede pro imperio Pompei (66) ook wel pro lege Manilia geheeten. Het is de eerste rede, die hij voor het volk hield en wel ter gunste der macht van Pompeius. Cicero was toen praetor en pleitte in dit stuk voor de belangen van den ordo equestris, den rijken burgerstand, welke er veel belang bij had, dat er spoedig een einde aan den Mithridatischen oorlog gemaakt werd, opdat dan de rijke inkomsten van Klein-Azië weder regelmatig door de pachters zouden kunnen geïnd worden. De oud-aristocratische partij vreesde daarentegen de tyrannische neigingen van Pompeius en scheidde zich dus toen van hen af. <hi rend="spat">De vier Catilinariae</hi> (63) zoude men hierna moeten noemen, maar sedert den geduchten aanval van prof. Bake tegen de echtheid er van, kan men dit niet zonder schroom doen. - De redevoering voor <hi rend="spat">Murēna</hi> (63) tintelt van vernuft en geestigheid. Cicero zoekt hier den invloed van twéé eerbiedwaardige mannen, Sulpicius en Cato, te verzwakken, door de bespotting van de rechtswetenschap en van de stoïcijnsche wijsbegeerte. Murēna was aangeklaagd dat hij onwettige middelen gebruikt had, om het consulaat te erlangen. Deze redevoering ging reeds in oude tijden door voor een meesterstuk; later, toen de geleerde humanist Poggio haar 
teruggevonden had, wekte zij de geestdrift zijner vrienden vooral ook daarom op, omdat men nu op het gezag van Cicero konde steunen bij de bespotting der rechtsgeleerdheid, welke bij de Italiaansche humanisten, naar het voorbeeld van Petrarca, steeds aan de orde was. Voor T. <hi rend="spat">Annius Milo</hi> (52). Het voorbeeld van eene kunstige pleitreden. De geestige wijze, waarop hij de argumenten zijner tegenpartij weet te ontzenuwen of bespottelijk te maken; de fijne toon, waarop hij Pompeius aanvalt, zonder hem te kwetsen; in één woord, de grootste kunst, zoowel in den inhoud als in den vorm, ten toon gespreid, maken deze pleitrede tot een der voortreffelijkste, welke ooit gehouden werden. Niet minder fijn, hoewel op verre na niet zoo uitvoerig, is de rede voor <hi rend="spat">Ligarius</hi>. Juist dat de redenaar C. Julius Caesar, die ook de kunsten der oratorie wel verstond en die geheel alleen over de zaak te beslissen had, zich zelven deed vergeten en van zijn vast voornemen afbracht, is een groot bewijs van het talent van den spreker. <hi rend="spat">De veertien redevoeringen tegen Marcus Antonius</hi> (2 Sept. 44-22 April 43) zijn in het laatste werk van Cicero. Hij heeft daardoor zijn vijand geheel verpletterd. De tweede, welke niet uitgesproken is, wordt door Juvenalis een goddelijk werk genoemd. Gehalte en vorm hierin zijn even voortreffelijk. Cicero heeft daardoor zijn werkzaamheid als redenaar schitterend bekroond, doch voor zich zelven een graf gedolven.<note n="1)" place="foot">In onze taal zijn overgebracht: tien redevoeringen, nevens twee brieven, door G.M., Amsterdam 1702. Redevoering tegen Rullus, Siegenb. Museum II bl. 181 vlg. Redevoering voor Milo door J.M. Kemper, in Biblioth. van O. Letterk. en in de nagel. verhandelingen. Een 
gedeelte der redevoering voor Ligarius, in J.H.v.d. Palm, Verhandel. over de welsprekendheid van Cicero. Verh. en Redev. 1817. II. D. bl. 1-52. Vier redevoeringen tegen Catilina, door J. ten Brink. Amsterd. 1798. Pleitrede voor Licinius Archias, in Bijdr. der O. Letterk. Utr. 1838. Deze rede wordt tegenwoordig door velen ook voor onecht gehouden, doch men zie daarover Mr. Schneither: Cicero pro Archia, in de Mnemosyne, V, bl. 113-128.</note>.</p>
<pb n="129"/>
<p>Cicero heeft ook voor de Romeinen het eerst de theorie der redekunst klaar en duidelijk ontvouwd. Zijne hoofdwerken<note n="1)" place="foot">In zijne jeugd schreef hij de <hi rend="spat">Inventione libri</hi> II. over de vinding, later <hi rend="spat">Topica</hi>, naar Aristoteles; de <hi rend="spat">optimo genere oratorum</hi>, over de beste redenaars; dit diende tot inleiding voor de verlorene vertaling der redevoeringen van Demosthenes en Aeschines over de kroon. Voor zijn zoon schreef Cicero lessen over de rethorica, onder den titel: <hi rend="spat">de partitione oratoria</hi>.</note> daaromtrent zijn <hi rend="spat">de Oratore</hi> (55 v. Chr.) over de vereischten van den waren redenaar; <hi rend="spat">Brutus of de claris oratoribus</hi>, hetgeen eene geschiedenis der Romeinsche welsprekendheid geeft, en <hi rend="spat">de Orator</hi>, ad M. <hi rend="spat">Brutum, sive de optimo gener dicendi</hi>, waarin het ideaal van den volmaakten redenaar geschilderd wordt. Van deze drie werken heeft dat de Oratore wel de hoogste waarde. Het is in drie boeken verdeeld. Cicero gebruikt daarbij den vorm van het gesprek; zooals hij zulks bij Plato en ook bij Aristoteles gevonden had. In het eerste boek laat hij Crassus en Antonius, de grootste redenaars ten tijde van Cicero's jeugd, spreken over het wezen, het vermogen en den invloed van een volmaakt redenaar. In het tweede boek worden de bijzondere soorten van welsprekendheid behandeld, en in het derde boek spreekt Crassus, die meest Cicero's eigen denkbeelden uitdrukt, over de voordracht of actie en daarna over het verband van de welsprekendheid met de wijsbegeerte. Ook andere personen worden in dit stuk ingevoerd. Zooals Catulus, dien Cicero over de Grieksche wijsgeeren en sophisten laat spreken. Scaevola vertegenwoordigt 
er de rechtsgeleerdheid. C. Julius, een wegens zijne geestigheid beroemd redenaar, voert hierover het woord. Antonius, de man van de practijk, handelt over den redenaar uit dat oogpunt. Cicero heeft de karakters dezer verschillende personen geestig weten schetsen, zoodat dit geschrift de beste werken der Grieken van dit soort evenaart.</p>
<p>Cicero kende slechts den ledigen tijd,<note n="2)" place="foot">Het Latijnsche otium beteekent den tijd, dat men niet door zaken - vooral staatszaken - bezet is.</note> om zich met vernieuwden ijver op de studiën zijner jeugd toe te leggen. Hij wilde den Romeinen met de geheele Grieksche wetenschap bekend maken en deed dit op eene voortreffelijke wijze in zijne staatkundige en wijsgeerige werken.<note n="3)" place="foot">De beroemde Gibbon (Decl. and Fall. V, 44, 250): The incomparable genius of Cicero converts into gold every object that it touches. Cicero noemde zelf zijne wijsgeerige geschriften oefeningen van een grijsaard in de welsprekendheid (senilis declamatio). Hij wil door deze werken den Romeinen de wijsbegeerte toegankelijk maken; het licht er van voor hen ontsteken, opdat hij ook in zijn ledigen tijd nuttig kunne zijn, (Tusc. Disp. I. 3). Ut, si occupati profuimus aliquid civibus nostris, prosimus etiam, si possumus, otiosi.</note> Hij behandelt, als Plato, dien hij boven allen stelt, alle onderwerpen, die tot het publieke en sociale leven betrekking hebben. Het werk over den staat,
<pb n="130"/>de <hi rend="spat">Republica</hi>, in 54 geschreven, is het eerste van deze geschriften, waarin de schrijver zijne groote kennis, rijke ervaring en sierlijkheid van taal schitterend ten toon spreidt. Het was in zes boeken verdeeld en bevatte de gesprekken van negen achtereenvolgens optredende personen. Aan den jongen Scipio wordt de hoofdrol opgedragen. Het eerste boek bevat eene beschouwing der drie staatsvormen, de monarchie, de aristocratie en democratie. In de juiste vereeniging der verschillende elementen hiervan, ziet de schrijver zijn ideaal en hij meent dat dit in den Romeinschen staat het best uitgedrukt is. Om dit te bewijzen, geeft hij, in het tweede boek, een historisch overzicht der staatsregeling van Rome, sedert de stichting der stad. Het derde boek handelt over de zoogenaamde politiek of staatkunde. De vraag wordt behandeld of men daarbij van list en bedrog moet en mag gebruik maken. Furius Philus beweert dat geene macht in den staat zich zonder deze verheffen kan; terwijl Laelius en Scipio Aemilianus het voor de gerechtigheid opnemen. Ook over de ontaarding der democratie in tyrannie en zedeloosheid wordt uitvoerig gesproken. In het vierde boek, dat, even als het vijfde, zoo goed als geheel verloren ging, werden de inrichtingen van den staat en van het burgerlijk leven meer in 't bijzonder en overeenkomstig de Romeinsche begrippen behandeld. In het vijfde wordt het ideaal van eenen staat en van eenen staatsman geschetst. Het zesde boek handelt over het verval van den staat en der zeden en over de grondbeginselen, die den goeden staatsman bezielen moeten, om dat zooveel mogelijk te keeren. De boeken over den <hi rend="spat">Staat</hi> werden door de ouden met die over den <hi rend="spat">Redenaarop</hi> ééne lijn geplaatst. 
<hi rend="spat">Tot</hi> 1822 bezaten wij slechts een gedeelte van het zesde boek, het zoogenaamde <hi rend="spat">Somnium Scipionis</hi>, de droom van Scipio. In genoemd jaar heeft Angelo Maï ongeveer het vierde deel van 't geheele werk uit een palimpsestus<note n="1)" place="foot">Een handschrift, waarbij over een vroeger uitgewischt werk op nieuw iets anders geschreven is.</note> weten te ontcijferen.</p>
<p>Meer met het oog op de algemeene beginselen van recht en gerechtigheid is geschreven het werk over de wetten, <hi rend="spat">de legibus</hi>. Daarin leidt Cicero de rechtvaardigheid uit de menschelijke natuur af en beschouwt haar als een uitvloeisel van de Godheid. Dit werk, in 52 vervaardigd, is denkelijk niet voltooid. Het bestaat in drie boeken, welke wij in een vrij onzuiveren tekst en met eenige gapingen nog bezitten. De grondbeginselen van de Stoïcijnen, vooral van Chrysippus, worden hierin ont vouwd, om de wetten uit de menschelijke natuur en uit de ware grondbeginselen der zedekunde te verklaren. In het tweede en derde boek, past hij die beginselen toe op wetten, welke hij voor de eeredienst en voor het staatsbestuur, altijd met het oog op de Romeinen, zou wenschen ingevoerd te zien. De meer eigenlijk wijsgeerige geschriften werden door Cicero eerst na den dood zijner geliefde dochter <hi rend="spat">Tullia</hi>, 46 v. Chr., geschreven. Hij schreef eerst de Consolatio, vertroosting, om de grievende smart, die hij over dat verlies gevoelde, te boven te komen. Dit stuk, waaruit wij zekerlijk Cicero tot in zijn binnenste zouden kunnen leeren kennen, is echter verloren gegaan; evenals de <hi rend="spat">Hortensius</hi>, welke een algemeene aanbeveling van de studie der wijsbegeerte bevatte. Daarentegen is gedeeltelijk overig de <hi rend="spat">Academica</hi> (45), dat over den strijd omtrent het wezen en de waarde onzer ken-<pb n="131"/>nis, welke vooral door Academische wijsgeeren gevoerd werd, scherpzinnige gesprekken bevat. Van dit geschrift heeft Cicero twee bewerkingen gemaakt. Van de eerste bewerking is het tweede boek, Lucullus, nog over, en van de tweede, een groot stuk van het eerste boek. Door dit geschrift toonde Cicero dat hij ook in de 
fijnere en diepere studiën der Grieksche wijsgeeren doorgedrongen was: nog meer bewijst dit: <hi rend="spat">De finibus bonorum et malorum libri</hi> V. (45). Dit geschrift wordt voor het uitstekendste van Cicero's werken over de wijsbegeerte gehouden. Hij handelt daarin over het hoogste goed en het hoogste kwaad. In duidelijke en sierlijke taal worden er de stellingen der Epicuristen, Stoïcijnen en der Peripatetici ontwikkeld. De leer der Academici, vooral van Antonius van Ascalon, welke zich uit die der twee laatstgenoemde scholen ontwikkelde, wordt er verdedigd. Het geheel levert eene onschatbare bijdrage tot de kennis van de wijsbegeerte der ouden. In 44 v. Chr. werden geschreven de <hi rend="spat">Tusculanarum Disputationum libri</hi> V. Dit werk is meer met een practisch doel vervaardigd, om zijne tijdgenooten door de wijsbegeerte te troosten en te sterken over de vele ellenden, welke het leven voor iedereen en voor hen in het bijzonder opleverde. Het doel van het eerste boek is de dood te leeren verachten vooral door de hoop op onsterfelijkheid; het tweede, om pijn en ziekte te leeren verdragen; het derde, om het verdriet te leeren verkroppen en verachten; het vierde, om de hartstochten en kommer te leeren bedwingen en in het vijfde wordt betoogd dat de deugd alleen voldoende is om gelukkig en wel te leven. <hi rend="spat">De natura deorum libri</hi> III (44) handelt over het bestaan en de hoedanigheid der godheid, volgens de stellingen der voornaamste wijsgeerige scholen van zijnen tijd. Vernuftiger zijn de <hi rend="spat">Divinatione libri</hi> II. Het geloof, vooral der Stoïcijnen, aan waarzeggerij wordt in 't eerste boek verdedigd; maar in het tweede des te geestiger wederlegd. Van het weinig beduidend werkje de <hi rend="spat">fato</hi>
(44) over het noodlot, bezitten wij slechts een stuk. Vooral wegens den grooten invloed er van op lateren tijd, zijn merkwaardig de drie boeken de <hi rend="spat">officiis</hi><note n="1)" place="foot">Na de herstelling der letteren werden de officia al spoedig in bijna alle beschaafde talen van Europa overgezet. Bij ons deed dat in het laatst der 16de eeuw, de bekende Coornhert, die ook de Cato Maior, de Laclius en de Paradoxa in onze taal overbracht. De Duitsche vertaling van Garve, met aanmerkingen over de zaken, behoudt nog hare waarde.</note>, over de plichten, aan zijnen zoon, die toen te Athene studeerde en wel eenige vermaning noodig had, gericht. In de eerste twee boeken wordt vooral de leer van Panaetius over het goede en het nuttige ontvouwd, en in het derde meer zelfstandig over den strijd, die beide beginselen in het leven onderling voeren, op de treffendste wijze gehandeld. <hi rend="spat">Cato Major of de Senectute</hi><note n="2)" place="foot">De oude Cato, Droom van Scipio (6de boek van den Staat) door W.E. de Perponcher. Utr. 1804. Daarover eene verhandeling door G. Groen, Mnemos. (van Tydeman) I bl. 1 vlg. Over den ouderdom alleen door W. Scholten in de Fakkel 1837.</note> (44). In den mond van den ouden Cato wordt eene rede gelegd, waarin hij de klachten over de kwalen, welke de ouderdom medesleept, tracht te ontzenuwen. <hi rend="spat">Laelius of de Amicitia</hi><note n="3)" place="foot">Beschouwing van den vorm en inhoud van Cicero's Laelius, Over de vriendschap, door A. Blusséde Jonghe. Mnemos. (Tydem. en van Kampen). III.</note> bevat een
<pb n="132"/>verhandeling over de vriendschap, ook uit een politiek oogpunt beschouwd. <hi rend="spat">De paradoxa</hi> zijn kleine stukjes, waarin eenige vreemd klinkende stellingen der Stoïcijnen ontvouwd en aanbevolen worden, als in een preek. Verschillende andere wijsgeerige geschriften van Cicero zijn verloren gegaan, zooals <hi rend="spat">de gloria</hi>, over den roem, dat Petrarca nog beweerde gezien te hebben. Over de waarde van Cicero's wijsgeerige geschriften voor de wijsbegeerte zijn zeer verschillende meeningen geuit; zeker is het dat niemand hem ooit overtroffen heeft in duidelijkheid van uitdrukking. Er is geen twijfel aan of de schrijver heeft het doel, dat hij met zijne werken beoogde, in allen opzichte bereikt. Hij wilde de onderzoekingen der Grieksche wijsgeeren voor hen, die slechts Latijn kenden, ontvouwen en verklaren; hij wilde daarenboven het nut, dat de wijsbegeerte voor het leven oplevert, in 't licht stellen. De invloed van deze geschriften op den lateren tijd is zeer groot geweest; en de waarde er van bijzonder vermeerderd, sedert de Grieksche bronnen, waaruit zij gedeeltelijk geput zijn, geheel verloren gingen.</p>
<p>Van groot gewicht, zoowel voor de kennis van het persoonlijk karakter van Cicero, als voor dat van de aanzienlijkste staatsmannen van zijnen tijd, zijn de drie verzamelingen brieven, welke door zijnen getrouwen vrijgelatene M. Tullius Tiro, na den dood des meesters, uitgegeven werden en een getrouw beeld leveren der laatste 20 jaren van Cicero's leven.<note n="1)" place="foot">Alle brieven van Cicero zijn naar tijdorde geregeld, in 't Duitsch vertaald en met aanmerkingen voorzien door C.M. Wieland, vervolgd door Gräter. Zürich 1809-22. Zij zijn ook overgezet door G.H. Moser in de Stuttgardsche verzameling. In 't Fransch werden zij door den Abbéde Mongault overgebracht.</note> De voornaamste verzameling is die in XVI boeken, ter onderscheiding der anderen, ad <hi rend="spat">Diversos of ad Familiares</hi> geheeten. Daaronder bevinden zich ook brieven door een ruim dertig tal bekenden aan Cicero geschreven. De andere verzameling, ook in XVI boeken verdeeld, bevat de brieven, die Cicero aan zijn vertrouwden vriend Atticus richtte, <hi rend="spat">libri</hi> XVI ad T. <hi rend="spat">Pomponium Atticum</hi>. Zij bevatten de belangrijkste mededeelingen omtrent de innerlijke geschiedenis vah Rome. Cicero zelf openbaart er zijne innigste gedachten. Natuurlijk komen er vele zinspelingen op bijzonderheden van dien tijd, welke wij of niet of slechts ten deele kunnen begrijpen. Van minder gewicht zijn de drie boeken aan zijnen broeder Quintus, <hi rend="spat">libri tres ad Quintum fratrem</hi>. Hunne waarde bestaat vooral in de lessen en raadgevingen, welke over het bestuur eener provincie aldaar aangetroffen worden. Eene kleine verzameling van 26 <hi rend="spat">brieven aan en van Brutus</hi> wordt, sedert de vorige eeuw, door velen voor onecht 
gehouden.</p>
<p>Niettegenstaande het groot aantal geschriften, die hier vermeld zijn, heeft Cicero nog eene menigte anderen geschreven, welke verloren gingen.<note n="2)" place="foot">‘Men heeft berekend, dat pas een tiende deel der geschriften van Cicero bewaard gebleven is.’ Riedel, O. Historie IV. bl. 266.</note> Geen Latijnsch schrijver munt zoozeer uit in schoonheid van taal en stijl. Zijne werken zijn dan ook steeds met buitengemeene geestdrift door hen begroet, die zich op eene zuivere latiniteit wenschten toe te leggen. Doch niet alleen daarvoor, maar ook voor iedereen, die kennis en wetenschap algemeen bruikbaar wil maken, in één woord voor alle humanisten, zullen de werken van den grooten Romeinschen redenaar uitstekende modellen blijven; welke alleen aan hen, die eene slavennatuur hebben, kunnen schaden.</p>
<pb n="133"/>
<p>Hoe ijverig de Romeinen in de eerste eeuw vóór onze jaartelling bezig waren, om den zoo laat over hen beschoren letterkundigen roem in te halen, blijkt niet het minst uit de werkzaamheid van M. <hi rend="spat">Terentius Varro</hi> (116-28 v. Chr.), den geleerdsten Romein van zijnen tijd, die in zijn acht en zeventigste jaar op 490 schriften, door hem vervaardigd, konde wijzen. Hieronder was het grootste en belangrijkste werk <hi rend="spat">Antiquitates rerum humanarum et divinarum</hi>, waarin de oude geschiedenis, zeden en instellingen van Rome behandeld werden. Het is echter verloren gegaan, zooals alle andere werken van Varro, behalve 6 van de 24 boeken, welke hij <hi rend="spat">over de Latijnsche taal</hi> (de lingua Latina) geschreven heeft. Ook zijn nog overig de drie boeken over den landbouw, <hi rend="spat">de re rustica</hi>, een onderwerp, dat de Romeinen ten allen tijde bijzonder aantrok en waarover zij, van Cato den ouden af, een rijke litteratuur bezaten. Varro schreef dit werk, toen hij tachtig jaar oud was. Het behoort echter, zooals de meeste van Varro, meer tot de wetenschap dan tot het leven. dat in de <hi rend="spat">Satura Menippea</hi>, die echter verloren ging, afgebeeld werd en waarin de schrijver zijn vernuft en geestigheid uitte. Het groot aantal geschriften, die zoowel van Varro als van andere, in der tijd beroemde, schrijvers verloren gingen, behoeven wij hier niet te behandelen. Wij gaan dus over tot de werken van:</p>
<p><hi rend="spat">Caius Julius Caesar</hi>.<note n="1)" place="foot">Het is onnoodig eenige bijzonderheden van Caesar's leven hier op te geven. Een geheele bibliotheek is over Caesar en zijne werken geschreven, vooral is in den laatsten tijd het getal der geschriften over hem vermeerderd, sedert keizer Napoleon III het bekende werk er over uitgaf. Voor eene juiste verklaring van vele geographische en antiquarische quaestiën heeft dat boek zonder twijfel hooge waarde. In ons land schreef prof. <hi rend="spat">Limburg Brouwer</hi>: ‘Caesar en zijne tijdgenooten’ 4 deelen.</note> Bij hem vinden wij de hoogste ontwikkeling van daad en gedachte vereenigd. De redevoeringen, welke hij in zijne jeugd hield, werden als modellen van sierlijkheid en levendigheid geprezen. Ouder geworden en in 't midden van de stormen van den woeligen staats-strijd geworpen, liet hij toch zijne liefde voor letteroefeningen niet varen. Ook daarin was hij even universeel als Cicero en andere zijner beroemde tijdgenooten. Zoo schreef hij de <hi rend="spat">analogia linguae latinae</hi> en in zijne <hi rend="spat">Anticatones, libri</hi> II, bestreed hij zijnen politieken tegenstander evenzoo met de pen, als hij hem later te Utica in 't nauw bracht. Deze en andere geschriften van Caesar zijn verloren gegaan. Wij bezitten echter die werken van hem, waarin hij beschrijft wat hij zelf deed en beleefde, de <hi rend="spat">Commentarii de bello Gallico, libri</hi> VII<note n="2)" place="foot">Commentariën van C.J. Caesar, verduyscht door Fenacolius, Delft 1614. Aanteekeningen der Gallische, Burgerl. en andere oorlogen, door A. Bogaart. 2 Dl. met pl. Amsterd. 1709.</note> en de <hi rend="spat">bello civili libri</hi> III. Het eerste werk bevat de merkwaardigheden van den oorlog,
dien Caesar in Gallië, Germanië en Brittanië gevoerd heeft. Het werd in 5l v. Chr. door hem vervaardigd, zekerlijk om zijne handelingen tegen de vele lasteringen zijner vijanden te verdedigen. Het is in eenen eenvoudigen en duidelijken stijl geschreven, zonder eenige rethorische verheffing; hetgeen men des te meer bewonderen moet, wijl Caesar in dit opzicht van zijn tijdgenooten geheel afweek en juist voor het doel, waartoe hij die gedenkschriften uitgaf, de rhetoriek scheen van noode te hebben. Het l<hi rend="sup">ste</hi> boek bevat den oorlog van Caesar tegen de Helvetiërs en tegen Ariovistus,
<pb n="134"/>die aan 't hoofd der Germanen stond, welke een deel van Gallië onderworpen hadden. Het 2<hi rend="sup">de</hi> boek behandelt den strijd tegen de Belgen, de Nerviërs, de Aduātici en de Armorici. Het 3<hi rend="sup">de</hi> boek bevat o.a. den oorlog tegen de Armorici en den strijd van Crassus tegen de Aquitaniërs. In het 4<hi rend="sup">de</hi> boek wordt gehandeld over de Sueven en de oorlog van Caesar tegen de Germaansche stammen de Usipetes en Tenchteri beschreven, voorts zijn tocht over den Rijn en later naar Brittanië. Het 5<hi rend="sup">de</hi> boek behelst de beschrijving van een tweeden tocht naar dat eiland, welks natuur en bevolking beschreven worden. Het laatste gedeelte handelt over den hevigen strijd tegen de Nerviërs. In het zesde boek worden o.a. de zeden en gewoonten der Germanen met die der Galliërs vergeleken en <hi rend="spat">over de natuur</hi> der landstreken, welke de eersten bewoonden, het een en ander medegedeeld. De strijd tegen de Eburonen en Sigambren wordt er vermeld. De held van het zevende boek is Vercingetorix, die aan 't hoofd stond van een verbond der Galliërs, met doel om gezamenlijk de Romeinen uit het land te verjagen. Na de verovering van Alesia werd ook deze gevaarlijke oorlog ten gunste van Caesar beslist. Behalve deze zeven boeken heeft men nog een achtste boek, doch dit is geschreven door een onderbevelhebber, A. Hirtius, die ook eene geschiedenis van den oorlog in Alexandrīa, <hi rend="spat">De bello Alexandrino</hi> vervaardigd heeft. Caesar's drie boeken over den Burgeroorlog, de <hi rend="spat">bello civili</hi>, bevatten de verschillende gebeurtenissen van den strijd, (l<hi rend="sup">ste</hi> boek) in Italië, in Gallië en Spanje,
(2<hi rend="sup">de</hi> boek) in Marseille, Spanje en Africa, (3<hi rend="sup">de</hi> boek) in Griekenland, dus de slagen bij Dyrrhachium en Pharsālus. Het eindigt met den dood van Pompeius en het oproer te Alexandrīa, dat de aanleiding werd van de daarop volgende belegering door Caesar. Bij deze geschriften wordt gemeenlijk nog gevoegd: het boek de bello Africano van A. Hirtius en de <hi rend="spat">bello Hispaniensi</hi>, dat ook aan dezen toegeschreven wordt, doch denkelijk slechts een uittreksel is van een uitvoeriger werk daarover.</p>
<p>C. <hi rend="spat">Sallustius Crispus</hi> (86-35 v. Chr.), geboren te Amiternun in het land der Sabijnen. Als tribunus plebis had hij zich zóó gehaat gemaakt bij de optimaten, dat hij uit den senaat gestooten werd. Als partijgenoot van Julius Caesar werd hij door dezen, in 46 v. Chr., tot stadhouder van Numidië benoemd. Wegens zijne afpersingen aldaar, verkreeg hij, ten koste van zijnen goeden naam, een groot vermogen, dat hij besteedde om in pracht en weelde te Rome te gaan leven.<note n="1)" place="foot">De <hi rend="spat">horti Sallustianii</hi>, het lusthuis van Sallustius, waren op den mons Quirinalis gelegen en werden het model van dergelijke weelderige verblijven onder de keizers.</note></p>
<p>Sallustius munt uit als geschiedschrijver. Zijn hoofdwerk bevatte de Romeinsche geschiedenis, gedurende 12 jaren na den dood van Sulla. Dit geschrift, dat wij uit de berichten der ouden en uit eenige fragmenten kennen, moet van hooge waarde geweest zijn voor de kennis der landen en volken van dien tijd. Wij hebben slechts twee stukken van hem over: <hi rend="spat">de bellum Catilinarium</hi>,<note n="2)" place="foot">Vertaald door Mr. J. ten Brink. Amsterdam 1798. Van der Palm heeft in het bekend ‘Gedenkschrift van Nederlands verlossing’ Sallustius tot model gekozen.</note> de geschiedenis der zamenzweering van Catilina, en de <hi rend="spat">bellum Jugurthinum</hi>, de geschiedenis van den oorlog tegen Jugurtha. Beide geschriften, vooral het laatste, zijn met zorg bewerkt; men kan zien dat de schrijver daarbij een ideaal van kunst voor oogen
<pb n="135"/>zweefde. Kort en scherp drukt hij zich uit; de beelden, die hij ontwerpt, zoo-als van Cato en Caesar, zijn fijn geteekend. De bellum Jugurthinum levert eene duidelijke voorstelling van de zedeloosheid en het bedrog, dat de Romeinsche optimaten ten tijde van dien oorlog gepleegd hebben. Echter verraadt zich de kunst weleens te zeer, dan dat wij thans nog, zooals weleer geschiedde, Sallustius voor eenen tweeden Thucydides kunnen houden. De rethorische tint, welke bijna over al de geschriften der Romeinen, die van Caesar uitgezonderd, verspreid ligt, ziet men ook bij Sallustius ongaarne. Toch is het natuurlijk dat de letterkundige gewrochten zoo gekleurd worden, waar men niet voor 't volk in 't gemeen, maar slechts voor een zeker getal fijn beschaafde en glad verniste lieden boeken gaat schrijven. Zulks was te Rome bepaald het geval. Niemand wendde zich tot de groote menigte. Aan enkelen te behagen, ziedaar het ideaal van den schrijver. Wie die enkelen waren, hing dikwijls geheel af van de partij, die de schrijver toegedaan was. Zonder twijfel kan men in de geschriften van Sallustius gemakkelijk den vriend van Caesar en den vijand der optimaten herkennen. Daaruit is het zekerlijk te verklaren, dat zijne werken zulk een lange zondenlijst van de aanzienlijke familiën te Rome ophangen. Hij heeft in dit opzicht wel iets van Bilderdijk, als deze de geschiedenis der Amsterdamsche aristocratie in de 18<hi rend="sup">de</hi> eeuw verhaalt. Even als onze Nederlander heeft ook Sallustius hierbij iets grommigs en iets bijtends. Ten tijde van de keizers werden de geschriften van Sallustius ijverig gelezen, en nagevolgd. Nog lang daarna, in de middeleeuwen, en zelfs in den nieuweren tijd werd Sallustius voor een onovertroffen geschiedschrijver gehouden.</p>
<p><hi rend="spat">Cornelius Nepos</hi>, een jonger tijdgenoot van Cicero en Atticus, gestorven onder Augustus, behoort tot de meest gevierde geschiedschrijvers van den tweeden rang. Hij was een ijverig en net verzamelaar; schreef: <hi rend="spat">Chronicorum libri tres</hi>, eene kroniek in drie boeken, waarin hij veel wetenswaardigs, vooral uit de geschiedenis der letterkunde, bijeenbracht; vele levens van beroemde mannen, <hi rend="spat">libri illustrium virorum</hi>, een leven van Cicero, Vita Ciceronis, en voorbeelden, <hi rend="spat">Exemplorum libri</hi>. Op zijn naam bezitten wij slechts de bekende 22 levens van beroemde mannen: <hi rend="spat">Vitae excellentium Imperatorum</hi>.<note n="1)" place="foot">Herhaalde malen in onze taal overgebracht, o.a. door E.M. Engelberts. De levens van doorluchtige mannen, op nieuw vertaald en met eenige aanmerkingen. Amsterd. 1797.</note> Het is echter zeer onwaarschijnlijk dat deze, van inhoud en taal, foutieve opstellen<note n="2)" place="foot">De levens van Atticus en Cato maken hierop eene gunstige uitzondering.</note> door Nepos geschreven zijn. Wij zullen er ons dus hier niet mee ophouden. Voor wij echter voortgaan met de beschouwing der prozaschrijvers, dienen wij over de dichters te handelen.</p>
<p>4. De Romeinen waren, zooals wij gezien hebben, geen dichterlijk volk. Hunne dichters munten dan ook nooit door eigen vinding uit. Het was hun genoeg wanneer zij Grieksche versmaten en veelal ook Grieksche gedachten in de Latijnsche taal overbrachten. De kunst was bij hen het hoogste, waar zij naar streefden. Natuurlijk werden de Alexandrijnsche dichters, die hetzelfde beoogden, in dit opzicht hunne meesters. De meest uitstekende talenten echter waren daarmede niet tevreden en zochten de klassieke dichters van het vrije Griekenland weer op. Men kan de Romeinsche let-<pb n="136"/>terkunde in 't algemeen eene loot der Grieksche noemen, doch dit geldt wel bijzonder van de dichters, die tot de zoogenaamde gouden eeuw, onder Augustus, behooren. Toch mag men hierbij tevens wel voegen, dat de Grieken zelve, in lateren tijd, de klassieken niet zoo nabij kwamen als de Romeinen tijdens den bloei hunner letterkunde. De beste schrijvers verloochenden bij hunne navolging toch het eigenaardig karakter van hunnen stam niet. Het practische element komt telkens bij de Romeinsche dichters te voorschijn. Dit blijkt reeds hieruit, dat zij vooral uitmunten in het <hi rend="spat">Leerdicht</hi>, waarin Lucretius, Virgilius en ook Ovidius iets uitstekends geleverd hebben; zoodat zelfs het leerdicht van Aratus, dat bij de Romeinen overigens veel bewonderaars en vertalers vond, daarbij moest achterstaan.<note n="1)" place="foot">Dat niet allen, die recht hebben om hunne meening te zeggen, deze soort van poëzie veroordeelen, blijkt o.a. uit de volgende uitspraak van Goethe <hi rend="spat">über das Lehrgedicht</hi>. ‘Dem näher und biliig Betrachtenden faltt sogleich auf, dass die didaktische Poësie um ihrer Popularität willen schätzbar sey;
selbst der begabteste Dichter sollte es sich zur Ehre rechnen, auch irgend ein Capitel des wis senwerthen also behandelt zu haben.’</note></p>
<p>De vervaardiger van het voortreffelijkste leerdicht, dat misschien ooit geschreven werd, is T. <hi rend="spat">Lucretius Carus</hi> (99-55 v. Chr.). De titel er van luidt: <hi rend="spat">De rerum natura libri</hi> VI,<note n="2)" place="foot">Over de beteekenis van dien naam, vergelijke men wat vroeger (bl. 85 in de noot) gezegd is.</note> over de natuur der dingen in zes boeken. In dit werk heeft de dichter, van wiens bijzonder leven bijna niets bekend is, zijne levensbeschouwing bloot gelegd. Hij volgde daarbij het leerstelsel van Epicurus en wist diens vrij dorre en drooge bespiegelingen over de physica, zooveel doenlijk was, geest en leven in te blazen. Hoog bewonderaar van Epicurus zingt hij van hem:<note n="3)" place="foot">Lucretius Lib. III vs. sqq. volgens de vertaling van Mr. M.C. van Hall, die bovendien in onze taal overbracht Lib. I, 985 sqq. II vs. 1 sqq. III vs. 1 sqq. V 109 sqq. 1368 sqq. Eene oudere vertaling van 't geheele werk, doch in proza is: De werken van T. Lucret. Carus, van het Heelal. Amst. 1701 met pl. van R. de Hooghe. Een tweede daarvan Amst. 1709. In Duitsch is 't overgebracht door J.F. Meineke, 1795 2 vol. en V. Knebel. Leipz. 1821 2 vol.; in 't Fransch door Pongerville, Par. 1829. Herhaalde malen in 't Engelsch, waarvan die van Creech (Lond. 1682) de oudste en die van Th. Busby (Lond. 1813) een der besten is. Lucretii de rerum natura libri VI, with notes and a translation by H. Munro 2 d. ed. 2 vol, Cambr. 1865.</note></p>
<lg type="poem">
<l rend="; 1tab">‘Gij, wiens verlichte geest eens, uit den donkren nacht</l>
<l>Van 't bijgeloof, het licht het eerst hebt voortgebracht,</l>
<l>De kwalen onzer ziel weldadig hebt genezen</l>
<l>En 't menschdom d' engen weg naar 't hoogste goed gewezen,</l>
<l>'k Volg, aller Grieken roem! U op het steile pad,</l>
<l rend="; 1tab">Dat gij, met vasten voet, tot heil der aard betradt.’</l>
</lg>
<p>Sedert de geboorte van Epicurus verontrust het bijgeloof het gemoed der menschen niet langer, welke nu in het opvolgen der natuurwetten hun hoogste goed zien. Een gezonde ziel en een onschuldig hart, ziehier, wat men sedert alleen meent noodig te hebben om gelukkig te zijn.</p>
<lg type="poem">
<l>Het eenigst, dat de mensch voor bijgeloof behoedt</l>
<l>Is 't volgen der natuur, de bron van 't hoogste goed.</l>
</lg>
<p>Dit thema ontwikkelt de dichter in het vrij uitvoerig dichtstuk. Scherp
<pb n="137"/>en krachtig is zijn taal, als hij de schandelijke listen der priesters onthult en met afschuw van al de jammeren, welke de religie over het menschdom uitstortte, zich afwendt. De ijdele waan der menigte, die schrikbeelden noodig heeft om van 't ware pad der deugd niet geheel af te dwalen, bespot hij. In één woord, hij is de geïnspireerde dichter van het ongeloof aan alle overgeleverde theologie. Buitengemeen is zijn talent in de voorstelling der natuurkundige bespiegelingen van de Epicuristen en ook van andere Grieksche wijsgeeren, bovenal van Empedokles. Hij, die in deze natuurphilosophie geen behagen schept, zal echter met genoegen de schoone beschrijvingen en episoden, welke Lucretius in zijn gedicht telkens inlast, kunnen lezen. Zoo zijn in het l<hi rend="sup">ste</hi> boek, de offerhande van Iphigenīa; in het 2<hi rend="sup">de</hi>, het leven van den waren wijze;in het 4<hi rend="sup">de</hi>, de oordeelvellingen der minnaars; in 't vijfde, de verschillende eeuwen en de lof van Athene, in 't zesde, de bekende pest te Athene, meesterlijk beschreven. Reeds dadelijk bij de eerste verschijning maakte dit gedicht een verbazenden opgang. Sedert steeg deze bewondering nog, zooals o.a. blijkt uit den hoogen lof, dien Virgilius den dichter toezwaait.<note n="1)" place="foot">Georg. II. 490. vgl.</note> Ook later bleven de Romeinen hem getrouw. In den modernen tijd hangt het oordeel over Lucretius veelal af van de dogmatiek der beoordeelaars. Onder hen, die zich het meest door zijn gedicht bezwaard gevoelden, behoort vooral Melch. de Polignac genoemd te worden. Deze dichtte een <hi rend="spat">Anti-Lucretius</hi> (Leiden 1748). Daarentegen schreef Frederik de Groote eens aan d'Alembert: ‘Als ik droevig en bedrukt ben, lees ik 
het derde boek van Lucretius, dat schenkt mij dan troost; het is wel een palliatief, doch voor de ziekten der ziel hebben wij geen andere geneesmiddelen.’ De bekende kunstrechter F. Schlegel, die over het onderwerp, dat de dichter koos, jammert en weeklaagt, rekent hem toch tot degenen, die het leven der natuur het schoonst hebben bezongen.</p>
<p>Q. Valerius Catullus. geboren te Verona 87 v. Chr. (667 ab 4.C.)<note n="2)" place="foot">Bernhardy zegt er van: Was dieser Schöpfung eines bewundernswerthen Enthusiasmus, aller ihrer Theorie zum Trotz, den rechten Nachdruck und den Anspruch auf Theilname gab; das ist der Schwung und Strom einer erhabenen Gesinnung, welche mit gleicher Wärme den schulgerechten Lehrton und die feurigen Anschauungen des Naturlebens erfüllt. F. Raumer uit zich er aldus over: Lukrez hat mit einer ächt römischen Kraft und Begeisterung (welche sich über die seiner bewunderten Lehrer weit erhebt) unzählige Thatsachen mit ungemeinen Scharfsinn zusammengestellt und wissenschaftlich so weit begründet als es damals irgend möglich war; er hat dem Trockensten Leben eingehaucht, und noch jetzt werden Sachverständige seinem Werke mit Nutzen ihre Aufmerksamkeit schenken.</note> en omstreeks 54 v. Chr. gestorven. Zonder zich met staatszaken te bemoeien, bracht hij zijnen meesten tijd door in de nabijheid van zijne vaderstad of op eene villa bij Tibur. Met zijnen broeder ging hij naar Bithynië. Na diens vroegen dood, waarover hij diepe smart gevoelde,<note n="3)" place="foot">Uitstekende bewijzen der broederliefde van Catullus leveren Carm. 65, 68 en 101.</note> begaf hij zich naar Rome, waar hij zich deels in het zinnelijk leven dat er heerschte, stortte, deels in den omgang van geletterde vrienden verheugde. Licinius Calvus, Hortensius, beroemde redenaars, Cinna, Manlius en Cornelius Nepos deelden het meest in het vertrouwen van onzen dichter. Met de po-<pb n="138"/>litiek bemoeide hij zich niet. Wanneer hij tegen de lichtmissen, welke Julius Caesar omringden, en ook tegen dezen zijne scherpe pijlen richt, dan is de 
staatkunde daaraan geheel vreemd. Wij hebben van de gedichten van Catullus nog 116 Carmina overig. Bij de waardeering er van, moeten die, waarvan hij de stof uit het leven greep en die hij door den drang zijner poëtische natuur vervaardigde, wel onderscheiden worden van de vele navolgingen, naar Alexandrijnsche dichters, waaronder die in <hi rend="spat">Comam Berenices</hi>, naar Calimachus, het meest bekend is.<note n="1)" place="foot">Ook door de vertaling van Bilderdijk (Kallimach. Lofzangen bl. 97 vlg. Werken van Bilderd. III bl. 39 vlg.). Bovendien zijn door hem in de <hi rend="spat">Bloemptjens</hi>, het 5de carmen, en in de N. <hi rend="spat">uitspruitsels</hi>, het 64ste, de bruiloft vân Peleus en Thetis, overgebracht.</note> Wegens deze laatste soort gedichten, werd hij door zijne tijdgenooten de geleerde (doctus) genoemd, en ook later als de bekwaamste lierdichter, tijdens de Republiek, zeer geprezen. De nieuweren verheffen hem daarentegen meer om de gedichten, waarin hij de volheid van zijn gemoed uitstort, waardoor hij de meest natuurlijke der Latijnsche dichters geworden is. Zoodat Niebuhr, de bekende geschiedkundige, niet aarzelt hem den grootsten dichter, dien Rome ooit gehad heeft, te noemen,<note n="2)" place="foot">Ter bevestiging van dit oordeel schrijft hij: ‘Er sucht nicht die Worte, nicht die Formen, die Poesie strömt aus ihm heraus, sie ist ihm dieselbe Sprache, derselbe Ausdruck, den das Bedürfnisz hervorbringt; jeder gedanke, jedes Wort bei ihm ist Ausdruck des natürlichen Gefühls. Er hat ganz dieselbe Vollkommenheit, wie die griechischen lyrischen Dichter, bis auf Sophocles, und er steht ihnen gleich.</note> terwijl Mommsen in zijne Romeinsche geschiedenis<note n="3)" place="foot">Hij zegt:
‘Catullus Gedichtsammlung ist das volkommenste, was die Latinische Poesie überhaupt aufzuweisen vermag’.</note> die uitspraak bevestigt.</p>
<p>Onder de gedichten van Catullus wordt gemeenlijk ook opgenomen het <hi rend="spat">Pervigilium Veneris</hi>, het nachtfeest van Venus, door eenige der beste dichters in den nieuweren tijd vertaald en bewonderd.<note n="4)" place="foot">Bekend is Bürgers Nachtfeier der Venus. In onze taal heeft Bilderdijk in de <hi rend="spat">Verspreide Gedichten</hi> er eene meesterlijke vertaling van geleverd; zooals vroeger M.C. van Hall in 1794 er eene vloeiende gegeven had in de Bijdragen van Feith en Kantelaar. - Theodor. Heyse heeft dit gedicht en den geheelen Catullus zeer goed in Duitsche versen vertaald. De beste vertaling in 't Hoogd. leverde Westphal, Catulls Gedichte in ihrem geschichtlichen zusammenhange übersetzt und erläutert. Breslau; in 't Fransch: V. Delevay, Paris 1866; in 't Engelsch: J. Cranstoun. Lond. 1867.</note> Het is een vroolijk en dartel lied; zooals het telkens herhaalde:</p>
<lg type="poem">
<l>Morgenminne, die de Liefde nimmer heeft gesmaakt!</l>
<l>Morgenminne, wien de Liefde reeds gelukkig heeft gemaakt.</l>
</lg>
<p>reeds aanwijst. Dit dichtstuk is echter niet van Catullus, gelijk men reeds uit de taal opmaken kan. Wie echter de dichter er van is en wanneer het vervaardigd werd, hebben de geleerden nog niet kunnen uitmaken.</p>
<p><hi rend="spat">Quintus Horatius Flaccus</hi>, geboren te Venusia, in Apulia, 8 December 65, gestorven 27 Novemb. 8 v. Chr., verdient meer dan eenig Romeinsche dichter onze aandacht, omdat hij de gedachten en gevoelens niet van de Romeinen in 't bijzonder, maar in 't algemeen van de beschaafde kringen in Europa, bijna tot nu toe, op eene geestige en bevallige wijze heeft uitgedrukt. Zijn vader was een vrijgelatene, die als coactor, d.i. ontvanger of gaarder der tollen en belastingen, een matig vermogen verworven had, waarvan hij gebruik maakte om zijnen zoon een uitstekende
<pb n="139"/>opleiding te doen genieten. Opdat deze de vermaardste scholen te Rome zoude kunnen bezoeken, vertrok hij daarhenen. De jonge Horatius was toen zeven jaar oud. Wanneer men mij, zoo zegt hij ergens (2) zelf, over straat zag gaan, net gekleed, gevolgd door slaven, die mijne boeken en reken-tafel droegen, zou iemand mij voor niet minder dan den zoon van een Senator of een Eques (aanzienlijk burger) hebben aangezien. De ruim klappen uitdeelende Oribilus leerde hem daar de oud-Latijnsche dichters verstaan, en maakte hem uit de vertaling van Naevius met de Odyssēa bekend. Zijn vader bleef echter de wezenlijke opvoeder van Horatius: zooals deze nog op gevorderden leeftijd, met innige dankbaarheid getuigt. Twintig jaren oud (45 v. Chr.), bevond Horatius zich te Athene, om, zooals bij vele voorname jonge Romeinen het gebruik was, aldaar zijne opvoeding te voltooien. Het waren vooral de lessen der wijsgeeren, van verschillende richting, welke er den meesten toeloop hadden. Horatius bracht te Athene met zijne vrienden, waaronder van de eerste Romeinsche familien, zooals Messala, Bibulus, Servilius, een aangenamen tijd door. De ruwheid der tijden rukte hem echter vandaar. Toen Brutus, na den moord van Caesar, naar Macedonië toog, bezocht hij eerst Athene en wist daar de studeerende jongelingschap met geestdrift voor het oude en vrije Rome te bezielen. Ook Horatius behoorde tot de vrijheidlievende helden en werd zelfs door Brutus tot le-gioens-overste (tribunus militum) benoemd. Als zoodanig deed hij verschillende expeditiën mede; zooals in klein-Azië, tegen de Lyciërs, waarbij hij menigwerf in lijfsgevaar verkeerde. Eindelijk kwam het in den herfst van 42 v. Chr. tot den beslissenden slag bij Philippi, waar schrik en verwarring nog 
meer dan de dapperheid en het beleid der verbondene driemannen het gevecht beslechtten.<note n="1)" place="foot">Serm. I, 6, 76 vlgd.</note> Wat Horatius, 12 jaren later, er zelf over zeide, toen hij zijnen vriend en medestrijder Pompeius Varus, bij diens terugkomst uit de ballingschap, een lied wijdde, moge hier zijne plaats vinden. Het is de 7<hi rend="sup">de</hi> Ode van het l<hi rend="sup">tes</hi> boek, welke volgens de vertaling van P. van Winter aldus luidt:</p>
<lg type="poem">
<l>O gij, die met mij deelde in de uiterste gevaren,</l>
<l rend="; 1tab">Toen Brutus magt den hoogsten trap beklom;</l>
<l>Wie geeft u aan uw goôn, aan der Quiritenscharen,</l>
<l rend="; 1tab">En vaderlandsche lucht weêrom?</l>
<l>Pompeius! liefste vriend uit all' mijn meêgenooten!</l>
<l rend="; 1tab">Wij sleten saam in vreugde en wijn den dag;</l>
<l>En beiden, 't hooft bekransd, met balsem overgoten,</l>
<l rend="; 1tab">Zoo rijk als Syriën ze ooit zag.</l>
<l>Tuigt niet Philippi's veld, waar wij als makkers streden,</l>
<l rend="; 1tab">Bij onze vlucht, mijn weggeworpen schild;</l>
<l>De dapperheid geknakt, de dreigenden vertreden;</l>
<l rend="; 1tab">En moed en kracht vergeefs verspild?</l>
<l>Mij heeft Mercuur, gezwind, gevoerd door 's vijands benden,</l>
<l rend="; 1tab">Mij hield een wolk voor aller oog bedekt;</l>
<l>Gij zwierft op de oorlogszee, waar 't stormt, en, hoe 't moog wenden,</l>
<l rend="; 1tab">Waar gij der baren speeltuig strekt.</l>
<l>Breng dan aan Jupiter verschuldigde offers weder;</l>
<l rend="; 1tab">Gij, afgemat door strijd en oorlogswee,</l>
<pb n="140"/>
<l>Kom, vlei u hier in schaâuw der lauwerboomen neder;</l>
<l rend="; 1tab">Kom, smaak den wijn en 't zoet der vreê!</l>
<l>Laat nu den beker vrij van Massisch druifsap gloeijen,</l>
<l rend="; 1tab">Dat vorig leed geheel vergeeten doet;</l>
<l>Laat uit mijn ruime schelp den mildsten balzem vloeijen!</l>
<l rend="; 1tab">Ons komt de Koning te gemoet,</l>
<l>Door Venus zelf benoemd, tot blijdschap aller gasten,</l>
<l rend="; 1tab">'k Wil nu, bekranst met pietercelieblaên</l>
<l>En mirth, als Thraciër, naar volle bekers tasten;</l>
<l rend="; 1tab">Ik laat mijn' vriend niet nuchtren gaan!</l>
</lg>
<p>De stemming, welke de dichter hier uitdrukt, was die zijner tijdgenooten, welke door alle schrikkelijkheden van den burgerkrijg moe en afgemat waren en niets liever verlangden, dan verder hun leven, van alle staatsen krijgsgewoel verwijderd, rustig en in vrede door te brengen. Niet allen waren echter zoo gelukkig als Horatius, die naar Rome terugkeerd zich eerst met een mager postje, dat van scriba bij den Quaestor, moest generen, en nu, zooals hij later spottende zegt, uit armoe verzen begon te maken, welke dadelijk veel opgang vonden. Het waren Jamben (Epoden) en Satiren. Hij geraakte hierdoor in kennis met Varius en Virgilius.<note n="1)" place="foot">Horatius had toen o.a. vervaardigd: Epod. 7 en 16. Virgilius begon zijne Bucolica te dichten en Varius zette eene tragoedie op 't touw.</note> Zoo hadden de mannen elkander gevonden, die de edelste en verhevenste vertegenwoordigers waren der dichtkunst onder Augustus. Zij vormden een driemanschap, dat zich voorstelde, de liefelijkheid en bevalligheid der Grieken in het boersche Latium in te voeren. De norsche geest der republikeinen paste ook niet voor het nieuwe Rijk. Het moest een geheel ander Rome worden en de meest geslepene staatsman zoude geen gewenschter hulp voor de bevestiging van zijne macht kunnen vinden, dan aan Augustus door zijne meest begunstigde dichters als van zelven aangeboden werd. Het was in 39 v. Chr. dat Horatius, op aanbeveling zijner vrienden, voorgesteld werd aan Maecenas, die Octavianus in staatszaken behulpzaam was, zooals Agrippa in de krijgszaken. In den beginne scheen Maecenas den dichter geheel te verwaarloozen. Eerst negen maanden, na zijne eerste audientie, werd Horatius bij zijnen machtigen begunstiger geroepen, die voortaan met hem als vriend en gelijke omging. Een merkwaardig 
bewijs van dezen omgang geeft eene reis, welke Horatius niet lang daarna met hem ondernam. Maecenas was door Octavianus belast om te Brundusium eene verzoening met Antonius tot stand te brengen. Op zijne reis daarhenen nam Maecenas de drie jonge dichters en eenige andere vrienden mede. Horatius heeft in de 5<hi rend="sup">de</hi> Satire (boek I) er eene geestige beschrijving van gegeven. Nadat hij het eerste boek der Satiren voltooid en uitgegeven had, (35 v. Chr.) gaf Maecenas den dichter een landgoed, het wel bekende Sabinum,<note n="2)" place="foot">Horatius beschrijft dit buitengoed Serm. II. 6 en Epist. I. 6.</note> ten geschenke, dat niet ver van Rome gelegen was en waartoe vier hofsteden behoorden, welke genoeg opbrachten, om Horatius voortaan vrij ruim te doen leven. Sedert den slag bij Actium begint ook Horatius de geestdrift zijner vrienden te deelen voor den held, die den tempel van Janus eindelijk eens gesloten had; doch de herhaalde aanzoeken, die Augustus deed om hem nader aan zich te verbinden, wees de dichter,
<pb n="141"/>die zijne onafhankelijkheid zeer beminde, telkens af, zooals ook den aandrang om de daden van Augustus in een heldendicht te verheerlijken. Toen de machtige man hem echter eens schertsende verweet, of hij zich voor de nakomelingschap schaamde wegens de vriendschap met Augustus, wijdde hij hem dien fraaien brief, (Epist. II. 1.) welke ons een duidelijken blik op den literarischen toestand dier dagen doet slaan en die zeker tot de beste werken van Horatius behoort. Horatius was zwak van gestel. Door een koud waterkuur poogde hij in 23 v. Chr., zijne wankelende gezondheid te herstellen, daarom trok hij ook des winters naar het zuiden van Italië, zoodat zijne vrienden te Rome hem in de laatste jaren van zijn leven weinig zagen. Maecenas klaagde er meermalen over. Beider vriendschap bleef echter tot den dood toe even innig; Maecenas stierf het eerst, en bad op zijn sterfbed Augustus om Horatius evenzeer als zijner gedachtig te zijn. Doch in 't zelfde jaar stierf ook deze, 57 jaren oud.</p>
<p>Zijne nagelatene werken zijn: <hi rend="spat">Sermonum libri</hi> II. Satiren in twee boeken, welke op verschillende tijden uitgegeven werden.<note n="1)" place="foot">Ofschoon, na de vele onderzoekingen, nog niet geheel uitgemaakt is, wanneer ieder stuk vervaardigd is, kent men echter de uitgave der geheele boeken bijna met zekerheid. Prof. Karsten geeft den tijd aldus op: 35 v. Chr. 1ste boek der Sermones; 30, de Epoden en het IIde boek Sermones; 23, de drie boeken Oden; 18, 1ste boek der brieven; 13, vierde boek der Oden, terwijl tusschen 12 en 8, het jaar van zijn overlijden, het IIde boek der brieven en de Ars Poëtica vervaardigd zijn.</note> Deze satiren, 18 in getal, worden door den dichter Sermones (gesprekken) genoemd omdat hij daarin den gezelschapstoon van zijnen tijd meende getroffen te hebben. De politiek wordt in deze satiren geheel niet aangeroerd; de gebreken, welke bespot, niet bitter gehekeld worden, zijn wel de gewoon menschelijke, maar toch den Romeinen bijzonder eigen. Zoo wordt de <hi rend="spat">schraapzucht</hi>, zonder twijfel hun hoofdgebrek, in de l<hi rend="sup">ste</hi> en in de 5<hi rend="sup">de</hi> satire van het eerste boek, van verschillende kanten bezien en bespot. De dichter is hierbij vernuftig en fijn, en vermijdt de ruwheid, die hem in de satiren van Lucilius zoozeer hinderde. Geen hekeldichter heeft ook zoo goed als Horatius de kunst verstaan, om aan zijne stukken door kunstvolle dialogen en verhalen eene bevallige levendigheid en afwisseling te geven. De fijnste opmerkingen omtrent het menschelijk leven vindt men vooral in de satiren van het tweede boek, deze naderen reeds meer en meer den trant der brieven, <hi rend="spat">Epistolarum libri</hi> II, waarin meer lessen van wereldwijsheid opgenomen worden en een weinig 
minder vroolijke luim heerscht, doch die niet minder scherpzinnige opmerkingen bevatten. De toon der brieven is in 't algemeen ernstiger, ook wordt de aandacht meer op literarische onderwerpen gevestigd, dan in de Sermones. Het onderscheid tusschen beide bundels gedichten ligt in den leeftijd van den dichter, niet in de dichtsoort zelve. De levenswijsheid, welke Horatius er in ontwikkelt, trekt allen, die, van den zinnendienst afkeerig, door beoefening van wetenschap en kunst een hooger genot zoeken te bekomen. De Sermones en de Epistolae leeren ons het best de denkwijze van Horatius kennen; de inhoud is er het voornaamste, terwijl de waarde der kleinere gedichten menigwerf bijna uitsluitend in den vorm gelegen is. Daartoe behooren de <hi rend="spat">Epoden</hi>, eigenlijk <hi rend="spat">Jambi</hi>. Hij volgde daarin Archilochus, doch alleen wat de versmaat
<pb n="142"/>betreft, want de scherpte van den Parischen hekeldichter streed met het zachter gevoel van Horatius. De enkele epoden, waarin eene buitengewone bitterheid doorstraalt, behooren zekerlijk tot het eerste tijdperk van des dichters werkzaamheid. Met de verbetering van zijn fortuin werd ook zijne stemming zachter. Den meesten roem behaalden echter zijne lierzangen, waarvan hij eerst drie boeken uitgaf, <hi rend="spat">Carminum libri</hi> III, doch later nog één boek bijvoegde. Het <hi rend="spat">Carmen Saeculare</hi>, een eeuwzang, werd in 17 v. Chr., op bijzonder verzoek van Augustus, vervaardigd. Deze lierzangen hebben den roem van Horatius het meest verspreid; hij zelf wist ze beter te schatten, dan de meeste zijner navolgers en bewonderaars in lateren tijd. Hij streefde er naar om den rijkdom versmaten bij de oud-Grieksche lierdichters in de taal van Latium over te brengen. Dat doel heeft hij zeker bereikt, en wijl Horatius in alles elegant was, d.i. wijl hij eenen fijnen smaak bezat, deed hij ook wat de onderwerpen, die hij behandelde, betreft juist zulk eene keus, dat ook daarom deze gedichten konden bevallen. Hij weet echter zeer wel, dat hij niet met eenen Pindarus moet vergeleken worden; zijne taak was het als een bij uit alle bloemen honig te puren. - Tot de laatste werken van Horatius behoort de <hi rend="spat">Ars poëtica</hi> of <hi rend="spat">Epistola ad Pisones</hi>, waarin een aantal lessen over poëzie, vooral over de dramatiek gevonden worden. Aan dit stuk ontbreekt echter de noodige eenheid; zoodat het of niet afgewerkt of zeer bedorven tot ons overgekomen is.</p>
<p>De gedichten van Horatius hebben ten allen tijde een aantal bewonderaars gehad, doch vooral in ons land, tijdens de republiek, waren de edelste staatslieden doortrokken van den geest, die er in ademde.<note n="1)" place="foot">Prof. Peerlkamp deelde daarover, in de inleiding voor de vertaling der Oden door Oosterdijk, merkwaardige bijzonderheden mede.</note> Vondel ging hen voor in zijne ‘Roomsche Lier’ waarvan de aanvang luidt:</p>
<lg type="poem">
<l>Die Flakkus poogt te steecken na sijn kroon,</l>
<l>Die tart als Pan Apolloos hoogen toon,</l>
<l>En krijght in 't end den welverdienden loon</l>
<l rend="; 1tab">Van Midas ooren.</l>
<l>De Venusynsche vogel blanck van pluym,</l>
<l>Gaat bruysen als een schip voor wind door 't schuym,</l>
<l>Of schept zijn adem op het luchtig ruym</l>
<l rend="; 1tab">En laat zich hooren.</l>
</lg>
<p>Deze onbepaalde bewondering voor de schoonheid dezer gedichten duurde totdat de snoeiersbaas kwam, die de dorre takken afsneed en ons dien zelfden fijnen Horatius overliet, welke in de ars poëtica zulk een goed onderricht gaf.<note n="2)" place="foot">Woorden van prof. Geel, als hij aan 't eind van gesprek over poëzie en arbeid (Onderzoek en Phantasie) van de uitgave van Horatius door prof. Peerlkamp melding maakt. Zeker is het dat met die uitgave eene geheele nieuwe periode voor de beoefening der gedichten van Horatius aangebroken is.</note> Sedert de kritiek van prof. Peerlkamp is de buitensporige bewondering der oden verdwenen; omdat men eerst daarna een nauwgezet onderzoek over de waarde er van begon in te stellen. Overigens zijn de kunstrechters onzer dagen, die voor het scherpe en forsche der natuur meer sympathie hebben, dan voor fijne en liefelijke der kunst,
<pb n="143"/>weinig genegen om den vertegenwoordiger van eene richting, die zij afkeuren, hoogen lof toe te zwaaien. Ten slotte moge de volgende uitspraak van prof. Karsten hier hare plaats vinden, omdat daarin zoo eenvoudig mogelijk de waarde van Horatius wordt uitgedrukt. ‘De poëzie was voor Horatius niet slechts eene kunstoefening of verpoosing, maar ook eene behoefte van zijn geest en een uitdrukking van zijn ziel. Zijn dichten was met zijn denken en leven eng verbonden. In zijne jeugd door de wederwaardigheden en teleurstellingen van het lot gekrenkt, geeft hij zijn hart lucht in schimp- en hekeldichten. Later met de fortuin verzoend, vat hij de citer op en doet de snaren klinken voor liefde en vriendschap, voor deugd en wijsheid, voor de eer van helden, goden en vaderland. Op rijpen leeftijd legt hij zijn gemoed open in Brieven, waarin hij leerend en schertsend den weg wijst, die tot wijsheid en levensgeluk leidt. Ten laatste treedt hij op als Criticus, om de regelen der kunst, die de taak van zijn leven had uitgemaakt, te ontvouwen en den jongelingen het echte van het valsche te leeren onderscheiden. Zoo vertoont zich in de poëzie van Horatius een voortgang en ontwikkeling, die met zijn leven en zijne vorming als mensch ten naauwste zamenhangt, gepaard aan eene steeds toenemende fijnheid en klaarheid van stijl en uitdrukking, die van zijn voortdurend streven naar hooger volmaking en wetenschap in de kunst getuigen.’ - De gedichten vooral de oden van Horatius zijn in alle beschaafde talen van Europa herhaaldelijk overgezet. In ons land vertaalde Vondel de lierdichten en de ars poëtica, Huydecoper de hekeldichten en brieven, doch beiden in proza. J. de Decker en A. van der Goes, later Perponcher, Dornseiffen, M.C. van Hall en 
bovenal Bilderdijk brachten verscheidene lierzangen in versmaat over. Allen te zamen zijn door P. van Winter en H.G. Oosterdijk in verzen overgezet.<note n="1)" place="foot">Lierzangen in Nederd. dichtmaat door P. van Winter met aanmerkingen, Amsterdam 1804. Lierzangen van Q. Horatius Flaccus, in Nederduitsche verzen gebragt door H.G. Oosterdijk, in leven Med. Dr. te Amsterdam, uitgegeven door P. Hofman Peerlkamp, Haarlem 1819. Onder de geschriften, welke over Horatius handelen munten uit, die onzer landgenooten ‘Q. Horatius Flaccus van R. van Ommeren, Amsterd. 1789,’ in 't Duitsch overgebracht door Wälch, Leipzig 1802, en Q. Horatius Flaccus. Een blik op zijn leven, zijne studiën en dichtwerken door S. Karsten, Utrecht 1861, welk werk alweder in 't Duitsch vertaald werd door prof. M. Schwach, Leipzig 1863. Voorts schreven over Horatius: Walckenaer, Histoire de la vie et des poésies d'Horace, Paris 1840 2 vol. Teuffel Charakteristik des Horaz, Leipzig 1842. W.J. Weber Horaz als Mensch u. Dichter, Jen. 1844, waarbij men voegen kan Fr. Jacob, Horaz und seine Freunde, Berl. 1852, een historische roman. Over de tallooze vertalingen en navolgingen van Horatius in het Duitsch zie men Cholevius, Geschichte der Deutsche Poëzie nach ihren antiken Elementen, cap. 26-28 en Horaz und sein Einflus auf die lyrische Poëzie der Deutschen, von prof. H. Fritsche in Jahns N. Jahrb. Bd. 88 bl. 163-178. Een der laatste en beste vertalingen is die van Strodtman's 1863, zooals in 't Fransch o.a. van Daru, in 1866 werd uitgegeven ‘Horace, poésies lyriques traduites par Emm. Worms de Roually 4e. edition Bourdeaux.’</note></p>
<p>Wij gaan nu over tot hem, aan wien Horatius (Epist. I. 4.) de volgende woorden richtte.:<note n="2)" place="foot">Naar de vertaling van Mr. M.C. van Hall, wiens geschrift over Valerius Messala Corvinus, Amsterd. 1820, een doorloopende commentaar op de gedichten van Tibullus, ook van die, welke hem ten onrechte worden toegeschreven bevat.</note></p>
<pb n="144"/>
<lg type="poem">
<l>Wat boeit, Tibullus! U, kunstregter mijner zangen,</l>
<l rend="; 1tab">Op 't stille land zoo vast?</l>
<l>Zoekt gij een' Cassius, steeds dichtend, te vervangen,</l>
<l>Of peinst ge in 't koele woud, met afgemeten gangen,</l>
<l rend="; 1tab">Op 't geen een' Wijze voegt en leert dáár, wat u past?</l>
</lg>
<p>Hij eindigt met hem bij zich te noodigen:</p>
<lg type="poem">
<l>En, hebt ge in lagchen lust, kom dan in mijn landouwen,</l>
<l rend="; 1tab">Den ernst dan op mijn hoeve ontvliên!</l>
<l>Gij zult mij blijde en vet aan vollen disch aanschouwen,</l>
<l rend="; 1tab">En in me een' echten zoon van Epicurus zien.</l>
</lg>
<p>Albius Tibullus ongeveer 54 v. Chr. geboren, behoorde tot den rijken burgerstand (ordo equestris). Aan letteroefeningen en aan de liefde zich wijdende, leidde hij een lustig leven op zijn landgoed. Alleen de hoogachting voor M. Valerius Messala Corvinus konde hem voor eenigen tijd daaraan ontrukken. Tibullus trok met hem te velde in den Aquitanischen oorlog (30 v. Chr.), doch, toen hij hem later ook naar het Oosten volgen wilde, bleef hij te Corcyra (Corfu) ziek achter. Hij uitte zijn verdriet hierover in eene elegie (I. 3) aan zijn geliefde Delia. Overigens is ons weinig of niets van zijn leven bekend. Hij stierf in 19 v. Chr. Ovidius maakte op zijn dood een klaaglied (Amor. III. 9), waarin hij o.a. zegt:</p>
<lg type="poem">
<l>Zoo iets, het graf te sterk, ons namaals leven doet,</l>
<l rend="; 1tab">Zal in Elysium Tibullus eeuwig wonen:</l>
<l>Daar treedt Catullus hem met Calvus te gemoet,</l>
<l rend="; 1tab">Het zalig hoofd omkransd met frissche lentekroonen.</l>
</lg>
<p>Tibullus is in den regel zacht, liefelijk en natuurlijk. Hij nadert reeds de richting der nieuweren, in zijne neiging voor het bekoorlijke van 't eenvoudige landleven. De vier boeken Elegiën, die onder zijn naam tot ons gekomen zijn, behooren hem slechts voor de helft toe. Het derde en vooral het vierde boek zijn blijkbaar van een andere hand en in later tijd geschreven. In onze taal zijn onderscheidene Elegiën van Tibullus vertaald door Mr. M.C. van Hall, door Arntzenius, Lutgert en door Bilderdijk. Allen zijn vertaald door A. Hirschig, Cz.<note n="1)" place="foot">Mr. M.C. van Hall heeft vertaald, I, 3, 10, 8.II, 5i R.H. Arntzenius, Dichtlievende Uitspanningen, Amsterd. 1801 I, 11. II, 3 en III, 3. W. Bilderdijk I, 5, III. 2, 3 en IV. 6. Allen in: Tibullus, nagevolgd door A. Hirsching, Cz. Hoorn, 1842. In 't Hoogduitsch door J.H. Voss 1810, Richter 1830 en Teuffel 1855, in 't Fransch o.a. door Mollevaut, Paris 1816.</note></p>
<p><hi rend="spat">Sextus Aurelius Propertius</hi>, te Asinium in Umbrie ongeveer 54 v. Chr. geboren, in 22 v. Chr. overleden. Ook deze dichter werd in den kring, dien Maecenas rondom zich vormde, opgenomen; zooals o.a. blijkt uit de 9<hi rend="sup">de</hi> Elegie van 't derde boek, welke aldus eindigt:</p>
<lg type="poem">
<l>Ik, wien gij waart ten gids, sinds mijne kinderjaren,</l>
<l rend="; 1tab">Zong steeds, op zoeten toon; ziedaar mijn' hoogsten roem!</l>
<l>Hij (d.i. Augustus) blijv' voor u gestemd en klinke van mijn snaren,</l>
<l rend="; 1tab">Opdat eens 't nageslacht mijn' naam naast d'uwen roem.</l>
</lg>
<pb n="145"/>
<p>De Alexandrijnsche dichters Callimachus en Philētas strekten hem bij het maken zijner kunstige en geleerde<note n="1)" place="foot">De Romein drukt dat uit door ars en doctus, woorden, welke vooral op vernuft en fijnheid van dictie, in 't algemeen op den kunstvorm betrekking hebben. De dichters ten tijde van Augustus stelden, even als de Alexandrijnen vroeger en de Franschen onder Lodewijk XIV, beschaving, in den eigenlijken zin, op den hoogsten prijs. Men dichtte ook voor geleerde en beschaafde lieden, die van de eenvoudige natuur niets of weinig wilden weten. Bernhardy zegt: ‘Die Liebe wurde den Dichtern eine Kunst, eine Gegenstand des Talents und reflectirenden Verstandes, nicht des Herzens und Gefühls; wenn aber die Neueren in geistigen Gehalt und Tiefe der Empfindung unendlich überlegen sind, so besitzen trotz aller Einseitigkeit die Römischen Erotiker Mark und Schárfe der Formen. Sie haben die reichste Fülle des sinnlichen Lebens aufgenommen und hierdurch den Kreis der alterthümlichen Elegie, die zugleich ein Spiegel der Sittengeschichte Roms wird, vollendet: an ihrer Spitze die Meister Tibullus und Propertius, jener subjectiv in Ton des gemüthlichen über praktischen Stillebens, dieser durch Reflexion machtig und mit den Extremen der starken Leidenschaft vertraut.’</note> gedichten ten voorbeeld. Zooals Catullus Lesbia, Tibullus Delia, bezong Propertius zijne hartstochtelijke liefde voor Cynthia, eigenlijk Hostia geheeten. Sedert 12 v. Chr. trof de ontrouw zijner geliefde, en de armoede, waarin hij door zijne levenswijze verzonken was, hem zoo zeer, dat hij zich wel voor een poos op ernstiger studiën toelegde, doch zijn kracht was gebroken, hij stierf vroeg. Hij heeft IV <hi rend="spat">boeken Elegiën</hi> nagelaten, welke door keurige dictie, zooals b.v. IV. 11, bijzonder uitmunten. Ook komen er schetsen in voor van een nationaal epos, welke de bekwaamheid van Propertius in dit opzicht duidelijk bewijzen. Het is natuurlijk dat zijne gedichten in den nieuweren tijd zelden vertaald werden, wijl de kunst er van door eene overbrenging in eene andere taal bijna geheel te loor gaat. Ook is hij voor een minnedichter dikwijls te geweldig, te ernstig, dan dat men bij eene soort van poëzie, welke los en licht scheen te moeten wezen, in hem behagen konde scheppen. Men kan eenigzins het onderscheid tusschen zijne poëzie en die van Horatius opmaken uit eene vergelijking van de gedichten, die beide op den slag bij Actium gemaakt hebben, (Horat. Epod. 9; Propert. IV. 6) en die vertaald zijn door M.C. van Hall.</p>
<p>Tot de meest gevierde dichters van dien tijd behoorde ook C. <hi rend="spat">Cornelius Gallus</hi>, (ongeveer 69-26 v. Chr.)<note n="2)" place="foot">Hij moet wel onderscheiden worden van eenen gelijknamigen vriend van Propertius en van Aelius Gullus, die een mislukte expeditie naar Arabië ondernam.</note> een der oudste vrienden van Vergilius. Hij wordt door Ovidius hoog verheven en Propertius telt hem ook onder de groote meesters in de elegische poëzie. Op zijn ongelukkig lot, - hij kreeg van Augustus de landvoogdij van Aegypte, werd daarover aangeklaagd en veroordeeld, waarop hij in wanhoop zich zelven ombracht, - zinspeelt Ovidius, als hij bij den dood van Tibullus zingt:</p>
<lg type="poem">
<l>Ook Gallus, zoo hij nooit in 't misdrijf heeft gedeeld,</l>
<l rend="; 1tab">En, valsch beticht, den dolk zich heeft in 't hart gestooten,</l>
<l>Dan zweeft zijn schim. Tibull'! door eeuwig heil gestreeld,</l>
<l>Met de uwe vroolijk om, waar alles lacht en speelt,</l>
<l rend="; 1tab">En zal der vromen rij en hun geluk vergrooten.</l>
</lg>
<p>Wij hebben echter niets van dezen dichter overig, al worden er ook eenige
<pb n="146"/>stukken op zijn naam rond gevent. Evenzoo is het met gedichten van <hi rend="spat">Lucius Varius</hi>, welke als episch en tragisch dichter door zijne vrienden, vooral door Horatius en Vergilius, hoog geprezen werd. Zoo zingt de eerste den dapperen Agrippa toe (I. 6):</p>
<lg type="poem">
<l>Dat Varius beschrijve uw' moed en zegepralen,</l>
<l rend="; 1tab">Met schachten der Maeoonsche zwaan!</l>
<l>Laat hem uw' krijg te land, ter zee verhalen,</l>
<l rend="; 1tab">Der dapperen heeren heldendaân!</l>
<l>'t Voegt mij, Agrippa! niet van Atreus wraak te zingen.</l>
</lg>
<p>Dit laatste vers doelt zeker op de <hi rend="spat">Thyestes</hi> van Varius, een zeer geprezene tragoedie, waarvan nog eenige fragmenten bewaard bleven. Van de epische gedichten de <hi rend="spat">Morte</hi>, op den dood van C. Julius Caesar, en de <hi rend="spat">Panegyricus Augusti</hi>, een lofdicht op Augustus, waaraan hij gedurende zijn leven en den volgenden tijd onder de keizers, den roem van epicus te danken had, bezitten wij daarentegen niets. Voor ons verdient hij vooral de belangstelling, omdat hij de uitgever der Aenēis van Vergilius geweest is.</p>
<p><hi rend="spat">Publius Vergilius Maro</hi>, geboren te Andes, bij Mantua, 15 Octob. 70, gestorven 22 Sept. 19 v. Chr., schijnt zich reeds vroeg voor literarische werkzaamheden gevormd te hebben. Onder zijne leermeesters worden de dichter Parthenius en de Epicurist Syron genoemd. Bij de akkerverdeeling in 41, verloor hij zijn vaderlijk erfgoed, doch door Asinius Polio<note n="1)" place="foot">Asinius Polio (niet Pollio), een der belangrijkste personen uit de omgeving van Augustus. Hij bewaarde steeds zijne onaf hankelijkheid, en was een zeer scherp criticus, ja, volgens sommigen, een ‘iniquus optimorum Latinitatis auctorum censor’, een onbillijk berisper van de beste Latijnsche schrijvers. Hij had onder Caesar en Antonius met eere gediend; doch na zijnen triumph over Dalmatië, in 40 v. Chr., nam hij zijn ontslag en wijdde zich voortaan geheel aan letterkundige en administrative bezigheden. Hij is de stichter der eerste openbare bibliotheek te Rome en hield tevens het eerst openlijke voorlezingen (recitationes), waarbij hij zijne vrienden en bekenden ter beoordeeling uitnoodigde. Nog altijd is het geschrift van Mr. J.R. Thorbecke, Leid. 1820, ‘de C. Asinii Pollionis vita et studiis doctrinae’, het meest volledige en beste werk, dat wij over hem bezitten.</note> beschermd, kreeg hij het of weder terug, of ontving op een andere wijze voor dat verlies eene dubbele vergoeding, wijl hij door zijn begunstiger aan Maecenas en Augustus aanbevolen werd; hetgeen ten gevolge had, dat hij zijn geheele leven onbezorgd de groote eer en achting heeft kunnen genieten, welke hem door aanzienlijken en geringen bewezen werd. Vergilius vond echter weinig behagen in het verkeer aan 't hof en evenmin in de drukke levendigheid van Rome. Het liefst 
vertoefde hij op 't land, om zich er geheel aan de poëzie en wetenschap te kunnen wijden. In 't laatst van zijn leven besloot hij tot een tocht naar Griekenland, om aldaar zijn heldendicht te voltooien. Hij keerde echter, op verzoek van Augustus, reeds hetzelfde jaar terug; doch te Brundusium gekomen, stierf hij eensklaps, en werd te Napels begraven. Zoo was dan wel geschied, wat zijn vriend Horatius hem bij zijn vertrek toegezongen had. (Od. I. 3).</p>
<lg type="poem">
<l rend="; 1tab">Mocht Cyprus machtige godin</l>
<l>En 't luisterlijk gesternt' Helenes broederpaar,</l>
<l rend="; 1tab">Vergilius, dien ik als mijne ziel bemin,</l>
<l>Behoeden voor gevaar.</l>
<l>Ach! mocht de kiel, waaraan hij is betrouwd,</l>
<l rend="; 1tab">Door westerkoeltjes voortgedreven,</l>
<l>Terwijl der winden vorst hunn' drom gekerkerd houdt,</l>
<l rend="; 1tab">Aan 't Attisch oord hem wedergeven.</l>
</lg>
<pb n="147"/>
<p>Doch aan zijne vrienden te Rome werd hij niet teruggegeven. Hoe diep de dood des dichters allen daar moest treffen, kan men opmaken uit de algemeene vereering, die hij er genoot en waarvan een schrijver<note n="1)" place="foot">Dialogus de Oratoribus, Cap. 13.</note> getuigt, dat toen eens in het theater de verzen van Vergilius voorgelezen werden, allen opstonden, en toen zij zagen, dat de dichter zelf tegenwoordig was, hem dezelfde eer en bijval betuigden, als aan keizer Augustus.</p>
<p><hi rend="spat">De Bucolica</hi>, gemeenlijk <hi rend="spat">Eclogae</hi> geheeten, werden het eerst door hem vervaardigd. Het zijn <hi rend="spat">tien</hi> Idyllen, herdersgedichten, waarin wel de navolging van Theocritus duidelijk te bespeuren is, doch die een veel minder eenvoudigen en natuurlijken geest ademen. De herders, die met elkaar kouten bij Vergilius, verraden telkens, dat zij in geheel andere kringen te huis behooren. Zoo spreekt Daphnis als Augustus, en Tityrus beschrijft de lotgevallen, die Vergilius zelf ondervond. In ouden tijd, zoo wel als later, bewonderde men het geestig spel, dat in de Eclogae gedreven werd. De herdersgedichten der Italianen werden dan ook op dien leest geschoeid, en zonder twijfel heeft deze richting van den Romeinschen dichter tot dat verbazend gekunstel in den nieuweren tijd aanleiding gegeven, hetgeen menigeen hem nooit vergeven kan. Van de Eclogae zijn de 3, 5, 7 en 8 de levendigste en natuurlijkste, terwijl de vierde, vooral vroeger, bijzonder de aandacht trok wegens de beschrijving der heerlijke toekomst, welke, volgens de voorspelling van de Cumaeische Sybilla, verrijzen zal na de geboorte van den zoon van Polio<note n="2)" place="foot">Volgens anderen van Marcellus, zoon van Octavia; velen hebben er ook eene profetie van Christus in gezien.</note>. Ook aan de zesde en de tiende ecloga kan men geene schoonheid, noch zelfs verhevenheid ontzeggen<note n="3)" place="foot">Genthe heeft een goede vertaling van de Eclogae in 't Hoogduitsch geleverd, welke hij met eene belangrijke inleiding voorzien heeft. In onze taal is van de oudere vertalingen, die door Vondel de beste. De eerste en vierde herderzang zijn overgebracht door L. Patoir. Amsterdam, 1825.</note>. Verreweg worden echter deze kunstige gedichten overtroffen door de
<hi rend="spat">Georgica</hi>, een gedicht over den landbouw, in <hi rend="spat">vierzangen</hi>. Het onderwerp paste juist voor de Romeinen, en wel bijzonder in eenen tijd, toen Augustus en de zijnen niets liever verlangden, dan dat de bewoners van Italië zich weêr rustig overgaven aan den akkerbouw, die door de vele binnenlandsche beroerten zóó zeer geschaad was. Vergilius begon er mee, zoo men zegt, op aansporing van Maecenas, in 37 v. Chr. De Alexandrijnsche dichter <hi rend="spat">Nicander</hi> was hem met eene <hi rend="spat">Geórgica</hi> voorgegaan. en ook Hesiodus had in zijne Dagen en Werken hetzelfde onderwerp behandeld, maar geen dezer dichters was zoo zeer de stof en den vorm meester als de Romeinsche, die een onovertrefbaar leerdicht over den landbouw vervaardigde. Hij geeft bij den aanvang den inhoud der Georgica op met de volgende woorden, volgens Vondels vertaling:</p>
<pb n="148"/>
<lg type="poem">
<l>Mijn zang zal, o Meceen, voortaen u laeten hooren</l>
<l>Wat landen weeligh maeckt; in wat saisoen men voren</l>
<l rend="; 1tab">Door d'ackers trecken moet met ploegh en ijsren tant,</l>
<l rend="; 1tab">En best den wijnstock aen den olmboom huwt op 't lant;</l>
<l>Wat zorgen d'os vereischt, en 't vee op zijne tijen;</l>
<l>En wat de zuinige aert der wackre honigbijen</l>
<l rend="; 2tab">In 't gadeslaen ons leert.</l>
</lg>
<p>De dichter behandelde alzoo in het eerste boek den akkerbouw; in het tweede den wijnbouw en de boomkweekerij; in het derde de veeteelt, en in het vierde de bijenteelt. De gedachte, welke den dichter tot zijn werk dreef, drukt hij uit, wanneer hij in 't tweede boek, na eene heerlijke beschrijving van Italië gegeven te hebben, haar aldus aanspreekt:</p>
<lg type="poem">
<l rend="; 1tab">O vruchtbre moeder, die zoo groot een' overvloet</l>
<l>Van vruchten baert, en zulck een puick van oorloghshelden,</l>
<l>Nu vangh ick, u ten dienst, eens aen deze ackervelden</l>
<l rend="; 1tab">Te bouwen, dat weleer by d' ouden was in zwangh,</l>
<l rend="; 1tab">'k Besta de heilge bron 't ontsluiten van mijn' zangh,</l>
<l>En zing een Grieksch gedicht in ons Latijnsche steden.</l>
</lg>
<p>Het geheele gedicht is met fraaie beschrijvingen en heerlijke episoden doorvlochten, waaronder die van Aristaeus en van Orpheus en Euridyce in het vierde boek bijzonder uitmunten.<note n="1)" place="foot">De Hoogduitsche vertaling van J.H. Vos is niet minder voortreffelijk, dan de zoo bekende Fransche van J. Delille. Bij ons heeft na Vondel niemand zich er aan gewaagd. In de Gids 1839, II. bl. 523, wordt eene metrische vertaling van de Episode ‘Orpheus en Eurydice, (Georg. IV. 453 vgl.) aangetroffen.</note></p>
<p>Den grootsten roem bij het nageslacht behaalde Vergilius echter met zijn nationaal heldendicht de Aenēis in 12 zangen. In den beginne ontvouwt de dichter aldus den inhoud er van:</p>
<lg type="poem">
<l>Nu eens vervaerelijck de krijghstrompet gesteecken;</l>
<l>Den krijghsman opgehaelt, die, trots en onbezweecken,</l>
<l>Door 't persend nootlot eerst van 't woest Trojaensche strant</l>
<l>Gevlught, aen d' oevers van Lavinie is belant;</l>
<l>Die, door 't gewelt der Goôn en Junoos wrock gedrongen,</l>
<l>Zoo lang, te water en te lande, alom besprongen,</l>
<l>Most zwerven, en zoo veel in oorloge overbroght;</l>
<l>Terwijl hy pooghde een stadt te stichten door dien toght,</l>
<l>En zijne Huisgoôn voerde in Latiums geweste;</l>
<l>Van waer 't Latijnsche bloet, d' Albaensche en Roomsche veste</l>
<l>Haer oirsprongh rekenen.</l>
</lg>
<p>Vergilius wilde zijn volk in één heldendicht bezorgen, wat de Grieken in de Ilias en Odyssēa vereenigd bezaten, hij wilde daarin de nationale sagen en helden vermelden en te gelijk alles doen strekken, om het nieuwe tijd-<pb n="149"/>perk, dat met Augustus was ingetreden, te verheerlijken. Door kunst moest de dichter vergoeden, wat belet werd door den aard van het volk, waarvoor hij zong, door de stemming der tijdgenooten, waarmee hij leefde, en door eigen inspiratie, welke niet konde opgewekt worden door beelden, welke hem alleen in geschrifte, nooit in 't leven verschenen waren. Dit alles te zamen bewerkte, dat er menig koude en onnatuurlijke voorstelling in het gedicht te vinden is. Niettemin munt het boven alle kunstheldendichten uit, in fraaiheid van dictie, in ernst van opvatting, in schitterende episoden en in schoone beschrijvingen. De eerste zes zangen kunnen met de Odyssēa; de laatste zes met de Ilias vergeleken worden. De pius Aenēas, de vrome Aenēas is de held er van. Deze bewijst zijne vroomheid door de liefde voor zijnen vader Anchises, voor zijnen zoon Ascanius, of Julus, vanwaar het geslacht der Julii, waartoe Caesar en Augustus behoorden, verder door der goden bevel getrouw te volvoeren, toen Dido hem te Carthago boeide, eindelijk door den dood van zijnen vriend Pallas, als eens Achilles Patroclus, op Turnus te wreken, waarmede dan ook het gedicht eindigt. - De Aenēis vangt aan met den meesterlijk beschreven storm, welke, op aanstoken van Juno ontstaan, bewerkte dat de vloot, die van Sicilië vroolijk naar Italië koers zette, verstrooid werd en op de ongastvrije kusten van Carthago landde. Juist was Dido bezig deze stad te stichten en het kwam met Juno's plannen overeen dat zij 
Aenēas vriendelijk ontving. Hij verhaalt daarop aan zijne gastvrouw den ondergang van Troje, in het tweede boek, waarin de meesterlijke beschrijving van den brand en de bekende episode van Laocoön aangetroffen worden. In het derde boek vervolgt hij het verhaal zijner avonturen tot aan den dood zijns vaders Anchises op Sicilië. Het vierde boek, vooral naar Apollonius Rhodius bewerkt, bevat de beschrijving van Dido's rampzalige liefde, van haren zelfmoord en den vloek, dien zij over de nakomelingen van Aenēas uitspreekt, waarbij zij haren wreker in Hannibal voorspelt. In het vijfde boek worden de lijkspelen, ter eere van Anchises op Sicilië gevierd, uitvoerig beschreven;<note n="1)" place="foot">Fraai is de beschrijving van den wedren der schepelingen (V. 114-285).</note> terwijl het zesde boek de beroemde nederdaling van Aenēas in de onderwereld behelst, waarin de toekomst van Rome onthuld wordt.<note n="2)" place="foot">Vs. 756-888. Vergilius toont hier, zoo als overal, eenen diepen blik in het eigen karakter der Romeinen geslagen te hebben, vooral in de bekende verzen
<lb/>
<lg type="poem">
<l>Tu regere imperio populos, Romane, memento!</l>
<l>Haec tibi erunt artes; pacisque imponere morem,</l>
<l>Parcere subiectis et debellare superbos.</l>
</lg>
volgens Vondel
<lb/>
<lg type="poem">
<l>Maer ghy Romain, u past, uw werk is 't, dat ghy ziet,</l>
<l>Te heerschen over 't volck, in 't weereltsche gebiet,</l>
<l>Een rechte maet en wijs op pais en vre te zetten,</l>
<l>'t Gedwee te spaeren, en het trotse hart te pletten.</l>
</lg></note> In het zevende boek komen de Trojanen in 't lang gewenschte land. Koning Latinus ontvangt hen welwillend en biedt Aenēas zijne dochter Lavinia ten echt aan; waarover haar verloofde Turnus in woede ontsteekt, ten gevolge waarvan een strijd losbarst, welke nu verder in 't achtste boek beschreven wordt. Aenēas krijgt Evander en diens zoon Pallas op zijne zijde en Venus bezorgt hem een kostbaar schild, door Vulcaan
<pb n="150"/>
vervaardigd, waarop onder anderen de slag bij Actium uitvoerig gedreven was. Het negende boek is vooral bekend door de schoone episode van Nisus en Euryalus<note n="1)" place="foot">IX. 176-449, vertaald door M. Siegenbeek, Museum. 1 D. Haarl. 1812.</note>, door de edele opoffering van den zoon van Mezentius en door den dood van Pallas. Het elfde boek bevat o.a. den heldendood van de edele Camilla.<note n="2)" place="foot">XI. 532-895.</note> Het twaalfde boek besluit het geheel met het tweegevecht tusschen Aenēas en Turnus. Na hevigen strijd valt eindelijk de laatste.</p>
<lg type="poem">
<l>De groote Turnus, dus getroffen, valt ter zije</l>
<l>Ter aerde, op zijne knien. De Rutulieren staen</l>
<l>Al kermende overendt. De bergh en heuvel slaen</l>
<l>Rondom een naer geluit, en loeien: andre plaetsen</l>
<l>En bosschen op dien kreet den galm te rugge kaetsen.</l>
</lg>
<p>Nu bidt Turnus om 't leven, Aenēas aarzelt eenigen tijd, doch aan Pallas herinnerd, stoot hij het zwaard den vijand in de borst.</p>
<p>De geest voer, zuchtende en gestoord, naar Plutoos streken.</p>
<p>Hiermede eindigt het gedicht. In hoeverre de dichter zelf het daarmede voltooid rekende, kunnen wij niet bepalen. Voor hij het afgewerkt had, overviel hem de dood, en nu werd aan zijne vrienden Varius en Tucca volgens eenigen door Augustus, naar anderen, volgens opdracht van den dichter zelven, de redactie en uitgave van de Aeneïs opgedragen. Eenige onvolledige regels bewijzen nog den onvoltooiden staat er van. Geen gedicht heeft zooveel invloed gehad op de poëzie in later dagen, als de Aenēis van Vergilius,<note n="3)" place="foot">Zoo hoog de Aenēis vroeger, en zelfs boven de Ilias, verheven werd, zoo scherp wordt hem het gebrek aan eenvoud en de gekunsteldheid in den nieuweren tijd verweten. De geschiedenis der waardeering van dit gedicht is bijna de geschiedenis der Aesthetiek, gedurende de laatste 18 eeuwen. Hegel uit zich bitter en scherp (Aesthetik III. bl. 370.) als hij zegt: In den ganzen Virgilischen Epos scheint der gewöhnliche Tag, und die alte Ueberlieferung, die Sage, das Feenhafte der Poesie tritt mit prosaischer Klarheit in den Rahmen des bestimmten Verstandes herein; es geht in der Aeneide, wie in der römischen Geschichte der Livius her, wo die alten Könige und Consuln Reden halten, wie zu des Geschichtschreibers Zeiten ein Orator auf dem Markte Roms oder in der Schule der Rhetoren. Billijker is Gaston Bossier, in de Revue des Deux Mondes, 1867, I. 876. 
Il n'était pas possible, à l'époque d'Auguste, de produire une oeuvre, qui s'adressât à tous sans exception, qui fût aussi complètement populaire, et par conséquent aussi vivante que l'Iliade. Ni le poète, malgré ses efforts, ni ses lecteurs, malgré leur bonne volonté, ne pouvaient plus se faire tout à fait les contemporains de la guerre de Troie. C'étaient des causes d'infériorité, qui desolaient Virgile, et dont il sentait bien qu'il ne triomphait pas; mais où il se relève, où il est l'égal des plus grands, où il ne craint plus la comparaison de personne, c'est quand il est franchement lui-même, quand il se livre tout à fait à son génie et à son temps. Cet élément personel, étranger à la poésie primitive, et qu'il a largement introduit dans son ouvrage, en fait aujourd'hui le charme principal.</note> Reeds vroeg werd het in de scholen der grammatici behandeld en uit zijne verzen andere gedichten, centones, zamengelapt.<note n="4)" place="foot">Dr. W. Suringar heeft verleden jaar zulk een kunststuk uitgegeven. De ecclesia, Anonymi cento Vergilianus ineditus. Tr. ad Rh. Kemink 1867.</note>
<pb n="151"/>De Christenen namen deze vereering over en in een lofzang op Paulus, in de middeleeuwen gemaakt, wordt gezegd, dat deze apostel der heidenen, bij het graf van Maro gebracht, tranen stortte.<note n="1)" place="foot">Ad Maronis mausoleum Ductus fudit super eum Piae rorem lacrimae: Quem te, inquit, reddidissem, Si te vivum invenissem, Poetarum maxime.</note> In de middeleeuwen werd Vergilius al spoedig door verschillende dichters nagevolgd. De Aenēis werd het voorbeeld der Riddergedichten, zoo als dat van Benoit in Frankrijk en van Heinrich van Veldeke in Duitschland. Wegens de 4<hi rend="sup">de</hi> Ecloga werd hij als een verkondiger van den Messias beschouwd en het zesde boek van de Aenēis deed hem als een toovenaar, die de onderwereld kende, beschouwen. Een geheele legende vormde zich omtrent hem. Niet zonder reden maakte Dante, toen hij zijn tocht in de onderwereld deed, Vergilius tot zijnen leidsman. Paus Innocentius V hield hem nog voor eenen toovenaar. Petrarca was de eerste, die hem weder als den zinrijken en zoetvloeienden zanger vereerde. In zijne Africa zocht hij hem op zij te streven. Sedert bleef Vergilius het ideaal der epische dichters zooals van Camoens en Tasso. In ons land werd hij vooral bewonderd door Vondel, die hem zoowel in proza als in versmaat overbracht en zich zeer gelukkig rekende, als hij hem, zoo als in de Gijsbrecht, bij den brand van 't klooster, gelukkig gevolgd had. Eerst door Vergilius begon men de Ilias en de Odyssēa te leeren kennen; waardoor echter, vooral in den jongsten tijd de roem van Vergilius zeer veel gedaald is.<note n="2)" place="foot">Het getal vertalingen der gedichten van Vergilius en vooral van de Aenēis is ontzaggelijk groot. De Hoogduitsche vertaling van J.H. Voss 
behoudt nog steeds hare waarde. In 't Fransch is o.a. aan te bevelen: Virgilius, Oeuvres complètes, traduites en Français par Th. Cabaret-Dupaty. Paris, Hachette 1867. In onze taal hebben velen na Vondel, wiens vertaling in proza den zin beter weergeeft, dan die in dichtmaat, zich er mede beziggehouden. Zoo J. Westerbaen, 's Gravenh. 1662. D. Donker, Gouda 1663. Later Mevrouw Brinkman, wed.v. Streek. De twaalf boeken in verzen, Amsterdam, 1809-1812. De jongste vertaling is die van S.J. Rau, Haarlem, Kruseman 1862. Gedeelten van de Aenēis zijn vertaald o.a. door W. van Haren; het eerste boek; De vier eerste boeken door P. van Winter, Amsterd. 1804, door Mr. A.W. van Engelen. Groningen 1848.</note></p>
<p><hi rend="spat">Publius Ovidius Naso</hi>, geboren te Sulmo, in 43 v. Chr. vormt in vele opzichten eene tegenstelling met Vergilius. Zoo als deze den ernst van het Italiaansche leven uitdrukte, was gene de vertegenwoordiger van het loszinnig en dartel geslacht, dat met spel en zinnelijk genot den keizerstijd inwijdde. Tot eene rijke familie behoorende, kwam hij al vroeg te Rome, werd er in de rhetorica onderwezen, doch had geen lust zich op ernstige studiën of werkzaamheden toe te leggen. In hem en in zijne gedichten zien wij bijna geen spoor meer van de oude Romeinsche natuur en levenswijze. Ook was de gemakkelijkheid, waarmee de verzen als uit zijnen mond vloeiden, geen Romein ooit zoo eigen geweest. Bij Ovidius is alles spel, alles moet bij hem dienen om te vermaken, vernuft, geestigheid, hartstocht, geleerdheid, zelfs ellende en jammer. Voor alle luchthartige en lichtzinnige jongelieden van eenig vermogen en beschaving, zijn zijne gedichten dan ook eene goudmijn van genot. In alle kringen, waar men van 't leven geen ernst maakte, geliefd, bracht hij de loszinnigheid als tot een systeem. Diepe hartstocht kent hij niet, maar wel de gloeiende drift van weelderige gemoederen. Hij is een meester in de kunst der verleiding en was zeker met al de uit-<pb n="152"/>spattingen der zinnelijkheid van zijnen tijd bekend. Dat hij daardoor te veel van Julia, de dartele dochter van Augustus, wist te vertellen, of welke zaak ook, die daarop betrekking had, bezorgde hem zijne verbanning naar Tomi, in Moesië, (in 7 n. Chr.), waar hij steeds uitziende naar het schitterende Rome, nog negen jaren doorbracht en in zestigjarigen ouderdom (13 n. Chr.) overleed.<note n="1)" place="foot">Bernhardy en van Es laten hem daar aan een gebroken hart sterven. Mij dunkt, als men zoo 
druk geleefd heeft als Ovidius zonder twijfel deed, en dan nog zestig jaar oud wordt, na bijna tien jaar in een ruw klimaat als balling vertoefd te hebben, zijn daarvoor nog wel andere redenen te vinden.</note></p>
<p>Het eerste werk, dat hij uitgaf, zijn de <hi rend="spat">Epistolae</hi>, of meer bekend onder den naam van <hi rend="spat">Heroïdes</hi>, waarin hij vrouwen, die tot het Heroïsche tijdperk der Grieken behoorden, zoo als Penelope, Ariadne, Helena, brieven aan hare afwezige mannen of minnaars laat schrijven. Het zijn rethorische oefeningen in verzen. Van de 21 brieven, welke onder den naam van Ovidius doorgaan, wordt ongeveer de helft voor echt gehouden. <hi rend="spat">De Amorum libri</hi> III, drie boeken met 45 meest minneliederen in elegische versmaat, maken zijn hoofdwerk uit. Daarin drukt hij zijn eigene gezindheid evenzeer uit als die van het gezelschap, waartoe hij behoorde. De losheid en gemakkelijkheid van vorm is geheel in overeenstemming met de dartele tafreelen, die hij schetst. Corinna is de type der vele libertinae, vrijgelatene vrouwen, die voortaan door hare levenswijze het model der loszinnige Romeinsche matronen zouden worden. Hoe met zulke vrouwen om te gaan en haar te behagen, leert de dichter in de drie boeken zijner meesterlijke <hi rend="spat">Ars</hi>, thans gewoonlijk <hi rend="spat">amandi</hi>, doch vroeger <hi rend="spat">amatoria</hi> geheeten, d.i. de minnekunst. Daarin heeft hij dat dartele spel als tot een stelsel verheven, zoodat velen er een didactisch gedicht in zien. Nergens verloochent echter de dichter den schertsenden toon, die voor 't onderwerp past, en bewijst dat alles toch maar een kunstig spel is. Daar tegenover staan de <hi rend="spat">Remedia Amoris</hi>, waarin met meer ernst de geneesmiddelen tegen de verliefdheid op eene scherpzinnige en duidelijke wijze ontvouwd worden. Bij deze gedichten moeten nog gevoegd worden de <hi rend="spat">medicamina facieï</hi>, waarin de dichter de verschillende 
toiletkunsten beschrijft. Dit bevallig en geestig stukje diende eigenlijk als een bijvoegsel bij de <hi rend="spat">Ars amatoria</hi>. Geen der werken van Ovidius heeft echter zulk een algemeene bekendheid bij de nakomelingschap genoten, als de <hi rend="spat">Metamorphoseon libri</hi> XV., vijftien boeken gedaanteverwisselingen. Het bevat een doorloopend verhaal van alle Grieksche en ook van eenige Italiaansche mythen, welke daarop betrekking hebben. De dichter begint met de schepping der wereld en eindigt met de apotheose van Caesar. Dit werk is de hoofdbron geworden voor de oppervlakkige kennis der Grieksche en Latijnsche mythologie, welke men in de Middeleeuwen en ook in den nieuweren tijd, bijna tot nu toe, bezeten heeft. Daarvoor konden ook dienen de <hi rend="spat">Fastorum libri</hi> VI., zes boeken van de heilige dagen, waarin de dichter een rijkdom overleveringen omtrent den oorsprong der godsdienstige feesten in de eerste zes maanden van het jaar, op eene duidelijke en bevallige wijze mededeelde. Dit werk is onvoltooid gebleven. Gedurende zijne ballingschap schreef Ovidius <hi rend="spat">Tristium Libri</hi> V, klaagliederen in vijf boeken en <hi rend="spat">Epistolarum ex Ponto libri</hi> IV., brieven
<pb n="153"/>uit Pontus in 4 boeken. Deze elegiën behelzen steeds hetzelfde onderwerp, klachten over zijn verblijf bij de barbaren en vurig verlangen naar Rome. Door allerlei vleitaal zoekt hij den keizer te overreden, het banvonnis in te trekken. Toen deze gedichten nog de waarde der actualiteit bezaten, werden zij veel gelezen en bewonderd, thans vervelen zij spoedig. Het oordeel van Bilderdijk over Ovidius moge deze optelling zijner werken besluiten: ‘Indien, zegt hij, een der Latijnen dichter is, het is ongetwijfeld Ovidius, aan wiens losse natuurlijkheid, rijkdom en juistheid van schilderen, en wat den geboren dichter van den bloot door de kunst gevormden onderscheidt, ik geen gelijke vinde. Zonder de allersteilste vlugt, die de oogen verbijstert, zweeft hij nu hooger, dan lager, waar 't oog hem begeerig en zonder vermoeienis volgt, en daalt af tot het daaglijksche zonder vernedering. Elk waarachtig poëet drukt zich zelven uit, in hetgeen hij gevoelt; en het is de onderscheiden wijs van gevoelen, die den een van den ander dichter verschillen doet. Hij beheerscht zijne stof en wordt er niet van beheerscht; maar deze beheersching is meer overweldigend en uit de hoogte, of meer meegaande en toegeeflijk. Met Virgilius zich alles te onderwerpen, is meer dan met Ovidius alles te omzweven; doch ook dit heeft zijne waarde niet slechts, maar het is bij eene stilheid-ademende gesteltenis, en dus ook bij den aan rust hechtenden ouderdom, ruim zoo welkom. En het is ook hierdoor dat hij, met wien ik in een bruischende jeugd, niet veel op had, mij allengs van meer waarde geworden is.’ De dichtwerken van Ovidius zijn als om strijd door onze landgenooten overgebracht; vooral is dit met de Metamorphoseon het geval, welke, even als de Heldinnebrieven, in 
Vondel hunnen vertolker vonden. Westerbaen vertaalde er eenigen dezer laatsten, terwijl hij ook de Minnekunst (de Ars) en den raad tegen de liefde (remedium Amoris) grootendeels in onze taal overbracht. Ook J. van Heemskerk deed het met de Minnekunst, Minnebaat, Minnedichten<note n="1)" place="foot">Gedichten van v. Baerle, v. Heemskerk en anderen, uitgegeven door D. Groebe, Amsterd. 1827, 2 deelen.</note>. In den nieuweren tijd, heeft Bilderdijk zeven heldinnebrieven en zes boeken van de Gedaanteverwisselingen overgebracht. Eenige klaagliederen zijn door J. Messchert v. Vollenhoven<note n="2)" place="foot">Proeve eener vrije navolging van eenige stukken uit Ovidius, in verzen, door J. Messchert v. Vollenhoven, Amst. 1809 en 1810, 2 dl.. S. van Rusting zoo als ook D. Havart, heeft al de Klaaggedichten, overgebracht.</note>, door Wiselius, Arntzenius en anderen vertaald. Al de werken van Ovidius lazen onze voorouders volgens de vertaling van A. Valentijn.<note n="3)" place="foot">Al de werken van Ovidius, door A. Valentijn, Amst. 1700, 3 dl. met pl. 4<hi rend="sup">o</hi>. Onder de vele vertalingen der werken van Ovidius verdienen de aandacht: Liebeselegiën und Kunst zu lieben, metr. übers. von W. Hertzberg, Stuttgardt 1854. Der P. Ovid. Erotische Werke. Im Versmasse der Urschrift übersetst und erläutert von Dr. Alex. Berg. Stuttgart 3 bden. 1866. Ovids Werke von H. Lindemann, Leipzig 1866, 6 th. In 't Fransch: Oude beroemde vertaling der Metamorph. van Banier, Amsterd. 1732 fol., 1738, 2 voll. 4<hi rend="sup">o</hi>. In den nieuweren tijd herhaalde malen; zoo als o.a. Oeuvres Choisies, Les Fastes, Les Tristes, traduction de la collection Panckouke, par Th. Burette et Vernadé. Nouvelle Edition par E. Pessoneaux, Paris 1866.</note></p>
<pb n="154"/>
<p>4. Reeds Ovidius had het voorbeeld gegeven, hoe men door rethoriek sierlijke en kunstige gedichten konde vervaardigen. Zijne Heroïdes waren niet anders dan oefeningen in de ars suasoria, kunst om te overreden. Zijne overige gedichten drukten echter nog geheel den toon der elegante wereld te Rome uit. Hij was ook reeds begonnen met een deel zijner gedichten openlijk of voor een meer beperkten kring bekenden voor te dragen. Sedert werd dit algemeen gebruik en de openbare lezingen werden voortaan een gewichtig element in de geschiedenis der Romeinsche Letterkunde. M. Hertz heeft er een alleraardigst stukje over geschreven, waarheen wij den begeerigen lezer verwijzen<note n="1)" place="foot">Schriftsteller und Publicum in Rom., von M. Hertz., Berl. 1853.</note>, terwijl wij overgaan tot de vermelding dier dichters, welke tot den tijd der keizers behooren en die in den regel meer opmerkingswaardig zijn door de navolging in den modernen tijd dan door hunne eigen voortreffelijkheid. Wel het minst wezenlijke waarde hebben zij, die de epische en dramatische poëzie beoefenden en hoogdravende kunststukken leverden, welke van het leven geheel verwijderd waren en alleen voor de lectuur of declamatie geschreven werden. Het ging in den Romeinschen Keizerstijd, als eens te Alexandrīa, alleen korte, scherpe en puntige stukjes konden behagen, waar vernuft hooger waarde had, dan diep gevoel, waarmed men deels door de oppervlakkigheid der cultuur, deels wegens de hand over hand toenemende huichelarij, begon te spotten. De satire ontwikkelde zich in dit tijdperk bijzonder en trad de perken der dagelijksche litteratuur verre te buiten; daarheen was nog de oud-Romeinsche ernst gevlucht. Wij zien dit vooral in:</p>
<p><hi rend="spat">Aulus Persius Flaccus</hi>, geboren te Volaterrae, in Etrurië, 34 n. Chr., gestorven 62 n. Chr., behoorde tot een oud geslacht en ontving eene degelijke opvoeding. Zijn leeraar in de wijsbegeerte was de Stoïcijn Cornutus, waardoor hij zijn leven en gedachten geheel naar de strenge beginselen der stoïcijnsche school regelde, waarin hij bovendien versterkt werd door zijn omgang met den edelen Paetus Thrasea. Zedelijke reinheid was zijn ideaal en diepen afschuw koesterde hij voor de bedorvenheid zijner dagen. Zijne verontwaardiging uitte hij in zes <hi rend="spat">Satiren</hi>, waarin hij niets spaarde. Hij tast diep door in de oppervlakkigheid, waarmede zijne tijdgenooten zelfs aan overigens lofwaardige oefeningen zich wijdden. Zoo bespot hij in de eerste satire o.a. het dilettantisme in de letterkunde, dat geen eigen oordeel heeft, maar zich door de mode laat medeslepen, of hij spot met de natuurphilosophen, die in woorden en geleerde termen eene bovenmatige kennis ten toon spreiden, of vaart in de 2de satire hevig uit tegen de hoogere standen, die alle kracht en energie verloren hebben, doch voor ijdele godsdienstige ceremoniën eenen angstvalligen ijver vertoonen en naar het uiterlijke der godsdienst grijpen, omdat duchtige inspanning hen te veel Vermoeien zoude. Het geheel - allen te zamen bevatten slechts 664 verzen - maakt den indruk, alsof de dichter zijn eigene gevoelens lucht geven wilde, zonder zich om eenigen lezer te bekommeren. Zijn taal is stroef en hij doet geen de minste poging om, zoo als Horatius, door het schetsen van typen of door dramatische voorstelling, aan de eischen der kunst te voldoen. Bilderdijk heeft zijne hekelgedichten in onze taal overgebracht. Met hem wordt gemeenlijk in eenen adem genoemd:</p>
<pb n="155"/>
<p><hi rend="spat">Decimus Junius Juvenalis</hi>, geboren te Aquinum, in Latium, (vermoedelijk van 42-119 n. Chr.) vervaardigde onder Domitianus 15 Satiren; de 16de, welke daarbij gevoegd wordt, is van een onbekend schrijver. Zij bevatten eene levendige schets der bedorvenheid van het keizerrijk en munten in kunst boven die van Persius uit. Vooral wordt de zesde satire zeer geprezen. De buitensporige onzedelijkheid, welke in sommige stukken geschilderd wordt, maakt eenige satiren zeer moeilijk te vertalen; niettemin hebben enkelen er zich aan gewaagd<note n="1)" place="foot">Juvenalis en Persius, Schimpdichten door Valentijn, Leijden 1703. Eerste hekeldicht door C. Pierson, Rotterd. 1698, de 14de Satire door J. de Decker. Van de tiende heeft Bilderdijk een gedeelte vertaald in de Zedelijke gisping. In 't Fransch heeft men o.a. Jnvénal Satires. Traduction nouvelle, par Victor Poupin, 2e édition, Paris 1866. In 't Hoogduitsch door v. Weber, 1838.</note>.</p>
<p><hi rend="spat">Marcus Valerius Martialis</hi>, een Spanjaard uit Bibilis, leefde onder Domitianus te Rome en stierf in 't begin der tweede eeuw onzer jaartelling. Hij vervaardigde <hi rend="spat">Epigrammatum libri</hi> XIV, veertien boeken, puntdichten, welke geheel met het karakter van zijnen tijd in overeenstemming zijn. Geen de minste zedelijke ernst wordt er in aangetroffen, doch meermalen tintelen zij van geest en vernuft, al is het wel eens van een grove soort. Bilderdijk heeft er enkele in onze taal overgebracht.<note n="2)" place="foot">III. 24, 63, IV. 5, IX. 30, 36 X. 42, 100. XI. 18.</note></p>
<p>Voor de kennis der levenswijze en zeden zijn ook merkwaardig de <hi rend="spat">Saturae</hi> van Petronius, waarvan wij echter slechts eenige onzamenhangende gedeelten bezitten. Omtrent den persoon des schrijvers is men nog in het onzekere. - De dichters, welke wij tot dusverre opnoemden, stonden wel degelijk in verband met het leven, waarvan dan ook hunne werken de meeste waarde ontleenen. Juist het omgekeerde vond plaats bij hen, die, zooals de maker der 10 tragoediën,<note n="3)" place="foot">Het zijn: Hercules Furens, Thyestes, Thebais of Phoenissae, Hippolytus of Phaedra, Oedipus, Troas of Hecuba, Medca, Agamemnon, Hercules Oetaeus, allen navolgingen van Sophocles of Euripides, en Octavia, de verstootene gemalin van Nero, een oorspronkelijk stuk, doch misschien eerst in de 13de eeuw n. Chr. vervaardigd. Vondel heeft hiervan de Phaedra nagevolgd en Westerbaen de Troas in onze taal overgebracht.</note> welke op naam van <hi rend="spat">Seneca</hi> tot ons gekomen zijn, kunstige stukken schreven, welke gemaakt werden, om gelezen, niet om gespeeld te worden. De gezwollene spreekwijzen en uitdrukkingen, het valsche vernuft en de dwaze geleerdheid, welke in deze pronkstukken ten toon gespreid worden, maken de helden er van tot belachelijke theaterpoppen. Het is een groot ongeluk voor de moderne litteratuur geweest, dat juist deze stukken, omdat zij aan den beroemden wijsgeer Seneca, die er stellig de maker niet van is, toegeschreven werden, herhaalde malen vertaald, nagevolgd en als modellen aanbevolen zijn. Hetzelfde is meermalen het geval geweest met die dichters, welke op het voetspoor van Vergilius zich aan het heldendicht wijdden en wel eerst van</p>
<p><hi rend="spat">Marcus Annaeus Lucanus</hi>, te Corduba (Cordova) in Spanje geboren (38-65 n. Chr.). Te Rome gekomen, werd hij er eenigen tijd lang door keizer Nero hoog gevierd, doch verviel later in ongenade; hetgeen hij niet verkroppen konde, zoodat hij deel nam aan de samenzwering van Piso, en toen deze ontdekt werd, zich zelven om het leven bracht. Wij
<pb n="156"/>bezitten van zijne gedichten nog de <hi rend="spat">Pharsalia</hi> in tien boeken, waarin de burgeroorlog tusschen Pompeius en Caesar beschreven wordt. Voor de geschiedenis is dit gedicht van meer belang dan voor de poëzie.<note n="1)" place="foot">De Pharsalia zijn in Nederl. rijm overgezet door H. Storm, Amsterd. 1620.</note> Eenigen prijzen hem om zijne stoïcijnsche begrippen, die hij in zijn gedicht niet nalaat te uiten; hij bezit er echter ook de stroefheid van. Sierlijker en welluidender zijn zeker de verzen van:</p>
<p><hi rend="spat">Silius Italicus</hi>, (25-100 n. Chr.). Hij schreef eene <hi rend="spat">Punica</hi>, in 17 boeken, waarin hij de geschiedenis van den tweeden Punischen oorlog, zooals Livius dien in proza geschreven heeft, in verzen bracht. Wat meer lofs verdient: <hi rend="spat">Caius Valerius Flaccus</hi>, in 58 n. Chr. gestorven, die eene <hi rend="spat">Argonautica</hi> in acht boeken geschreven heeft, waarin hij Apollonius Rhodius op eene uitmuntende wijze volgde, ja menigwerf in gloed, in kracht van taal en uitdrukking overtrof. Niet zonder verdienste is ook P. <hi rend="spat">Papinius Statius</hi>, die eene <hi rend="spat">Thebaïs</hi> in 12 boeken, naar Antimachus, vervaardigde; zooals ook eene Achillēis, waarvan echter slechts twee boeken overig zijn. Deze dichter was te Napels geboren en stond lang in in groote gunst bij Domitianus; later echter in ongenade gevallen, stierf hij in armoede. Hij is een trouw volger van Vergilius en Ovidius, wiens losse verhaaltrant hij meermalen evenaart in de vier boeken <hi rend="spat">Sylvae</hi>, 32 lyrische gedichten, welke juist omdat zij minder gepolijst zijn, door hunne natuurlijkheid bevallen. Tot de dichters, wier naam in den nieuweren tijd bijzonder bekend geworden is, behoort:</p>
<p><hi rend="spat">Phaedrus</hi>, denkelijk een vrijgelatene, die tijdens de regeering van keizer Claudius leefde en Aesopische fabelen eenvoudig en juist in Latijnsche verzen overbracht. Wij bezitten van hem 97 fabelen, in 5 boeken verdeeld.<note n="2)" place="foot">De fabelen van Phaedrus waren bijna tot onzen tijd toe een geliefd schoolboek en werden herhaalde malen in onze taal overgebracht. Het best in de Esopische fabelen van Fedrus, in Nederd. Dicht vertaelt door D. van Hoogstraten. Amsterdam 1704, 4<hi rend="sup">o</hi> met pl., ook in 1739 en 1769.</note> Onder de latere dichters is nog opmerkenswaardig:</p>
<p><hi rend="spat">Claudius Claudianus</hi>, te Alexandrīa geboren. Hij bracht het grootste deel van zijn leven door te Ravenna, waar hij als vriend en gunsteling van Stilicho, onder keizer Honorius (395-423) bij de Romeinsche grooten in hoog aanzien stond. Hij vervaardigde verschillende <hi rend="spat">panegyrici</hi>, lofdichten waarvan die ter eere van Honorius en Stilicho met de meeste kunst bewerkt zijn. Zijn bruiloftslied, <hi rend="spat">De nuptiis Honorii et Mariae</hi>, munt uit door eenvoud van voorstelling en adel van gedachte. Hij vervaardigde ook schimpdichten vooral tegen het Oost-Romeinsche rijk. Hij legde zich voorts evenzeer op de didactische poëzie als op het Epos toe. Tot dit laatste soort behoort het onvoltooid gedicht, de <hi rend="spat">raptu Proserpinae</hi>, de schaking van Proserpina. - In alle deze gedichten geeft hij vele bewijzen van groote kunde en van talent om de dichters der gouden eeuw na te volgen. Door Stilicho werd voor hem te Rome een standbeeld opgericht. Ten slotte vermelden wij nog:</p>
<p><hi rend="spat">Magnus Ausonius</hi> van Burdigala. (Bordeaux). In 390 geboren, was hij onder keizer Valentinianus zulk een beroemd rethor en grammaticus, dat deze hem tot opvoeder van zijnen zoon Gratianus benoemde. In zijnen ouderdom keerde hij naar zijn vaderland terug, waar hij hoog bejaard over-<pb n="157"/>leed. Wij bezitten van hem 141 epigrammen, <hi rend="spat">parentalia</hi>, gezangen ter herinnering aan afgestorven vrienden en leeraars enz., voorts 20 idyllen, waaronder die op de Moesel, de <hi rend="spat">Mosella</hi>, boven anderen uitmunt.<note n="1)" place="foot">Bilderdijk heeft vertaald van de Epigrammata: 8, 11, 13, 24, 34, 59, 75, 82, 107 van de <hi rend="spat">epitaphia heroum</hi>, grafschriften op helden, 24, 27, 36 en 38 en van de Idyllen, 4 en 14.</note></p>
<p>Wij dienen nu weder terug te gaan, om over de voornaamste prozaschrijvers een weinig te zeggen en wel het eerst over:</p>
<p><hi rend="spat">Titus Livius</hi> van Patavium (Padua) (59 v. Chr. tot 17 n Chr.). Naar Rome gekomen, wijdde hij er zich geheel aan letterkundige studiën, welke hem den toegang tot Augustus bezorgden, die hem in eere hield en, zoo 't schijnt, aan zijn hof verbond. Van zijne verschillende kleinere geschriften weten wij weinig; wijl zij allen overschaduwd werden door zijn hoofdwerk, waarin voor 't eerst de geheele geschiedenis van den Romeinschen staat uitvoerig en met kunst behandeld werd. <hi rend="spat">De Historiae Romanae libri</hi> CXLII nemen een aanvang met de stichting der stad en eindigen met den dood van Drusus, 10 v. Chr. Wij bezitten van dit groote werk slechts een klein gedeelte. Volgens Niebuhrs verklaring, is geen verlies bij de Romeinsche letterkunde zoozeer te beklagen. Slechts 35 boeken zijn er meer overig. Denkelijk in de middeleeuwen werd de historie van Livius in decaden, tientallen, verdeeld. Van deze bezitten wij het eerste tiental, loopende tot het jaar 292, n. de stichting der stad; het tweede tiental ging verloren, terwijl de daaropvolgende 25 boeken overgebleven zijn. Daarin wordt de Romeinsche geschiedenis van het begin van den tweeden Punischen oorlog tot de onderwerping van Macedonië en Illyrië behandeld (van 218 tot 167 v. Chr.). Van de verlorene boeken (XI-XX en XLVI-CXLII) bezitten wij nog kortte inhoudsopgaven, <hi rend="spat">periochae</hi>, of ook wel, <hi rend="spat">epitomae</hi> genoemd. De waarde van deze geschiedenis is zeer onderscheiden en hangt geheel af van de bronnen, welke Livius niet altijd met evenveel kritiek gebruikt. Voor het verhaal van den ouden tijd schijnt hij meestal het gedicht van Ennius gevolgd te hebben. In de beschrijving van den tweeden Punischen oorlog gebruikt hij Polybius, doch 
daarbij worden ook andere bronnen vermeld. Livius is echter minder de man van wetenschap en kritiek als wel de geschiedschrijver, welke zich er op toelegt om zijn verhaal zoo boeiend en treffend mogelijk te maken. De kunst staat bij hem op den voorgrond en in dit opzicht drukt hij geheel den geest van zijnen tijd uit. De verschillende redevoeringen, welke hij, volgens de manier der ouden, tusschen zijn verhaal vlecht, bewijzen dan ook meer de rhetorische ontwikkeling van den schrijver, dan dat zij van diep inzicht in de staatkunde en in de menschelijke natuur getuigenis geven. Zijne voorstelling der oudste geschiedenis van Rome is bijna tot nu toe algemeen aangenomen; ook zijne taal en stijl had grooten invloed op de Latijnsche geschiedschrijvers van lateren tijd. Reeds vroeg werden de historiën van Livius in onze taal overgebracht<note n="2)" place="foot">Antwerpen 1541 fol. In de 16de en 17de eeuw werden er telkens vijf uitgaven van bezorgd, de laatste Leiden 1697 fol. De beste Hoogduitsche vertaling is van F.D. Gerlach 4 bd. Stuttgardt 1866, in 't Fransch o.a. door Dureau de la Malle, Paris 1824.</note></p>
<p>Hoogen lof behaalde bij zijne tijdgenooten <hi rend="spat">Trogus Pompeius</hi>, een
<pb n="158"/>Galiër, met zijne <hi rend="spat">Historiarum Philippicarum libri</hi> XLIV, waarin hij de geschiedenis van Macedonië, vooral volgens Theopompus, zoowel naar inhoud als naar vorm, behandelde. Van die geschiedenis is slechts overig een uittreksel, gemaakt door <hi rend="spat">Justinus</hi>,<note n="1)" place="foot">Herhaalde malen in onze taal overgebracht. Zoo door F. van Hoogstraten, Dordtr. 1682. Opmerkelijk is: De 44 Historische boeken van Justinus, naar de vertaling van J. van G. in Nederl. heldenvaarsen overgebracht door H. van den Burg, Amsterdam 1753 4<hi rend="sup">o</hi>.</note> van wien ons niets anders bekend is; wel weten wij dat het maken van uittreksels, die dan door bloemrijke en kunstige taal weer smakelijk gemaakt werden, al spoedig onder de keizers in gebruik kwam. Zoo bezitten wij nog de <hi rend="spat">Historiae Romanae libri</hi> II van <hi rend="spat">Veleius Paterculus</hi>. Het eerste boek is onvolledig en handelt over de oudste vestiging der Grieken in Italië en over de Romeinsche geschiedenis tegen het midden der tweede eeuw v. Chr., waarna over de oud-Romeinsche Letterkunde eenige opmerkingen worden medegedeeld. Het tweede boek geeft een overzicht der Romeinsche geschiedenis van 150 v. Chr. tot Caesars dood. Het laatste gedeelte is zonder twijfel het belangrijkste, wijl de schrijver hierin de regeering van Augustus en Tiberius uitvoerig beschrijft en vele bijzonderheden daaromtrent mededeelt, welke van elders onbekend zijn. Overigens mist Veleius Paterculus alle talent als schrijver en alle diepte als geschiedvorscher. Zijn stijl is onnatuurlijk en vol bombast. Van een geheel anderen aard, maar van even weinig wezenlijke verdienste, was zijn tijdgenoot <hi rend="spat">Valerius Maximus</hi>, welke <hi rend="spat">Factorum 
et dictorum memorabilium libri</hi> IX, negen boeken merkwaardige daden en gezegden, even na den dood van Seianus (31 n. Chr.) uitgaf. Het is eene groote verzameling van anecdoten, gesplitst in twee deelen, waarvan het eene die van Romeinen, het andere van vreemdelingen bevat.<note n="2)" place="foot">Gedenkwaardige voorbeelden, door A. Bogaert, Amst. Leyd. 1729.</note> Tot denzelfden tijd behoort denkelijk ook Q. <hi rend="spat">Curtius Rufus</hi>, die, naar den Griek Clitarchus, een romantisch verhaal der daden van Alexander den Groote ontwierp, <hi rend="spat">De gestis Alexandri magni libri</hi> X. De eerste twee boeken zijn verloren gegaan, doch de overige acht bleven bewaard en leveren eene onderhoudende en boeiende lectuur, waarbij men slechts niet te veel op kritiek of op wetenschappelijke kennis letten moet. In lateren tijd werd zijn geschrift als een zuivere bron beschouwd, zooals men o.a. uit Maerlant zien kan, die aan de Walsche poëten hunne fabelen verweet en daarom Curtius volgde. Sedert werd Curtius druk op de scholen gelezen en daarom ook herhaalde malen vertaald.<note n="3)" place="foot">Vertaald door A. Snel, Amsterdam 1648, door J.H. Glazemaker, Amsterd. 1638 en eindelijk: Curtius, Historie van Alexander den Groote, met de vervullingen van J Freinshemius, uit het Latijn vertaald door J.H. Glazemaker. Op nieuw overgezien en merkelijk in taal en stijl verbeterd, door een liefhebber der Historiën. Verrijkt met een goed getal Printverbeeldingen, benevens een Geslachtsregister en Tijdrekening door den geleerden B.M. Le Tellier, Amsterd. Tirion 1728.</note> Een voorbeeld van winderige taal en opgesmukte rethoriek leverde <hi rend="spat">Florus</hi>, in eene Epitome rerum <hi rend="spat">Romanarum</hi> in vier boeken, welke een kort overzicht 
geven van de oorlogen, die de Romeinen tot den tijd van Augustus gevoerd hebben. Wij wenden ons van hem af tot den meest gevierden Romeinschen geschiedschrijver C. <hi rend="spat">Cornelius Tacitus</hi>, vermoedelijk te Interamna, in Umbrië geboren; wanneer, is even onbekend als het jaar van
<pb n="159"/>zijn overlijden. Wel weten wij, dat hij reeds onder keizer Vespasianus, vervolgens onder Domitianus, verschillende staatsambten vervulde en alzoo onder Nerva tot consul suffectus aangesteld werd. (97 n. Chr.) In dat jaar trad hij ook het eerst op als schrijver en wel van het <hi rend="spat">vita Julii Agricolae</hi>,<note n="1)" place="foot">Leven van J. Agricola door P.S. Schull, Dordr. 1828. Van Hooft. 1852.</note> het leven van zijnen schoonvader Agricola, een werk, dat steeds als een voorbeeld van eene goede levensbeschrijving, zoowel in den ouden als in den nieuweren tijd, beschouwd is. Ook bevat het eene belangrijke bijdrage tot de kennis van den ouden toestand van Brittannië, waar Agricolas merkwaardigste krijgsdaden verricht werden. Het volgende jaar (98) gaf hij uit de <hi rend="spat">Germania</hi>,<note n="2)" place="foot">Germanië, door H.v. Wijn, Histor. en Letterk. Avondstonden, Amst. 1800, 1 D. bl. 45-100. De vertaling van Hooft. 1852.</note> waarin hij zeden en gewoonten der Germanen beschrijft. Hij volgde hierin de berichten van anderen, zooals van Plinius. In dit geschrift komt, even als in het vorige, de ernstige gezindheid van den schrijver duidelijk voor den dag; zoodat men meermalen in twijfel is of hij bij de beschrijving der Germanen, meer aan deze dan aan zijne eigene landgenooten denkt. In allen gevalle levert de Germania een onschatbare bijdrage voor de kennis van 't leven onzer voorouders. De voornaamste werken van Tacitus zijn echter de <hi rend="spat">Historiae</hi>, welke de Romeinsche geschiedenis van 86 tot 96 n. Chr. bevatten, doch waarvan slechts een gedeelte overig is, namelijk vier boeken en een stuk van het vijfde, waarin de voorvallen gedurende 68-71 n. Chr. beschreven worden. Daarna vervaardigde hij de
<hi rend="spat">Annales</hi>, of zoo als de titel er bij vermeldt: <hi rend="spat">Ab excessu Divi Augusti, libri</hi> XVI, waarin de gebeurtenissen na den dood van Augustus, van 14 tot 69 n. Chr. vermeld werden. Wijl echter vier boeken (7-11 boek) geheel verloren gegaan zijn, ook het slot van het laatste boek ontbreekt, terwijl van het 5<hi rend="sup">de</hi> slechts een gedeelte overig is, missen wij het verhaal der gebeurtenissen der jaren 37-46, 67 en 68.<note n="3)" place="foot">De Geschiedenissen en jaarboeken van Tacitus hebben bij ons verschillende vertalers gevonden, zooals J. van Groenenwegen, Delft 1630, Fennacolius, Delft 1616 en Smallegange. Doch deze allen werden zoozeer overtroffen door P.C. Hooft, dat geene andere vertaling in 't Nederlandsch daarbij eenige waarde heeft. Hoofts vertaling van alle werken van Tacitus beleefde dan ook verschillende uitgaven, zooals Amsterd. 1681, 1684, 1704 en 1714. - Ook werd in ons land uitgegeven de Fransche vertaling door Amelot de la Houssaye. Amsterd. en La Haye 1716 8 vol.; terwijl de Engelschen er eene van Gordon (Lond. 1737) en van A. Murphy (1773) en de Duitschers van C. Bahrdt (1780) bezaten. In den laatsten tijd zijn de beste Duitsche vertalingen, die van W. Bötticher (1831-34) en Guttmann (Zurich 1847). In 't Fransch van Burnouf (1828) en Louandre (1845). Verleden jaar werd te Parijs uitgegeven: Tacitus, oeuvres complètes. Traduction de Dureau de Malle. Nouvelle edition, revue avec le plus grand soin par Charpentier.</note> Over de hooge waarde der geschiedenis van Tacitus was tot onzen tijd toe, maar ééne stem. Allen bewonderden den man, die streng zedelijk was in een bedorven tijd, die de vrijheid beminde te midden der tyrannie, die onafhankelijkheid genoeg bezat, om niet aan de 
waarde der deugd te twijfelen, niettegenstaande de treurige ondervinding, welke hij opgedaan had; die scherpzinnig genoeg was de noodzakelijkheid van het keizerrijk in te zien, niettegenstaande hij met de republikeinsche deugden dweepte. De werken van Tacitus werden vooral in ons land als eene goudmijn van staatkunde
<pb n="160"/>en politieke wijsheid beschouwd. De kortheid en gedrongenheid van stijl werden bewonderd als een bewijs van diep nadenken en van mannelijken ernst. P.C. Hooft las, naar men zegt, Tacitus 52 malen en geen lof was hem liever, toen hij zijne Nederlandsche Historiën geschreven had, dan dat hij de Nederlandsche Tacitus genoemd werd. Nu is er ook geen twijfel aan, of Tacitus was een man met een degelijk en ernstig karakter, die een diepe overtuiging en eene strenge zedelijkheid bezat; die daarom zijne stof geheel wist te beheerschen en ze aan zijne idealen en inzichten dienstbaar te maken. Doch juist dit zelfde, die hoog ontwikkelde persoonlijkheid, maakte hem, tegen zijn eigen wil en weten in, misschien ongeschikt om een geheel onpartijdig geschiedschrijver te worden. Zijn gemoed werd te veel geschokt door afkeer en ook door liefde om de gebeurtenissen telkens kalm na te sporen en ook om ze rustig genoeg te overwegen. Zijn stijl werd daardoor dikwijls even stroef en gedrongen, als zijn forsch en ingetrokken karakter moet geweest zijn. Het is gemakkelijk te verklaren, dat in de dagen van het keizerschap te Rome, er meer moed en kracht toe behoorde, dan tijdens de republiek, om zich streng aan de ware beginselen van hooge deugd en zielenadel te houden; doch de strijd, die daarbij gestreden moest worden, had dan ook licht dien invloed, dat de overwinnaar, zoo als Tacitus, minder gevoelig werd voor de zachtere en liefelijker aandoeningen der al was het dan ook bedorvene menschheid, en harder oordeelde, dan wel paste, waar hij zich in zijn eigen gevoel gekrenkt gevoelde. Hoe het ook zij, in den nieuweren tijd heeft men Tacitus van partijdigheid beschuldigd, vooral in de beschouwing van het leven van Tiberius<note n="1)" place="foot">Vooral is dit betoogd door 
Stahr in zijn werk over keizer Tiberius, waartegen E. Pasch Tacitus gezocht heeft te verdedigen.</note>. Een uitnemende bijdrage ter bevestiging dezer meening werd dezer dagen geleverd door den heer Karsten. Uit deze onderzoekingen blijkt,<note n="2)" place="foot">De P. Taciti fide in sex prioribus Annalium libris, disputavit H.T. Karsten Traj. ad Rhen. 1868. De plaats van Ast, hierboven geciteerd, vindt men aldaar bl. 11. Ook over stijl en taal van Tacitus is het onderzoek nog niet gesloten, blijkens A. Draeger, ueber Syntax und Stil des Tacitas Leipz. 1868.</note> dat thans eerst de tijd schijnt aan te breken, waarin men Tacitus aan eene even scherpe kritiek onderwerpt, als b.v. Horatius en anderen reeds ondergaan hebben. Niettemin blijft Tacitus toch een der uitstekendste schrijvers, die de Romeinsche letterkunde oplevert, en mag men nog heden instemmen met het oordeel, dat in het begin dezer eeuw Ast over hem uitte en dat aldus luidt: An Tiefe, Weisheit und umfassender eindringender Kenntniss übertreft er alle seine Vorgänger, ebenso an Scharfsinnigkeit und grossartiger Gediegenheit der Darstellung. Aber der Geist seiner Geschichte ist nicht mehr der reine und unbefangene der ächten Historie; das Laster und die Verworfenheit der Welt, in der er lebte, die Künste und Greuerthaten des Despotismus, von denen er zum Theil als Augenzeuge die genaueste Kenntnisse hatte, in Gegensatze gegen die alten römischen Sitten, erfüllten ihn zu sehr mit Hass und brachten jene Stimmung des Unmuths und der Erbitterung hervor, die bald als Satyre sich offenbart, wenn sein Geist in der Betrachtung des Gegenwartigen lebt, bald als Wehmuth uns fesselt, wenn er das Andenken vormaliger Zeiten zurückruft. Darum ist der Geist seiner
<pb n="161"/>Geschichte, der Ton seiner Rede, der Charakter seines Stils so in sich selbst gedrängt und herbe, so voll bitterer und zugleich wehmüthiger Reflexion, dass er nicht nur aus der epischen Ruhe und Vollendung der Historie herasgeht, sonder selbst aufhört antik zu sein.</p>
<p>Daarop vervallen wij weder tot geschiedschrijvers van lageren rang, zoo als C. <hi rend="spat">Suetonius Tranquillus</hi>, die geheimschrijver van Hadrianus en een vriend van den jongen Plinius geweest is. Van de vele geschriften, welke hij vervaardigde, bezitten wij, behalve het boek de <hi rend="spat">illustribus grammaticis</hi>, over beroemde letterkundigen, en een stuk uit het werk <hi rend="spat">de claris rhetoribus</hi>, over beroemde redenaars, Vitae XII. <hi rend="spat">Caesarum</hi>, twaalf levens van keizers, van Julius Caesar tot Domitianus. De schrijver leefde in een tijd, toen het particuliere leven veel meer de aandacht trok, dan de staatsbelangen. Aan dien geest voldeden deze levensbeschrijvingen, zij zijn vol anecdoten en verhalen, die het bijzonder en familieleven der Caesars ophelderen. De hoogheid van Tacitus mag men bij Suetonius niet verwachten, maar toch dragen zijne verhalen de blijken van nauwgezetheid en waarheidsliefde en vervelen evenmin door te grooten pronk en praal van taal en uitdrukking. In de middeleeuwen werden zij ijverig gelezen<note n="1)" place="foot">Leven der twaalf Romeinsche keizers, vertaald door A. Bogaert, Amsterd. 1699, door J.F. Batavius, Delft 1719. In 't Fransch o.a. door Levesque, Paris 1807, 2 vol. in 't Hoogd. door J.P. Ostertag. Francf. 1788, 2 vol.</note>. Zijne methode van geschiedschrijving werd nagevolgd door de <hi rend="spat">Scriptores historiae Augustae</hi>, welke de gedenkwaardigheden der keizers, van Hadrianus tot aan Diocletianus en Constantinus van 117-282 n. Chr. vermelden, wat de twee laatsten betreft, onder eigen toezicht. Die van 244-253 zijn verloren gegaan. De geschiedenis van Aurelianus tot Carinus (270-282), door Vopiscus, wordt het meest geprezen. Allen deelen, onder veel nietswaardige 
beuzelingen, vele belangrijke oorkonden, brieven en redevoeringen mede. Het ware begrip van echte historie hebben zij echter evenmin als S. <hi rend="spat">Aurelius Victor</hi>, die bij keizer Julianus in hoog aanzien stond en <hi rend="spat">Caesares</hi>, levensbeschrijvingen der keizers van Augustus tot Constantinus (305), vervaardigd heeft en wel dient onderscheiden te worden van <hi rend="spat">Victor Junior</hi>, van wien wij nog bezitten een <hi rend="spat">Epitome de Caesaribus</hi>, waarin de voornaamste voorvallen van het keizerrijk tot aan den dood van Theodosius (375) vrij goed beschreven worden. Gelijktijdig leefde <hi rend="spat">Eutropius</hi>, die geheimschrijver van keizer Julianus was en op verzoek van keizer Valens een <hi rend="spat">breviarium Romanae historiae ad Valentem libri</hi> X vervaardigde. Gelijktijdig gaf S. <hi rend="spat">Rufus</hi> of beter <hi rend="spat">Festus</hi> een <hi rend="spat">breviarium rerum gestarum populi Romani</hi>, eene optelling der overwinningen, door de Romeinen eens behaald en der provinciën, door hen aldus veroverd. Men ziet, de tijd der handboekjes was gekomen. Men was tevreden met de kennis der namen. Wij kunnen dit overzicht der geschiedschrijvers echter nog met iemand besluiten, die verre boven de laatstgenoemden verheven is, namelijk met:</p>
<p><hi rend="spat">Ammianus Marcellinus</hi>, die lang in 't leger gediend had, doch na den dood van keizer Julianus, stil te Rome ging wonen om daar alleen voor de studie te leven. Met een scherp en onafhankelijk oordeel
<pb n="162"/>voorzien, schreef hij <hi rend="spat">Rerum gestarum libri</hi> XXXI, waarin de geschiedenis van Nerva tot op den dood van Valens (96-378) vervat was. Wij bezitten de laatste 18 boeken, welke slechts over 25 jaren loopen, van 353-378 n. Chr., en die van de hoogste waarde zijn voor hem, die een onpartijdig en grondig oordeel over dien tijd wil vellen. De veldtochten van Julianus in Gallië en van Ammianus in het oosten worden er in beschreven, zoo als ook uitvoerig de gebeurtenissen onder Valentianus en Valens. De schrijver was van vele dier voorvallen zelf ooggetuige of konde, als tijdgenoot, uit de beste bronnen putten. De beroemde Gibbon zegt van hem:<note n="1)" place="foot">Decline and Fall. c. 26. not. 91. Marcellinus is in 't Fransch vertaald door G. de Moulines, Berl. 1775 en in 't Hoogd. door J.A. Wagner. Francf. 1792, 3 vol. Zeer interessante mededeelingen bevatten, o.a. XIV, 4 over de Saracenen, 6 over Rome, XV c. 12, over de Galliërs, XVI c. 10 de triumph van Constantinus en XVII. c. 4, over de Obelisken.</note> ‘Wij zouden de gebreken van zijnen stijl, de wanorde van zijn verhaal kunnen berispen: maar wij moeten afscheid nemen van dezen onzijdigen geschiedschrijver en alle berisping wordt tot stilzwijgen gebracht door zulk een onherstelbaar verlies.’</p>
<p>Voor wij met de Romeinsche Letterkunde eindigen, dienen wij nog over eenige schrijvers te spreken, die wel voor de wetenschap van meer waarde zijn, dan voor de kunst, doch wier geschriften een grooten invloed op de kennis en litteratuur der nakomelingschap hebben uitgeoefend. Wel het eerst moet hier genoemd worden:</p>
<p>C. <hi rend="spat">Caecilius Plinius Secundus</hi> in 23 n. Chr. te Novum Comum geboren en bij de bekende uitbarsting van den Vesuvius (79 n. Chr.) omgekomen. Onder Claudius en Vespasianus bekleedde hij hooge staatsambten en nam aan verschillende veldtochten deel, in 't laatst van zijn leven was hij admiraal van de vloot bij Misēnum. Buitengemeen was zijne werkzaamheid. Zijn hoofdwerk <hi rend="spat">Historiae Naturalis libri</hi> XXXVII, zoude hij uit de lectuur van 2500 geschriften bijeenverzameld hebben. In 77 n. Chr. was het gereed en werd aan Titus opgedragen. Het is eene soort van encyclopaedie voor de natuurwetenschap. Het eerste boek behelst eene inhoudsopgave van 't geheel, II de Sterrekunde, III-VI de Aardrijkskunde, VII de Anthropologie; VIII-XI Zoölogie; XII-XXVII Botanie en Pharmakologie; XXVIII-XXXII Heelkunde en in de overige boeken de Mineralogie, waarbij de geschiedenis der beeldhouw- en schilderkunst, en die der graveurs in edele steenen, gevoegd is. - Uit dit werk werd eeuwen lang alle kennis omtrent die onderwerpen geput, Buffon zwaaide het nog in de vorige eeuw een onbepaalden lof toe. De stijl is zoo rethorisch, als de dikwijls zeer dorre en drooge inhoud schijnt toe te laten. In onze taal zijn er gedeelten van overgebracht.<note n="2)" place="foot">Van de dieren, Leeuw. 1657. Vijf boeken, handelende van de Nature enz. Arnh. 1617, Amsterd. 1669, M.C. van Hall heeft onder den titel: Plinius Secundus, zijn leven en werkzaamheid beschreven.</note> In 't Fransch en Hoogduitsch het geheel.<note n="3)" place="foot">In 't Fransch, door Bottier en uitnemend met aanm. door Ajasson de Grandsagne, Paris 1829-1833 in 't Duitsch o.a. door Strack, Bremen 1853.</note> Over dit werk kan echter hier niet verder sprake zijn, evenmin over de twaalf
<pb n="163"/>boeken van <hi rend="spat">Columella, de re rustica</hi>, over de landhuishoudkunde, waarvan het tiende boek, over den <hi rend="spat">tuinbouw</hi>, in verzen is, en nog een afzonderlijke verhandeling over de <hi rend="spat">boomkweekerij</hi> later bijgevoegd werd. ‘Hij wilde,’ zegt Dr. Riedel, ‘de bezigheden van het landleven aanbevelen, wilde den zin voor de oude Romeinsche levenswijze opwekken; dat kon hij wel is waar onder een door valsche gezelligheid verslapt en vertroeteld volk niet bewerken; doch hij bewerkte, dat men zijn proza even als de verzen van Vergilius gaarne las, en dat zijn boek door de geleerden van dien tijd even als andere classische schrijvers verklaard werd.’</p>
<p>In den keizerstijd werd, zooals wij zagen, aan oefeningen in de Rhetorica eene buitengewone waarde gehecht. Alle geschriften moesten, wilden zij ingang vinden, met eene rethorische tint overtogen zijn. Geen wonder dat er dus ook vele werken over die kunst zelve uitgegeven werden. Wij noemen hier slechts die van M. <hi rend="spat">Annaeus Seneca</hi>, te Corduba, in Spanje geboren, die onder keizer Tiberius in hoogen ouderdom, op verzoek zijner drie zonen, waaronder de bekende wijsgeer, <hi rend="spat">Libri Causarum</hi>, opstelde. Wij bezitten daarvan nog 5 boeken, onder den titel van <hi rend="spat">Controversiae</hi>, modellen van pleitredenen, en één boek <hi rend="spat">Suasoriae</hi>, waarin de kunst van overreding op andere onderwerpen toegepast wordt. Als gevierd leeraar te Rome, onder Augustus, leert men vooral uit de <hi rend="spat">Excerpta libri</hi> X <hi rend="spat">controversiarum</hi>, eene bloemlezing van uittreksels en schetsen uit Grieksche en Romeinsche rethoren geput, den stand van die kunst in dezen tijd vrij goed kennen. Verre werd hij echter overtroffen door:</p>
<p>M. <hi rend="spat">Fabius Quintilianus</hi>,<note n="1)" place="foot">Quintilianus. Ein Lehrerleben aus der röm. Kaizerzeit von Carl. Pilz. Leipzig 1863.</note> ook een Spanjaard, te Calagurris (Calahorra) in 42 n. Chr. geboren, in 118 n. Chr. gestorven. Door Vespasianus werd hij te Rome aangesteld tot <hi rend="spat">professor eloquentiae</hi>, leeraar in de welsprekendheid, welk ambt hij gedurende 20 jaren vervulde, waarop hij eervol ontslagen werd, wijl Domitianus hem tot opvoeder van zijne achterneven benoemde. Hoogen roem verworf hij door den adel van zijn karakter, door zijnen fijnen smaak en zijn talent als leeraar. Zijn hoofdwerk is <hi rend="spat">Institutionum Oratoriarum libri</hi> XII, gemeenlijk <hi rend="spat">Institutio Oratoria</hi> geheeten. Hij stelt daarin de opleiding voor van den redenaar, deelt mede hoe deze, van zijne kindsheid af, dient gevormd te worden, handelt over alle middelen, die ervaring, geleerdheid en theorie aanwijzen, om den persoon des redenaars tot den hoogsten trap van ontwikkeling te brengen. Met een gezond oordeel begaafd, geeft de schrijver op eenvoudigen toon de meeste blijken van buitengemeene kennis, waarbij men alleen wat scherper kritiek verlangt. Hij heeft bij zijn ideaal van den redenaar niet alleen, zooals Cicero, den pleitredenaar en staatsman op 't oog, maar ook den letterkundigen schrijver, want zonder dat werd de beschaving in dien tijd niet voor volmaakt gehouden. De Institutio Oratoria heeft in de middeleeuwen en bijna tot onze eeuw toe gegolden voor het beste leerboek, om eenen redenaar en letterkundige in 't algemeen te vormen.<note n="2)" place="foot">Van het lagchen, uit Quintilianus, van de Spreekkunstige Onderwijzinge, uit het Lat. door Mr. W. van Schaep, Leiden 1677. De geheele Institutio is in 't 
Duitsch o.a. door Henke en in 't Fransch door Gedoyn vertaald.</note> Aan Quintilianus wordt ook toegeschreven een werkje de
<pb n="164"/><hi rend="spat">causis corruptae eloquentiae</hi>, over de oorzaken van het verval der welsprekendheid, maar het stuk, dat onder dien titel overgebleven is, wordt ten onrechte aan hem toegekend. Meer grond is er om in hem den schrijver te zien van den uitstekenden <hi rend="spat">dialogua de oratoribus</hi>, gesprek over de redenaars, dat anderen daarentegen aan den geschiedschrijver Tacitus toekennen. Dit stukje is met kennis van zaken geschreven en bevat menig scherpzinnige opmerking over het wezen der welsprekendheid; het onderscheid er van in den vrijen tijd der republiek en in den keizerstijd wordt er uitvoerig behandeld. Over de nationale opvoeding, over onderwijs en over de goede methode van studeeren worden er uitnemende lessen gegeven. Zoo het de Brutus van Cicero in scherpte van oordeel al niet overtreft, mag het er toch zeker geheel naast gesteld worden.</p>
<p>C. <hi rend="spat">Plinius Caecilius Secundus</hi>, te Comum in 62 geboren, gestorven in 110, was een neef en later de aangenomen zoon van Plinius, den ouden, waarover vroeger gehandeld is. Hij was in de school van Quintilianus opgeleid en verwierf zich spoedig eenen grooten naam als redenaar en pleitbezorger. Zijn talent en edel karakter deed hem tot de hoogste waardigheden opklimmen. Onder Traianus was hij consul (100) en proconsul van Bithynië (103.) Den aard zijner welsprekendheid kunnen wij leeren uit zijn <hi rend="spat">Panegyricus ad Traianum</hi>, lofrede op Traianus, een sierlijk stuk, waartoe alle kunsten der rethoriek hebben medegewerkt. Voor ons is het op verre na zoo belangrijk niet, als de IX boeken <hi rend="spat">Epistolae</hi>, brieven, die hij zelf verzameld heeft en welke aan de eerste familiën des Rijks gericht zijn, zoodat zij menigwerf over het inwendige leven van dien tijd een merkwaardig licht verspreiden. Later is er een tiende boek bijgevoegd, hetgeen de briefwisseling van Plinius met Traianus bevat. Wijl daar echter steeds een officieële toon aangeslagen wordt, hebben zij zoowel voor de geschiedenis als voor de taal en stijl minder waarde.<note n="1)" place="foot">In 't Duitsch vertaald door Schaefer, Erlangen 1807</note> De rethoren van lateren tijd zijn meestal uiterst gezocht, zooals <hi rend="spat">Cornelius Fronto</hi>, van Arta in Numidice, welke sedert 160 zijne verschillende werken schreef, waarvan wij nog eenige, zooals declamationes en brieven bezitten. Als laatste vertegenwoordigers der antieke welsprekendheid worden genoemd <hi rend="spat">Symmachus</hi> en <hi rend="spat">Sidonius</hi>. De eerste stamde af van een aanzienlijk Romeinsch geslacht in Gallië en was in 391 Consul. Zijn 
geschrift <hi rend="spat">pro ara Victoriae</hi> is eene krachtige verdediging van het wegstervend geloof en gericht aan keizer Valentinianus II en werd dus door de Christenen, o.a. door Ambrosius en Prudentius, met vuur bestreden. De <hi rend="spat">Epistolarum libri</hi> X, waarin zijne briefwisseling met dien keizer vervat is, zijn in een levendigen stijl geschreven. Minder goed stilist was <hi rend="spat">Appolinaris Sidonius</hi> (428-484), die als bisschop van Clermont door zijn groote bedrevenheid in staatszaken grooten invloed op zijnen tijd uitgeoefend heeft. Een redevoering, 24 gedichten, voor de geschiedenis niet zonder nut, en 9 boeken epistolae zijn nog van zijne werken bewaard.</p>
<p>Onder de merkwaardige schrijvers tijdens het keizerrijk moeten ook nog eenigen opgenoemd worden die voor de geschiedenis der wijsbegeerte belangrijk zijn. De eerste en voornaamste hunner is wel L. <hi rend="spat">Annaeus Seneca</hi> (7 v. Chr, - 65 n. Chr.). Te Corduba (Cordova) geboren ging hij al vroeg met zijnen vader, den bovenvermelden rethor Seneca, naar Rome,
<pb n="165"/>alwaar hij zich, behalve op de gewone grammatische en rethorische studiën, nog bijzonder op de leer der Stoïcynen toelegde. Vol eerzucht volgde hij een nieuwen weg, die tot verachting van den vroegeren leidde, en gedurende geruimen tijd te Rome de eenige ware scheen; totdat Quintilianus het verkeerde er van met nadruk aanwees. Niettemin verwierf Seneca een grooten naam onder zijne tijdgenooten wegens zijn schitterend talent als schrijver en wegens zijne kunde als wijsgeer. Die invloed werd nog vermeerderd, wegens zijn aanzien bij het hof van keizer Claudius, bij wien hij echter in ongenade viel, waardoor hij acht jaren lang (41-49) in Corsica zich als balling ophield. Groote gunst volgde op die ongenade, Agrippina droeg hem het onderwijs en de leiding van haren zoon Nero op. Hoog aanzien en groote rijkdom vielen aldus den wijsgeer ten deel. Langzamerhand verminderde echter zijn invloed op den keizer. Ontevredenheid hierover schijnt hem in betrekking tot de samenzweering van Piso gebracht te hebben. Toen deze ontdekt was, werd Seneca, hoewel er geene rechtstreeksche bewijzen tegen hem voorhanden waren, door een keizerlijk bevel gedwongen om zich zelf van kant te maken. - De hoofdwerken, waarin Seneca de zedekunde en de natuurphilosophie der Stoïcijnen in eenen vernuftigen en pikanten stijl aan zijne tijdgenooten zocht mede te deelen, zijn: de <hi rend="spat">epistolae morales</hi> en de <hi rend="spat">naturales quaestiones</hi>. De eerstgenoemde zijn 124 in getal, waarin hij als eene bloemlezing geeft van de schoonste en verhevenste stellingen der Stoïcijnen. Het tweede werk bevat hunne natuurkunde. In 't eerste boek handelt hij over vuur, in het tweede over donder en bliksem, in het derde over 't water, in 't vierde over hagel,
sneeuw en ijs, in 't vijfde over de winden, in 't zesde over de aardbevingen en over de bronnen van den Nijl en in 't zevende over de Cometen. Van zijn overige geschriften wordt dat over den toorn, de ira, in drie boeken, zeer geprezen. Verder schreef hij de <hi rend="spat">beneficiis</hi>, over de weldaden, in zeven boeken, de <hi rend="spat">providentia</hi>, over de voorzienigheid, de <hi rend="spat">brevitate vitae</hi>, over de kortstondigheid van het leven, en zoo eenige kleinere stukjes meer, waartoe ook behooren de drie <hi rend="spat">Consolationes</hi>, vertroostingen, waarvan die aan zijne moeder Helvia bijzonder uitmunt; zooals die aan Polybius, wegens de laffe vleierij, welke er in voorkomt, doorgaans zeer berispt wordt.<note n="1)" place="foot">In 't Nederl. vertaald: Alle werken door J.H. Glazemaker. Amsterd. 1658, 1671, 3 dln. Seneca, van de Weldaden, enz., vertaald door D.v. Coornhert. Blikken in het menschelijk hart, enz., volgens de brieven van Seneca, door A. Hirschig. Alkm. 1834. In 't Hoogd. o.a. door F.E. Ruhkoph. Leipz. 1795, 5 vol. in 't Fransch. Seneca, le philosophe, oeuvres complètes, avec la traduction française de la collection Panckouke. Nouvelle edition, par Charpentier en F. Lemaistre, Paris Garnier 1867.</note></p>
<p>Wat bij de Grieksche letterkunde na Alexander den Groote opgemerkt is, dat toen zij hare volle hoogte bereikt had, zij voortaan hare groeikracht alleen in omvang en uitbreiding openbaarde, geldt ook van de Romeinsche letteren in den keizerstijd. Hierbij had echter het zonderlinge verschijnsel plaats, dat het eenigen tijd, vooral gedurende de regeering van Hadrianus en Antoninus, den schijn had, alsof de Grieksche taal- en letterkunde die der Romeinen minstens uit Italië verdringen zoude. De beoefening van 't Latijn vond daarentegen een toevluchtsoord in Spanje en in Gallië. Vooral in de 4<hi rend="sup">de</hi> eeuw n. Chr. bloeiden er scholen te Marseille, Lyon, Autun, Arles, Narbonne, Toulouse, Bordeaux, Trier, Besançon, Poitiers en An-<pb n="166"/>goulème. Bijzonder werden de welsprekendheid en de grammatica daar beoefend, hoewel van staatswege de rechtsgeleerdheid op den voorgrond gesteld werd. De leeraren genoten er rijke bezoldingen en verschillende andere voordeelen. Zoo zegt Riedel, waar hij over die scholen handelt:<note n="1)" place="foot">Algem. Gesch. D.V, bl. 413. De schrijver deelt aldaar 163, over de Latijnsche studiën en literatuur, van Antoninus Pius tot op Julianus, vele merkwaardige bijzonderheden mede.</note> ‘Wie of als leeraar eene bezoldiging trok, of ten minste door een geregeld examen, waarop inzonderheid Julianus in zijne verordeningen dringt, als bekwaam erkend was, genoot de vrijstelling van openbare lasten, bij voorbeeld, van inkwartieringen en dergelijke; wie door de regeering of door eene stad beroepen was, trok eene aanzienlijke bezoldiging. Eumenius, bij voorbeeld, die aan het hoofd van eene algemeene hoogeschool stond, die niet eens een leerstoel voor rechtsgeleerdheid bezat, had als leeraar 
der Latijnsche welsprekendheid eene bezoldiging van meer dan 13,000 gulden.’ Het gevolg van dezen ijver der Galliërs was, dat deze scholen een grooten toeloop verwierven, en men zelfs uit Italië derwaarts toog om zich in de Latijnsche welsprekendheid te volmaken. Het werd voor eene bijzondere aanbeveling gehouden, wanneer iemand in Gallië gestudeerd had en waar men de zuiverheid der Latijnsche taal en stijl zooveel mogelijk behouden of herstellen wilde, werden Gallische rethoren tot leeraars aangesteld, hetgeen later vooral te Constantinopel geschiedde. Ook poogde men in Africa en bijzonder te Carthago daardoor de zuivere Latiniteit te herstellen, welke er sedert L. <hi rend="spat">Appuleius</hi>, in de 2<hi rend="sup">de</hi> eeuw n. Chr., meer en meer was verbasterd. Deze schrijver toch, te Madaura, in Numidië geboren, had eenen buitengemeenen invloed op de letterkundige studiën in de rijk bloeiende scholen van Africa. Over hem dienen wij eenigzins uitvoeriger te spreken, wijl zijne geschriften zoowel een treffende schildering van het leven en de begrippen zijner dagen geven, als omdat zij in later tijd veel gelezen en bewonderd werden. Appuleius had te Athene en te Rome gestudeerd en zich door vele reizen met het leven en bedrijf zijner tijdgenooten bekend gemaakt. In zijn vaderland teruggekeerd, vestigde hij zich te Carthago als leeraar in de welsprekendheid en werd er met eerbewijzen overladen. Hij bezat eene universeele kennis, en wist deze deels door zijne philosophische beschouwingen bij 't algemeen aan te bevelen. Het getal der geschriften, door hem vervaardigd, is zeer groot geweest. Wij hebben er slechts een klein gedeelte van, daaronder het zeer gevierde hoofdwerk, <hi rend="spat">Metamorphoseon libri</hi>
XI.<note n="2)" place="foot">Sainte-Beuve heeft in de Nouveaux Lundis, waarin hij de geschiedenis van den roman in de Oudheid behandelt, een zeer goed artikel over de L'âne d'or d'Apulée geschreven. II p. 421-444 (1864). De Metamorphoseon is in 't Hoogd. vertaald o.a. door A.v. Rode. Dessau, 1783, 1790, 2 vol.</note> clf boeken gedaanteverwisselingen, ook wel <hi rend="spat">de asino aureo</hi>, over den gulden ezel, geheeten. Het is een soort van humoristische roman, waarin de bedorenheid van den tijd geestig geschilderd wordt. In hoeverre hij bij de samenstelling van dit werk van Lucius uit Patrae of van Lucianas gebruik gemaakt heeft, is niet wel uit te maken. De inkleeding is de volgende: De jonge Lucius bevindt zich op eene reis in Thessalië, hij hoort daar veel van hekserijen spreken en o.a. dat de vrouw van zijnen gastvriend, eene bekende tooveres is. Hij knoopt daarom eene liefdehandel
<pb n="167"/>aan met hare kamenier: waardoor hij in gelegenheid komt om de tooveres te bespieden, en te zien hoe zij zich insmeert en daarop, in een uil veranderd, het venster uitvliegt. Lucius wil nu ook zulk eene gedaanteverwisseling beproeven, doch de kamenier vergist zich in de zalf en zoo verandert hij in een ezel. Zijne minnares troost hem echter daarmede, dat, zoodra hij slechts een roos krijgt te eten, zijne menschelijke gestalte weer terugkeeren zal. Zij belooft ze hem den volgenden morgen te zullen brengen. Des nachts overvallen echter roovers het huis, plunderen het en beladen den ezel met den buit en drijven hem naar een hol in het woud. Steeds richt de ezel vurige blikken naar rozen, maar telkens komt er iets tusschen, waardoor hij verhinderd wordt ze te plukken. Hij heeft nu allerlei avonturen; hij bevrijdt een meisje uit het hol der roovers, en voert haar haren bruidegom in de armen. Nu zal hij een gelukkig leven, eene vrije weide genieten, doch de fortuin is hem tegen. Achtereenvolgens komt hij in de handen van molenaars, bakkers, soldaten en rondreizende priesters. Eindelijk wordt bij het eigendom van een pasteibakker, die zijne kunst in 't snoepen van wijn en lekkernijen bewondert. Hij gedraagt zich hier overigens zeer verstandig en zijne kunststukken worden voor geld vertoond; vooral wordt hij de lieveling der dames, waaronder er eene is, die hem zoozeer begunstigt, dat hij er zelf bang van wordt, en op den loop gaat; toevallig ontmoet hij nu eene processie ter eere van de groote moedergodin Rhea. Van deze gelegenheid maakt hij gebruik, om een roos uit den krans des hoogepriesters te plukken en op te knabbelen; waarna hij dadelijk de menschelijke gedaante terugkrijgt. Hierop wordt hij in de geheimenissen van Isis en Osiris ingewijd, en daarmede 
eindigt het werk, waarin eene menigte avonturen en episoden gevlochten zijn. Geene daarvan is beroemder geworden dan het verhaal van <hi rend="spat">Psychē</hi> en <hi rend="spat">Eros</hi>, de ziel en de liefde. Psychē is gelukkig door de liefde van Eros, maar mag haren minnaar niet zien. Opgestookt door hare jaloersche zusters, steekt zij echter, terwijl hij slaapt, een lamp op, om haren gemaal te dooden, doch aanschouwt nu zijne schitterende schoonheid; van verbazing bevend, laat zij een druppel olie op zijnen schouder vallen. Nu ontwaakt hij en verdwijnt uit hare oogen. Een droevig lot treft daarna de ongelukkige Psychē. Eerst na harde en langdurige beproevingen, erlangt zij haren gemaal terug en wordt, met hem vereenigd, onsterfelijk. In deze fabel wordt geschildert de onschuld, de val, de boete en daarop de redding der ziel door de kracht der liefde. Het verband tusschen deze groote episode met het geheele stuk stelt men zich zoo voor, dat de ware magie niet in de kunst der Thessalische heksen bestaat, maar in de betoovering van innige en teere liefde, welke ook in lijden getrouw blijft en ten hemel verheft. Hoewel de taal en stijl kunstig en gezwollen is,<note n="1)" place="foot">Dit geldt het minst van de <hi rend="spat">Apologia</hi> sive <hi rend="spat">oratio de Magia</hi>, waarin hij zich tegen de beschuldiging van tooverij verdedigt en veel verstandiger zich uit dan in zijn geschrift <hi rend="spat">de deo Socratis</hi> over den beschermgeest van Socrates. Men vindt daarin een geestenkunde geheel in den smaak van den nieuweren tijd. ‘De gansche Christelijke daemonologie, zegt Riedel, is bij Apuleius gereedelijk te vinden. Men behoeft slechts Christelijke engelen en Joodsche, duivels in de plaats van de verschillende graden der 
Godheid te stellen, en behoeft om eene schijnbare philosophie of om grondstellingen, op welke deze alle echte natuurwetenschap honende theorie berust, in 't geheel niet verlegen te zijn.’ Vergel. Oud. Hist. V, bl. 416-423.</note> behoort toch de me-<pb n="168"/>tamorphosēon tot de belangrijkste monumenten der Romeinsche letterkunde. Men vindt er een rijkdom van inventie, welke eerst in den nieuweren tijd door de Spanjaarden geëvenaard werd. Het is niet te verwonderen, dat vooral in de 16<hi rend="sup">de</hi> eeuw, Apuleius hoog gevierd werd, wijl hij als 't ware den overgang van het klassieke tot het romantieke vormt. Dezelfde verbinding van het platte reëele met het fijne ideale vindt men bij de beste schrijvers van later dagen terug. Dat een mensch ezel wordt en daaraan voegende dingen doet, is noch door Macchiavelli, noch door Courrier afgekeurd. Hoe de fabel van Psychē het gemoed van hen, die naar idealen streven, trekt, bewijzen zoowel vele beeldwerken der ouden, daaraan ontleend, als bijzonder de 32 voorstellingen, welke Raphaël er van vervaardigde. Ook in den nieuwsten tijd hebben wijsgeeren, theologen en aesthetici herhaalde malen deze fabel verklaard en verder ontwikkeld.<note n="1)" place="foot">Die Fabel van Amor und Psychē, noch Appuleius Lat. und Deutsch metrisch bearbeitet, Lpz. 1854. Psyche, Ein Märhchen nach Apuleius Stuttg. 1854, nebst 32 Compositionen nach Raphael.</note></p>
<p>Hoewel hier evenmin als bij de Grieksche letterkunde over de kerkvaders zal gehandeld worden, meenden wij toch <hi rend="spat">Aurelius Augustinus</hi> niet geheel te mogen voorbij gaan, wijl zijne geschriften op zich zelve merkwaardig zijn en niet minder door den invloed, dien zij later op de godgeleerdheid, wijsbegeerte en ook op de letterkunde in 't algemeen hebben uitgeoefend. Geboren te Tagaste in Numidië, werd hij, na zich gedurende zijne jeugd in de wildheid van het leven zijner dagen geheel gedompeld te hebben, leeraar in de redekunst te Carthago, daarna te Rome en te Milaan. In 387 bewerkte echter deels de raad van Ambrosius, deels de studie van Plato, dat hij zich aan zijne vroegere levensmanier geheel onttrok en zich geheel aan de Christelijke theologie en ascetiek wijdde. Door de energie van zijn karakter, en door zijne groote talenten verkreeg hij weldra hoog aanzien in de kerk. In 392 werd hij tot presbyter te Hippo en in 395 tot bisschop benoemd. Vooral behaalde hij hoog aanzien als moedig bestrijder der Manichaëers en van Pelagius. Hij stierf in 430. Zijn hoofdwerk is <hi rend="spat">de Civitate Dei libri</hi> XXII, over het godsrijk, vervaardigd van 413-427. In dit werk, waartoe Plato's staat hem de aanleiding gaf, schetst hij twee rijken, het eene dat der werkelijkheid, de andere dat van het ideaal. De schildering van dit laatste rijk, waar God zelf regeert, is wel zijn hoofddoel. Opmerkelijk zijn de redenen, welke hem, volgens eigen verklaring, tot het schrijven van dit boek dreven. ‘Na de inneming van Rome door Alarich, beweerden de heidenen dat de verachting der oude staatsreligie en de verwaarloozing der godsdienst de oorzaken waren van Rome's ondergang, en dat de vereering der oude goden even onafscheidelijk verbonden was 
met het behoud van den staat als met den oorsprong zijner macht en heerschappij. Dit verbitterde mij en ik nam het besluit om hunne beweeringen te wederleggen en het tegengestelde te bewijzen.’ Zoo ontstond dan een werk, dat men een dichtstuk in proza zoude kunnen noemen, hetgeen nog eeuwen daarna een tal bewon-<pb n="169"/>deraars, ja angstvallige belijders telde<note n="1)" place="foot">Dr. Riedel be sluit zijne Oude historie met een uitvoering en allerbelangrijkst verslag der werken van Augustinus. D. VI, bl. 437-478, hetgeen ons te meer bejammeren doet, dat de verdere uitgave dezer geschicdenis, om ik weet niet welke ongunst, misschien wel om te groote afwezigheid van rethoriek, gestaakt werd.</note>. Het is in twee afdeelingen verdeeld. In de eerste tien boeken worden de beide rijken in 't algemeen en hunne onderlinge betrekking beschreven; in de 12 volgende worden alle deze punten meer in bijzonderheden ontwikkeld, of, zooals hij zelf zegt, de eerste vier boeken van het tweede gedeelte bevatten de vergelijking van den goddelijken met den wereldschen staat, de vier volgende hun voortgang of uitbreiding, de laatste vier het doel, waar beiden op uit moeten loopen. Opmerkelijk zijn ook <hi rend="spat">de Confessionum libri</hi> XIII, dertien boeken zelfbekentenissen, waarin Augustinus, niet zonder woordenpraal, zijn leven en zijne innigste gedachten mededeelt. Zij kunnen in vele opzichten met de Confessions van Rousseau vergeleken worden, zooals Dr. Riedel dan ook heel goed gedaan heeft. De brieven, 270 in getal, vullen deze confessiones aan, zooals de <hi rend="spat">retractationes</hi> het de overige vele werken van Augustinus doen.<note n="2)" place="foot">Augustinus, van de stadt Gods, door Venekool, Delft 1621, 4<hi rend="sup">o</hi>. Amsterd. 1446, fol.
Alleenspraken, Rotterdam 1729. Onder de vele geschriften over Augustinus bekleedt een waardige plaats, dat van den heer van Goens, Amsterd. 1838.</note> De geschiedenis der Romeinsche letterkunde kan eervol besloten worden met <hi rend="spat">Anicius Manlius Torquatus Boëtius</hi>. Van edele afkomst, stond hij eerst bij keizer Theodorik in hoog aanzien, en werd in 510 tot consul benoemd. Later viel hij echter in ongenade en werd in 524, na eene langdurige gevangenschap, ter dood gebracht. Hij was de laatste Romein, die zelfstandig de Grieksche wijsbegeerte beoefende, en door zijne studiën, waaronder ook die van de Mathematiek, een weldadigen invloed op zijne tijdgenooten uitoefende. Door hem leerde men in de middeleeuwen de logica van Aristoteles kennen en zijne werken waren toen bijna de eenige Heidensche, welke de Christelijke wetenschap dier tijden duldde. Boven alle andere geschriften wordt zijn laatste werk verheven, <hi rend="spat">De consolatione philosophiae libri</hi> V, over de vertroosting der wijsbegeerte, in 5 boeken, een werk, dat, deels in proza deels in dichtmaat vervat, eeuwen lang, bijna tot aan de vorige toe, de gemoederen van beschaafde en wijsgeerig gestemde lieden vertroost heeft. Het werd dan ook reeds vroeg in de landstalen overgebracht, zooals de Angelsaksische van koning Alfred en de oud-Duitsche van Notker bewijzen. In onze taal is de vertaling van D. v. Coornhert het meest bekend. Ook Bilderdijk heeft van de gedichten, die er in voorkomen, uitstekende metrische vertalingen geleverd.<note n="3)" place="foot">N. Gervaise, histoire de Boèce avec analyse de tous ses oeuvres, Paris 1715. King Afred's Angls-Saxon version, with Engl, translation bij Trox, Lond. 1835. Oud-Duitsch van Notker, uitgegeven door 
Graff, Berl. 1837. Van de vertroosting der Wijsheid door D.V. Coornhert, Amst. 1618 ook vertaald door F. van Hoogstraten, Dord. 1680. Dordr. 1680. De vertalingen van Bilderdijk bevinden zich in het tweede deel van zijne Verspreide Gedichten.</note></p>
<p>Wij eindigen hiermede de behandeling der Romeinsche letterkunde, hoezeer voor eeme nauwkeurige en juiste kennis van den voortgang der
<pb n="170"/>letterkundige ontwikkeling de geschiedenis ook van andere schrijvers onder het keizerrijk en ook der latere Christelijke auteurs van veel belang is. De Romeinsche letterkunde toch heeft eenen onverwegenden invloed op de beschaving van het westen uitgeoefend en dit juist niet het meest door de voortreffelijkste stukken. Gedurende de middeleeuwen had zelfs het tegendeel plaats en ook later werden de schrijvers onder de keizers dikwerf te hooger gewaardeerd, naarmate zij meer met de rethoriek van den nieuweren tijd overeenkwamen. De geschiedenis van de waardeering der Romeinsche letterkunde kan men bijna den maatstaf noemen der Europesche cultuur tot onze dagen toe. In het laatst der vorige eeuw heeft de bewondering er van eenen geduchten knak gekregen, wegens de toen opkomende zucht naar natuurlijkheid, waaraan de Grieksche letteren beter konden voldoen, en ook wegens de behoefte naar meer afwisseling en levendigheid, waarin Shakespeare en vooral de Spaansche letterkunde voorzagen. Ook de welsprekendheid lag de deftige toga meer en meer af en begon zich naar den aard van onderwerp en naar de hoorders te schikken; hoewel er nog altijd gevonden worden, die zonder schoonklinkende geluiden en nietsbeteekenende zinsneden, zich in 't openbaar niet durven uiten. Een juister en dieper studie der klassieke letterkunde, welke in ons land thans zoo schandelijk verwaarloosd wordt, zal echter die ijdelheid evenveel afbreuk kunnen doen, als de verveling der hoorders, die eindelijk van klanken verzadigd werden, dit reeds sedert geruimen tijd gedaan heeft. Opmerkelijk blijft het echter, dat de Romeinen, die altijd het reëele voor oogen hadden, in hunne letterkunde steeds naar het ideale, al was het dan ook gekunsteld, gestreefd hebben. De kennis der Romeinsche letterkunde is voor den nieuweren tijd van zeer veel belang, omdat zij zich evenzoo afscheidde van het leven der natie als zulks in de moderne staten gemeenlijk het geval was. De gelijkheid van cultuur, welke zekerlijk door den invloed der romeinsche rechtswetenschap sterk bevorderd werd, heeft niet weinig meegewerkt om de geschriften der Romeinen tot eene propaedeutiek voor den nieuweren tijd te maken. Altijd echter met dien verstande, dat zooals de Romeinsche schrijvers voor enkele standen alleen schreven, zoo ook de Latijnsche taal en letterkunde uit den aard der zake slechts door een betrekkelijk gering aantal personen beoefend konde worden. In de middeleeuwen waren het bijna uitsluitend de geestelijken; later voegden zich de rechtsgeleerden daarbij, totdat eenigen tijd lang alle geleerde en beschaafde lieden in Europa zich er mee bezig hielden. Sedert men zich bijna alleen met de voornaamste schrijvers van het beste tijdperk der Romeinsche letterkunde bezig houdt, verliest men meer en meer de latere Latijnsche schrijvers uit het oog. Deze laatsten, hebben echter dikwerf een groote historische waarde. Zoo hebben de kerkvaders, en de vervaardigers van Christelijke liederen in de middeleeuwen meermalen aanleiding gegeven tot vele navolgingen in den lateren tijd.<note n="1)" place="foot">Zoo is b.v. door Guizot aangetoond, dat Milton in de ‘Paradise Lost’ uit eenige liederen van Avitus, bisschop te Weenen, geput heeft; en levert de Alexandrēis van Walter van Lille een uitmuntende bijdrage tot de verklaring der verhalen in de menigte middeleeuwsche gedichten over daden van Alexander den Groote. Dit werk verscheen te Leipzig bij Teubner 1863, onder den titel: Philippi Guatheri Alexandrēis, recensuit Dr. F Mueldener.</note> Doch dit alles na
<pb n="171"/>te gaan kan het werk van deze handleiding niet wezen. Voor wij de behandeling der westersche letterkunde voortzetten, is het echter noodig, nog even onze blikken naar het oosten te wenden, wijl de beschaving, welke door den stortvloed der volkeren, die 't Romeinsche rijk vaneen scheurden, geheel scheen weggespoeld, in Azië hooger vlucht nam, dan Europa gedurende de middeleeuwen kende. Ik zal dus een weinig moeten zeggen over de Arabische en Perzische letterkunde.</p>
</div>
<div type="chapter">
<interpGrp>
<interp type="secundair" value="saudi01"/>
</interpGrp>
<pb n="172"/>
<head rend="h3">V.
<lb/>
De Arabische letterkunde.</head>
<p>1. De geschiedenis van de letterkunde der Arabieren wordt als die des volks in twee groote tijdperken geplitst, namelijk in die voor en na de aanneming van den Islam.<note n="1)" place="foot">Over de geschiedenis der letterkunde van de Arabieren schreef von Hammer-Purgstal, die Literaturgeschichte der Araber,- 1850. 4 bd. gr. 4<hi rend="sup">o</hi>., een kolossaal werk, waarin meer dan 3000 Arabische schrijvers behandeld worden. Wijl dit boek echter aan een pakhuis gelijkt, waarin alle materie, rijp en groen, door elkaar opeen geworpen is, kan het alleen voor hem waarde hebben, die zelf in staat is om het bruikbare van het onbruikbare te ziften en te ordenen. Onze landgenooten hebben daartoe uitnemende bijdragen geleverd. Voor den gewonen lezer zijn aan te bevelen ‘Weil die poetische Literatur der Araber und unmittelbar nach Mohammed 1837, en vooral Beiträge zur Kenntniss der Poesie der alten Araber van Th. Nöldeke.’ Hannover, 1864.</note> Ook moet een groot onderscheid gemaakt worden tusschen de Arabieren, welke in steden woonen en hen, die onder den naam van Bedowynen door de woestijn zwerven. De eersten vestigden zich reeds vroeg in steden en dorpen, waar zij zich op akkerbouw en handel toelegden. Door het handelsverkeer met de Egyptenaren en Indiërs bereikten zij spoedig beschaving; hunne rijkdom en weelde werd later door andere volken tot in het fabelachtige verheven. Uit Jemen, het land van den wierook, toog Saba's koningin naar Jeruzalem om Salomo hulde te bewijzen. De Grieken verhaalden dat de bewoners van gelukkig Arabië op bedden met zilveren onderstellen rustten, terwijl de welriekende bast van den kaneelboom tot brandhout diende. Nog bij de Romeinen stelde men zich Jemen als het rijkste en weelderigste land voor. Alle waren,
die de bewoners er van uit Indië erlangden, meende men dat er door den grond zelven voortgebracht waren. Tegenover de stedelingen staat de vrije bewoner der woestijn, de Bedowyn, die mct verachting neerziet op de slaven, die hem omringen. Geef hem ruimte en veel vee, hij heeft zijn wensch ten volle verkregen. Zijne vrijheid hooger achtende dan rijkdommen, trekt hij voortdurend met zijnen stam door de uitgestrekte woestijn, welke zich tusschen den Euphraat en den Nijl uitstrekt. De vlakte Nofoed is zoo groot als Duitschland; aan den zoom er van liggen dorpen en steden, maar zij zelve is bedekt met fijn zand, dat den regen inzuigt. Des winters en in 't voorjaar is deze vlakte met groene weiden bezet, dan slaan de
<pb n="173"/>Bedowynen, wier eenig bezit in kameelen en schapen bestaat, aldaar hunne tenten op; doch tegen den zomer trekken zij weer de pennen uit den grond, om de hitte, die alles verschroeit, in meer noordwaarts gelegen streken te ontvluchten.<note n="1)" place="foot">Woorden van Burckhart Notes on the Bedouins and Wakábys, medegedeeld door prof. R. Dozy. Bijdrage tot de Geschiedenis der Arabieren. Gids 1849. II bl. 744.</note> Ik ken geen meester dan den Meester van het heelal!’ zegt de Bedowyn. Iedere stam kiest zijn sjeich; mishaagt hij, dan wordt hij afgezet; maar de waardigheid van sjeich blijft bijna altijd in dezelfde familie. De sjeich oefent invloed uit door edele geboorte, talent en moed, maar recht om te bevelen heeft hij niet; zijne bevelen zou men verachten, maar als men hem voor een kundig man houdt, luistert men gaarne naar zijnen raad. Wil hij van legerplaats veranderen, dan moet hij eerst, even als in alle andere zaken, de meening vragen van den Raad, die uit de hoofden der verschillende huisgezinnen is samengesteld; maar zelfs, wanneer hij dat gedaan heeft, dan mag hij toch niet bevelen; hij breekt zijne tent op en belaadt zijne kameelen; vinden zijne stamgenooten goed hem te volgen, dan doen zij het; slaat hij echter zijne tent op eene plaats op, die aan eenigen hunner mishaagt, dan verlaten deze hem en slaan hunne tenten eene halve dagreize ver van de zijne op. Straffen mag hij in geen geval; zelfs de machtigste sjeich zou het niet wagen de geringste straf aan den armsten man van zijn stam op te leggen, daar deze of een zijner bloedverwanten den sjeich daarvoor onfeilbaar met den dood zoude doen boeten. De sjeich wordt niet door zijne stamgenooten bezoldigd; integendeel, hij is gehouden zoo mild mogelijk omtrent hen te zijn en voor 
de armen te zorgen; zijn inkomen bestaat uit de schatting, die hem de Syrische dorpen en de pelgrimskaravaan, die jaarlijks naar Mekka trekt, betalen. Jurisdictie heeft de sjeich niet; deze behoort aan de kadhīs, die op aanbeveling der kadhīs van bevriende stammen, door het volk van den stam, gewoonlijk uit eene bepaalde familie, gekozen worden. Lichamelijke straffen zijn bij den fieren Bedowyn onbekend; alle misdaden boet men met eene geldstraf, volgens een bepaald tarief; iemand voor een hond uit te schelden kost één schaap, hem op den schouder te wonden drie kameelen enz. Over moord hebben de kadhīs geen vonnis te vellen; de bloedwraak rust als plicht op den naasten bloedverwant van den vermoorden, en erft over tot in het vijfde geslacht; maar de naaste bloedverwant van den vermoorden kan, zoo hij zulks goedvindt, een zwaren, door het gewoonterecht bepaalden bloedprijs aannemen. De bloedwraak rust eveneens op den bloedverwant desgenen, die in den oorlog gevallen is. Het is eene heilzame instelling, die verhoed heeft, dat de oorlogzuchtige stammen elkander uitroeiden. In den oorlog voert geenzins de sjeich het opperbevel, men benoemt daarvoor eenen aanvoerder, den akīd, dux, hertog, leidsman van den stam. Niemand wordt gedwongen om met hem ten strijde te trekken, doch heeft men zich eens aan hem verbonden, dan is men hem ook gehoorzaamheid verschuldigd. Is de oorlog geëindigd dan houdt ook het gezag van den akīd op. Buitengemeen is de liefde, welke de Bedowyn voor zijn stam koestert. Bemin uwen stam, zoo spreekt een dichter, want met uwen stam zijt gij door nauwer banden verbonden, dan er tusschen man en vrouw bestaan. Ontzaggelijk zijn dan ook de opofferingen, welke hij doet om de grootheid van zijn stam te 
bevorderen. Met fieren trots, zegt Burck-<pb n="174"/>hart, met een niet geringeren gloed van patriotisme, dan dat wat de geschiedenis der Grieksche of Zwitsersche republieken veredelde, grijpt een Anaziet, wanneer hij eensklaps overvallen wordt, zijne lans, en terwijl hij die over zijn hoofd zwaait, roept hij uit: ‘Ik ben een Anaziet.’ Deze beschrijving van den Bedowyn onzer dagen past, volgens de eenstemmige getuigenis der orientalisten, evenzeer op dien van de oudste tijden.<note n="1)" place="foot">Een schoon werk over den oudsten toestand der Arabieren schreef Caussin de Perceval, Essai sur l'histoire des Arabes avant l'Islamisme, pendant l'epoque de Mahomet et jusqu'à la reduction de toutes les tribus sous la loi muselmanne. 3 volum. Paris 1847-1848. Men vergelijke daarmee wat prof. R. Dozy, Bijdrage tot de geschiedenis der Arabieren, Gids, 1849 II bl. 742-770, mededeelt.</note> Men heeft zich den Arabier wel eens voorgesteld als een dichterlijk wezen, dat een poëtisch leven leidde, deze voorstelling is in den regel onjuist. Hij is beperkt in zijne liefde als in zijn haat en gevoelt deze dus dieper, dan een ander; maar rijkdom van phantasie moet men hem ontzeggen. Dit blijkt uit alles wat wij van de geschiedenis der Arabieren weten. Nooit heeft hij zijnen hemel met goden bevolkt. Wel streed hij later met gloeienden ijver om als martelaar te sterven, maar daarbij had hij toch ook het positief geloof aan het hemelsch paradijs voor oogen. Toen de macht van het chalifaat, onder de Abbassiden, het hoogst gestegen was en vooral door den invloed der Persische Barmekiden, de wetenschappen in het ontzaggelijk rijk begonnen te bloeien, waren het de practische vakken, die het meest hen aanlokten. Wanneer men de lange lijst, die o.a. Wenrich 
mededeelt, van de geschriften der Grieken door de Arabieren vertaald, nagaat, is het verwonderlijk te zien hoe zij de werken van Aristoteles, Dioscurides en in 't algemeen alle, waaruit zij positieve kennis konden opdoen, verre kozen boven de klassieke en meer dichterlijke voortbrengselen der Grieksche literatuur. Ook daaruit blijkt dus wat prof. Dozy zegt:<note n="2)" place="foot">Het Islamisme door Dr. R. Dozy. Haarlem, Kruseman 1863, bl. 9.</note> ‘De Arabier, de vrije Bedowyn, is een practisch, positief man, die zich aan de werkelijkheid houdt, zelfs in zijne poëzie, en daar hij weinig verbeelding heeft, zoo is hij ook voor godsdienstige mysteriën, die meer vat hebben op de verbeelding dan op het verstand, niet toegankelijk.’ Het is dus ook slechts in twee takken van Letterkunde, waarin de Arabieren uitmunten, namelijk in de lyrische poëzie en in de vertelling. Men vindt bij hen, evenmin als bij de andere Semitische volkeren, epische dichtkunst en van het drama slechts de allereerste beginselen. ‘Maar in de poëzie, zegt prof. de Goeje,<note n="3)" place="foot">De belangrijkheid van de beoefening der Arabische taal- en letterkunde, door Dr. M.J. de Goeje. 's Gravenh. M. Nijhoff, 1866, bl. 10, waarin vervolgens korte, doch belangrijke opmerkingen over ons onderwerp worden medegedeeld.</note> waarin de dichter zijn eigene gewaarwordingen schildert, waarin hij uiting geeft aan den moed, die hem bezielt, als hij ten strijde trekt, aan de liefde, die zijn hart vervult en nu eens doet genieten, dan weder lijden, aan de smart, die hem overweldigt bij het verlies van zijn vriend en wapenbroeder, daarin heeft het Arabische volk meesterstukken voortgebracht, die in staat zijn de snaren, welke in het gemoed des dichters trilden,
ook in onze borst in beweging te brengen. Koeler zullen ons de verzen laten, waarin de dichter zijn eigen lof en dien zijner stamgenooten bezingt, of de verdiensten van zijn vijand en diens familie verkleint en verguist, hoewel zij bij groote historische belangrijkheid, ook zoowel
<pb n="175"/>wegens schoonheid van vorm en juistheid van uitdrukking, als om de stoutheid der vergelijking eene bestudeering overwaardig zijn. Eveneens kunnen wij niet zonder genoegen de goddelooze verzen lezen van den door wijn en liefde geinspireerden dichter, waarin de heilige bedevaart met hare plechtigheden bespot, en eene levensopvatting verkondigd wordt, die zoo volkomen verschilt van den rechtgeloovigen Moslim.’ De oude poëzie der Arabieren, welke, wijl zij nog ongezocht en ongekunsteld was, de meeste kracht en vuur ademde, kan men leeren kennen uit eene anthologie van <hi rend="spat">Aboe Temmam</hi> (805-846 n. Chr.), waarin over de 800 liederen, van 521 dichters en van 56 dichteressen, opgenomen zijn. De titel van dit liederboek is <hi rend="spat">Hamāsa,</hi><note n="1)" place="foot">Fr. Rückert ‘die Hamāsa oder die ältesten arabischen Volkslieder, gesammelt von Aboe Temman, übersetst und erläutert, 2 bdl. 1846.</note> hetgeen <hi rend="spat">dapperheid</hi> beteekent, omdat de heldenzangen het <hi rend="spat">eerste</hi> en voornaamste deel er van uitmaken. De overige negen boeken bevatten lijkzangen, regels voor fijne manieren, minneliederen, spotliederen, lofzangen ter eere van eenen gast, beschrijvingen van tochten, ook schimpliederen op vrouwen. De held, die bezongen wordt, is gemeenlijk de dichter zelf; hij verheerlijkt daarbij wel zijnen stam, maar blijft toch zelf het middelpunt. Het paard, de lans, het zwaard, de geliefde, ziedaar de voorwerpen, die er gemeenlijk bij vermeld worden. Men bemerkt aan de kortheid en kracht der uitdrukking, dat de dichter geen phantasiebeeld schept. Het strekt eenen man tot eere, als hij even geweldig met het zwaard als met het 
woord is. <hi rend="spat">Obaid</hi> van Tai praalt er op, dat hij zijn lans en zijne verzen tegen de vijanden slingert, en op het slagveld aan zijne geliefde een minnelied zendt, terwijl hij ook zijne gasten op vroolijke verzen onthaalt. Een andere dichter, Hajan van Kai, zegt dat de Kabielen weten, dat hij en zijn geslacht evenzeer de eersten zijn in een kamp van wapenen, als in den wedstrijd van gezangen, het eerste kiest hij echter boven het laatste. Deze liederen, welke louter lyrische ontboezemingen bevatten, worden dikwijls eensklaps afgebroken, door den uitroep: ‘ja, ik was daar bij, bij de ruiters, op den dag van den strijd,’ en dan vertelt de dichter zijne daden. ‘Welk een dag! de banieren onzer vluchtende vijanden schenen dorstige vogels; de een fladdert over het water, de andere valt neder. De speren der onzen troffen Bishr, Thabit en Harn, en iedere clan treurde over den dood van zijn aanvoerder.’ Omdat in deze gedichten telkens op bepaalde feiten en bepaalde personen gewezen wordt, zijn zij voor hem, die ze niet in het licht der geschiedenis zien kan, dikwijls geheel onverstaanbaar<note n="2)" place="foot">Onze even geleerde als scherpzinnige landgenoot Dr. Dozy zegt daaromtrent het volgende: (Bijdrage tot de gesch. der Arab. bl. 769) ‘Wij mogen niet nalaten op te merken dat deze gedichten slechts dan, wanneer men ze in een aaneengeschakeld verhaal leest, voor den Europeaan, die de taal van het oorspronkelijke niet verstaat, de beteekenis erlangen, die zij voor de Arabieren hadden. Leest men ze op zich zelve, in Rückert's Hamāsa bij voorbeeld, dan missen zij hunne uitwerking. Al schreef Rückert niet zulk een gedwongen en soms onverstaanbaar Duitsch, al was men niet dikwijls genoodzaakt het Arabische origineel te 
kennen, om zijne vertaling te begrijpen; al was hij nauwkeuriger in het wedergeven der denkbeelden, in plaats van alles op te offeren aan de slaafsche navolging van den versbouw, ook dan nog kan een oud-Arabisch gedicht, en vooral een fragment der Hamāsa, geen indruk maken, want men stuit op allerlei toespelingen en op onbekende eigennamen; men heeft een commentaar noodig, en de indruk is bedorven; maar leest men ze in een verhaal, dan verplaatst men zich van zelve in de omstandigheden, waarin de dichter verkeerde.’ De heer Dozy heeft daarvan reeds een uitnemend bewijs geleverd, bl. 755-758. Zijne geschiedenis der Muzelmannen in Spanje is zoo vol van schitterende bewyzen, hoe geschiedenis en poëzie elkander wederzijds ophelderen, dat wij niet gelooven, dat eenig geleerde dit ooit treffender aangetoond geleverd heeft.</note>. Het meest karakteristiek zijn de schimpliederen,
<pb n="176"/>welke de eene stam op den anderen maakte, zoo als die tegen Temiem.</p>
<lg type="poem">
<l>Wanneer zij zien een vloo</l>
<l rend="; 1tab">Op den rug van een luis,</l>
<l>Zoo roepen zij, een ruiter, O!</l>
<l rend="; 1tab">En rukken met elkander uit.</l>
</lg>
<p>In den regel zweeft de phantasie van den dichter niet verre boven de werkelijkheid en wordt daarom in dit laatst genoemd soort van gedichten meermalen zoo grof en plat, dat zij met de scheldwoorden van ons gemeen het best vergeleken kunnen worden.</p>
<p>De Arabieren noemen <hi rend="spat">Mohalhal</hi> den oudsten dichter. Eenige verzen 30 regels, zijn van hem overig. Hij was krijgsman en zanger tegelijk. Overigens is het moeilijk bij hem zooals bij anderen, die de oudste dichters genoemd worden, na te gaan in hoeverre de aan hen toegeschrevene gedichtten werkelijk door hen vervaardigd zijn en nog veel minder mogelijk is het hun leven en bedrijf juist te kennen. Dezulken zijn <hi rend="spat">Taabata Sjarran, Faris, Sjanfara</hi>. Men verhaalt van den heldendichter Faris, dat hij, door zijne vrienden bedrogen en verraden, zoo verbitterd werd op het menschelijk geslacht, dat hij naar de woestijn vluchtte, om daar met leeuwen, wolven en gazellen te verkeeren. Op zijn snel ros gezeten, werd hij weldra de schrik der woestijn en worstelde zelfs tegen de zandstormen en wervelwinden, zonder er onder te bezwijken. <hi rend="spat">Ook Sjanfara</hi> ontvluchtte de zijnen. ‘Op aarde blijft voor den edelen, als hij gesmaad wordt, nog steeds een toevluchtsoord, waar haat en nijd hem niet kunnen treffen. Laten de hyenas en de wolven mijne gezellen zijn, zij zullen mijn geheim niet verraden. Drie makkers heb ik, een moedig hart, een scherpgeslepen zwaard en een langen boog.’ Ook over de woestheid en kracht van <hi rend="spat">Taabata Sjarran</hi> bestaan vele verhalen. Een der fraaiste gedichten in de Hamāsa wordt aan hem toegeschreven; hët bevat de poëzie der bloedwraak. Dit gedicht is door G. Baur, volgens de versmaat van het oorspronkelijke, in 't Duitsch vertaald, doch zonder het refrein op <hi rend="i">alloe</hi>, dat na elk paar verzen gehoord werd. Het luidt aldus:</p>
<lg type="poem">
<l>Sieh am Engpass drauf des Sal Felsen schauen</l>
<l>Liegt ein Leichnam: auf sein Blut, will's nicht thauen.</l>
<l>&nbsp;</l>
<l>Eine Last legt' er mir auf noch im Scheiden,</l>
<l>Ihr Gewicht soll mir die Last nich verleiden:</l>
<l>&nbsp;</l>
<l>‘Meiner Schwester Sohn ererbt meine Sühne,</l>
<l>Festgegürtet er der streitbare, kühne;</l>
<pb n="177"/>
<l>Der zur Erde stiert und Gift von sich spritset,</l>
<l>Wie die Schlange stiert, der Molch Gift verspritset.’</l>
<l>&nbsp;</l>
<l>Solche Kundschaft kam mir zu, so gewichtig,</l>
<l>Dass das Wicht'ge ward von ihr völlig nichtig.</l>
<l>&nbsp;</l>
<l>Es entriss mir des Geschicks grimmig Hassen</l>
<l>Einen Edlen der den Freund nie verlassen.</l>
<l>&nbsp;</l>
<l>Sonne war er bei dem Frost, wenn mit Schwüle</l>
<l>Stach der Hundstern, war er Schatten und Kühle.</l>
<l>&nbsp;</l>
<l>Mager selber von Gestalt, gab er freudig,</l>
<l>Feucht von Händen und entschlossen und schneidig.</l>
<l>&nbsp;</l>
<l>Wenn er ausfuhr, immer zog Heldenmuth mit,</l>
<l>Wo er lagert, hat der Muth auch geruht mit.</l>
<l>&nbsp;</l>
<l>Wenn er gab, war er ein fruchtbarer Regen,</l>
<l>Wenn er angriff, wie ein Löwe verwegen.</l>
<l>&nbsp;</l>
<l>Schwarzes Haar, und langes Kleid lies er fliegen,</l>
<l>Stets daheim, ein strupp'ger Wolf in den Kriegen.</l>
<l>&nbsp;</l>
<l>Zwei Geschmäcke hatt' er, Honig und Galle,</l>
<l>Und die zwei Geschmäcke kosteten alle.</l>
<l>&nbsp;</l>
<l>Auf dem Schreck ritt er allein, sein Begleiter,</l>
<l>Nur ein scharf und scharticht Schwert, keiner weiter! -</l>
<l>&nbsp;</l>
<l>Um den Mittag zog man ans, und wir strichen</l>
<l>Durch die Nacht hin, rastend wenn sie gewichen.</l>
<l>&nbsp;</l>
<l>Alle scharf und auch mit scharfen geschmücket,</l>
<l>Wie ein Blitzstrahl blitzend, wenn man sie zücket.</l>
<l>&nbsp;</l>
<l>Rache haben wir am Feinde genommen,</l>
<l>Viel von beiden Stämmen sind nicht entkommen.</l>
<l>&nbsp;</l>
<l>Da im tiefen Schlaf sie schnarchten und nickten,</l>
<l>Schreckt' ich auf sie, dass zur Flucht sie sich schickten.</l>
<l>&nbsp;</l>
<l>Hat Hudail ihm jetzt die Spitz' abgebrochen,</l>
<l>Nun so hat auch er Hudail oft gestochen;</l>
<l>&nbsp;</l>
<l>Hat auch oft in schlechten Stall sie geschlossen,</l>
<l>Feucht und dumpfig, wo der Huf fault den Rossen;</l>
<l>&nbsp;</l>
<l>Hat oft früh schon sie besucht in den Hallen,</l>
<l>Erst gewürgt und dann geraubt nach Gefallen.</l>
<pb n="178"/>
<l>Ja, verbrannt hab' ich Hudail überflüssig,</l>
<l>Ueberdrüssig nicht bis sie überdrüssig.</l>
<l>&nbsp;</l>
<l>Schlürfen liess ich meinen Speer, und getränket</l>
<l>Ward zum zweiten Trunk zurück er gelenket.</l>
<l>&nbsp;</l>
<l>Nun vergönnt ist uns der Wein der verwehrte,</l>
<l>Seine Wonne ward erkämpft mit Beschwerde,</l>
<l>&nbsp;</l>
<l>Ward erkämpft mit jungen Ross, Speer und Schwerte,</l>
<l>So erquickt uns wieder frei der Verwehrte.</l>
<l>&nbsp;</l>
<l>Drum Sawad ben Amr, o sei mir der Schenke,</l>
<l>Ich versmachte wenn des Ohejms ich denke.</l>
<l>&nbsp;</l>
<l>Doch Hudail führt jetzt des Tods Kelch zum Munde,</l>
<l>Der Gefahr birgt, Schand und Spott auf dem Grunde.</l>
<l>&nbsp;</l>
<l>Ob Hudail's Leichname lacht die Hyäne,</l>
<l>Und der Wolf zeigt voller Lust seine Zähne.</l>
<l>&nbsp;</l>
<l>Edle Geier schreiten drauf und verschlingen,</l>
<l>Lüften vollen Bauchs schwer ihre Schwingen.</l>
</lg>
<p>Latere verzamelingen van oude liederen zijn vervaardigd door <hi rend="spat">Aboe Bokthari</hi> (gestorven 898 n. Chr.). Ook heeft <hi rend="spat">Aboelfaradj Isfahāani</hi> (gestorv. 966.) eene anthologie gemaakt, onder den naam van <hi rend="spat">Kitabol</hi>-<hi rend="spat">agāni</hi>, boek der liederen, waarin hij tevens het leven van 395 dichters schetst. Onder de oudere gedichten zijn ook zeer merkwaardig de <hi rend="spat">Moallakat</hi>, d.i. de opgehangene, aan de Kaaba te Mekka. Men verhaalt ten minsten dat de gedichten, die jaarlijks bij den wedstrijd te Okhad den prijs behaald hadden, in gouden letteren op Persische zijde gestikt, opgehangen werden aan dit heiligdom van alle Arabische stammen. Wat er ook van zij, er zijn zeven Moallakat's overig, die, zoo zij dan al niet zoo oud zijn, als het verhaal wil, toch zeker in den geest der oudere vervaardigd zijn. Daaronder is niet het minst merkwaardig die van <hi rend="spat">Antar</hi>, welke omstreeks het midden der zesde eeuw n. Chr. geboren werd.<note n="1)" place="foot">Over den Arabischen held en dichter Antar, zie H.A. Hamaker in van Kampen's Magazijn, II, bl. 265-286. Er bestaan bij de Arabieren verschillende uitgebreide verhalen van Antar, welke allen weer naar twee traditie's, in die van Irak en die van Hedsjas, verdeeld worden. Zij zouden twee eeuwen na Antar's dood opgeteekend zijn onder de regeering van Haroen ar raschid. Deze verhalen zijn, zooals de Arabieren zeggen, voor mannen, zooals de Arabische nachtvertellingen, voor vrouwen en kinderen, geschreven en geheel in 't Engelsch vertaald; terwijl La Martine in zijne Voyage en Orient er een uitvoerig, uittreksel van geeft. In het opschrift van een Handschrift te Gotha, waarin de geschiedenis van Antar verhaald wordt, wordt hij 
genoemd de slang van de vallei, waarmede een bijzonder woest en listig man bedoeld wordt. Juist dit moet een deugd geweest zijn en is het denkelijk nog bij den echten Bedowijn.</note>. Hij was de zoon van een Arabisch opperhoofd en van eene gevangene als slavin
<pb n="179"/>weggevoerde vrouw. Antar was dus een slaaf geworden, die de kameelen hoedde. Uit zijne vernedering verheft hij zich door edelmoedige en dappere daden. Hij dingt naar de hand zijner nicht Abla, de dochter van Malik. Herhaalde malen redt hij zijne stamgenooten van een gewissen ondergang; ook ontrukt hij meer dan eens Abla aan den arm der belagers van haar eer, haar leven of hare vrijheid. Schoon hij daardoor hare genegenheid opwekt, krijgt hij echter van. anderen, die het behoud van goed en leven aan hem alleen verschuldigd waren, niets dan ondank, smaad en beleedigingen, tot loon. Hij blijft echter als een echte Arabier volharden. Geen moeijelijkheid belemmert, geen tegenstand verschrikt hem. Eindelijk zwicht alles voor de kracht van zijn arm; men gevoelt zijne meerderheid; nijd en laster verstommen, de list bezwijkt. Antar wordt door vriend en vijand als opperhoofd en door Malik als schoonzoon erkend. Geheel Arabië huldigt hem als den grootsteri held. Wat het gedicht betreft, dat aan Antar zelven wordt toegeschreven, het hoofdonderwerp er van is zijne liefde voor Abla, de dochter van Malik. Het begint aldus:<note n="1)" place="foot">Vertaling van Hamaker.</note></p>
<lg type="poem">
<l>Zou de dichter wel ooit het verblijf der geliefde vergeten?</l>
<l>Roept de verbeelding het niet voor zijn' gedachten terug?</l>
<l>Woning van Abla Djiwa, geniet een gelukkigen morgen,</l>
<l>Abla's verblijf, ik groet u! spreek en verhaal mij haar lot.</l>
<l>Daar toev' mijn kemelin, en rijz' als een burcht uit de vlakte;</l>
<l>Want ik verwijl er een poos, omdat mijn hart het mij zegt.</l>
<l>Heil zij der sporen der woning, wier dagen voor altoos voorbij zijn,</l>
<l>Thans door Abla's vertrek tot diepe stilte gedoemd!</l>
<l>Gij, mijn Abla, verkeert in het land des brullenden vijands,</l>
<l>Terwijl ik elken morgen met nieuwen kommer u zoek,</l>
<l>Ja, ik vermoordde haar broeders, en toch hing mijn ziel aan de schoone;</l>
<l>Toch is mijn' liefde te groot, dan dat zij immer bezwijk.</l>
<l>Abla verdenk mij niet, in mijn minnend hart is uw zetel,</l>
<l>Waarin Abla alleen, de tedergeliefde, verwijlt.</l>
</lg>
<p>In dit gedicht vindt men de beschrijvingen, welke telkens bij de Arabische poëten voorkomen, namelijk, die van een schoon meisje, van een vlug kameel en van een fier paard. Eigen dapperheid wordt ook niet vergeten. Intusschen moet men dit grootendeels daaraan wijten, dat de dichters der stukken, die wij bezitten, daardoor hunnen held zochten te verheerlijken, want het is niet denkelijk, dat de bestaande Moallakats juist door de auteurs, waaraan zij worden toegeschreven; vervaardigd zijn. Als een voorbeeld van de beschrijvingen, welke ik genoemd heb, mogen de volgende stukken dienen, welke ik volgens de vertaling van prof. Hamaker mededeel.</p>
<p>Antar spreekt in zijne verbeelding aldus tot zijne geliefde:</p>
<lg type="poem">
<l>Schoone gazelle! o wenschlijke prooi de gelukkigen jagers!</l>
<l>Mocht toch de hoop op dien buit niet langer aan Antar ontzegd zijn!</l>
<l>Ga dus, sprak ik, getrouwe slavin, bespied hare treden;</l>
<l>Ga, vermeld mij haar lof, vermeld mij de wijkplaats der hinde.</l>
<pb n="180"/>
<l>Ik zag haar, dus luidde het antwoord: geen vijand omringde haar leger.</l>
<l>Ja, de gazelle is voor hem, wiens schicht het doel weet te treffen,</l>
<l>Reeds ziet zij om met buigzamen hals en blikt op den jager.</l>
</lg>
<p>Vrij gezocht, zoo als gemeenlijk bij deze dichters, komt hij op de beschrijving van zijn lastdier:</p>
<lg type="poem">
<l>Gij, o vlugge kameel! gij voert me terug naar Abla,</l>
<l>Gij, die aan 't einde der nachtlijke reis nog moedig uw lend'nen</l>
<l>Zweept met uw' staart, en den heuvel bestijgt met driftigen hoefslag,</l>
<l>Gij die zelfs ten einde des daags langs den zandigen bergtop,</l>
<l>Naast den kortoorigen struis, nog rent met gedrongene treden!</l>
<l>Lastdier, dat even gewillig in't slijk der moerassen zich neervlijt</l>
<l>Als op den stal, waar 't krakende riet u ten leger bereid is.</l>
</lg>
<p>Elders roemt Antar op zijne daden:</p>
<lg type="poem">
<l>Zoo gij mijne daden niet kent, bekoorlijke dochter van Malik,</l>
<l>Vraag ze dan slechts aan de ruiters, die me in den oorlog omringden,</l>
<l>Nooit verlaat ik den zadel des rijzigen dravenden kleppers,</l>
<l>Van het ros met wonden bedekt, dat de helden zich leenen.</l>
<l>Dan eens geeft het moedig zich bloot aan de stooten der speren,</l>
<l>Dan weer braveert het gerust de menschenmaaiende schichten.</l>
<l>Die mij verzelde in den strijd, die kan het, o Abla getuigen,</l>
<l>Dat ik, de eerste in den slag, mijn deel van den buit niet begeerde.</l>
<l>Kwam er een held door 't harnas beschermd, dien de krijgers ontweken,</l>
<l>Die niet wist van de vlucht, en geen' overwinnaar erkende;</l>
<l>Mild was voor hem mijn arm. Snel volgden elkander de stooten</l>
<l>Van mijn zweepende lans, uit knooprige rieten vervaardigd.</l>
<l>Spoedig doorboorde mijn vrees'lijke speer de rusting des vijands;</l>
<l>Want geen moed beveiligt den held voor de wonden des noodlots.</l>
<l>Dikwijls doorkliefde mijn zwaard de voegen des malienkolders</l>
<l>Van den strijder, door daden beroemd, die 't vaandel beschermde,</l>
<l>Daalde ik dan af van het ros en zag hij dreigend mij nad'ren,</l>
<l>Ja dan lachte hij grijnzend, maar 't was geen glimlach der vreugde.</l>
</lg>
<p>Roerend spreekt hij over zijn paard:</p>
<lg type="poem">
<l>Voorwaarts geleund op den nek van het paard, versloeg ik den vijand,</l>
<l>Totdat het moedige dier door gapende wonden bedekt was,</l>
<l>Droefheid beving mijne ziel, maar het luide geroep der soldaten:</l>
<l>Antar, streef ons vooruit! verdreef mij den knagenden kommer.</l>
<l>Vrucht'loos intusschen ontweek mijn ros de punten der speren,</l>
<l>'t Klaagde zijn nood aan den meester, met tranen en droevig gehinnik,</l>
<l>Zoo het de taal der menschen verstond, de taal der gesprekken,</l>
<l>Had het voorzeker op treurigen toon mij zijne wonden verweten.</l>
</lg>
<p>De Moallakats zijn epische gedichten, in zooverre de daden en lotgevallen van den dichter of die van zijnen stam er in vermeld worden; het geheel is echter lyrisch, hetzij de dichter jammert of weeklaagt over zijne
<pb n="181"/>lotgevallen, hetzij hij wijze spreuken en opmerkingen aan de beschrijvingen knoopt. Als vervaardigers van de zeven Moallakats, worden; behalve Antar, nog genoemd: <hi rend="spat">Tarafa</hi>, die tusschen 560-570 n. Chr. vermoord werd. De dichter roemt er op dat hij, zoowel in de drinkzaal als in de vergadering van zijn stam, het hoogste woord voert, hetgeen hij o.a. ook bewijst door een hevige beschimping van zijn neef Malik. <hi rend="spat">Soheir</hi>, die de rampen van den oorlog schildert:</p>
<lg type="poem">
<l>Waar gij hem opwekt, wekt gij een schande</l>
<l>En waar gij hem uitbluscht, bluscht gij een brand.</l>
</lg>
<p>Van zich zelven zegt hij:</p>
<lg type="poem">
<l>Ik ben des levens jammeren zat geworden,</l>
<l>Geloof mij, die tachtig jaar leeft, wordt er zat van.</l>
</lg>
<p><hi rend="spat">Amr ben Kultum</hi>, gestorven 570 n. Chr., en <hi rend="spat">Harith ben Hilifa</hi> (omstreeks 560-579.) behooren bij elkander. Beiden werden door hunne stamgenooten gekozen tot scheidsrechters om een 40jarigen strijd over een put in de woestijn te beslechten. De eerstgenoemde behoorde tot den stam der Taglebiten, de andere tot de Bekriten. Amr was voor den krijg, Harith daarentegen voor den vrede gestemd. <hi rend="spat">Lebid</hi>, gestorven 662 n. Chr., was eerst een groot vijand, later een hartstochtelijk volgeling van Mohammed. Hij schildert zijne levenswijze en roemt op zijne eigene deugden en op die van zijnen stam. <hi rend="spat">Amrilkais</hi><note n="1)" place="foot">Amrilkais, der Dichter und König. Sein leben dargestellt in seinen Liedern. Aus dem Arabische von Fr. Rückert, 1843.</note>. Deze dichter, dien Mohammed den ‘vaandeldrager ter helle’ noemde, verwierf een even grooten naam door zijne gedichten als door zijne lotgevallen, waaronder de liefdesavonturen met Oneisa het meest bekend zijn. Wegens zijne dartele levenswijze door zijnen vader verbannen, leefde hij lang onder een vreemden stam. Toen men hem berichtte, dat zijn vader door zijne eigene stamgenooten vermoord was, zat hij juist aan 't spel. Hij ging er rustig mee voort, maar toen het afgeloopen was, liet hij zich den moord in alle bijzonderheden verhalen, daarna dronk hij zooveel wijn, dat hij er geheel van bevangen werd, om, zoo als hij zeide, den volgenden dag alleen aan zijnen plicht te denken. Nuchteren geworden, zwoer hij dan ook een eed, dat hij geen vleesch en geen wijn zoude gebruiken, zijn haar en baard niet scheren, geen omgang met vrouwen zoude houden, voor hij aan de eischen der bloedwraak voldaan had. Alles wat hem ter zoene 
aangeboden werd, verwierp hij, zeggende, dat zijn vader zijns gelijken niet gehad had en hij zich onteeren zoude, als hij kameelen voor het bloed zijns vaders aannam. Hij ging naar den tempel van Chalaça, om het orakel te raadplegen, 'tgeen men deed door middel van drie pijlen,<note n="2)" place="foot">Dozy. Het Islamisme bl. 7. De schrijver noemt den dichter niet, denkelijk omdat hij twijfelt aan de echtheid der Moallakat's.</note> die bevel, <hi rend="spat">verbod</hi> en <hi rend="spat">afwachten</hi> heetten. Toen hij het <hi rend="spat">verbod</hi> had getrokken, begon hij op nieuw. Driemaal trok hij het <hi rend="spat">verbod</hi>. Toen brak hij de pijlen, wierp ze tegen den steenklomp (de god-<pb n="182"/>heid) en riep uit: Ellendeling, als uw vader vermoord was geworden, dan zoudt gij mij niet verbieden, hem te wreken. Amrilkais kwam later te Constantinopel. Wegens zijn liefdehandel met eene prinses, moest hij vandaar vluchten. Keizer Justinianus zoude hem daarop een vergiftigd hemd ten geschenke hebben gezonden, dat, aangetrokken, hem een ellendigen dood te Angora berokkende. Als minnedichter munt hij uit door gloed en uitdrukking van geweldigen hartstocht. De gedichten in de Hamāsa en ook de Moallakats bewijzen, dat bij de Arabische stammen eene gelijksoortige ontwikkeling der litteratuur plaats greep als wij bij de Indiërs, hebben kunnen opmerken. De elementen van het episch gedicht zijn er aanwezig, maar verder dan die elementen zijn de Arabieren niet gegaan. Ook ontbrak hun geheel godsdienstige verheffing,<note n="1)" place="foot">‘In 't algemeen was de godsdienst voor den ouden Arabier even als voor den Bedowijn van onze dagen, een vrij onverschillige zaak. De dichters van den heidenschen tijd spreken er bijna nooit over, zoodat 
men dan ook in hunne zangen, als men de namen der goden en de vermelding van eenige plechtigheden uitzondert, nauwelijks eenig bericht omtrent den ouden godsdienst vindt; zij leefden <hi rend="spat">voor dit</hi> leven, zonder zich met metaphysische vragen bezig te houden, en zij waren ook in dit opzicht de getrouwe tolken van de gevoelens hunner natie.’ D. Dozy, Islamisme bl. 10.</note> hetgeen ten gevolge had, dat hunne poëzie geheel wereldsch bleef en in zeker opzicht realistisch was. Hun werken in proza overtreffen dan ook verre die in poëzie. De romans, welke later vervaardigd werden, zooals die van Antar, zoude men met recht hun epische poëzie kunnen noemen.</p>
<p>2 De Arabieren hebben eerst door den Islam hunne groote beteekenis voor de wereldgeschiedenis verworven en het is daarom, dat ook in hunne bijzondere geschiedenis, de verschijning van Mohammed het gewichtigste feit is. Volgens de overlevering werd Mohammed den 20<hi rend="sup">sten</hi> April 571 te Mekka geboren. Zijn vader, een koopman, was toen reeds, op zijne terugreis van een handelstocht, in vijf en twintigjarigen leeftijd overleden. Hij liet zijn eenig kind bijna zonder vermogen achter - vijf kameelen, eenige schapen en een slavin. - Zes jaren oud verloor. Mohammed ook zijne moeder Amina, eene vrouw, zoo 't schijnt, van een prikkelbaar gestel. Daarop werd hij door zijn grootvader Abd-al-Mottalib, opgenomen, en toen deze twee jaren later gestorven was door zijn oom Aboe-Tālib, een edelmoe dig man, maar die zelf in vrij bekrompen omstandigheden verkeerde, zoodat de jonge Mohammed al spoedig naar middelen uitzien moest, om zelf in zijn onderhoud te voorzien. Zoo verhuurde hij zich dan als herder van schapen en geiten en vulde het loon, dat voor zijne behoeften te gering was, aan, door het opzamelen der eetbare vruchten van den cissusboom. Vier en twintig jaar oud trad Mohammed in dienst van eene rijke weduwe Chadīdja, welke zooveel behagen in den jongen man kreeg, dat zij, ofschoon vroeger reeds tweemalen gehuwd en bij de veertig jaar oud, hem hare hand aanbood. Dankbaar nam hij dit aanbod aan en het huwelijk was gelukkig, niet het minst wegens het groote verstand en beleid van Chadīdja, die door Mohammed steeds, ook na haren dood, in hooge eere gehouden werd. Van de zes kinderen die zij kregen, bleven slechts de vier meisjes in.'t leven. Eerst drie jaren na den dood van Chadīdja, huwde Mohammed Ajisja, die echter weldra met andere 
vrouwen zijn bed deelde, doch op de overledene, die steeds in haar mans mond was, nog het meest, ijverzuch-<pb n="183"/>tig was. Hoe oudeṙ Mohammed werd, hoe meer zich bij hem het gestel zijner moeder openbaarde. Hij ging aan 't mijmeren, werd droefgeestig en ongedurig. De ziekte, waar hij aan leed, wordt door de medici hysteria muscularia genoemd. Meermalen had hij aanvallen van katalepsie, waaraan hij reeds als kind geleden zoude hebben. In dezen opgewekten toestand woonde hij op den berg Hirā, een uur van Mekka verwijderd. Op deze woeste plek vermeerderde de neiging tot mijmeren en daar was het ook dat Mohammed zijn eerst visioen kreeg. Volgens de overlevering verscheen hem de engel Gabriël - volgens de woorden in den korān, de heilige geest - en beval hem te prediken. Na eerst ten hoogste door deze verschijning verontrust geweest zijn, werd hij slechts door een nieuw visioen tot bedaren gebracht. Sedert was Mohammed ten volle overtuigd van zijne roeping om als profeet op te treden en daarvoor ongeveer tien jaren lang alle smaad en gevaar te verduren. Zijne overtuiging werd het eerst gedeeld door zijne gemalin Chadīdja, en deze edele vrouw bracht hem rijkelijk troost en bemoediging bij de vele vervolgingen. Langzamerhand breidde zich het geloof, de Islam, onder zijne huisgenooten uit. Een groote aanwinst was het dat de rijke koopman Aboe-Bekr, een hoogst geacht man, weldra zijnen vriend Mohammed, als den verkondiger der waarheid erkende. Uiterst gewichtig was ook in het vijfde jaar der zending de bekeering van Omar. Daardoor had het Islamisme eenen krachtigen, onwrikbaren en vurigen geest gevonden, welke voor de instandhouding en uitbreiding er van weiligt meer gedaan heeft, dan Mohammed zelf. ‘Zonder Omar’, zegt prof.
Dozy, ‘en Aboe-Bekr had zeker het Islamisme nooit gezegepraald. Mohammed was de geinspireerde, maar het ontbrak hem èn aan praktisch verstand èn aan energie in het handelen. De eerste eigenschap bezat Aboe-Bekr, de tweede Omar; zij completeerden den profeet, die niet buiten hen kon, die zich als het ware met hen had vereenzelvigd, die steeds gewoon was te zeggen: - ‘ik, Aboe-Bekr en Omar zijn daar en daar heen gegaan, - ik, Aboe-Bekr en Omar zijn van daar en daar gekomen, - ik, Aboe-Bekr en Omar hebben dit en dat gedaan.’ Onder de mannen, die den Islam in den beginne aannamen, waren er dus, die groot talent en geestdrift bezaten, zij behoorden echter niet tot den hoogsten stand; ja velen van de hoogstens twee-en-vijftig volgelingen, welke Mohammed in 't vijfde jaar der prediking telde, waren zeer geringe lieden. De groote massa was voor de nieuwe leer onverschillig; aan de aristocratie te Mekka scheen echter de geheele zaak gevaarlijk. Hunne vijandschap, welke zich eerst slechts in scherpe spotternij uitte, barstte los, toen Mohammed, die in den beginne zeer bescheiden opgetreden was, zijne leer in 't openbaar begon te verkondigen. De voornaamste bewoners van Mekka begaven zich naar Aboe-Tālib, den oom en beschermer van Mohammed, en verzochten hem, om zijnen neef, op straffe van verlies zijner bescherming, het stilzwijgen op te leggen. Hoewel Aboe-Tālib met de nieuwe leer niet veel op had, weigerde hij echter aan dat verzoek te voldoen, en ook later, toen hij vergeefs Mohammed gesmeekt had om voor de zijnen een burgeroorlog te verhoeden, onttrok hij hem zijne bescherming niet. Intusschen troffen de grootste bespottingen en beleedigingen den nieuwen profeet. Was Mohammed bezig zijne openbaringen den volke te 
verkondigen, dan vertelde de een een sprookje, de ander reciteerde een gedicht; een derde maakte muziek; weer anderen wierpen hem met slijk en modder, in één woord, alle middelen, zelfs de
<pb n="184"/>laagste, werden gebruikt om hem te beleedigen en te kwellen. Zijn prediking werkte dan ook weinig uit, net scheen zelfs, dat de geheele zending mislukken zoude. Reeds hadden eenige slaven en slavinnen hun geloof met den dood geboet en Mohammed den geloovigen den raad gcgeven om naar Abyssinië, een Christenland, te verhuizen. Zij deden het en Mohammed bleef bijna verlaten achter. Een poging om zich met de overige bewoners van Mekka te verzoenen, gelukte slechts voor een poos. Mohammed had daarbij de zwakheid de godheden der machtigste stammen uit de buurt der stad ook te erkennen. Doch toen hij deze later weer verloochende, werd de haat der Koraisjieten tegen de familie van Mohammed zóó groot, dat zij zich onderling verbonden met haar geene huwelijken aan te gaan, geene handelsgemeenschap te hebben en haar in geen geval bescherming te verleenen. Bij die ramp voegde zich nog de dood van Chadīdja en van Aboe-Tālib. In den beginne vond Mohammed wel een nieuwen beschermer in een anderen oom Aboe-Lahab, die nu het hoofd der familie geworden was, maar die toch de nieuwe leer hevig haatte, en toen de profeet verklaard had, dat alle ongeloovigen, dus ook zijn vader, in de hel waren, verloor hij ook dezen laatsten beschermer en liep zijn leven gevaar. Meer dan tien jaren, na de optreding als profeet, verliepen alzoo in alerlei ellende, toen Mohammed eensklaps steun vond bij de Aus en Chazradj, twee stammen, die Medīna, waar vroeger de Joden geheerscht hadden, aan zich hadden onderworpen. Er bestond een aloude haat tusschen de bewoners van Medīna en Mekka. Slechts met tegenzin maakte Mohammed gebruik van deze vijandschap, doch in 't voorjaar van 622 hield hij een geheime samenkomst met de hoofden van Medīna, waarbij deze de leer van den Islam aannamen en den profeet getrouwheid zwoeren. Weldra togen nu de Muzelmannen van Mekka naar Medīna. Toen eindelijk Mohammed zelf vertrekken zou, hielden de hoofden der Koraisjieten eene vergadering, waarin besloten werd om hem te vermoorden. Slechts door list gelukte het aan Mohammed het huis van Aboe-Bekr te bereiken, waar sinds vier maanden twee goede kameelen en een gids in gereedheid waren: Beiden verlieten daarop heimelijk de woning, en kwamen op den berg Thaur, waar zij zich drie dagen in een hol ophielden. Te vergeefs stelden hunne vijanden een prijs van honderd kameelen op het hoofd van den profeet. Hij kwam behouden te Medīna, waar drie dagen later ook Ali zich bij hen voegde. Dit is de beroemde vlucht van Mohammed, waarmede de tijdrekening der Muzelmannen eenen aanvang neemt. In de stad van den profeet Medīna-n-nabi, welke eigenlijk <hi rend="spat">Jatrib</hi> heette, werd de eerste Moskee gebouwd, en hier kwamen ook de openbaringen te voorschijn, waarbij de geloovige tot den heilige oorlog verplicht werd, en hem, die daarin kwam te vallen, als een martelaar het paradijs werd toegezegd. In Januarij 624 vond de bekende slag bij Bedr plaats, waar de Muzelmannen op een dubbel zoo sterken vijand de overwinning behaalden. Dit werd nu als een wonder voorgesteld en Mohammed begon daarop zijne wraakzucht te voldoen, door niet alleen zes van de gevangenen, op welke hij bijzonder verbitterd was, om te brengen, maar ook door in Medīna eenige ongeloovigen te tuchtigen. Zoo werd eene vrouw Asmā, die eenige schimpgedichten tegen Mohammed gemaakt had, op zijn bevel gedood. Vooral woedde de profeet tegen de Joden, die in de voorstad van Medina woonden. Hunne bezittingen werden onder de geloovigen verdeeld en 
zij zelven verbannen.
<pb n="185"/>Intusschen bleef de oorlog tusschen Medīna en Mekka voortduren. Zoo kwam het dan tot den slag bij Ohod, waar 3000 Mekkanen tegenover 700 Muzelmannen stonden. Voor het gevecht begon, hieven de vrouwen, waaronder Hind, die in den slag van Bedr haren vader, broeder en oom verloren had, krijgsliederen aan om den moed der Mekkanen aan te vuren. Zij bleven dan ook overwinnaars. Mohammed zelf werd zwaar gewond, doch door de zijnen gered. Lang duurde het voor de profeet dezen tegenspoed te boven gekomen was. In 627 rukte weder een leger van 10,000 man tegen Medīna op, waarover Aboe-Sofjan, de overwinnaar bij Ohod, in den beginne het bevel voerde. Deze aanval mislukte echter, en Mohammed maakte van den aftocht zijner vijanden gebruik, om een naburige stad, die nog ongeloovig was, aan te tasten. Met groote wreedheid woedde hier de profeet; allen, daaronder acht honderd Joden, werden vermoord. De schrik, dien alzoo Mohammeds naam verwekte, bracht er veel toe, om vele omliggende stammen tot den Islam te bekeeren. De macht van den profeet werd nu zoo groot dat hij, in 't begin van 630, met een leger, tusschen de acht- en tien duizend man, op Mekka zelve aanrukte. Door bemiddeling van Abbās, die met Aboe-Sofjan onderhandelde, kwam het tot geen gevecht. Mekka gaf zich over en de bewoners werden Muzelmannen. Toen eerst had de Islam getriomfeerd. Geen macht in Arabië was langer tegen den profeet bestand. Van alle stammen, zoowel van Heidenen als van Christenen, kwamen afgezanten om hunne onderwerping en de aanneming van den Islam te berichten. Men vreesde namelijk voor een verdelgingsoorlog, en hoopte deel aan den buit te erlangen, als men den Islam aannam. Wel onverschilligheid voor het oude geloof, maar geen blijken van geestdrift voor het 
nieuwe bestond er bij die menigte aanhangers. Velen verwachten dat het met den dood des stichters een einde nemen zoude. Mohammed begreep intusschen dat hij door het vooruitzicht op grooten buit het Islamisme het best konde bevorderen. Daaruit zijn dan ook zijne buitenlandsche oorlogen te verklaren. Niet lang zoude hij zelf daaraan kunnen deel nemen. In 't voorjaar van 632 werd hij door zware koortsen aangetast. Een weinig hersteld verscheen hij den 8sten Juni nog in de Moskee van Medīna, hield er een toespraak tot de geloovigen en nam afscheid van Osāma, den opperbevelhebber van het leger tegen Syrië, met de woorden: ‘Ga voorwaarts met het leger, en Gods zegen zij met u!’ Te huis teruggekeerd, blies hij kort daarna, in de armen van Ajisja, den laatsten adem uit.</p>
<p>De leer van Mohammed is vervat in den <hi rend="spat">Korān</hi>, welke in 114 <hi rend="spat">Soera's</hi><note n="1)" place="foot">Eigenl. eene rij steenen in eenen muur, en vandaar een regel in een brief of boek. Prof. Dozy, Islam, bl. 73.</note> of afdeelingen verdeeld is. De verschillende openbaringen van den profeet werden in den beginne het meest door het geheugen der geloovigen voor vergetelheid bewaard. Toen echter, na den dood van Mohammed, in een gevecht tegen den valschen profeet Mosailima velen gesneuveld waren, die een groot aantal dier openbaringen kenden, begon Omar bevreesd te worden, dat de geheugenis er van verloren zoude gaan. Hij drong er dus bij den Chalief (plaatsvervanger van den profeet) Aboe-Bekr op aan om de verspreide stukken te verzamelen. Deze belastte daarmede Zaid ibn-Thā-bit, die secretaris van Mohammed geweest was. Deze verrichtte deze moei-<pb n="186"/>lijke taak en bracht, onder Omars toezicht, de stukken bijeen., welke op strookjes papier of perkament, op palmbladen, zelfs op steenen geschreven of ook alleen in 't geheugen bewaard gebleven waren. Deze verzameling was echter alleen ten gebruike voor Aboe-Bekr en Omar bestemd. Zoo ontstonden er bij de Muzelmannen verschillende redacties, welke meermalen tot hevige twisten aanleiding gaven, weshalve de derde Chalief Othmān, besloot om eene officicele redactie van den Koran, die algemeen gelden zoude, te vervaardigen. Ook dit werd aan Zaid opgedragen en alleen deze tweede redactie, met behulp van eenige Koraisjieten vervaardigd, is bewaard gebleven, wijl Othmān de exemplaren der vroegere deed vernietigen. In hoeverre alles wat in den voor ons bewaarden Koran voorkomt, werkelijk door Mohammed uitgesproken is, kunnen wij niet meer bepalen. Zeker is het dat de 
orde, waarin de Soera's op elkander volgen, allerbespottlijkst is. Men nam daarbij tot regel aan om de langste soera's vooraan te plaatsen, en zoo werd alles door elkander gehaspeld. Verscheidene Europesche geleerden hebben later gepoogd eene betere schikking te maken; doch hoewel men van vele openbaringen, die rechtstreeks met het leven van den profeet zamenhangen, den tijd vrij nauwkeurig opgeven kan, is dit echter met een groot aantal niet het geval, zoodat men nog op verre na niet met juistheid eene geheel chronologische orde der soera's van den Koran maken kan. Verschil van taal bewijst hierbij echter groote diensten. Wat den inhoud van den. Koran betreft, kan men zeggen, dat er misschien geen boek is, dat tot richtsnoer voor eene godsdienst dient, hetgeen uit een letterkundig oogpunt zoozeer alle verdienste mist. Niet alleen is de stijl onduidelijk en gezwollen, de taal onjuist en onzuiver, maar ook de inhoud mist alle frischheid en levendigheid. De legenden, die er in voorkomen, zijn noch uit het leven gegrepen, noch zinnebeelden van eene diepzinnige gedachte. Mohammed haatte de poëten en in den Korān is ook eene volstrekte afwezigheid van poëtische voorstellingen. Voor godgeleerden en rechtsgeleerden had de Koran gezag, voor de taal en letterkundigen verkreeg hij dit in ouden tijd niet. Eerst later kwam hierin verandering. In allen gevalle heeft de Koran een grooten, niet zeer gunstigen invloed op de letterkunde der Muzelmannen uitgeoefend.<note n="1)" place="foot">‘Op Mohammeds tijdgenooten heeft de Koran weinig invloed gehad. - Zijne vrome uitboezemingen lieten de meesten onverschillig. - De groote massa kende den Koran weinig of niet en begeerde ook volstrekt niet er kennis mede te maken.’ Woorden van prof. Dozy, Islam bl.
80.</note> Voor de geloovigen is de Koran het volmaaktste boek, het ongeschapene woord Gods, zoowel wat den inhoud als den vorm betreft. Ook vele Europesche geleerden hebben met geestdrift er over gesproken, zooals o.a. Hammer.<note n="2)" place="foot">Hammer Frundgruben des Orients II, 25: ‘Der Koran ist nicht nnr des Islam Gesetzbuch, sondern anch Musterwerk arabischer Dichtkunst. Nur der höchste Zauber der Sprache konnte das Wort des Sohnes Abdalla's stempeln als Gottes Wort. In den Werkeu der Dichtkunst spiegelt sich die Gottheit des Genius ab. Diesen Einhanch und Aushauch der Gottheit beteten die Araber schon vor Mohammed in ihren grossen Dichtern an.’ Scherp staan hier tegenover de woorden van prof. Dozy, Islam bl. 77. ‘Ik ben gedwongen te erkennen, dat mij onder de oudere Arabische boeken, die eenigen naam hebben, er geen bekend is, dat zooveel wansmaak vertoont, zoo weinig oorspronkelijk en zoo uitermate langwijlig en vervelend is als de Koran.’</note>
<pb n="187"/>Zulk een oordeel begint echter meer en meer tot de zeldzaamheden te behooren, vooral ook sedert men ontdekt heeft, dat de legenden, welke in den Koran, voorkomen, meestal in het Oude Testament of in den Talmud gevonden worden en bij de overbrenging veel geleden hebben. Van de verschillende vertalingen wordt de Duitsche van L. Ullmann het meest gebruikt. Ook in onze taal is er eene uitgegeven.<note n="1)" place="foot">De Koran, met ophelder, aanm. van Kasimiski, Ullmann, Weil en Sale, bij hei Nederl. publ. ingeleid door S. Keijzer. 1860. Haarlem, Bredcrode.</note> Tot aanvulling van den Koran dient de <hi rend="spat">Sonna</hi>, overlevering, bijeenverzameld door Bochāri (gest, 869 n. Chr.), die vele landen doorreisde, om deze overleveringen te verzamelen en die verklaarde dat hij er 600,000 gehoord had, waarvan slechts 725 door hem echt bevonden waren. Het is wel een teeken van de weinig poëtische natuur der Arabieren, dat de schitterende daden door Mohammed, en vooral door zijne eerste opvolgers verricht, niet in heldenzangen bezongen zijn. De buitengemeene uitbreiding van het Islamisme was aan een wonder gelijk. Geen dichter waagde er zich echter aan de daden van Omar en Amru te bezingen. Slechts enkele lofdichten op eenige chaliefen worden vermeld maar deze schijnen bijna een vasten vorm gehad te hebben. De vroomheid, de dapperheid en de milddadigheid van den heer der geloovigen worden in sierlijke woorden en in prachtige beelden geprezen; doch dit was ook alles. Eerst toen de overwonnene Perzen den onbeschaafden Arabier aan hunne zeden en denkwijze gewend hadden, begon de letterkunde een hoogere vlucht te nemen. Dit geschiedde toen de Abbassiden den troon hadden beklommen, waarmede het meest luisterrijke tijdperk van het chalifaat zijnen 
aanvang nam.<note n="2)" place="foot">Zie hier eene lijst dezer chaliefen: 750, Aboe-l-Abbas. de bloedvergieter; 754, al-Mançoer; 775, al-Mahdī; 785, al-Hādī; 786, Hāroen-ar-rasjīd; 809, al-Amīn; 813 al-Mamoen; 833, al-Motaçim; 842, al-Wāthik; 847-861 al-Motawakkil.</note></p>
<p>Zoo als wij gezien hebben, waren de Arabieren een zeer praktisch volk, dat zich zelden of niet in beelden der phantasie vermeide. Daarentegen bezaten zij geweldige hartstochten en waren verhit op alle soort van buit. De handelsgeest, den Semieten zoo 't schijnt, bijzonder eigen, werd door Mohammed als gewijd. Het is een behagelijk verschijnsel hoe de belangen van den handel de ruwheid der krijgzuchtige natie getemperd en verzacht hebben.<note n="3)" place="foot">Die Handelszüge der. Araber unter den Abbasiden durch Afrika, Asiën und Ost-Europa, von Fr. Stüwe. Berlin 1836.</note> Geen minderen invloed op de beschaving en ontwikkeling van het groote Arabische rijk hebben zonder twijfel de onderworpene volkeren zelve gehad. Paaronder moeten vooral de Perzen genoemd worden. De macht van de geheele dynastie der banoe-l-Abhas steunde er op en de meest gevierde geleerden waren van Perzische afkomst. Zooals Mekka het middelpunt der godsdienst en van den handel was, werd Bagdad, de prachtige hoofdstad aan den Tigris, het middelpunt der wetenschappen en kunsten, welke alweder door de pelgrims- en handelstochten over het geheele rijk verspreid werden. ‘Nooit,’ zegt Stüwe, ‘heeft de geschiedenis zulk eene wijd uitgestrekte beschaving, over eene landstreek, van tweehonderd dagreizen in de lengte kunnen aanwijzen. Zij bleef niet binnen de muren der paleizen, noch binnen de kleine kringen van den een of anderen stand ingesloten; het geheele volk nam er deel aan, en de openlijke letterkun-<pb n="188"/>dige wetstrijden en voorlezingen,<note n="1)" place="foot">Zoo zou de geleerde Bochāri, de verzamelaar der Sonna, bij zijne voorlezingen te Bagdad 20,000 hoorders gehad hebben.</note>, zooals b.v. te Basra, werden verzamelingen en 
scholen voor allen. De fijne toon der hoogere standen werd de uitdrukking van den gemeenen man.’ Dat deze beschaving meer in verfijning en pracht dan wel in levensontwikkeling bestond, heeft de Arabische cultuur met die van andere volkeren gemeen, waar weelde de voornaamste bewerker er van is. Vreemde en kostbare kunststukken werden daardoor geschapen. Zoo leest men van tuinen, waarin groote bloemperken, allen van verschillende kleur, zoo gerangschikt waren, dat zij fraaije spreuken van den Koran uitdrukten. Op de grootste verkooping van eenen inboedel, welke er denkelijk ooit gehouden is, in het paleis van den Aegyptischen chalief Mostanser, werden ongeveer 1000 zijden tapijten geveild. Daarop waren in goud gestikt de beelden der koningen van de verschillende dynastiën en der beroemde mannen, welke onder hunne regeering leefden. Onder ieder beeld waren hun naam, hun leeftijd en hunne voornaamste daden vermeld. Op een ander tapijt was in verschillende kleuren een groote wereldkaart gewerkt met de bergen, de zeeën, rivieren, steden en handelswegen. De namen waren met goud, zilver of zijde gestikt. De wetenschap en kunst waren hier in dienst der weelde. De groote tochten, ondernomen om aan de behoeften van den uitgebreiden handel te voldoen, werden ook door de geleerden gebruikt, om hunne kennis te vermeerderen. Bij de karawanen der kooplieden voegden zich de leerlingen der wetenschap, want zoo noemde men ze, om zich naar de gehoorzalen der beroemde leeraars te begeven. Slechts geringe kennis was er noodig om aan zulke reizigers een goed onthaal bij aanzienlijken en geringen te verzekeren. Die groote menigte van heen en weder trekkende heele of halve geleerden, welke overal geherbergd en ondersteund werden, droeg natuurlijk ontzaggelijk veel bij, om 
kennis en wetenschap overal te verspreiden en voor iedereen toegankelijk te maken. De plaats, waar een beroemd geleerde woonde, was van een bestendig handelsverkeer verzekerd. Want ook na zijnen dood togen de pelgrims naar het graf, om zijnen geest te huldigen. Zoo werd de beschaving eener landstreek nauw met de ontwikkeling van den handel verbonden. Zooals men onderling waren verwisselde, werd ook de kennis tegen elkander verruild. De koopman, die op zijne tochten fijne weefsels en onbekende vruchten ontdekt en medegenomen had, verheugde zich als hij daarbij ook nog een nieuwe verklaring van den Koran of onbekende liederen van een beroemden dichter medenemen konde. De Arabische poëzie heeft zich echter nooit in de ruimte begeven, zij bleef steeds beperkt. Vernuftige gezegden, fijne woordspelingen, uitvoerige beschrijvingen van bekende voorwerpen, zie hier waarin de dichters hunnen hoogsten roem stelden. De wijn, de jacht, de liefde, overdreven lof van begunstigers, lage spot tegen vijanden vormen veelal den inhoud hunner gedichten. Aan het hof van Hāroen ar-rasjid was vooral in eere <hi rend="spat">Aboel Athahija</hi>, die een vrij ongeloovig poëet schijnt geweest te zijn. De Arabische kunstkenners vergelijken zijne gedichten met een vuilnishoop van koningen, waar edelgesteenten, paarlen en goud tusschen het stof en de scherven liggen. Dit geldt echter nog meer van <hi rend="spat">Aboe Noewās</hi>,<note n="2)" place="foot">Eigenlijk een bijnaam, Noewās, beteekent een hangende haarlok. De dichter heette Hasano-bno-hani.</note>
<pb n="189"/>die tijdens de regeering van genoemden chalief levende, de vorst der dichteren genoemd wordt. Ongebonden van leven en gezindheid, bespotte hij alles, wat bij de menigte voor vroom en goed gehouden werd. Zoo uit hij ergens den wensch, om alles te doen wat in den Korān verboden is en dan in een hond te veranderen, om de pelgrims te Mekka bij de Kaaba in de kuiten te kunnen bijten. Meermalen geraakte de dichter wegens deze woeste gezindheid en wegens zijne niet minder wilde manieren, in de gevangenis, maar telkens wist hij door zijn talent Haroen ar-rasjīd weder te winnen. De verzameling zijner gedichten, onder den gewonen naam van <hi rend="spat">Diwān</hi>, bevat eene menigte stukken, welke eene diepe verdorvenheid van zeden verraden, terwijl anderen uitmunten door verschillende loftuitingen op den wijn, waarvoor hij honderd namen uitvond. ‘De wijn opent de poorten van het hart, giet vuur op de tong en geeft aan 't ros der rede vleugelen; hij is een grijsaard met den gloed der jeugd, zijn geboortejaar bevat het diploma zijner deugd. De wijn verjaagt de zorgen, brengt vreugde en vrijheid, heelt de wonden, is de vader der poëzie; hij maakt de boeien des ligchaams los en wiegelt ons op de liefelijke golven der lust en der vergetelheid, hij mint den mensch en kust hem telkens, zoodra zijn mond hem nadert, hij maakt de aarde schooner en verzoent ons met den hemel.’ In één woord al wat de dichter, maar bedenken kan, wordt van den wijn gezegd. Op zijn voetspoor werd deze echter later door vele andere poëten bezongen, zoo door den dichter die zegt:</p>
<lg type="poem">
<l>‘Neen! voer me een rijper maagd, zoo vaak gij wilt, in de armen;</l>
<l rend="; 1tab">Een maagd van tachtig jaar, die grijzaards mag verwarmen;</l>
<l>Aan wie ik, als een bruid, den sluier rukk' van 't hoofd,</l>
<l rend="; 1tab">En wier versterkend vuur geen water heeft verdoofd:</l>
<l>Wier gloed, bij 't licht der zon zich spieg'lende in den beker,</l>
<l rend="; 1tab">Om de eer des voorrangs strijdt van de overwinning zeker:</l>
<l>Waarmee ik 't hart verkwikke, en toedrinke aan een' vrind,</l>
<l rend="; 1tab">Die vroolijk bij den wijn, een schuld'loos schertzen mint;</l>
<l>En wiens bespraakte mond, door gulle vreugd ontsloten,</l>
<l rend="; 1tab">Van paarlen overvloeit en diamanten booten,</l>
<l>Hetzij hij 't eelst gebloemt', van and'ren zaamgegaard</l>
<l rend="; 1tab">Of eigen herzenvrucht, met zangrig kwelen paart.’</l>
</lg>
<p>Het zijn woorden van <hi rend="spat">Ibn Doreid</hi>, volgens de vertaling van Bilderdijk.<note n="1)" place="foot">Treurzang van Ibn Doreid. Dichtwerken IV, bl. 369-380.</note> In 838 n. Chr. te Basra, in Arabisch Irak, geboren, had deze dichter in de stad zijner geboorte, eene bloeiende handelplaats, de beste gelegenheid om met de algemeene beschaving van zijnen tijd bekend te worden. Wegens zijn talent en kunde geraakte hij in hoog aanzien. Na vele jaren te Moskata en elders gewoond te hebben, begaf hij zich op 85jarigen leeftijd naar Bagdad, alwaar hij door den chalief Al-Moktadīr eervol bejegend en 93 of, volgens anderen, 98 jaren oud, overleed. Het gedicht, waaruit bovengestelde regels genomen zijn, draagt den algemeenen titel van <hi rend="spat">Kasīdaal</hi>-<hi rend="spat">maksoera</hi>.<note n="2)" place="foot">Kasīda beteekent eig. een lang gedicht van een bepaalde maat. Gewoonlijk wordt daaronder verstaan een lang gedicht, waarvan de twee volgende regels op elkander rijmen. Het Al-maksoera heeft ook alleen betrekking op de versmaat, waarom eenige woorden in dit gedicht verkort worden.</note> Het werd door de Arabieren bijzonder hooggeschat. De
<pb n="190"/>kooplieden voerden er van op hunne reizen afschriften mede, vele geleerden schreven er verklaringen op en vele dichters zochten het na te volgen. Bilderdijk heeft het een treurzang genoemd, maar ik geloof dat J.H. Pareau<note n="1)" place="foot">De nobilissimo poëmate Ibn Doreidi, comment. Latin. Instit. Regii II 95-118.</note> nader aan de waarheid was, toen hij er, zooals bij de Kasīda's gemeenlijk, er een lofzang vooral op's dichters begunstigers in zag. In allen gevalle is het gedicht zeer gekunsteld; en kan men er gemakkelijk uit zien, dat veel alleen voor de fraaiheid gezegd is. Zoo begint het dichtstuk met de beschrijving van onbeschrijfelijke ellende:</p>
<lg type="poem">
<l>De helft slechts van dat wee zou 't stugste rotsgevaarte,</l>
<l>(Wat zou 't een menschlijk hart?) verbrijzlen door heur zwaarte.</l>
<l>En wie, als 't sappig hart der groene loot versmacht,</l>
<l>Voorziet het sterven niet na de uitgeputte kracht?</l>
<l>Mijn keel is door 't verdriet verworgd en toegewrongen;</l>
<l>Ja, meer dan doodlijke angst beneep mij hart en tongen.</l>
<l>Ach! had me een stille slaap, in zinverbijstrend droomen,</l>
<l>Een zweem van 't leed vertoond, mij wakende overkomen,</l>
<l>Voor 't bloot gezicht alleen schoot al mijn kracht te kort,</l>
<l>En 'k ware in éénen slag vertwijfeld neergestort.</l>
</lg>
<p>Recht duidelijk wordt het echter niet, waarin het onheil van den dichter bestaat; het schijnt wel voornamelijk daarin te liggen, dat hij van zijn volk verwijderd is:</p>
<lg type="poem">
<l>Gij, broeders, gij, mijn volk, zijt hemelhooge bergen,</l>
<l>Ontzaglijk van gevaarte, en voor geen moed te tergen;</l>
<l>Gij, bergen, waar 't geslacht van 't oovrig sterflijk kroost,</l>
<l>Slechts poelen, waar 't gebergt' zijn moddrig slijk in loost.</l>
<l>Gij, zeeën, toegerust met opgezwollen golven;</l>
<l>Zij, plassen, in 't moeras tot oneer uitgedolven.</l>
<l>Hun aanzien is me in 't oog niets anders dan een kramp,</l>
<l>Die de oogleên samentrekt voor scherpen zwaveldamp.</l>
</lg>
<p>De dichter was echter uit eigen beweging, door eerzucht en door den onverzetbren moed van de eerste kracht der jaren er toe gedreven om de zijnen te verlaten, en had begunstigers gevonden, waarvan hij zegt:</p>
<lg type="poem">
<l>O zoo de dankbaarheid van heel 't geschapendom</l>
<l>U toevloeide uit mijn naam, en tot den hemel klom,</l>
<l>Nog zoude ik met dien dank uw gunst niet evenaren,</l>
<l>Maar 't ware een kleene teug uit de onuitputbre baren.</l>
<l>Ach! dat mijn golvend bloed voor 't uwe vlieten mocht!</l>
<l>Uw leven wierd met vreugd voor al mijn bloed gekocht.</l>
</lg>
<p>Dat de dichter pok zoo ellendig niet is, schijnt reeds daaruit te blijken, dat hij zegt:</p>
<lg type="poem">
<l>Toont zich 't Albestuur eens gunstig aan mijn beden,</l>
<l>De breuke is ras geheeld van 't gene ik heb geleden.</l>
</lg>
<pb n="191"/>
<p>Hij wil dan ook niet wanhopen:</p>
<lg type="poem">
<l>Nooit zal me een wanhoop, die geen uitkomst wacht, de borst</l>
<l>Bekruipen en mijn' moed in 't heimlijk ondermijnen.</l>
<l>Neen! blijde hoop versterkt me en doet heur angst verdwijnen!</l>
<l>Dit zwere ik bij 't gewicht dat 's kemels rug bezwaart,</l>
<l>Waaronder 't werkzaam dier zich nedervlijt op de aard',</l>
<l>Op verre tochten streeft door uitgeblaakte zanden,</l>
<l>En 't uitgemergeld lijf tot op het been verdord,</l>
<l>Terwijl hij 't bloedig schuim uit neus en lippen stort,</l>
<l>Des nachts zich nederlegt in d' afgrond van den donker',</l>
<l>En d' uchtenddamp doorwaadt bij 't eerste daggeflonker,</l>
<l>Zijn klauwen op 't gesteent' te barsten treedt en scheurt,</l>
<l>En met zijn sijplend bloed de blanke kijzels kleurt.</l>
</lg>
<p>De beschrijving van 't kameel wordt dus in 't gedicht met geweld geschoven, en nu de dichter eenmaal aan 't zweren is, vindt hij de even gezochte gelegenheid om er mee voort te gaan en de noodige uitweidingen te maken. Zoo brengt hij dan eindelijk ook het paard er bij te pas:</p>
<lg type="poem">
<l>Steeds zal mij, nevens 't zwaard, een moedig ros verzellen,</l>
<l>Wiens breede en ruime borst van oorlogslust zal zwellen;</l>
<l>Wiens opgeheven hals uit breede schoften rijst;</l>
<l>Daar 't trapplende in den grond, zijn sterkte en vuur bewijst;</l>
<l>En, bij den gloed van 't oog en de opgetrokken ooren,</l>
<l>Uit breeden neus en muil een forsch gebriesch doet hooren;</l>
<l>Wiens hoeven hard als staal, wiens schenkels sterk gepeest,</l>
<l>Wiens heupen schichtig zijn, wiens lendnen vast gevleeschd;</l>
<l>Wiens hielen voor 't gezicht met tweelingstarren flikk'ren:</l>
<l>Voor wien de sterkste wind in 't midden van zijn vlucht</l>
<l>Bezwijkt, en nederzijgt, en naar den adem zucht:</l>
<l>Wiens onnazienbre ren, met stuivend zand omstoven,</l>
<l>Één straal van bliksems schijnt die 's hemels wolken kloven,</l>
<l>Ja zelfs des bliksems schicht in 't renperk achterlaat:</l>
<l>Zijne meestere vriend, en hulp, en trouwe toeverlaat!</l>
</lg>
<p>Deze beschrijvingen zijn op zich zelven fraai, even als de zedespreuken, welke vooral in 't laatste gedeelte van 't gedicht voorkomen, juist en nuttig; maar in het geheel moet men noch eene uitstorting van natuurlijk gevoel noch eenheid van plan zoeken. Het is, om eene gewone uitdrukking der Arabieren te gebruiken, een snoer paarlen, waarbij het er weinig toe doet, welke het eerst, welke het laatst ingeregen is. Juist omdat fraaie beschrijvingen en treffende spreuken elkander in dit gedicht afwisselen en het dus als 't ware een beknopt begrip is van alle schoonheden, die de Oosterling in zijne gedichten verlangde, heeft het zulken hoogen lof weggedragen. Voor ons heeft het waarde, in zooverre men den geest des tijds en des volks er uit kennen leert,<note n="1)" place="foot">Juist daarom is het te betreuren, dat Bilderdijk, die steeds zoo subjectief is, in zijne vertaling veel heeft laten varen, dat hij voor ons van geen belang rekende, heeft hij b.v. de beschrijving van het paard verkort, ook meermalen eigennamen uitgelaten, die een stuk levendiger maken, dan algemeene uitdrukkingen het kunnen doen. Doch misschien geldt ook van dit gedicht hetzelfde, wat boven van de gedichten in de Hamāsa gezegd is, dat zij zonder commentaar onverstaanbaar zijn, of in allen gevalle slechts uit eene woordelijke vertaling goed begrepen kunnen worden.</note> Hetzelfde zoude men
<pb n="192"/>kunnen zeggen omtrent de gedichten van <hi rend="spat">Motanabbi</hi>, (915-965 n. Chr.) die echter door vele Arabische en Perzische geleerden voor den grootsten van alle dichters gehouden werd.<note n="2)" place="foot">Motenebbi, der grösste arabische Dichter. Zum ersten Mahle ganz übersetst von J. von Hammer. Wien 1824.</note> Zijne <hi rend="spat">Diwān</hi> bevat eene verzameling van 289 gedichten, welke in zes klassen verdeeld zijn naar de personen, waarvoor zij vervaardigd werden. Het eerste en grootste gedeelte bevat die, welke hij tot zijn een-en-dertigste jaar toe dichtte, en dragen den naam van <hi rend="spat">Sjamiat</hi> d.i. Syrische, omdat hij zich aldaar tot dien tijd toe ophield. Deze zijn honderdzestig in getal. De personen, die daarin geprezen worden, zijn of niet of weinig bekend. Nadat de poging des dichters om als profeet op te treden, - van waar hij den naam van Motanabbi, d.i. hij, die profeet verlangt te zijn, ontving, - mislukt was, wijdde hij zich geheel aan den lof van Seifaddawlet, den grooten vorst uit de dynastie Hamdan, die aanhoudend oorloogde met den keizer van het Byzantijnsche rijk en die zijne zegevierende vanen tot in Brussa, dat hij belegerde en verwoestte, uitstrekte. De twee-en-tachtig gedichten, waarin deze heldendaden bezongen worden, bezitten eenige waarde voor de geschiedenis en zijn, omdat zij werkelijk belangrijke feiten bezingen, de beste uit den Diwān. Het was den dichter echter het meest om de belooning te doen en daarom toog hij ook naar Egypte, waar de milddadigheid van Kiafoer jegens de dichters hem aantrok. Van dezen vorst toch verhaalt men, dat hij aan een Egyptisch dichter duizend ducaten schonk, omdat hij ter gelegenheid van eene aardbeving het volgende gezegd had:</p>
<lg type="poem">
<l rend="; 1tab">Denk niet, dat Egyptens grond van schrik gaat beven.</l>
<l>Wijl zijn vorst gerechtigheid bemint, huppelt het van vreugd.</l>
</lg>
<p>Tien jaren bleef Motanabbi in Egypte, waar hij op genoemden vorst en op Fakīr, een der grooten aan het hof te Cairo, lofliederen vervaardigde. Daarna verhuisde hij naar het hof van Adhad-ad-dawlet, die over het Perzisch en Arabisch Irak heerschte en beurtelings Sjīras en Bagdad tot residentie had. Deze vorst, wegens zijne schoone en nuttige bouwwerken bekend, schijnt aan de wenschen van den dichter beantwoord te hebben. Ook trof hem de schoonheid der natuur van Perzië, welke meermalen in zijne lofgedichten verheerlijkt wordt. Zoo beschrijft hij de schoone vallei van Sjaab-bew-wan in Fars, een plek welke voor de schoonste der vier Aziatische paradijzen gehouden werd. In een ander lied bezingt hij een gemsenjacht in de vlakte Desjt Ersen, aan den weg van den Perzischen golf naar Sjiras. Beide beschrijvingen leven nog in den mond der Perzen. Het laatste gedicht, dat van Motanabbi overig is, bevat een afscheid van Adhad-ad-dawlet, toen hij naar Koefa vertrok om zijne vrouw en kinderen naar Bagdad te halen. Onderweg werd hij door bedowijnen van den stam Asad, welke den stam der beni Kalb, waartoe Motanabbi behoorde, aangevallen en reeds had hij
<pb n="193"/>zijn paard ter vlucht omgewend, toen een slaaf hem toeriep: wat zullen uwe lieden denken, als zij u zien vluchten? want gij hebt eens gezegd:</p>
<lg type="poem">
<l rend="; 1tab">Mij kent het paard, de nacht, het bloedig veld,</l>
<l>Het krijgsgekletter, de veder en 't papier.</l>
</lg>
<p>Op deze woorden keerde de dichter terug, stortte zich op den vijand en kwam dus, moedig strijdende, met zijne zonen om het leven. Zoo zoude hij dan werkelijk handelen, als hij eens gezegd had:</p>
<lg type="poem">
<l rend="; 1tab">Laat mij verkrijgen, wat nog nooit werd bereikt!</l>
<l>Moeilijk is de weg der eer, en makkelijk die der schande.</l>
<l rend="; 1tab">Wel wenscht gij roem voor lichten prijs,</l>
<l>Doch wie krijgt honig zonder den steek der bijen.</l>
</lg>
<p>Ons mishagen gemeenlijk de kunstige en overdrevene lofzangen van den dichter, die overal zijne ijdelheid en geldzucht verraadt. Dat de Oosterlingen er zoo niet over denken, bewijzen onder anderen de veertig commentatoren, welke hunne kennis en ijver op zijne werken besteed hebben. Een hunner Aboe-'l-alā (973-1057) zoude hem als dichter geëvenaard hebben<note n="1)" place="foot">Een scherp hekeldicht van hem op het geloof deelt Prof. Dozy vertaald mede. Het Islam. bl. 227 vlg.</note> en Tograi (vermoord in 1121) wordt door eenigen zelfs boven hem gesteld. Wij kunnen echter gerust deze en dergelijke dichters laten varen, wijl allen op denzelfden trant zongen en de Arabische poëzie nooit de diepte en verheffing der Hebreeuwsche of de levendigheid der Persische bekomen heeft. Iets eigenaardigs moeten wij echter nog vermelden, namelijk de vervaardiging van Makāmen. In 't begin der elfde eeuw heeft <hi rend="spat">Hamadani</hi> deze echt Arabische kunstvorm het eerst gebezigd, in 't laatst dier zelfde eeuw werd zij door <hi rend="spat">Hariri</hi> tot volmaking gebracht. Makām beteekent eigenlijk een plaats, waar men te zamen komt om met elkander te praten; later verstond men er onder hetgeen daar verhandeld werd. Het zijn deels vertellingen, deels poëtische en rethorische fijnigheden. De makāmen zijn in poëtisch proza geschreven, waartusschen verzen gevlochten zijn. Wij bezitten van Hariri, geboren te Basra 1054, gestorven 1121, vijftig zulke stukken, welke in 't Duitsch door F. Rückert overgebracht zijn.<note n="2)" place="foot">De Verwandlungen des Abu Seid von Serug oder die Makamen des Hariri von Fr. Rückert 1827. 3 Aufl. 1844.</note> De schrijver legt zijne verhalen eenen koopman, Hareth-ben-Hemman 
in den mond. Deze ontmoet op zijne handelsreizen, die zich tusschen den Euphraat en den Nijl uitstrekken, een avonturier Aboe Said van Seroeg, die overal bij is en dan allerlei aardige en onaardige streken uitvoert. Even vrij als de held van 't verhaal is de afwisseling van ernst tot scherts, van vrome godsdienstoefeningen tot lichtzinnige drinkgelagen. Dan eens bevindt men zich in de vrije natuur onder de Bedowijnen, dan weer zijn wij bij spitsvindige geleerden, die elkaar op allerlei fijnheden van taal en versmaten vergasten. Hooge verheffing reikt aan platte boert. Wijze spreuken volgen op zinledige phrasen. Doch in dit alles prijkt de rijkdom en buigzaamheid der Arabische taal, waarvan de Makāmen van Hariri zonder twijfel het meest schitterend monument zijn. Het is verre af dat ik hier over den rijkdom der Arabische geschriften van anderen aard zou wil-<pb n="194"/>len uitweiden. Over de menigte vertalingen uit het Grieksch zal ik dus eyenmin spreken als over dat groot aantal geschiedschrijvers, waarvan slechts een betrekkelijk gering gedeelte overig bleef. In 't algemeen kunnen wij opmerken dat de vertelling het best bij den Arabier gelukte en wij vandaar nog een schat verhalen bezitten waarvan die welke over Antar en zijn geliefde Abla handelen, wel het meest gevierd zijn. De duizend en één nacht zijn voor vrouwen en kinderen, zei menigeen, het verhaal van Antar is voor mannen. <hi rend="spat">Ibn Essaigh</hi> schreef in de 12<hi rend="sup">de</hi> eeuw den roman, dien wij bezitten, en putte daarbij uit drie dichters, die in de 8<hi rend="sup">ste</hi> en 9<hi rend="sup">de</hi> eeuw leefden en die hij met name noemt. Het geheele werk is in 't Engelsch vertaald.<note n="1)" place="foot">Antar, a bedouean romance, bij Terrik Hamilton, London
1819.</note> De hoofdinhoud er van is boven, ter gelegenheid van de bekende Moallakat van Antar, aangegeven. Het was van oudsher bij de herderstammen gebruik, om des avonds bij elkaar te komen en zich dan onderling met liederen en vertellingen te vermaken. Ook op de nachtelijke tochten verkortten de kooplieden den tijd met vertellingen. Ieder bracht het zijne bij en zoo ontstonden die menigte verhalen, waarvan de meest bekende in het <hi rend="spat">Kitabi Alphi Lailatin walalatin</hi>, boek van duizend en één nacht, verzameld zijn. De oorsprong der inkleeding van vele verhalen, die er aangetroffen worden, kan men tot in Indië nasporen. Vandaar gingen zij over tot de Persen, wier boek der Vesieren, in 't Arabisch overgebracht, den eersten grond tot de Lailatin walailatin legden. Het is hetzelfde werk, dat Syntipas van Byzantium in 't Grieksch overbracht en dat gedurende de middeleeuwen als het verhaal der Zeven Wijzen in verschillende Europesche talen gevonden wordt. Langzamerhand werden die vertellingen echter aangevuld, Aegypte, Syrië, Joden en Grieken droegen er het hunne toe bij. Vooral waren het de Perzen, die met hunne geestige en gevoelvolle liefdesgeschiedenissen deze verzameling aanvulden. Reeds in de 9<hi rend="sup">de</hi> eeuw bracht een dichter <hi rend="spat">Djehestawi</hi> een verzameling verhalen bijeen, waarin hij een dergelijk werk van een Pers <hi rend="spat">Nasti</hi> voor oogen had. Dit boek schijnt de eerste redactie der vertellingen, welke wij thans bezitten, geweest te zijn. Zooals wij ze echter bezitten, worden er de maatschappelijke toestand, de zeden en gebruiken, de denkwijze en levensbeschouwing van den tijd der Egyptische Mamloeken-vorsten uit de 15<hi rend="sup">de</hi> eeuw in geschilderd. Het is niet noodig 
over deze vertellingen, welke in Europa door de vertaling van Galland het eerst bekend werden, hier uit te weiden. Zij zijn in de meeste Europesche talen overgebracht, hetzij uit het oorspronkelijke,<note n="2)" place="foot">Daaronder munt uit: Tausend und eine Nacht, zum ersten Mal aus dem Arabischen Urtext treu übersetst von G. Weil, 1838.</note> hetzij naar de Fransche vertaling. Hiertoe behooren ook de overzettingen, welke wij in onze taal bezitten, hetgeen te meer te bejammeren en te verwonderen is, wijl onder onze landgenooten voortdurend de grootste kenners der Arabische taal- en letterkunde gevonden werden. Vandaar dan ook, dat tot deze eeuw toe, de oorspronkelijke texten van Arabische werken bijna alleen in ons land gedrukt werden. Daaronder behoort ook eene verzameling van 7000 spreekwoorden, door <hi rend="spat">Meidami</hi>, die in 't begin der 12<hi rend="sup">de</hi> eeuw leefde, en welke meermalen gelijken aan die, welke gevonden worden in de <hi rend="spat">Atwakos-sjeb</hi> d.i. gouden halsbanden van <hi rend="spat">Samaksjari</hi>, gestorven 1143, die herhaalde
<pb n="195"/>malen in 't Duitsch vertaald zijn.<note n="1)" place="foot">Door Hammer, Wien 1835, door Fleischer, Leipz. 1835 en door Weil, Stuttg. 1836.</note> Deze zijn daardoor meer algemeen bekend geworden, zooals ook het geval is met de <hi rend="spat">Kalilahwa Dimnah</hi>, d.i. de domme en de listige, eene vrije navolging van de Hitopadēsa, welke uit het oud-Persisch, door een Muzelman <hi rend="spat">Abdallah ben Mokaffa</hi>, vermoord in 760 n. Chr., onder den naam fabelen van Bidpai in 't Arabisch overgebracht werd.<note n="2)" place="foot">Kalilah und Dimnah. Aus dem Arabischen von Ph. Wolf. Stuttg. 1737.</note> Voor de geschiedenis van het dierenepos is deze bewerking zeer belangrijk. Sommigen meenen zelfs dat de oudste latijnsche vorm van Reineke Vos slechts eene vrije bewerking van dat Arabische werk is.</p>
<p>Om, zoo 't noodig is, een bewijs te geven dat wij hier den rijkdom der Arabische letterkunde slechts even aanroeren, moge dienen, wat er verhaald wordt van <hi rend="spat">Ibn Ibad</hi>, groot-visier van Abhad-ad-Dawlet, en dus een tijdgenoot van Motanabbi. Deze geleerde schreef zelf een werk in zeven deelen; onder den titel van <hi rend="spat">Mawhit</hi>, wereldzee, eene geschiedenis der Vesieren, en een <hi rend="spat">Commentaar op de gedichten</hi> van Motanabbi. Hij was zulk een ijverig beoefenaar der letterkunde, dat hij op zijne reizen gemeenlijk 30 kameelen, beladen met boeken, meevoerde. Toen hij stierf liet hij eene bibliotheek van 117,000 banden na. Ontzaggelijk is dan ook het verlies van Arabische geschriften, en niet juist de beste werken zijn bewaard. Zoo zijn bijna alle volkskronieken verloren gegaan, terwijl eenige hofkronieken van veel geringer waarde nog overig zijn. Prof. Dozy klaagt er over<note n="3)" place="foot">Bijdrage tot de Gesch. der Arabieren. Gids 1849, II bl. 749.</note> en geeft een reden van 't verlies op, als hij zegt: ‘Kan men bij voorbeeld, verwachten, dat vele der volkskronieken, die in Spanje geschreven waren, zijn bewaard gebleven, wanneer men leest, dat kardinaal Ximenez tachtig duizend Arabische boekdeelen op de markten van Grenada verbranden liet? En toch, in Spanje bestonden die volkskronieken niet alleen, maar het waren reuzenwerken. Wat is er van over? Van de historische werken van Ibn-Hazan en de vijftien deelen van Ibn-Saīd bezitten wij slechts fragmenten, die door latere schrijvers tot ons zijn gekomen; van de zeventig deelen van Ibn-Haijaan van Cordova, die in de elfde eeuw schreef, toen Cordova een republiek was, is slechts een enkel deel bewaard gebleven en eenige fragmenten, die, te zamen ongeveer een 
half deel zullen uitmaken.’ Reeds deze aanhaling wijst op de groote vlucht, welke de Arabische letterkunde in Spanje genomen heeft. Weinig is er noodig om dit nader te bevestigen.<note n="4)" place="foot">Over de Arabische poëzie in Spanje hebben von Schack en vooral prof. Dozy belangrijke inlichtingen gegeven. De laatstgenoemde geleerde heeft echter een einde gemaakt aan de overdrevene meening, welke men vroeger, naar aanleiding van Conde, over den invloed dier poëzie op het Christelijke Spanje koesterde. Het bovengemelde deelen wij mede uit M. Carriere, Die Kunst enz. III bd., alwaar bl. 227-246 over de Arabieren in Sicilië en Spanje gehandeld wordt.</note> De heerlijke glans, dien het leven en de wetenschap der Arabieren over Spanje, gedurende de middeleeuwen, verspreidde, gaf ook aan de poëzie aldaar een rijken oogst. De schoone natuur van Andalusië oefende er haren weldadigen invloed uit, en maakte de gedichten der Spaansche Muselmannen rijker van inhoud, dan de veelal
<pb n="196"/>eentoonige Kasīda's hunner voorbeelden. Hoe hoog de poëzie en hare beoefenaars er in eere waren, bewijst o.a. het hof van <hi rend="spat">Motammid</hi>, die in 1069 den troon van Sévilla besteeg. Zelf behoorde hij tot de meest gevierde zangers van zijnen tijd, het liefst verkeerde hij met geleerden en dichters, waarmede hij in 't improviseeren wedijverde. Van zijn troon beroofd en in slavernij naar Afrika gevoerd, hield zijn dichterlijke ader niet op te vloeien, zooals blijkt uit de elegtën, die hij toen maakte. Zie hier één er van volgens eene Duitsche vertaling:</p>
<lg type="poem">
<l>Nun statt schöner Sängerinnen singt die Kette, wie sie klirrt,</l>
<l>Mir ein Lied, das dumpf und schrecklich Seele mir und Sinn verwirrt,</l>
<l>Statt das einst mein Schwert als Schlange zischte in die Feindesreihn,</l>
<l>Nagt die schlangengleiche Fessel jetzt an mir - o schwere Pein!</l>
<l>Mich in Windungen umzingelnd und kein Mitleid kennend kriecht</l>
<l>Sie um alle meine Glieder, dass vor Qual mein Leben siecht:</l>
<l>Zum Erbarmer Gott erheb' ich meinen Klagruf, doch es scheint</l>
<l>Mich vernimmt er nicht, ob sonst er jenem hilft der hülflos weint.</l>
<l>Menschen die ihr wissen möchtet wer es ist und wer es war</l>
<l>Der in diesen Kerker schmachtet, wisset und vernehmt es klar:</l>
<l>Bei Musik im Königssaale lud er Könige zu Gast,</l>
<l>Jetzt ist Sänger ihm die Kette, das Gefängniss sein Pallast.</l>
</lg>
<p>Onder de Spaansche Muzelmannen hebben geenen meer invloed op het westen uitgeoefend dan in de 18<hi rend="sup">de</hi> eeuw<note n="1)" place="foot">Joesof, de tweede vorst uit de dynastie der Almohaden, die Andalusië veroverd hadden, was een geletterd en verlicht man. Hij regeerde van 1163-1184. Ibn Tofail was zijn grootste vertrouweling; hij lokte de beroemdste geleerden aan zijn hof en gaf ze jaargelden.</note> <hi rend="spat">Tofail</hi> en <hi rend="spat">Averroës</hi>. Beiden waren leerlingen van <hi rend="spat">Ibn Badja</hi> (Avempace) van Saragossa, die o.a. verklaarde dat het nuttige voor waarheid en recht wijken moest, om het zuiver menschelijke wel te doen gedijen. Ibn Tofail, een geneesheer, beoefende de wijsbegeerte en zocht de stellingen der Alexandrijnsche wijsgeeren te verspreiden in een roman, <hi rend="spat">Hai ibn Jokthān</hi>, waarin hij de opleiding van een kind der natuur schetst. Hai wordt op een verlaten eiland door eene gazelle gezoogd en groeit daar op zonder in eenige aanraking met menschen te komen. Zijn ligchaams- en geestkracht ontwikkelen zich eenparig. Langzamerhand komt hij door waarneming der hem omringende natuur tot allerlei ontdekkingen; hij begint meer en meer het wezen der dingen na te vorschen, en komt zoo eindelijk tot het idée van een opperwezen, aan wiens dienst hij zich nu geheel wijdt en wien hij nu meer en meer door oefening en bespiegeling tracht te naderen. Daarop treft de natuurmensch een kluizenaar aan en nu blijkt dat beiden tot hetzelfde inzicht gekomen te zijn, de een door eigen ontwikkeling, de ander door de overgeleverde godsdienst.</p>
<p><hi rend="spat">Averroës</hi>, eene verbastering van Ibn Rosjd, behoorde tot eene aanzienlijke familie van Cordova, en volgde, ofschoon nog jong, na den dood van zijnen vader, hem in het rechterambt op. Groot was de roem van zijne geleerdheid en van zijne gerechtigheid. Door Joesof opgemerkt, werd hij aan zijn hof te Marokko geroepen, waar hij in groote gunst bij den ver-<pb n="197"/>lichten vorst geraakte en ook na diens dood van zijnen opvolger Jacoeb Almanzor groote eere en bescherming genoot. Eene bescherming, die hij, niettegenstaande zijne groote geleerdheid en buitengemeene rechtschapenheid, noodig had, wijl de orthodoxe partij onder de Muzelmannen, die op alle wijsheid, behalve hunne eigene, bitter gebeten was, zich hevig tegen stellingen, die in de Commentaren op Aristoteles vervat waren, aankantte. Eindelijk gelukte het dan ook den orthodoxen, om door allerlei intrigues en door laster Averroës naar Lucenna te doen verbannen. Later keerde de wijsgeer nog eens naar het hof terug, doch die gunst duurde slechts kort. De wijsbegeerte verloor het tegen het geweld en de brutaliteit der kerk. De westersche Muzelmannen, die op hunne orthodoxie roemden, welke overal de kiemen van vrije ontwikkeling verpestte of verstikte, verkondigden toen luide, dat in hun land geen de minste ketterij gedoogd werd. Het was een voorspel van hetgeen de Katholieken later met het ongelukkig Spanje zouden uitrichten. Averroës stierf in 1217. Onder zijne hoofdstellingen behoort, dat het geslacht eeuwig bestaan blijft, maar de individu's wisselen. Het blijvende in den mensch is het zuivere denken, de rede. Dit begrip ontvouwde hij in zijne Commentaren op de werken van Aristoteles. Zijn scherpzinnigheid trof vooral de aandacht der Scholastieken, die hem hoog waardeerden 
en zooals zij Aristoteles bij uitnemendheid den wijsgeer, Averroës den commentator noemden. Hoe groot zijn invloed op de philosophie in de middeleeuwen geweest is, heeft Renan in zijne verhandeling over het Averoïsme aangewezen.</p>
</div>
<div type="chapter">
<interpGrp>
<interp type="secundair" value="iran_01"/>
</interpGrp>
<pb n="198"/>
<head rend="h3">VI.
<lb/>
De Persische letterkunde.</head>
<p>Van de oud Iranische beschaving is te weinig bekend geworden, dan dat wij er ons mee kunnen ophouden. De <hi rend="spat">Avesta</hi>, in de zendtaal geschreven, bevat onder vele nieuwere toevoegsels het oude leerstelsel der Magiërs; het wordt voorgesteld als eene openbaring Gods aan Zarathustra, onder welken naam men alweer geen werkelijke persoonlijkheid verstaan moet. De <hi rend="spat">Avesta</hi> bevat drie hoofddeelen: 1 De Wendidad-Sade,<note n="1)" place="foot">In 't Duitsch vertaald door Spiegel.</note> 2 de Jaçna en 3 de Wispered. Behalve de Avesta is de Boendehesj, in 't Pelhwi geschreven, van groot gewicht voor de kennis der theologische begrippen ten tijde der Sassaniden. Doch hier wilden wij slechts een weinig over de nieuw-Persische letterkunde handelen, wijl deze zoowel den overgang van de Indische tot de Arabische vormt als op zich zelf de aandacht verdient. Bij de Persen vinden wij een veel rijker natuur dan bij de Arabieren. Onder de regeering van Chosroe Noeshirwan zoude het oudste Persische epos <hi rend="spat">Wamik en Asra</hi>, de gloeiende en de bloeiende,<note n="2)" place="foot">Wamik und Asra, das älteste Persische romantische Epos, übers. von J. von Hammer, 1835.</note> door den wesier <hi rend="spat">Wisoerdjimihr</hi> vervaardigd zijn, een gedicht waarvan later verschillende redactiën gemaakt werden. Den hoogsten bloei bereikte echter de Persische letterkunde eerst in de tiende en elfde eeuw n. Chr., nadat de dynastie der Sameniden, van echt Persische afkomst, de oostelijke provinciën des rijks bemachtigd had en over het aloude Baktra en Sogdiana met roem heerschte. In het begin van dit tijdperk wordt de dichter <hi rend="spat">Roedegi</hi> geprezen, welke o.a. de fabelen van Bidpai, waarvan men 
eene bewerking in proza uit den tijd der Sassaniden bezat, in verzen overbracht. Van dit en van zijne overige werken zijn echter slechts brokstukken overig. Daarentegen is uit denzelfden tijd een belangrijk werk, <hi rend="spat">Kaboesnameh</hi> geheeten, bewaard gebleven. <hi rend="spat">Kaboes</hi> was een uitstekend vorst uit de dynastie der Dilemiden; hij schreef een soort van vorstenspiegel, in 44 afdeelingen, waarin lessen van zedekunde en levenswijsheid vervat zijn. Zijn kleinzoon Kjekjawoes gaf dit werk, dat nog heden door de Persen gebruikt en
<pb n="199"/>hoog gewaardeerd wordt den naam van <hi rend="spat">Kaboesnameh</hi>, d.i. boek van Kaboes.<note n="1)" place="foot">Buch des Kabus, ein Werk für alle Zeitalter, aus dem Türksch- Persisch-Arabischen übersetst und durch Abhandlungen erlaütert von H.S.v. Dietz, 1811.</note> De grootste volmaking bereikte echter de letterkunde, wel bijzonder de poëzie, onder Mahmoed van Gasna, van 970-1030. Deze vorst, van afkomst een Turksche slaaf, verhief zich tot stichter van eene dynastie en behaalde hoogen roem door zijne verovering van Noord-Indië, door de rechtvaardigheid, waarmede hij regeerde, en niet het minst door de bescherming en begunstiging der geleerdheid en letterkunde. Hij noodigde de geleerden en dichters aan zijn hof en benoemde een hunner tot dichterkoning. Er bestond bij de Persen een verzameling van nationale legenden en verhalen, onder den naam van <hi rend="spat">Bastanameh</hi>, een werk, dat in proza, tijdens de regeering van den laatsten koning uit de dynastie der Sassaniden, werd vervaardigd. Dit <hi rend="spat">boek der voorouderen</hi> werd door Mahmoed aan zeven zijner hofdichters ter bewerking in verzen overgegeven. Een hunner <hi rend="spat">Ansari</hi>, beantwoordde hierbij het best aan de wenschen des konings, waarom hij dan ook tot dichterkoning benoemd werd. Doch weldra trad nu de man op, die deze taak op veel schooner en grootscher wijze volvoeren zoude. <hi rend="spat">Aboel Kasim Mansoer</hi>, de zoon van een tuinman te Toes, had twintig jaren lang zich aan de dichtkunst en bijzonder op de nationale sagen van zijn land toegelegd. In boerengewaad gehuld, zonder eenigen vriend of voorspraak, toog hij naar Gasna, dat op de grenzen van Indië gelegen is. Door Ansari's toedoen werd hem eene 
episode ter bewerking voorgesteld. De uitvoering er van overtrof de stoutste verwachtingen en nu schonk Mahmoed hem, die voortaan den naam van <hi rend="spat">Firdoesi</hi>, d.i. de Paradijsische, dragen zou, een rijke jaarwedde, wees hem een verblijf in zijn paleis aan en droeg hem de poëtische bewerking van het geheele boek der voorouderen op, onder toezegging van één goudstuk voor ieder paar dichtregelen. Dertig jaren besteedde hij aan de vervaardiging van dit dichtstuk, dat onder den naam van <hi rend="spat">sjahnameh</hi>, koningsboek, een der verhevenste en voortreffelijkste heldendichten ooit vervaardigd, geworden is.<note n="2)" place="foot">A.L von Schack. Heldensagen van Firdusi. Metrisch aus den Persischen übersetst und mit einer Einleitung über das Iranische Epos versehen. Zweite vermehrte Aufl. Berl. W. Hertz, 1865. Het is eene uitstekende vertaling van het eigenlijke Iranische epos, het eerste en belangrijkste deel van het koningsboek. In de inleiding geeft von Schack een uitstekend overzicht van het geheele gedicht. Reeds vroeger had prof. Hamaker in ons land de aandacht op Firdoesi gevestigd, in eene verhandeling te vinden in van Kampen's Magazijn IV bl. 249-272.</note> Toen de dichter eindelijk zijn moeilijk werk vervaardigd had, verhaalt men, dat de koning, door eenen nijdigen wesier verleid, den zanger het welverdiende loon onthield. Terwijl hij zich in het bad bevond, zouden hem in plaats van zestig duizend goudstukken, even zoovele zilverstukken zijn toegeteld Over deze laagheid verontwaardigd, gaf de dichter op staanden voet een derde aan den eigenaar der badstoof, één aan den pasteibakker, terwijl hij het overige derde aan den brenger ten geschenke aanbood, onder de betuiging dat hij geen 
vorstelijke geschenken, maar alleen onsterflijken roem begeerde. Op zijn kamer teruggekeerd wischte hij de schoone regels uit, die hij tot lof van Mahmoed aan het hoofd van het koningsboek geplaatst had en schreef daarvoor een bijtend hekeldicht in plaats. Gedeeltelijk uit verontwaardiging, gedeeltelijk uit
<pb n="200"/>vrees voor den Sjah verliet hij nu Gasna en kwam zoo eindelijk, na vele omzwervingen, in zijn vaderstad Toes terug, alwaar hij met de overtuiging zijner onsterfelijkheid in 1020 n. Chr. overleed.<note n="1)" place="foot">Aan 't slot van het koningsboek betuigt hij dit. Deze regels, welke echter later schijnen ingeschoven, luiden volgens de Duitsche vertaling aldus:
<lg type="poem">
<l>Ich habe, der dies Buch hervorgebracht</l>
<l>Die Welt von meinem Ruhme vollgemacht</l>
<l>Wer immer Geist hat Glauben und Verstand,</l>
<l>Von dem werd' ich mit Lob und Preis genannt.</l>
<l>Der ich die Saat des Wortes ausgesäet</l>
<l>Ich sterbe nicht, wenn auch mein Geist vergehet.</l>
</lg>
Deze verzen kunnen echter ook van zijnen leerling <hi rend="spat">Essedi</hi> wezen, die de laatste 4000 distichen van het koningsboek, dat wij hebben, vervaardigd heeft. Vandaar ook dat het verhaal der 60,000 goudstukken nooit geheel waar zijn kan.</note> Men zegt dat Mahmoed juist even voor den dood des dichters tot berouw over zijn onedelmoedigheid gekomen was en zulks nu weer door mildheid en grootmoedigheid trachtte uit te wisschen. Hij zond gezanten om den dichter weder aan zijn hof te noodigen en tevens om hem de zestig duizend goudstukken, die hij hem schuldig was, te overhandigen. Doch toen de karawaan, welke dat geld naar Khorasān bracht, het oord, waar Firdoesi woonde, naderde, ontmoette haar de lijkstaatsie van den dichter, die dus deze schoone herstelling zijner eer niet meer genieten konde.</p>
<p>Het koningsboek van Firdoesi heeft tot onderwerp de geschiedenis van het Iranische en van het latere Persische rijk, tot aan de vernietiging er van door de Arabieren na den slag bij Kadesia (642 n. Chr.). De oude koningen van Baktriĕ en Iran worden daarin als heerschers over het geheele Persische rijk van lateren tijd voorgesteld, en met de laatste nakomelingen der dynastie van de Achaemeniden in onmiddelbare verbindtenis gebracht. Het geheele werk vervalt echter in twee deelen, welke zeer van elkander verschillen. Het eerste behelst de geschiedenis van den oud-Iranischen heldentijd, zooals de overlevering die gevormd had, en daarna de evenzeer op traditie steunende verhalen omtrent de Persische monarchie. Van den koning Bamian, die nog tot het Iranische tijdperk behoort, springt de dichter eensklaps op de geschiedenis van Darius Ochus (434 v. Chr.); zoodat deze als de naaste opvolger van den eersten wordt voorgesteld. Het eerste gedeelte verschilt zoowel in behandeling als in stof zeer van het latere, dat door een leerling des dichters voltooid werd en dikwijls niet meer dan een rijmkroniek is. Het eerste deel bevat dan ook het eigenlijke Iranische epos en geeft gelijke theologische voorstellingen als men in de Avesta vinden kan, en waarvan eenigen nog uit den tijd der gemeenschappelijke zamenwoning met de Indische Ariers hunnen oorsprong nemen. Wij zullen hier in hoofdtrekken den inhoud der belangrijkste zangen mededeelen.</p>
<p>De eerste koning op aarde was Kajoemor; hij woonde op de bergen en kleedde zich en zijn volk met dierhuiden. Zijn kleinzoon Siamek vond de kunst uit om uit steenen vuur te slaan; hij richtte het eerste brandaltaar op en leerde het eerst het ijzer smeden. Diens afstammeling Djem of Djemsjid, regeerde 700 jaar lang, heerlijk en gelukkig. Hij stichtte prach-<pb n="201"/>tige gebouwen en verdeelde de menschen naar hunnen stand in priesters, ridders, landbouwers en ambachtslieden. In zijn rijk heerschten dus vrede en orde. Niets scheen aan geluk van vorst en volk te ontbreken. Doch daarop kreeg de booze macht op aarde. Ahriman wist Sohak, die over de woestijnbewoners heerschte, te verlokken, om een verbond met hem te sluiten. Sohak vermoordde daarop zijnen vader en werd zoo zelf koning. ‘Als gij nu tevreden zijt,’ sprak daarop de booze geest, ‘laat mij dan een kus op uwe schouders drukken.’ Zoo geschiedde, doch waar de booze den koning gekust had, ontsproten twee zwarte slangen, die, hoe dikwijls men ze ook afsneed, telkens weder aangroeiden. Daarop kwam Ahriman, in de gedaante van een geneesheer, en ried den koning aan de slangen met menschenhersenen te voeden, dan zouden zij hem geen leed doen. Tot dezen Sohak nu wendden zich de Iraniërs, nadat zij Djemsjid van den troon hadden gestooten. Sohak neemt hem gevangen en laat hem in stukken zagen. Zijn zoon Feridoen neemt de wraak hierover op zich. In het Alboergebergte opgevoed, tast de jongeling den tyran aan. Reeds had een smid, wiens zonen aan de slangen geofferd waren, den opstand begonnen en zijn schootsvel op een lans gestoken, dat voortaan de banier van den bevrijdingskrijg zoude wezen. Feridoen verslaat Sohak eindelijk en doet hem in een hol vastklinken. Toen heerschten weer 
wijsheid en gerechtigheid in het land. Vijfhonderd jaar had Feridoen, de man naar Gods hart, het rijk bestuurd. Zijne onderdanen vereerden hem als een vader. Daarna verdeelt hij zijn gebied onder zijne drie zonen Selm, Toer en Iredj. Slechts de jongste bezat den geest zijns vaders. Daarom geeft hij aan Toer het land aan de overzijde van den Djihon, aan Selm het westelijk gedeelte; terwijl Iredj het eigenlijke Iran en de rijkskroon erlangt. In Selms donker gemoed ontkiemt het eerst wrok wegens deze verdeeling; hij weet den woesten Toer op te ruien en beiden verbinden zich tegen hunnen vader. Het is de strijd van Toeran tegen Iran, van het rijk der duisternis tegen dat van het licht. De verbondenen eischen van Feridoen de afzetting en verbanning van Iredj. Op zijn snel kameel gezeten, ijlt de bode naar de residentie van den ouden koning, een stad, welke niet minder heerlijk en schitterend geschilderd wordt als Ayôdhya in het Rāmājama. Feridoen ontvangt den bode vriendelijk, wijst hem een eereplaats aan, en vraagt hem hoe hij de bezwaren van de woestijn te boven gekomen is en eindelijk of zijne zonen den weg van geloof en deugd bewandelen. Diep beschaamd vervult daarop de gezant zijn last. De vader, verbaast zich niet over die boodschap, wijl hij de inborst zijner zonen kent. Zij zijn spitsbroeders van Ahriman geworden. Hij verzoekt den bode zijne zonen te zeggen: dat de draak, aan wien zij zich overgaven, met zijne klauwen hun lijf en ziel verscheuren zal. Hij spoort, dadelijk na het vertrek van den bode, zijnen zoon Iredj aan om zich onmiddelijk tot een zwaren strijd toe te rusten. Iredj wil dit echter niet, door liefde verlangt hij zijne broeders te overwinnen. Ongewapend en zonder leger trekt hij henen, om hun zijn rijk aan te bieden en daarvoor 
hunne wederliefde te erlangen. Alle bewoners van Iran juichen den zielsadel van hunnen jongen vorst toe, doch sidderen voor zijn lot. Niet zonder reden, want pas is Iredj in de tegenwoordigheid van zijne broeders gekomen, of de woeste Toer grijpt een voetbank, waarmede hij den argeloozen op zijn hoofd treft en trekt daarna een vergiftige dolk, dien hij hem door 't hart stoot. Als
<pb n="202"/>een onschuldig offerlam stort de edele Iredj ter aarde. De oude Feridoen had intusschen met een groot gevolg zijne residentie verlaten, om zijn zoon, wiens terugkomst hij weldra verwachtte, te gemoet te trekken. Ziet daar nadert hem een bode en overhandigt hem in naam zijner zonen een kostbaar kistje. De koning opent het en vol ontzetting haalt hij uit de zijdene windsels het hoofd van zijnen geliefden Iredj, dat zijne gruwzame zonen hem met eene groete toezonden. Met het schrikkelijk geschenk in de armen wankelt de grijsaard voort, totdat hij bij het lusthof van den vermoorde komt. Hij laat het paleis en de tuinen, waar geen vroolijkheid meer heerschen mag, verwoesten. Van al dien jammer en van al het weenen verliest hij het gezicht. Nadat hij dus in de uiterste ellende gedompeld was, breekt er eensklaps eene geringe lichtstraal in zijn ongeluk door. In het vrouwenvertrek van zijn zoon gekomen, verneemt hij dat een der vrouwen zwanger is. Hij hoopt nu ten minste een kleinzoon te erlangen, die zijn grootvader troosten en zijn vader wreeken kan. Hoopvol ziet de koning dus de bevalling dier vrouw te gemoet, doch nog zoude zijn wensch niet vervuld worden. Hem wordt een kleindochter geboren. Dit meisje groeit langzamerhand op tot een schoone jonkvrouw en is als het beeld van haren vader, zij huwt met een der edelen uit den stam van Djemsjid en eindelijk was de vurig gewenschte tijd gekomen, ziet daar komt een bode met een van vreugde stralend gelaat, een knaap op den arm tot Feridoen en zegt: ‘Verheug u o koning, weder begroet u uw Iredj.’ Nu eerst uit de grijsaard den wensch om weer ziende te worden en ook dit wordt vervuld. Minoetsjeer, zoo heette de jonggeborene, wordt een hooghartig en edel ridder, die zich voor de groote levenstaak, voor hem 
    weggelegd, opgewassen toont. Het is alsof een nieuwe dageraad over de aarde aangebroken is; de lange bange nacht is verdwenen, alles ziet met vurig verlangen en hope den dag der wrake te gemoet. Toen was het, dat angst en schrik de broedermoorders beving. Zij zonden een listigen bode met geschenken naar hunnen vader, om hem hun diep berouw over den broedermoord te betuigen. Hun vader moge nu Minoetsjeer zenden, dan zullen zij aan hem bewijzen, hoe zij alles weer goed willen maken. Over deze huichelarij vergramd, roept de grijsaard uit: ‘Iredsj zal den boom der wrake planten, ik wil zijne bladeren met bloed begieten’. Nu besluiten de beide broeders hunnen vijand zooveel mogelijk te voorkomen en hem onverhoeds te overvallen. Doch ook dit gelukt niet. Het komt tot een gevecht, waarbij het leger van Toer op de vlucht slaat en hij zelf door Minoetsjeer geveld wordt. Een bode brengt den ouden vader het hoofd zijns zoons. Selm bezat echter nog een groot leger, dat door een bende Arabieren versterkt was, en ook een sterk kasteel aan de Kaspische Zee, hetgeen hem in nood tot toevluchtsoord dienen konde. Doch ook dit baatte den geweldenaar niet. Een vloot van Minoetsjeer tast het kasteel aan, verovert en verwoest het. Kort daarna heeft er een treffen plaats, waarin Selms leger verslagen werd en toen hij naar zijn toevluchtsoord ijlen wil, vindt hij het vernield en wordt weldra door Minoetsjeer ingehaald en gedood. Zoo keert dan het Iranisch leger, met buit beladen, onder vroolijk gejuich naar hun vaderland terug. Feridoen ontvangt den jongen held vriendelijk en zet hem de koningskroon op het hoofd; daarna heft hij zijne oogen omhoog en klaagt over het treurig uiteinde van zijne drie zonen. Zoo zat hij lang met opgerichten hoofde op den ivoren troon. Toen zijne 
hovelingen hem
<pb n="203"/>naderden, zagen zij dat hij hemelwaarts getogen was; op den troon zat een doode.</p>
<p>Onder de vele en schoone episoden, welke in het Sjahnameh voorkomen wordt er wel geene meer geroemd, dan het verhaal der lotgevallen van Roestam. Roestam was een kleinzoon van een der helden van Minoet-sjeer, Sam, wiens vader Sal door zijn dapperheid en schranderheid eene schoone en edele prinses ten huwelijk verworf. Roestams moeder was slechts vier maanden zwanger, toen het kind reeds zoo groot was, dat Sal met zijnen dolk haar moest verlossen. Ras groeide hij op en werd zoo sterk als een reus. Hij werd de mannen- en leeuwendooder, de overwinnaar van draken en van booze geesten; twee mijlen ver werd zijn stem gehoord, boomen rukte hij uit den grond, om ze voor knods te gebruiken; bij feestmalen was hij even als in den slag de eerste; verstandig was hij en edel. Onder de verschillende avonturen is er geen belangwekkender, dan dat betrekking heeft op zijn zoon Sohrab. Dit deelen wij hier mede volgens Hamakers opgave:</p>
<p>Eens ging Roestam des morgens vroeg ter jacht, hij besteeg zijn beroemd ros, dat door zijne snelheid den naam van Raksj, den bliksem, had verworven, greep zijn boog en pijlkoker en richtte zich, onvergezeld, naar de grenzen van Toeran. Daar vond hij eene vlakte met wild bedekt; waaronder hij eene groote slachting aanrichtte. Vervolgens stilde hij zijnen honger en dorst met een gedeelte van den buit en eene teug waters uit den naburigen stroom, en herstelde zich door den slaap van zijne vermoeienis, terwijl Raksj de grazige vlakte doorkruiste. Toen Roestam ontwaakte was er geen spoor van het paard te ontdekken. Turksche roovers hadden het dier, dat zich lang en dapper verdedigde, eindelijk overmeesterd en naar hunne legerplaats gevoerd. De held, radeloos over het geleden verlies, maar de oorzaak vermoedende, begeeft zich naar de naastbijgelegen Turksche stad Semengan, ten einde nadere berichten in te winnen en des noods zich zelven recht te verschaffen. De vorst ontving hem met onderscheiding. Wat er verder geschiedde verhaalt de dichter aldus: Toen een deel van den nacht voorbij was gesneld en de morgenstar zich omwentelde aan den hemel, vernam men een verborgen geheimvol gefluister, want Teheminah naderde tot Roestam, Teheminah, de dochter van Semengans koning, eene zon van schoonheid en reinheid. Eene slavin ging vooruit met bevalligen tred, een waslicht dragende van amber doortrokken. Zij werd gevolgd van eene maagd, die naar de maan geleek, of naar het schitterend daglicht, vol van schoonheid en liefelijke geuren. Hare wenkbrauwen waren bogen, hare haarlokken netten. Eene slanke cypres was zij in houding en gestalte, honingzoet waren hare lippen, gesuikerd haar tong. Haar mond was gesierd met parels en robijnen. De starren verborgen zich voor den glans harer 
juweelen. Hare ziel was verstand, haar ligchaam etherisch. Geen deel van het stof scheen haar aan te kleven. Roestams leeuwenhart was stom van verwondering. Hij vroeg haar en sprak: Hoe is toch uw naam? Wat zoekt ge in het duister, wat is uwe begeerte? Ik ben Teheminah, dus was haar antwoord, eene der dochters des konings van Semengan, die leeuwen en tijgers beteugel. Geen vorst in de wereld verdient mij als echtgenoot, want bij mij zijn zij allen gering onder het ruim gewelf van den hemel. Geen man heeft mij ooit zonder sluier gezien, geen man heeft ooit mijne woorden vernomen. Dikwijls heb ik als betoo-<pb n="204"/>verd geluisterd naar het belangrijk verhaal uwer daden. Dan vernam ik, dat geen helsche geest, geen leeuw, geen tijger, noch draak der wateren u, zoo stout in den krijg, doen sidderen. In het holst van den nacht gaat gij alleen naar Toeran; zwerft rond op de grenzen en slaapt er gerust. Zoo dikwijls uw heerbijl in het gevecht zich vertoont, wordt het hart der leeuwen vaneen gereten en de huid van den tijger gescheurd. De arend, uwe ontbloote kling ontwarende, beteugelt vol schrik zijne vaart op de jacht. Zelfs houdt gij den leeuw in uw strikken gevangen. Zulke wonderen hoorde ik menigwerf van u verhalen en beet dan om uw gemis uit spijt mijne lippen. Uw arm, uw hart was mijn innigst verlangen. Thans, daar eene godheid u naar dit verblijf heeft gevoerd, wensch ik de uwe te zijn, zoo gij mij begeert.’ Het huwelijk was nauwelijks voltrokken of Roestam keerde naar Iran terug om zich weder aan den dienst van zijnen meester, den ondankbaren Kaoes, te wijden. De gestadige twisten tusschen Toeran en Iran beletten den held om Teheminah terug te zien; hij vernam echter dat hem een zoon geboren was, dien zijne moeder, om zijn bevallig gelaat, den naam van 
Sohrab gegeven had. Nauwelijks tien jaren oud toonde hij reeds zijn leeuwenaard, de dappersten bezweken voor hem. Zelf verbaasd over deze teekenen van een buitengewone afkomst, dwong hij zijne moeder hem het geheim zijner geboorte te openbaren, dat deze uit vrees voor Afrasiab, den grootsten vijand van Roestam; zorgvuldig verborgen had. Nu Sohrab zijnen vader kent, stijgt zijn moed nog hooger. Hij zweert dat hij Toeran en Iran evenzeer het gewicht van zijn arm zal doen gevoelen; en dat hij niet eer zal rusten, voordat hij Roestam en Teheminah op den koningzetel van Iran geplaatst zal hebben. Afrasiab ondersteunt den jeugdigen held met een machtig leger, maar alleen met het oogmerk om Roestam en Sohrab door elkander te doen vallen. Hij geeft dus aan zijne legerhoofden, die hij aan Sohrab als raden en helpers toezendt, den stelligen last, eene herkenning tusschen vader en zoon zooveel mogelijk te beletten. Intusschen zet het leger der Toeraniërs zich in beweging. Men belegert het witte kasteel, dat de grenzen van Iran beschermde. Sohrab verricht wonderen van dapperheid, neemt den slotvoogd Hedjer gevangen en drijft de Iraniërs op de vlucht. Op de tijding van dezen aanval wordt Roestam tot verdediging des rijks opgeroepen en een tallooze schaar krijgslieden, door hem en den koning geleid, trekt aan op den vijand. Weldra breiden voor Sohrabs gezicht de benden der Iraniërs zich wijd en zijd uit over de zandige vlakte. Elk der voornaamste legerhoofden onderscheidt zich door een bijzonder veldteeken of door de kleur zijner tenten. De jeugdige held, met reden beducht, dat hij zijn dapperen vader in het strijdgewoel ontmoeten en hem onwetend bevechten zal, verlangt zijne banier en wapendos te kennen. Hij ontbiedt Hedjer, zijnen gevangene, en vraagt hem de 
namen der helden, wier afzonderlijk gelegerde drommen hij in het verschiet bespeurt. Hedjer daarentegen, die Sohrabs afkomst niet kent en zich daarom in de reden dier vragen vergist, rekent zich verplicht den naam van Roestam te verbergen om den steun van Iran te bevestigen tegen de noodlottige en onwederstaanbare slagen van Sohrab, die, zooals Hedjer meende, zich ongetwijfeld het eerst op Roestam storten zoude. Kort daarop neemt de veldslag een aanvang. Sohrab verspreidt den dood in de gelederen der Iraniërs. Hij stuit ten laatste op zijnen vader, maar, door een onverklaarbaar gevoel gedreven, wil hij hem niet bestrijden, alvorens zijn naam te ver-<pb n="205"/>nemen. Ongelukkig weigert Roestam dien te noemen. Het daglicht werd donker voor de oogen van Sohrab. Hij grijpt zijne wapenen, de hevigste kampstrijd begint. Bij den eersten stoot braken de lansen. Zij trokken de zwaarden, het kletterend staal schoot vonken, tot gruis verstoven de klingen. Toen vatten zij den heerbijl op. De paarden wankelden door het geweld van de slagen. De pantzers scheurden vaneen. De rossen der moedigen werden uitgeput, de strijders niet minder. Zich badend in zweet, met stof overdekt en hijgend van dorst. Daar stonden ze een poos van elkander verwijderd, de vader van weemoed, de zoon van angst vervuld. Zoo kent dan het gedierte alleen zijn dierbaar kroost, de visch in de zee, de hinde op het veld: terwijl de mensch, door woede en drift verbijsterd, geen onderscheid weet tusschen vijand en zoon. Zoo kampen Roestam en Sohrab met onbezweken moed drie dagen lang. Op den derden valt de ongelukkige Sohrab, die toen hij de doodelijke wonde ontvangen had, klagend uitriep: ‘Mijne moeder gaf mij den armband des vaders; uit liefde tot hem vond mijn leven een einde. Ik begeerde zoo vurig 
zijn aanschijn te zien, schonk voor dien wensch mijn bloed en mijn leven. Helaas! mijn rouw is ten toppunt geklommen. Ik sterf en zag nooit het gelaat mijns vaders. Maar gij, hetzij gij zwemt als een visch door de zeeën, of wegkruipt in 't duister in 't holste des nachts, of klimt als eene star aan het toppunt des hemels, de wraak van mijn vader vervolgt u alom, zoodra hij verneemt dat uw arm mij versloeg. Een der helden zal het wel aan Roestam melden, dat gij zijnen zoon, toen hij zijnen vader zocht, ter aarde wierpt en liefdeloos dooddet.’ - Het gezicht van den armband en de naam van Roestam openen de oogen des vaders. Het wordt duister voor zijne oogen en hij borst uit in deernisvolle klachten. Deze treffende episode eindigt met een niet minder roerende beschrijving van de hevige smart, die Teheminah aangreep, toen zij het verschrikkelijk geval vernam: ‘O vreugde der moeder,’ roept zij, ‘o troost mijner ziel, hoe zijt gij bemorst met stof en bloed! Misvormd en verminkt ligt het lijk van den held, gekluisterd in het hart der aarde. Mijne blikken zagen steeds uit naar den weg. Ik wachtte naar tijding van Roestam en van u. Zoo hoopte ik ten minste en sprak bij mij zelve: nu strijdt hij en wint de wereld tot prijs. Nu zoekt hij den vader en heeft hem gevonden: nu maken zij haast, zij naderen vereend. Ach, wist ik, o zoon! dat de tijding zou komen, dat Roestams geweer uw borst had doorboord! Kon dan uw gelaat zijn hart niet vermurven, uwe schoone gestalte, en de kracht van uw arm? Ik heb hem zoo teeder, zoo liefderijk gekweekt op den helderen dag en in den engen nacht. Nu ligt hij daar wentelende in zijn bloed, zijn kleed van het schoone lichaam gescheurd. Wie rest mij nog om in d' armen te drukken? Wat vriend, wat vertrouweling blijft 
mij over in 't wee? Wien zal ik mijn smart, mijn ellende toch klagen? Wien roep ik nu tot mij daar gij er niet zijt? Gij zocht uw vader, o legerbeschermer, en vond, in plaats van uw vader, een graf. Ach ware ik slechts met u ten strijde getogen! Had Roestam mijn gelaat van verre bespeurd, dan had hij ons beide in de armen gesloten: dan had de verhevene het zwaard niet getrokken, noch, zoon! uwen boezem wreedaardig verscheurd.’</p>
<p>Niet minder treffend is de beschrijving der daden van den held Isfendiar, die, door valsche eerzucht verleid, zijn gastvriend, den edelen Roestam zoekt te onderwerpen, hetgeen beider ondergang ten gevolge heeft.
<pb n="206"/>Roestam doet, nog eren voor hij den doodelijken pijl afschiet, alle moeite om Isfendiar te bewegen van zijn voornemen af te zien. Roestam biedt alles aan, wat slechts eenigzins met zijn eer bestaanbaar is, om hem te redden. Doch toen Isfendiar in verblinding niettemin op Roestam aandringt, treft deze hem eindelijk doodelijk. Stervende verwijt Isfendiar aan Roestam dan ook zijn dood niet, hij reikt hem zijn hand en biedt hem zijn zoon aan te nemen om hem tot dapperheid en deugd op te leiden. Weenende belooft Roestam het. Doch juist dit strekte later Roestam ten verderve. De zoon van Isfendiar vereenigt zich met een prins van Kaboel, om den edelen held te doen vallen. Zij graven in het woud kuilen, waarin zij lansen en zwaarden steken, die zij van boven met rijs bedekken. Daarop noodigen zij Roestam uit ter jacht. Terwijl deze nu het woud doorkruist, dwingt hij zijn wederstrevend paard naar één dier groeven en stort zoo in den kuil; voor hij sterft doodt hij nog met een zijner pijlen den listigen moordenaar. - Nog heden ten dage vindt men in Persië rotsen, waar de daden van Roestam op afgebeeld zijn; bruggen en dijken dragen er zijn naam.<note n="1)" place="foot">Omtrent het eerste gedeelte van het Sjahmaneh mogen hier de volgende woorden van von Schack hun plaats vinden: Es ertönt in der Dichtung ein feierlicher voller seltsam fremder Klang aus der fernsten Vergangenheit wie ihn keine Kunst nachzuahmen vermag; es weht in ihr ein frischer Hauch der Frühe, es liegt über ihr die Morgenröthe der Geschichte, sie ist von Athem der Heldenbegeisterung durchströmt. Einem Zeitalter das keine andere Spur auf Erden zurückgelassen, hat Firdusi die Unsterblichkeit geschenkt, den schweigenden Generationen vor 
ihm hat er die Lippen geöffnet das sie ihr Lieben und Leiden, ihre Thaten und Schicksale allen folgenden verkünden, ein Denkmal hat er über ihrem Grabe errichtet, das nur mit der Menschheit selbst untergehen kann. Das durch ihn wiedergeborene Epos trägt auf der einen seite manche Züge der Kunstpoezie, namentlich da wo er seine Weltbeobachtung ausspricht, auf der andern Seite hat es noch durchaus die Merkmale der Volkspoesie bewahrt, die aus der Natur selbst aufsprudelnde Frische, die Spiegelhelle aus der uns das Bild eines jugendlichen Heroenalters in in seiner Wesenheit und Totalität entgegentritt, die unerschöpfliche innere Fülle, welche nur in langen organischen Wachsthum gedeihen, nur da vorhanden sein kann wo die Dichtung in vielen auf einander folgenden Zeiten Wurzel geschlagen und sich mit den besten Lebenskräften einer jeden genährt hat.</note></p>
<p>Het tweede gedeelte van het Sjahnameh knoopt de geschiedenis der later Persische koningen onmiddelijk aan den ondergang van het oude heldengeslacht, waarop de Alexandersage uitvoerig behandeld wordt. Daarna springt de dichter op de regeering der Arsasiden en der Sassaniden. Wat er intusschen geschiedde, daarvan wordt in het gedicht geen gewag gemaakt. Dit werk neemt echter daarna meer en meer het karakter van een rijmkroniek aan; de gebeurtenissen worden wel sierlijk verhaald, maar de diepte en rijkdom van gedachten, welke het eerste gedeelte zoo schoon maakten, is meerendeels verdwenen.</p>
<p>Tot de beroemdste epische dichters van lateren tijd behoort <hi rend="spat">Nisami</hi>,<note n="2)" place="foot">Zijn geheele naam is Aboe Mohammed Ben Joesoef Sjaich Nisameddin Montanassi.</note> geboren te Gendsje. van hem bestaan vijf werken, die na zijn dood, 1180 n. Chr., onder den naam van <hi rend="spat">Pendsj Kendsj</hi>, d.i. de vijf schatten, vereenigd werden. Het eerste gedicht<hi rend="spat">Machsenol-esrar</hi>, d.i. magazijn van geheimen, bevat fabelen en vertellingen, verbonden met zede-<pb n="207"/>spreuken en lessen. Het tweede bezingt <hi rend="spat">Kosroe</hi> en <hi rend="spat">Sjirin</hi>,<note n="1)" place="foot">Schirin, ein Persisches romantisches Gedicht, von J.v. Hammer, 1809.</note> welke bij de Persen net ideaal van eene gelukkige liefde vertegenwoordigen. Het derde verhaalt daartegen de ongelukkige liefde van <hi rend="spat">Medsjnoen</hi> en <hi rend="spat">Leila</hi>. Reeds als kinderen hadden Kais en Leila elkander bemind. De vader geeft haar echter aan een ander ten huwelijk, waarop Kais, als een razende, d.i. Medsjnoen, naar de woestijn van Arabië vlucht. Niets kan hem troosten, tot dat eindelijk de echtgenoot van Leila sterft en zij naar hem toe ijlt. Van blijdschap echter breekt het hart van Leila, en Medsjnoen blaast op haar graf den laatsten adem uit. Het vierde stuk heet <hi rend="spat">Heft Peigir</hi>, de zeven schoonheden. Een vorst is verliefd op zeven schoonheden uit verschillende landen. Hij bouwt een paleis met zeven vertrekken, voor elk van haar bestemd. De verschillende avonturen, welke de vorst ondervindt, voor hij haar ten huwelijk krijgt, en ook de lotgevallen van ieder dezer zeven schoonheden, bevatten een schat van geestige en aardige vertellingen.<note n="2)" place="foot">Een gedeelte van Heft Peigir is 
overgebracht in: Behramgur und die Russische Fürstentochter, von Erdmann 1832.</note> Het vijfde gedicht is <hi rend="spat">Iskandernameh</hi> of Alexanderboek, waarin de Alexandersage, even als in het Sjahnameh, uitvoerig behandeld wordt. Nisami vervaardigde ook lierdichten, zijn diwān bevatte 20,000 versen.</p>
<p>Op de Persische letterkunde van later tijd heeft het Çoefisme een buitengewoon grooten invloed uitgeoefend, zooals prof. Dozy getuigt. ‘Die godsdienst der verbeelding, die de droom is zoowel van de minst als van de meest ontwikkelden, is de godsdienst van bijna alle groote Persische dichters geweest, die de vereeniging met den geliefde en geestelijke dronkenschap in gloeiende liederen hebben bezongen, die eene eigenaardige symbolische taal hebben en die, volgens den een overvloeien van zinnelijkheid, volgens den ander van enthousiastisch mysticisme.’ Als een der eersten dezer richting moet <hi rend="spat">Ferrideddin Attar</hi>, gedood 1273 te Koniah, genoemd worden. Zijne voornaamste werken zijn <hi rend="spat">Mantiket-tair</hi>, vogelgesprekken, en het <hi rend="spat">Esrarnameh</hi>, boek der geheimenissen, waarin hij aantoont hoe overal en in alles God is. Alle dingen, zegt de dichter, leveren de bewijzen er van:</p>
<lg type="poem">
<l>Ziet gij die vuurvlam ten hemel stijgen?</l>
<l>Zij dringt naar boven, want hem wil zij bereiken.</l>
</lg>
<p>Zoo de stormwind, als die waait, het water in den stroom, in één woord, de geheele natuur streeft naar vereeniging met de Godheid. Door liefde en geloof heeft dan de dichter die eenheid met God verkregen, zoodat hij jubelend uitroept: ‘In mij is God, als ik spreek, spreekt de Godheid.’ Hij zelf is nu ook alles voor allen. In dezelfde richting, maar nog hooger geëerd, dichtte <hi rend="spat">Dsjelaleddin Roemi</hi>, geboren te Balk 1207, gestorven te Koniah 1273. Hij vervaardigde onder den eenvoudigen titel van <hi rend="spat">Mesnewi</hi>, d.i. tweeregelige rijmen, een groot gedicht in zes zangen.<note n="3)" place="foot">Gesticht door Aboe-Said-Ibu-abī-l-Chair ongeveer 815 n. Chr. De sekte der Çoefīs kreeg dien naam van het wollen kleed, dat de aanhangers plegen te dragen; Want Çoef beteekent wol. Men zie over het Çoefīsme prof Dozy, Het Islamisme bl. 207-224.</note> De inhoud is hier de hoofdzaak. God is alleen het ware wezen, het
<pb n="208"/>eenige duurzame bij alle wisselingen. Zooals achter een sluier het gelaat doorschijnt, zoo ziet men de Godheid achter ieder voorwerp. God openbaart zich in alles; zijne liefde laat het reine licht in duizende stralen weerkaatsen; hij is de hand die de luit der wereld bespeelt, de adem in de fluit, ons strijden is een uitvloeisel van zijne kracht, onze rust een uitvloeisel van zijne zaligheid. Daarom is ook het verlangen, dat den mensch tot God trekt, eene roepstem Gods tot den mensch. Als wij bidden: Heer, kom tot mij, dan antwoordt hij: Mijn kind hier ben ik. Onze verzuchtingen zijn zijne boden, onze liefde een schakel in de keten der zijne, die allen omspant. Het doel van het leven is om de tegenstrijdigheden te verzoenen, de liefde verandert het bittere in het zoete, de roos wast op de doornstruik, de olijfboom op het water, het licht wordt door de schaduw en den smaak des honigs eerst goed kenbaar. Zoo wordt het kwaad een middel tot verkrijging van het goede; niemand zoude het slechte doen, als hij het niet voor iets goeds hield. De dichter dringt aan op het innerlijke.<note n="1)" place="foot">Duitsche vertalingen van eenige gedeelten er uit vindt men bij Tholiik: Blütensammlung aus der morgenl. Mystik bl. 53-192 en 205-288. Zoo ook in: Auswahl aus den Diwanen Dschelaleddin Rumi's von B.v. Rosenzweig, 1838 en in Rückert, Gesamt. gedichte II, 409 vgd.</note> God openbaart zich in het geweten, slechts de drang des gemoeds geeft aan het gebed zijne kracht en verwekt de verhooring, omdat zij het gemoed zelf tot de Godheid verheft. Die God lief heeft, geeft zich geheel aan hem over; al het overige is voor hem gering. Niet het zwaard of de sektenstrijd kan ware godsdienst aanbrengen; want God is de God der liefde.</p>
<lg type="poem">
<l>God is aller wezens eindelooze zee,</l>
<l>In hem draait de hemel en 't onmeetlijk sterrenheer.</l>
</lg>
<p>Elders noemt de dichter de wereld een glas water uit de bron der Godheid geput en wekt den drinker op om in geestdrift het glas te verbrijzelen, opdat de droppel niet langer van zijn oorsprong verwijderd blijve. De Çoefi's willen zich echter niet geheel van de wereld afkeeren, de schoonheid der natuur, vooral de heerlijke pracht van de Persische lente verrukt hen. Wij hebben, zegt Carriere, van geenen Westerschen dichter een zóó stichtelijk en verstandig boek, als Dsjelaleddin voor de Persen vervaardigd heeft. Ook de kleinere gedichten munten uit door fraaie voorstellingen, zooals waar hij de liefde schildert, als den grond en beweegkracht van alles, als de sleutel van alle geheimen:</p>
<lg type="poem">
<l>Tritt an zum Tanz! Wir schweben in dem Reihn der Liebe:</l>
<l>Wir schweben in der Lust und in der Pein der Liebe.</l>
<l>&nbsp;</l>
<l>Giebt deinen Leib wie Gold in Liebesläut'rungschmerzen,</l>
<l>Denn Schlach' ist Gold das nicht die Glut macht rein de Liebe.</l>
<l>&nbsp;</l>
<l>Ich sage dir warum die Himmel immer kreisen:</l>
<l>Weil Gottes Thron sie füllt mit widerschein der Liebe.</l>
<l>&nbsp;</l>
<l>Ich sage dir warum das Weltmeer schlägt die Wogen:</l>
<l>Es tanzt im Glanze von Weltedelstein der Liebe.</l>
<pb n="209"/>
<l>Ich sage dir warum die Morgenwinde blasen:</l>
<l>Frisch aufzublättern stets den Rosenhain der Liebe.</l>
<l>&nbsp;</l>
<l>Ich sage dir warum die Nacht den Schleier umhängt:</l>
<l>Die Welt zu einem Brautzelt einzuweihn der Liebe.</l>
<l>&nbsp;</l>
<l>Ich sage dir wie aus dem Thon den Mensch geformt ist:</l>
<l>Weil Gott dem Thone bliess den Odem ein der Liebe.</l>
<l>&nbsp;</l>
<l>Ich kann die Räthsel alle dir der Schöpfung sagen,</l>
<l>Den aller Räthsel Lösung ist allein die Liebe.</l>
</lg>
<p>Het is geen wonder dat de Persen dezen dichter hoog verheffen. Zoo zegt een hunner geschiedschrijvers: ‘Zijn rein hart is een stapelplaats van Goddelijke geheimen, zijn gemoed een middelpunt van het oneindige licht; hij leidt den dorstige in het dal des levens naar de lavende bron der ware kennis; hij voert hen, die ronddwalen in de woestijn der onwetendheid, naar de tuinen der wijsheid. Hoog zwellen zijne wateren, de golven bruisen en de zee werpt louter paarlen aan 't strand.’</p>
<p>Meer bezadigd en in Europa meer bekend en gevierd is zijn tijdgenoot <hi rend="spat">Mosliheddin Saadi</hi>, de gelukkige, geboren 1189 te Sjiras en aldaar gestorven 1291. In zijne jeugd vervaardigde hij gazalen,<note n="1)" place="foot">De <hi rend="spat">Gazāle</hi> verschilt slechts in lengte van de <hi rend="spat">Kasida</hi>, want zij mag niet minder dan vijf en niet meer dan zeven distichen bevatten.</note> welke den naam van het <hi rend="spat">zoutvat</hi> des dichters kregen. Later trok de dichter, zooals hij zelf zegt, wijd en zijd de wereld door, overal aren garende. Hij geraakte o.a. gedurende de kruistochten in de gevangenis. Eerst in zijn ouderdom schreef hij zijne meest beroemde werken <hi rend="spat">Bostan</hi>, den boomgaard, en <hi rend="spat">Goelistan</hi>, den rozengaard.<note n="2)" place="foot"><hi rend="spat">Saadi</hi> werd in Europa het eerst bekend, door het gezantschap dat de Duitschers gedurende den dertigjarigen oorlog naar den Sjah van Persië zonden, en waarbij de Duitsche dichter Flemming en de geleerde Olearius zich bevonden. De Rozengaard werd door den dichter in 't Duitsch overgebracht; terwijl Olearius er eene van den Boomgaard gaf. In 't Persisch en in 't Latijn zijn beide werken het eerst door Gentius uitgegeven te Amsterdam 1651. Herder gaf er eene bloemlezing uit. De jongste Duitsche vertalingen zijn: Sadi's Rosengarten, aus dem Persischen von Ph. Wolf 1841 en Moslicheddin Sadi's Rosengarten, o.a.P. von R.H. Graf, 1846. Sadi's Bostan, deutsch von Schlechta-Wessehr, 1853. Bilderdijk vertaalde uit den Bostan ‘de paarlende daauwdrup,’ Najaarsbladen II, 74, en uit den Goelistan, in de Spreuken en Voorbeelden.</note> Het eerste werk bevat fabelen, vergelijkingen, anecdoten, allen dienende om de een of 
andere gedachte of zedespreuk op te helderen. Hij wil als de dadel een zoete schaal om de edele pit zetten. Het is geheel in dichtvorm geschreven; niet zoo het andere werk, de rozengaard, dat meestal in eenvoudig of ook in berijmd proza geschreven is en slechts de zinnespreuken in verzen uitdrukt. Niettegenstaande de ernst zijner gedachten, blijft de dichter vroolijk gestemd en verheugt zich in de schoonheid der natuur; vooral is zijne poëzie aan de lente gewijd, zooals ook het grafschrift, dat hij zelf vervaardigde, getuigt:</p>
<lg type="poem">
<l>Mij heeft, als de lente weer het land bezocht,</l>
<l>Der weiden lieflijk groen het leven zoet gemaakt;</l>
<l>Ga, o vriend des voorjaars, dit graf voorbij en zie</l>
<l>Op 't heerlijk groen, dat vroolijk uit mijn stof opschiet.</l>
</lg>
<pb n="210"/>
<p>De opschriften der hoofdstukken van den Bostan luiden: rechtvaardigheid en regeeringskunst, weldadigheid, liefde en ootmoed, overgave aan God, tevredenheid, zedelijkheid, dankbaarheid, bekeering, en gebed. Vrij uit vermaant hij de vorsten, om te bedenken dat zij het heil van het volk moeten behartigen, want het volk is de wortel, waardoor alleen de kroon des booms vast omhoog gehouden wordt. Wat God jegens u doet, moet gij den volke doen, zegt hij tegen den koning. Alle schijn en werkheiligheid haat hij, de gezindheid en goede daden, niet het nauwlettend waarnemen van godsdienstige plechtigheden geeft den mensch waarde. Zooals men o.a. zien kan uit de volgende vertelling, die wij volgens een Duitsche vertaling mededeelen:</p>
<lg type="poem">
<l>Die Chronik alter Könige erzählt:</l>
<l>Solang Taklah der Völker Land regierte,</l>
<l>Hat nie ein Mensch den anderen gequält,</l>
<l>Das war's was hoch ihn vor den Ahnen zierte.</l>
<l>Taklah nun sprach einst mit umwölkten Blick</l>
<l>Zu einem Weisen: Nutzlos schwand mein Leben,</l>
<l>Was hilft die Macht, da ich sie hin muss geben?</l>
<l>Der Weise doch, im Auge Geistesglanz,</l>
<l>Fuhr auf und rief von edlem Zorn erhitzet:</l>
<l>‘O Fürst, ein Leben das der Menschheit nützet,</l>
<l>Gilt mehr als Busskleid und als Rosenkranz.</l>
<l>Bewahr' den Thron und sei an Macht ein König,</l>
<l>Doch sei ein Mönch an Gottesfurcht und Sitte;</l>
<l>Mit Recht und Wahrheit gürrte deine Mitte,</l>
<l>Doch kümm're Schein und Ordensbrauch dich wenig.</l>
<l>Auf Gottes Pfad gilt mehr als Reden Schreiten!</l>
<l>Gebet nicht, That nur kann ans Ziel dich tragen.</l>
<l>Ein Fürst, den Pflicht und Sinnesreinheit leiten,</l>
<l>Birgt ja die Kutte unterm Purpurkragen.’</l>
</lg>
<p>De liefde wordt herhaalde malen door dezen dichter verheerlijkt. Ook het huwelijk vond in hem eenen lofredenaar. Een goede en getrouwe vrouw maakt den bedelaar tot koning. De echtgenooten moeten elkanders zwakheden en gebreken geduldig dragen: ‘Als gij de schoonheid van den rozenstruik wilt genieten, mag het u niet verdrieten, dat zijne doornen u soms steken. Duld, dat de tak van den boom, die bestendig vruchten geeft, u somtijds wondt.’</p>
<p>Van de vele overige Persische lierdichters, die bijna allen van gelijke godsdienstige denkbeelden vervuld waren, is het niet noodig hier de namen op te noemen. Slechts nog een weinig over den meest geprezenen hunner <hi rend="spat">Mohammed Sjemseddin</hi>, meer bekend onder den bijnaam van <hi rend="spat">Hafis</hi>.<note n="1)" place="foot">Sjemseddin beteekent Zon des geloofs en Hafis de bewaarder, namelijk van den Koran, dien hij geheel van buiten kende. Hetgeen hem echter volstrekt niet verhinderde een Çoefī te worden.</note> Hij werd geboren te Sjiras en stierf aldaar, of eigenlijk in eene voorstad er van, Mosella geheeten, in 't jaar 1389 n. Chr. Hoog geëerd bij zijn leven, werd zijn graf eene druk bezochte bedevaartplaats voor de geloovi-<pb n="211"/>gen, die aan zijne gedichten eene allegorische beteekenis gaven. Zijn <hi rend="spat">Diwan</hi> of verzameling van gedichten bevat de meest vroolijke en vurige liederen ter eere van den wijn en van de liefde. Dol draaft de dichter rond in de onbeperkte vrijheid, waarbij hij zich als een God gevoelt, die niemand boven noch ook beneden zich kent, maar allen en alles in liefde vereenigt. Alle slavernij, alle kastijding des vleesches, alle kerkelijke ceremonie veracht hij bij de vreugde, die Gods schoone natuur hem aanbiedt. Daarvan het ruimste genot te hebben is het hoogste, dat hij zich voorstelt. Bloemen, wijn, dartele deernen, ziedaar de voorwerpen van zijn vereering. In stede van de Moskee prijst hij het wijnhuis, waar hij bij den beker alle zorgen vergeet en uit de diepte der ziel woorden van wijsheid spreekt of het leed der liefde door gezangen verdrijft. Hij prijst de chemische kracht der liefde, die zelfs het slijk in goud verkeert en God in de wereld leert erkennen; hij maant de vromen 
aan, om hunne monnikspijen aan de doornen te hangen, de lenterozen te plukken en bij paukengeschal en onder 't klinken der bekers de schijnheilige kloosters te ontvluchten. Wat beteekent die koude prozaïsche werkelijkheid, die zelfzuchtige wijsheid tegenover de zaligheid der geestdrift, wanneer alle aardsche zorgen en ijdelheden in eene zee van zaligheid verzinken. Bij zulk een weelde rijst voor ons het licht der openbaring en in volle geestverrukking stamelen wij woorden des eeuwigen levens. Niet altijd mengt de dichter echter zoo wild hemel en aarde door een, of is mysticisme en zinnelijkheid bij hem niet te onderscheiden; hij weet ook weemoedige toonen aan zijn lier te ontwringen, als hij bij het verschijnen eener nieuwe lente klaagt, dat zijn vroeg gestorven dochtertje niet weer ontluikt, te gelijk met de leliën en narcissen, welke hij <hi rend="spat">op</hi> haar graf plantte. Hoe zoude hij wenschen, dat zijne tranen als een meiregen de schoone bloem, die in haar bol gekropen is, weer deden verrijzen. Liefderijk zijn de lessen, om den vijand alle kwaad te vergeven, als hij zegt: ‘Hem, die wreed uw boezem vanéén reet en onmeedoogend verscheurde, hem zult gij als de bergader met zuiver goud beloonen. Als de schaduwrijke boom, zult gij hem, die met een steen naar u wierp, saprijke vruchten toereiken. Ja liefdevol zult gij, als de mossel, hem, die uw hoofd vertrapte, met een parel verzoenen.’ Hoe hoog hij goede en groote daden schatte, drukt hij o.a. aldus uit:</p>
<lg type="poem">
<l>In het smaragden gewelf des hemels schreef God met gulden letteren:</l>
<l>Van al wat op aarde is, houdt slechts de goede daad des edelen stand.</l>
</lg>
<p>De rijkdom der onderwerpen, waardoor de lyrische ontboezemingen van Hafis opgewerkt werden, is in allen deele geëvenaaard door de verscheidenheid en keurigheid der vormen, waarin hij ze wikkelde; zoodat hij zonder twijfel tot de uitstekendste lierdichters, die ooit of ergens waren, gerekend mag worden. Gedeeltelijk door vertaling, maar meer nog door de vrije navolging, leert men den aard zijner poëzie kennen, uit eene Duitsche bewerking van C. Fr. Daumer.<note n="1)" place="foot">Hafis, eine Sammlung persischer Gedichte von G. Fr. Daumer 1846. Enkele liederen zijn door Platen, Bodenstedt en Jolowicz in 't Hoogduitsch overgebracht. Den geheelen <hi rend="spat">Diwan</hi> vertaalde von Hammer, Der Diwan des Hafis, zum ersten Mal aus dem Persischen übersetst 1812. Beter is dit echter gedaan door Rosenzweig. Bilderdijk heeft in de ‘Sprokkelingen’ een dartelen minnezang in onze taal overgebracht. Onze landgenoot dacht er over als de Mufti's van lateren tijd en hield het stuk voor eene verhevene allegorie, en huldigde zoo den bijnaam van de <hi rend="spat">mystieke tong</hi>, dien Hafis bij de Oosterlingen nog behouden heeft.</note></p>
<pb n="212"/>
<p>Onder de latere dichters, die de vroegeren niet in talent, maar wel in verscheidenheid van werken overtroffen, is er geen beroemder dan <hi rend="spat">Abdorrahman ben Ahmed</hi>, te Dsjam, een dorp uit de buurt van Ispahan, in 1414 n. Chr. geboren, vanwaar hij den naam van <hi rend="spat">Dsjami</hi> ontving, waaronder hij het meest bekend is. Wegens zijne geleerdheid droeg hij daarenboven nog den naam van <hi rend="spat">Mewlana</hi>, onze leeraar. Hij overleed in 1492 te Herat, werd op kosten van den Sjah met veel statie ter aarde besteld en met een gedenkteeken vereerd. <hi rend="spat">Dsjami</hi> schreef een <hi rend="spat">Chamsee</hi>, een werk in vijf deelen, waarvan de twee eerste boeken leergedichten behelzen, waarin hij Dsjelaleddin Roemi navolgde; terwijl hij in de twee volgende deelen zich Nisami ten voorbeeld stelde. Daarin verhaalt hij eerst de liefde van Joseph en Soleika<note n="1)" place="foot">Uitgegeven en vertaald door von Rozenzweig, Weenen 1824.</note> en daarna van Leila en Medsjnoen.<note n="2)" place="foot">In 't Duitsch vertaald door Horstman, 1807.</note> Het laatste deel bevat een <hi rend="spat">Iskandernameh</hi>, een boek van Alexander; een der vele werken over de daden van Alexander den Groote, zooals die gedurende de middeleeuwen, zoowel in het oosten als in het westen, wonderbaarlijk versierd werden. Bovendien schreef hij een <hi rend="spat">diwan</hi>,<note n="3)" place="foot">Dschami Diwan, deutsch von Wickerhauser, 1855.</note> een verzameling gedichten, waarin hij met Saadi en Hafis zocht te wedijveren; daarenboven een <hi rend="spat">Beharistan</hi>, lentetuin,<note n="4)" place="foot">Bilderdijk heeft uit den achtsten tuin of paradijs, de natuurlijke spraak der sprakelooze wezens, twee fabelen overgenomen, die van de Kreeft,
Navonkel. II, 172, en de pauw en de raaf in <hi rend="spat">Schemerschijn</hi>. In de <hi rend="spat">Oprakelingen</hi>, komt een gedicht <hi rend="spat">aan God</hi>, naar Dsjami, voor.</note> naar het voorbeeld van Saadi, waarin verzen en proza elkander afwisselen, en waarin ook de levens van eenige Persische dichters medegedeeld worden, en <hi rend="spat">Neshatolni</hi>, adem der menschheid, waarin hij de beginselen van het Çoefisme ontvouwt en de levens van eenige der heiligen mededeelt. Onder de verschillende navolgers van Dsjami blonk uit zijn zuster's zoon, <hi rend="spat">Hatifi</hi>, die de verhalen van Chosroe en Sjirin, van Medsjnoen en Leila uitbreidde en voortzette, vooral echter beroemd werd door een <hi rend="spat">Timoernameh</hi>, waaraan hij veertig jaren arbeidde en waarin de groote daden van Timoer, in navolging van de Iskandernamehs, verheerlijkt werden. Onder de latere lierdichters verdient genoemd te worden: <hi rend="spat">Feisi</hi> van 1556-1605, die in Indië aan het hof van den grooten Mogol Akbar leefde, door wien hij belast werd, om de leer der Brahmannen te onderzoeken. Hunne denkbeelden behaagden den dichter zoo zeer, zeker omdat zij in vele opzichten met de meeningen der Çoefis overeen kwamen, dat hij zijn vorst en begunstiger aanspoorde, om het plan ter vervolging hunner leer te laten varen. Het hoofdwerk van Feisi is <hi rend="spat">Serre</hi>, zonnestofje, een lyrisch gedicht, uit een aantal spreuken bestaande. De zichtbare zon is den dichter het zinnebeeld van de onstoffelijke, de sterren zijn de koralen van den rozenkrans, en zonnestralen vormen een gouden keten, die het hart en de wereld aan de eeuwige liefde vastknoopen. In 't algemeen vindt men in de poëzie der Persen
<pb n="213"/>een rijkdom en verscheidenheid van sentimenteele en mystieke denkbeelden, welke hunne werken tot een goudmijn voor evenzoo gezinden in andere landen en tijden maken.<note n="1)" place="foot">In dien zin zal men ook de woorden van prof. Veth ‘De beoefening der Oostersche letteren aanbevolen (van Kampen 1850) bl. 23’ moeten opvatten, waar hij zegt: ‘Bestudeert de schriften van Friedrich Rückert, wien de zeldzame verdienste toekomt de voortbrengselen der letterkunde van het Oosten met het minst mogelijk verlies des oorspronkelijken geurs in de taal van het Westen te hebben overgestort. Gij zult althans eenigzins en als bij voorsmaak kunnen beseffen, welk een rijken schat van nieuwe beelden, gedachten en vormen de Oostersche poëzie nog in staat is aan de Westersche te vermaken.’</note></p>
<p>Buitengemeen rijk is ook de Persische letterkunde in verzamelingen van fabelen, sprookjes en vertellingen, welke, ofschoon zelve voor het meerendeel uit de geschriften der Indiërs geput, later weder, vooral bij de volkeren in den Indischen archipel, de bronnen werden waaruit deze hunne verhalen ontleenden.<note n="2)" place="foot">Zoo zegt dr. van der Tuuk dat de Bataksche geschiedenis van den Wonder vogel Saïp ladang ontleend werd aan de Maleische historie Hikájat Bájan Boedimān, hetgeen weer een omwerking van het Persische Toti-nameh is.</note> Daarvan zijn het meest bekend de <hi rend="spat">Anwari So heili</hi>, een Persische bewerking der fabelen van Bidpai, de <hi rend="spat">Nagaristan</hi>, beeldengaanderij, tegen het jaar 1360 door <hi rend="spat">Dsjoerwaini</hi> vervaardigd, verder <hi rend="spat">Baktijarnameh</hi>, het boek van prins Baktija, en bovenal <hi rend="spat">Toti-nameh</hi>, het papegaaienboek, zoo genoemd omdat een papegaai er de hoofdrol vervult. Een jonge schoone vrouw wordt, gedurende de afwezigheid van haar echtgenoot, verliefd op een vreemdeling, dien zij toevallig gezien had. Het blijkt dat het veel gevaarlijker is hem bij zich te laten komen, dan zelve tot hem te gaan. Tot dit laatste besluit dus de verliefde vrouw. Zij tooit zich op haar fraaist. Voor zij echter hare woning verlaat, vraagt zij haren papegaai, die de gave der voorspelling bezat, over de gevaren van haren nachtelijken tocht. De papegaai, haar geheim doorziende, weet nu door allerlei verhalen de minzieke tot den morgen op te houden. Dit herhaalt zich telkens weder, tot dat eindelijk de afwezige gade terugkomt.<note n="3)" place="foot">Tuti-Nameh, Das Papagaienbuch, von Rosen. Leipz. Brockhaus. Deze Duitsche vertaling wint het zeer in 
waarde van de vroegere, door Iken bezorgd en met aanteekeningen voorzien door Kosegarten, 1824.</note> In de achttiende eeuw is vervaardigd de bewerking der sagen van <hi rend="spat">Ben Oebaid ben Said</hi>, een werk, waaruit men de tooverwereld der Oosterlingen goed leert kennen; zoo ook de avonturen van den roover en zanger <hi rend="spat">Koerroglon</hi>.<note n="4)" place="foot">Die Abenteuer und Gesänge Kurroglon's, von Wolf, 1843.</note></p>
<p>De voornaamste Persische geschriften zijn op verre na nog niet in de Europesche talen overgebracht. Het is dus niet noodig er langer over uit te weiden. Zooals wij dan bij de Arabische letterkunde niet over de geschiedschrijvers gehandeld hebben, zullen wij zulks evenmin doen bij die der Persen. Een opgave van louter namen zoude weinig waarde hebben en veel meer is van de Persische geschiedschrijvers niet bekend. <hi rend="spat">Mirkonds geschiedenis der Seldsjoeken</hi> is bijna het eenige, wat voor 't algemeen toegankelijk geworden is.<note n="5)" place="foot">Persisch und deutsch, von Vullere, 1838.</note> De levens der Persische dichters werden ongeveer 1487 beschreven door <hi rend="spat">Dewletsjah</hi>, een werk, waarvan een gedeelte in 't Duitsch vertaald is door J. Vullere (1831). Wat
<pb n="214"/>de letterkunde van andere volkeren, zooals de Turken betreft, wij meenen daarvoor geene plaats alhier te kunnen inruimen. Zij volgden meestal de Persen na. <hi rend="spat">Baki</hi>, 1526 te Constantinopel geboren, is wel het meest bekend door de vertaling van von Hammer, waarnaar Bilderdijk een drietal stukken in onze taal overbracht.<note n="1)" place="foot">Baki's Divan, übersetst von Hammer, 1825. Vergel. Mr. Pan, Aanwijzing der Oude en Nieuwe dichters door Bilderdijk nagevolgd. Amst. 1839 bl. 188 vlg.</note></p>
</div>
<div type="chapter">
<interpGrp>
<interp type="secundair" value="_flo001flor01"/>
<interp type="secundair" value="_his003heem03"/>
<interp type="secundair" value="_lan002lanc01"/>
<interp type="secundair" value="_fer001ferg01"/>
<interp type="secundair" value="_vos001vosr01"/>
<interp type="secundair" value="maer002"/>
<interp type="secundair" value="aken002"/>
<interp type="secundair" value="pott002"/>
<interp type="secundair" value="itali01"/>
<interp type="secundair" value="dant001"/>
<interp type="secundair" value="petr067"/>
</interpGrp>
<pb n="215"/>
<head rend="h3">VII.
<lb/>
Christelijke letterkunde gedurende de middeleeuwen.</head>
<div type="section">
<head rend="h4">A. De troubadours en hunne navolgers.</head>
<p>1. De kruistochten hebben, zooals bekend is, een overwegenden invloed op de beschaving en ontwikkeling der Europesche volkeren uitgeoefend. Toen eerst ging de oude wereld voor goed onder; de nieuwe, de Christelijke, trad krachtig te voorschijn. Hoe dit alles geschied is, kan hier niet ontvouwd worden. Slechts eenige hoofdzaken, welke bijzonder invloed op de literatuur uitoefenden, zullen wij hier vermelden. Daaronder behoort vooral de verbinding, welke toen tusschen de verschillende Christelijke volkeren tot stand kwam. Aan den eersten kruistocht namen deel Franschen, Vlamingen, Friezen, Walen, Bretagners, Allobrogen, Lotharingers, Duitschers, Noormannen, Schotten, Engelschen, Aquitaniërs, Italianen, Iberen, Denen, Grieken en zelfs Armeniërs. Onder deze allen heerschte, volgens een vrij algemeen getuigenis, een goede verstandhouding. Allen gevoelden zich één als Christenen; het onderscheid van nationaliteit, meermalen zelfs van rang en stand, moest daarvoor wijken. Door dat onderling verkeer, en door de ondervinding, die allen op hunnen tocht opdeden, werd hun blik verruimd, en begonnen ook de leeken zich te ontwikkelen en in vele opzichten te emancipeeren van de geestelijkheid. Men begon te schrijven in de inlandsche talen, wijl de achtergeblevenen in de roemvolle daden van alle kruisvaarders belang stelden. Een eigenaardig verschijnsel van dezen tijd was het ontstaan der ridderschap. De dolle ruwheid den Germaanschen stammen en vooral den Noormannen eigen, was wel door de geestelijkheid eenigzins bedwongen, maar slechts zóó, dat zij telkens weer op 't punt was uit te breken. Vele edelen hadden wel, na een leven, aan gevechten en moorden gewijd, zich ten slotte in een klooster begeven om daar boete te doen; doch hoe weinig 
de gezindheid zelve daardoor veranderde, bewijzen bij voorbeeld de avonturen van Willem van Oranje, in 't bekende ridderdicht. Geheel anders werd het door de kruistochten. De bedevaarten, die men, met de wapenen in de hand, naar het heilige land ondernam, gaven daar den ingeschapen strijdlust een vast en gewijd doel. Een geestelijke dier tijden, de abt Guibert, drukt dit zeer
<pb n="216"/>goed uit, wanneer hij zegt: dat God door de kruistochten welwillend voor de ridders gezorgd had, wijl hun hiermede, in plaats van op 't laatst van hun leven den wapenrok met de monnikenkap te verwisselen, een nieuwe weg, die met hunne neiging overeen kwam, voor het behoud hunner ziel aangewezen was. De strijdlust, waartegen de kerk steeds gekampt had, werd nu door haar als gewijd. Een bloedbad aan te richten en zich in 't bloed te baden werd weer, als vroeger, een verdienste, namelijk wanneer het maar het bloed der ongeloovigen was. Voor geen stam was dit meer gewenscht dan voor de Noormannen, die zelfs door het Christendom niet van hunne rooftochten te land en ter zee hadden kunnen afgehouden worden. De kruistochten wekten overal leven en beweging op, goede en slechte neigingen der menschheid vonden daarin evenzeer hare bevrediging. Aan den eenen kant bewondert men de opoffering en geestdrift van zoovele duizenden, die door één idee gedreven werden, dat hen alles, wat hen tot dusverre dierbaar was, deed verlaten om eene onzekere toekomst, vol moeilijkheden en gevaren, in te gaan; doch aan den anderen kant gruwt men van den woesten moordlust, die bij de verovering van Jeruzalem zich in een kannibalische slachting van weerloozen vermeide. Meermalen is de opmerking gemaakt, dat de Christenen, tijdens de kruistochten, veel gelijkheid hadden met de Mohammedanen, toen Omar hen in hunne tochten tegen de ongeloovigen aanvoerde. Zonder twijfel zal een door gelijke oorzaken opgewekte geestdrift gelijksoortige verschijnselen ten gevolge hebben. Omar en Godfried van Bouillon trokken beiden als overwinnaars, maar ook als boetelingen, de hun heilige stad binnen. Vreemd is het echter niet dat de kerk, toen zij eens, als de bekende toovenaar, de verborgen 
krachten ontboeid had, zelve daarvan weldra de gevaarlijke gevolgen ondervond. De dappere strijders leerden hunne macht kennen en weldra verkeerden de strijders voor de kerk in kampvechters voor eigen glorie. Vorsten als Frederik II en Richard Leeuwenhart begeerden het heilige land voor zich te veroveren, niet ten behoeve der kerk het van de ongeloovigen te verlossen. Men haakte naar den ridderlijken roem, voor dien de kerk beloofde, was men onverschillig.</p>
<p>Later gingen de ridders fraai uitgedost naar het heilige land, meer om de gunst hunner vrouwen dan juist wel om die van de hemelkoningin Maria te verwerven. Tot de beoordeeling der poëzie, welke gedurende de kruistochten overal opkwam, is vooral echter op te merken, dat de werkelijkheid poëtisch was, dat er een algemeene beweging der geesten plaats vond, die zich eerst in daden en weldra in woorden uitte. De tijd der kruistochten is de tijd waarin de ridderschap opkwam en tot bloei geraakte, waarin de Maria-dienst zich ontwikkelde en met de vrouwendienst samensmolt. Het was de tijd, waarin de poëzie opkwam, welke eerst, zooals overal, bijna alleen lyrisch was, doch later in eene menigte epische gedichten zich uitte.</p>
<p>Opmerkelijk is het, dat wij in de lyrische poëzie, die het eerst te voorschijn trad, zooveel gelijkheid met de Arabische lierdichten aantreffen, dat het geen wonder is, wanneer velen in de liederen der troubadours slechts navolgingen der Arabieren zagen, zooals zij ook in de ridderschap slechts een gewijzigde vorm zien van hetgeen reeds lang bij de Arabieren in gebruik geweest was. Nader onderzoek bevestigde deze meening niet, hoewel de oorzaken der overeenkomst nog niet voldoende opgehelderd zijn.
<pb n="217"/>Voor ons zij het genoeg te wijzen op de gelijkheid der beschaving, die hij de Arabieren bestond en van die, welke in 't zuiden van Frankrijk zich het eerst ontwikkelde.</p>
<p>2. Tot de landen, welke van de ruwheid der groote volksverhuizing het minst geleden had, behoorde zonder twijfel <hi rend="spat">Provence</hi>, een landstreek eens de eerste <hi rend="spat">provincia</hi> der Romeinen in Gallia, welke dat deel van het zuiden van Frankrijk omvatte, hetgeen door Italië en Spanje begrens d wordt. Bij den ondergang van het Romeinsche rijk werd het eerst door de Westgothen bezet, welke echter spoedig over de Pyreneën trokken en zich in Spanje vestigden. Daarna kwamen de Bourgondiërs, die van nature zachter waren dan de overige Germanen en in Provence kwamen nadat zij door een langdurig verblijf in Italië zich reeds aan de beschaving der overwonnenen te goede gedaan hadden. Wel kwamen de Arabieren eenigen tijd lang de bewoners van Provence verontrusten, maar sedert Karel Martel in de vlakten van Poitiers hen zijnen krachtigen arm had doen gevoelen, werden de bewoners van deze zijde der Pyrenëen niet lang meer door hunne aanvallers verontrust. Hier kwam bij dat Provence het geluk had, van sedert 879 een eigen regeering te bezitten, die gedurende 213 jaar, tot 1092, onder dezelfde dynastie verbleef. Alles werkte dus te samen, om in die streken eene rustige ontwikkeling van taal en letterkunde voor te bereiden. Het provençaalsch is dan ook de eerste taal, die zich zelfstandig uit het vergane Latijn ontwikkelde.<note n="1)" place="foot">Naar het soldaten- en boeren-latijn zouden de Romanische talen zich gevormd hebben. De Latijnen hadden geen woord voor ons <hi rend="spat">ja</hi>; men redde zich in de afgeleide talen op verschillende wijze er mee. Zoo ontstond de taal van oc, het latijnsche hoc, langue d'oc, en de taal van oïl, het latijnsche hoc illud, terwijl men het Italiaansch, de taal van
<hi rend="spat">si</hi>, uit sic, zoude kunnén noemen. Een gedicht over de gevangenschap van Boëthius, eenige fragmenten van de kerkgezangen der Waldensen en de eed, dien Lodewijk de Duitscher zijnen broeder, Karel de Kale, in 842, zwoer, zijn de oudste monumenten der Fransche taal. Die eed luidde aldus: Pro deo amur et pro Christian popole et nostro commun salvament, dest di en avant, in quant Deus savir et podir me dunat, si salvara jeo meon fatre Karlo, et in adjudha et in adjudha et in cadhuna cosa, si com om per dreit son fradra salvar dist, in o quid il mi altresi fazet, et ab Ludher nul plaid nunquam prindrai, qui, meon vos cist meon fradre Karle in damno sit. Een woordelijke vertaling in 't hedendaagsch Fransch helderde dit stuk het best op, wij laten haar hier dus volgen: Pour l'amour de Dieu et pour le peuple chretien et notre commun salut, de ce jour en avant, en tant que Dieu savoir et pouvoir me donne, si défendrai-je mon frère Charles et (lui serai) en aide et en chaque chose ainsi qu'un homme par droiture son frère doit défendre, en chose que lui également ferait, et avec Lothaire aucun accord jamais ne prendrai, qui, de mon vouloir, à ce mien frère Charles soit à dommage.</note> Daarin dichtten de troubadours, wier poëzie een uitgebreiden invloed op de litteratuur der naburige volkeren uitoefenden.</p>
<p>De <hi rend="spat">Trobador</hi>,<note n="2)" place="foot">Raynouard: Choix des poésies des Troubadours, 1816-21. Fauriel: Histoire de la poésie provençale, 1864. Diez: Die Poesie der Troubadours, 1826. Diez: Leben und Werke der Troubadours (met vele vertalingen) 1828. Brinkmeier: Die provenzalischen Troubadours 1844. Brinkmeier: Rügeliede der Troubadours 1846. Kannegiezer: Gedichte der Troubadours, 1852. Barot: Les Troubadours et leur influence sur la litteráture du midi de l'Europe 2. Ed. Paris. Didier 1867,</note> eigenlijk de vinder, beoefende de kunst der vinding ‘art de trobar’. Men verstond onder troubadours allen die zich met de kunstpoëzie bezig hielden, hetzij ze, haar uitoefenden als de vor-<pb n="218"/>sten en edellieden tot eigen vermaak, hetzij als de reizende zangers, die in 't bijzonder den naam Van joglars, jongleurs (joculatores, speellieden) droegen.<note n="1)" place="foot">De jongleurs waren eigenlijk ouder dan de troubadours, volgens het getuigenis van den Troubadour Quiraut Riquier (in 1275), die zegt: Waarlijk van wijze en wel onderwezen mannen onstond de jonglerie, om op wel bespeelde instrumenten den edellieden eere en vermaak te verschaffen. Daarna kwamen de Troubadours om groote daden te bezingen, de edelen te prijzen en tot gelijksoortige aan te vuren.</note> Een troubadour, die zelf de gave niet bezat om zijne liederen met zang en spel te begeleiden, liet zich door eenen jongleur vergezellen om zijne gedichten voor te dragen. Hoewel de elementen der epiek en dramatiek dikwijls sterk in de poëzie der troubadours te voorschijn treden, bleef zij toch in 't algemeen lyrisch. Eerst heetten alle gedichten eenvoudig weg verzen, (vērs). Later echter kregen de verschillende 
liederen andere namen. Het lied in 't algemeen heette <hi rend="spat">canzo</hi> en <hi rend="spat">canzonette</hi>, vroolijke, dartele liedjes werden <hi rend="spat">soulas</hi>; treurzangen <hi rend="spat">lais</hi>; morgenzangen, <hi rend="spat">albas</hi>; avondliederen <hi rend="spat">serenas</hi> genaamd; terwijl men onder <hi rend="spat">sonet</hi> een gedicht verstond, dat onder begeleiding van muziekinstrumenten gezongen werd, en <hi rend="spat">ballada</hi> een danslied beteekende. Het minnelied was het meest gevierde gedicht; gemeenlijk in den vorm van canzo's, albas en serenas; doch het was ook wel een herderslied, <hi rend="spat">pastoreta</hi> en <hi rend="spat">pastorelle</hi>, waarin een herder en herderin sprekend ingevoerd werden. <hi rend="spat">Novas</hi> werden genoemd de gedichten van historischen, godsdienstigen of didactischen inhoud; weinig daarvan verschilden de <hi rend="spat">contes</hi>, waarin verhalen of ook zedelessen werden opgenomen. De <hi rend="spat">Tenzones</hi> waren gedichten, waarin het een of ander betwist punt behandeld werd. Zeer opmerkelijk is het <hi rend="spat">Sirventes</hi> of <hi rend="spat">Sirventesca</hi>. Het was een lofzang of een hekeldicht. Van Servire dienen afgeleid, beteekent het eigenlijk, een dienstdicht, dat wil zeggen een gedicht, in dienst van een heer door den hofdichter vervaardigd, doch langzamerhand verloor het deze beteekenis geheel en werd Sirventes het lied waarin de stemme des volks zich openbaarde, waarin de gebreken van het politieke en sociale leven gehekeld werden, en dat zich bijzonder tegen Rome en de geestelijkheid richtte.</p>
<p>Hoewel de kunst bij de troubadours hooger gesteld werd, dan wij thans wenschelijk vinden, hebben zij toch wel degelijk het leven en de bewegingen van hunnen tijd uitgedrukt, en daardoor juist is menigmaal de inhoud van hunne gedichten niet goed te begrijpen, zonder bekend te zijn met de geschiedenis dier dagen of zelfs ook met bijzonderheden uit het leven van den dichter. Er heerscht eene groote verscheidenheid van gedachten en gevoelens bij de troubadours. Vooral drukten zij het volle leven van Provence uit. Zij zingen van oorlog en wraak, van trouw en ridderplicht. Van haat tegen de lagere standen gloeit de Castelnau, vertoornd op de Juristen en Prelaten is Bonifacius van Castellane, bitter tegen den Paus en Rome is de scherpe taal van Figueiras. De troubadours waren zelven vorsten of wedijverden in hunne gezangen er mede. Vol levenslust en kracht mengen zij zich vroolijk en forsch in alle zaken, aan iedereen deelen zij lof of blaam uit. Van hun leven, roem, lijden en vreugde, liefde-avonturen, gevechten en bedevaarten zijn eene menigte berichten overig, die menig boekdeel zouden kunnen vullen. Bij allen echter was het bewustzijn, dat zij de vroolijke wetenschap, de <hi rend="spat">gayascienza</hi>, beoefenden. De wetenschap,
<pb n="219"/>die bij de tournooien gekweekt en beoefend, bij de <hi rend="spat">Corts d'amor</hi>, minnehoven, eene menigte spitsvoudigheden te voorschijn bracht.<note n="1)" place="foot">De wijze, waarop de vragen der minne aldaar behandeld werden, kwam geheel overeen met de wijze, waarop de Scholastieken de philosophie en theologie beoefenden, b.v. Kan tusschen echtgenooten ware liefde bestaan? Wie mint men 't meest, de afwezige of de aanwezige geliefde? Wat wekt grooter liefde, de oogen of het hart? Of wel ingewikkelder: Eene dame ziet den eenen met liefdevollen blik aan, een anderen geeft zij een handdruk, een derde stoot zij met haren voet aan. Aan wien der drie minnaars heeft zij nu de meeste genegenheid betoond? - Ten gevolge van deze en dergelijke onderzoekingen bekwam men eindelijk een soort van wetboek voor de minnehoven, waarin vele stellingen opgenomen zijn, welke menigmaal zeer strijden met onze begrippen van moraliteit.</note>. Hoe zeer zij in hunne uitdrukkingen dikwijls vuriger en forscher zijn, dan in later dagen goedgevonden wordt, hebben zij toch ook allen de eigenschap van dichters, die alleen voor de aanzienlijken en aan de hoven der vorsten, hunne gaven ten toon spreiden. Daarom hechten zij ook zooveel den vorm, aan geestigheid en vernuft.</p>
<p>De eerste troubadour, van wien wij iets met zekerheid weten, was Willem IV, <hi rend="spat">hertog van Aquitanië en graafvan Poitiers</hi>. Hij leefde van 1071-1127 en stond aan het hoofd van eene bende kruisvaarders, die kort na de vroeger uitgetrokkene overwinnaars van Jeruzalem naar 't heilige land toog, maar door gebrek aan orde en krijgskunde bijna geheel verloren ging. Voor Willem zijn land verliet, nam hij afscheid van zijne geliefde ridderspelen en van de wereldsche pracht, in een schoon lied, dat nog overig is. Teruggekeerd en met moeite aan den dood ontkomen, bezong hij de rampen en gevaren van dien tocht, een gedicht, dat verloren ging, maar waarin de dichter echter zijn aangeboren luchtigheid niet verloochende.</p>
<p>Na het doorluchtig voorbeeld, door den hertog van Aquitanië gegeven, werd de poëzie met ijver beoefend aan de hoven der graven van Provence en Catalonië en niet minder bij de vorsten van geringer aanzien, als de graven van Toulouse, de dauphins van Vienne, de graven van Auvergne, die van Foix en de prinsen van Oranje. Meermalen behoorden deze vorsten zelve tot de meest gevierde troubadours, zooals men reeds uit de volgende lijst van eenige hunner opmaken kan.</p>
<p><hi rend="spat">Bernard van Ventadour</hi>,<note n="2)" place="foot">Gedichte der Troubadours, in provenzalische Sprache. Zum ersten Mahl und treu nach der Handschriften herausgegeben und mit kritischen Anmerkungen verschen von K.A.F. Mahn. Berlin 1862-1868. De eerste aflevering der vierde Band van dit belangrijk werk is in de maand April van dit jaar verschenen.</note> 1140-1195, <hi rend="spat">Marcabrun</hi>, 1140-1185, door zijne satiren tegen de vrouwen bekend; <hi rend="spat">Jauffred van Rudel</hi>, prins van Blaya, 1140-1170. Deze verliefde, zonder haar gezien te hebben, op eene gravin van Tripoli, wier roem in den mond van alle pelgrims was, die uit Antiochië kwamen. Hij vervaardigde dus vele gedichten op hare schoonheid, zachte geaardheid en gastvrijheid, die door de kruisvaarders vooral hoog verheven werd. Eindelijk konde hij het verlangen, om de edele vrouw te bezoeken, niet weerstaan. Hij neemt het kruis op, om naar 't heilige land te trekken. Doch ingescheept overviel hem eene zware ziekte, en zoo brachten zijne reisgezellen hem, dien zij reeds dood waanden, te Tripoli in een herberg. Men berichtte dit aan de gravin, deze begaf zich
<pb n="220"/>onmiddelijk naar den als gestorven ridder en omhelsde hem. Hij kwam hierop tot bezinning, begreep wie zij was, die hem zoo liefkoosde, en dankte God, dat hem voor zijn dood dit geluk nog gegeven was. Kort daarna blies hij in de armen zijner geliefde den laatsten adem uit. De gravin liet hem met alle statie in de kerk te Tripoli begraven, en begaf zich nog dien zelfden dag in een klooster.</p>
<p>Door zijn liefdesavonturen is ook befaamd <hi rend="spat">Peyrolds</hi> van Auvergne, (1155-1215) de meest geliefde zanger aan het hof van den dauphin van Auvergne<note n="1)" place="foot">Dit was de titel der vorsten van Auvergne.</note>. De dichter werd echter verliefd op de getrouwde zuster van den vorst, de barones de Mercoeur. Toen deze dame wat al te mild werd met hare gunsten aan den dichter, werd hij door zijn beschermheer verbannen. Zijne dartelheid was hiermede echter niet ingetoomd. Eindelijk echter zeide hij de min vaarwel, om zich aan God en den goeden Jezus te wijden. Hij nam deel aan den derden kruistocht, en behoorde tot den kring der troubadours, dien koning Richard Leeuwenhart om zich verzameld had, en keerde, na het vertrek van dien vorst, naar Frankrijk terug. ‘Ik zag den Jordaan, ik bezocht het H. graf, en dank U, Heer, voor de blijdschap, waarmede Gij mij hebt vervuld, door mij de plaats te hebben doen aanschouwen, waar Gij het leven kreegt. Geef mij nu een gunstigen wind en stroom, een goed schip en een knap stuurman. Ik wensch alleen de torens van Marseille terug te zien; verder strekken zich nu mijne wenschen niet uit. Ik zeg u vaarwel, Tyrus, Acre en Tripolis, en u, o ridders van den tempel. De wereld wordt snood. Zij had goede vorsten in Richard en in den koning van Frankrijk. Montferrat had een edelen Markgraaf en Duitschland een roemrijken Keizer, maar hoe zullen hunne opvolgers zich gedragen?’</p>
<p><hi rend="spat">Bertran de Born</hi>, heer van Hautefort, was de Tyrtaeus van zijnen tijd. Zijne liederen ademen krijg en zijn vol gal en alsem. Bij hem breekt nog de Germaansche natuur door, die in bloed en strijd behagen schept. Dante is uiterst op hem gebeten en plaatst hem diep in de hel. (Inferno Cant. 21). Dat deze dichter echter de Christelijke denkbeelden van zijnen tijd getrouw bleef, kan men zien uit het lijkdicht op den oudsten zoon van koning Hendrik: ‘Hem, dien 't geviel, om onzer zonden wil, onze gestalte aan te nemen, en ter onzer behoudenis den dood ontving, dezen nederigen en rechtvaardigen Heer, roepen wij aan opdat het Hem moge behagen, den jongen koning van Engeland vergiffenis te schenken en hem met zijn geëerde makkers daar doe verblijven, waar geen smart is en geen toorn ooit zal wezen.’ De bloeitijd van dezen dichter valt tusschen 1180-1195.<note n="2)" place="foot">Le Tyrtée du moyen âge ou histoire de Bertrand de Born V te d'Hautefort. Par V.P. Laurens. Paris 1863. De Hoogduitsche dichter Uhland heeft hem tot het onderwerp van een zijner schoonste romancen gemaakt.</note> Hij was de leermeester van den bekenden <hi rend="spat">Richard Leeuwenhart</hi>, den koning van Engeland en graaf van Poitiers, die van 1169-1199 regeerde en zelf als een der voornaamste troubadours geprezen wordt, en door zijnen hoogen rang in staat gesteld was, om de grootste beschermer van de poëzie te worden. Van hem is nog overig een klacht over zijn gevangenschap. Men weet, dat hij door Leopold, hertog van Oostenrijk, te Weenen aangehouden en aan keizer Hendrik VI uitgeleverd werd, die hem daarop twee jaren lang gevan-<pb n="221"/>gen hield.<note n="1)" place="foot">Het verhaal, dat de Troubadour Blondel, des konings vriend,
de plaats van zijn verblijf door het zingen van een lied, waarop Richard antwoordde, ontdekt zoude hebben, wordt tegenwoordig zeer betwijfeld.</note> In het lied, dat hij toen gemaakt zoude hebben, komen o.a. de volgende verzen voor, welke wij, naar de vertaling van Sismondi, mededeelen:</p>
<lg type="poem">
<l>Qu'ils sachent bien, mes hommes, mes barons,</l>
<l rend="; 1tab">Anglais, Normands, Poitevins et Gascons,</l>
<l>Que je n'ai point si pauvres compagnons,</l>
<l rend="; 1tab">Que pour argent (je) n'ouvrise leur prison.</l>
<l rend="; 2tab">Point ne les veux taxer de trahison,</l>
<l rend="; 2tab">Mais suis deux hivers pris.</l>
<l>&nbsp;</l>
<l>Pour un captif plus d'ami, de parent,</l>
<l rend="; 1tab">Plus que ses jours ils épargnent l'argent</l>
<l>Las que je sens me douloir ce tourment!</l>
<l rend="; 1tab">Et si je meurs dans mon confinement,</l>
<l rend="; 2tab">Qui sauvera le renom de ma gent?</l>
<l rend="; 2tab">Car suis deux hivers pris.</l>
</lg>
<p><hi rend="spat">Peire Vidal</hi> uit Toulouse, ongeveer 1175-1215, vergezelde den Engelschen koning in Palestina, en vervaardigde vele liederen, - zestig er van zijn bekend, waaronder drie vrij uitgebreide. - Hij was wel de leermeester van Bertran de Born, maar de onderwerpen, die hij bezong, waren zoo grootsch en zoo forsch niet als die zijn leerling behandelde. Vidal gaf zich meer over aan de overspanning der minnedienst zijner dagen. Zoo was hij verliefd op de vrouwe van Carassone, Louve geheeten. Hij noemde nu ook zich zelven Loup, bekleedde zich met een wolfsvel en liet zich dus door jagers en honden jagen. Men zegt dat hij toch voor dat alles weinig dank bij zijne minnares inoogstte. Krachtiger toon sloeg zijn tijdgenoot aan, <hi rend="spat">Pons van Capdueil</hi>, die vurige liederen ter opwekking en verheerlijking der kruistochten zong. In 't algemeen is de geest, die de ridderschap gedurende dien tijd bezielde, het best uitgedrukt in de gezangen der troubadours. De bloeitijd der provençaalsche poëzie valt van 1090-1290. De eigen ontwikkeling der dichters maakte hen meer en meer onafhankelijk van de kerk, die dit met leede oogen aanzag. Vele troubadours hebben dan ook in hunne Sirventes de geestelijkheid deerlijk gehavend, vooral deden dit in het begin der 13<hi rend="sup">de</hi> eeuw <hi rend="spat">Peire Cardinal</hi>, en <hi rend="spat">Guillem Figueiras</hi> De laatste is vooral op Rome gebeten. ‘Uit hebzucht, pleegt gij, o Rome, menig bedrog, menig god'loos stuk en menige laagheid. Naar wereldlijke macht haakt gij, zonder God of zijn gebod te ontzien. Met schandelijke listen spant gij overal uwe netten. Onschuldig als van het lam is uw uiterlijk, maar van binnen zijt gij een wolf, een slang; een giftig addergebroedsel dekt uw hoofd.
Daarom groet u de duivel, zooals hij de zijnen doet.’ Niet minder hevig vaart Peire Cardinal tegen de kerk in 't algemeen uit, wanneer hij o.a. beweert, ‘dat geen gier het aas zoo ver ruikt, als de kerk een rijk man.’ Hoe hooger rang de geestelijken bekleeden, hoe slechter het met hen gesteld is. In plaats van waarheid
<pb n="222"/>beminnen zjj de leugen. Hoe onkundiger zij zijn, hoe meer zij vertrouwen op listen en streken. Van waren ootmoed vindt men bij hen geen spoor. Sedert de oudste tijden waren er geen grooter vijanden van God dan de klerken. Aflaat, God en Duivel, alles nemen zij te baat, om den een het Paradijs, den ander de Hel toe te wijzen; hunne slagen zijn niet te keeren, en de fijnste bedriegers worden door hen verschalkt.</p>
<p>De bittere stemming dezer dichters was zonder twijfel opgewekt door den kruistocht, welken paus Innocentius III, in 1208, tegen de Albigensen<note n="1)" place="foot">Aldus genoemd naar de stad Alby, in Albigeois, in 't Z. van Frankrijk. Zij heeten ook wel Waldensen, naar Petrus van Valdus, een koopman te Lyon, een hunner voornaamste predikers.</note> uitgeschreven had, en die met ijzingwekkende wreedheid door de pausgezinden gevoerd werd. De gruwelen, in dien oorlog bedreven, worden beschreven in een provençaalsch gedicht, dat door Fauriel<note n="2)" place="foot">Histoire de la Croisade contre les Héretiques Albigeois, écrite en Vers Provençaux par un Poète contemporain. Paris 1837 40. 738 bl. Een goedkooper uitgave is: Histoire anonyme de la guerre des Albigeois. Avec un glossaire, des fragments de langue romane depuis le XI<hi rend="sup">e</hi> siècle jusqu'à nos jours, et une introduction par une indigène. Toulouse, Pompard. 1863.</note> uitgegeven en met belangrijke aanteekeningen voorzien is. Het is vrij uitgebreid en bestaat uit 9578 verzen. Het provençaalsch was echter in die dagen op verre na niet binnen Frankrijk beperkt. Reeds sedert lang hadden de troubadours een toevluchtsoord in Spanje gevonden.</p>
<p>3. In het jaar 1113 huwde de erfdochter van het provençaalsche vorstenhuis met Raimund Berengar, graaf van Barcelona. De troubadours, meestal edellieden, hadden zich nauw aan het hof aangesloten en volgden ook nu, in grooten getale, hunne leenvrouw van Arles naar Barcelona. Gelijkheid van zeden, van levenswijze en taal bestond er reeds sedert lang tusschen de bevolking van Barcelona en Marseille. Wel waren de bewoners van Provence wat zachter en weeker van inborst, terwijl bij de burgers van Barcelona nog de sporen zichtbaar waren van den langdurigen strijd, dien de Mooren en de Christenen om het bezit dier stad met elkander gevoerd hadden; doch dit verhinderde toch niet, dat in 't begin van de 12<hi rend="sup">de</hi> eeuw de kunst der troubadours in het noordoosten van Spanje met gretigheid ontvangen en gepleegd werd. Dit geschiedde in den zelfden tijd, dat zich in het noordwesten van Spanje, in de gebergten van Biscaja en Asturia, eene oorspronkelijke literatuur ontwikkelde. In 1137, na den dood van Alphonsus I, kwam ook het koningrijk Arragon aan de graven van Barcelona. Zoo heerschte hetzelfde vorstenhuis over het noordoostelijke gedeelte van Spanje en over het zuiden van Frankrijk. Hierdoor ontstond zulk eene eenheid van beschaving en letterkunde, dat de Catalaansche, Arragoneesche en Provençaalsche taal en poëzie, gedurende een paar eeuwen, geheel de zelfde richting volgden.<note n="3)" place="foot">Darstellung der Spanischen Literatur im Mittelalter. Von Ludwig Clarus. Mit einer Vorrede von Joseph v. Görres. Zwei Bände. Mainz. 1846. In het eerste deel bl. 343-353 wordt daarin over de provençaalsche letterkunde in Spanje gehandeld. Een afzonderlijk werk hierover is door een Spanjaard geschreven. De los 
Trovadores en Espana. Estudio de lengua y poesia provenzal por D. Manuel Milá y Fontanals, Barcelona 1861.</note> Het was hof-poëzie. De voornaamsten in rang en macht, waren in Catalonië ook de eerste en uitste-<pb n="223"/>kendste dichters. Zoo worden de beide vorsten, die het eerst de kroonen van Barcelona en van Provence droegen en van 1113-1162 regeerden, tot de Limosijnsche of Provençaalsche dichters gerekend. Van hen zijn echter tot dusverre geene liederen gevonden. Daarentegen bezitten wij nog eenige coupletten<note n="1)" place="foot">Zij zijn gericht aan eene dame en zijn het oudste monument van de Spaansche taal, en vangen aldus aan:
<lg type="poem">
<l>Per mantas guizas m'es datz</l>
<l>Joys e deport e solatz.</l>
</lg></note> van Alphonsus II, die van 1162-1196 over Arragon regeerde. Deze koning beoefende niet alleen zelf de kunst der vroolijke wetenschap (gai saber), maar trok ook vele Provençaalsche troubadours aan zijn hof. Zoo bevonden zich aldaar <hi rend="spat">Peirre Rogier, Peirre Raimond</hi> van Toulouse, en <hi rend="spat">Aimeric</hi> van Péguillan, die na den dood van zijnen begunstiger hem in een lijkzang verheerlijkte. Alle drie waren zeer beroemde troubadours en genoten te Barcelona de hoogste achting. Toen dan in Provence de woeste krijg tegen de Albigenzen door de kerk ontstoken was, was het geen wonder, dat de troubadours, die bijna allen de partij der vervolgden toegedaan waren, op de koningen van Arragon hunne hoop vestigden.<note n="2)" place="foot">‘In Arragon heerschte eene rei koningen, wier weerga ons misschien de geschiedenis niet aanbiedt, want bijna allen muntten evenzeer uit door ridderlijken moed, juist inzicht in staatszaken en voorzichtig beleid; beperkter in hun gezag, dan immer een constitutioneel koning geweest is, koesterden zij toch niet slechts den diepsten eerbied voor de wet en voor de rechten hunner onderdanen, maar zij waren trotsch op de liefde en verknochtheid, die de onafhankelijke Arragonees, hoe naijverig ook op zijne rechten, steeds aan zijn vorstenhuis toedroeg.’ Prof. Dozy, Gids, 1848 bl. 233.</note> Zoo begaven zich <hi rend="spat">Hugues de Saint Cyr, Azémarle Noir, Pons Barba</hi> en <hi rend="spat">Raimond de Miraval</hi>, allen bekende troubadours, naar het hof van Peter II, die zich hunner zoo aantrok, dat hij den verdrukten te hulp kwam, hetgeen hem in den slag bij Muret, in 1213, het leven kostte. Diep betreurden allen den vorst, dien zij om zijn talent als dichter evenzeer als om zijne 
overige deugden hoog vereerden.<note n="3)" place="foot">Pons Barka zong:
<lg type="poem">
<l>Reis d'Aragon, tornem a vos</l>
<l>Car etz capz de bes et de nos.</l>
</lg></note> Slechts twee hunner, <hi rend="spat">Perdigon</hi> en <hi rend="spat">Folchetto</hi> van Marseille, verlieten de zaak der Albigensen en verheugden zich over den dood van hunner voormaligen beschermer. De laatste werd daarvoor ook dan tot bisschop van Toulouse benoemd en later door Dante<note n="4)" place="foot">Dante, Parad. IX, 94 vlg.</note> en Petrarca<note n="5)" place="foot">Petrarca, Triomfo d'Amore, 4<hi rend="sup">de</hi> zang. Folchetto was eigenlijk te Genua geboren en is de oudste der Italiaansche troubadours, waarvan zekere berichten tot ons gekomen zijn. Vergl. C. Ruth. Geschicht. der Italien. Poesie I. bl. 147 vlg.</note> verheerlijkt. Hunne gruwzaamheid zoude in onzen tijd dien lof niet ontvangen. De opvolger van Peter II, <hi rend="spat">Jacob de Veroveraar</hi>, muntte evenzeer uit door zijne dapperheid als door liefde voor de kunsten des vredes. Hij veroverde Valencia
<pb n="224"/>en de Balearische eilanden. Zijn regeering was gelukkig en langdurig van 1213-1276. De troubadours vonden in hem een edelen beschermer. Hunne dankbaarheid daarvoor drukten velen dan ook in hunne gedichten uit. <hi rend="spat">Guillaume de Anèlier</hi> richtte een Sirvente aan ‘den jongen koning van Arragon, die barmhartigheid uitoefent en het onrecht bestrijdt.’ <hi rend="spat">Nat de Mons</hi> deelt hem in verzen zijne denkbeelden over de wijze, waarop hij zijn hof en rijk regelen moet, mede, en <hi rend="spat">Mathieu de Querci</hi>, die den moedigen vorst overleefde, klaagt bij zijn graf over de droef heid der Christenen, die nu van zulk een een duchtigen kampvechter tegen de Mooren beroofd waren. Koning Jacob wordt meestal ook een dichter genoemd, maar wij hebben van hem geen verzen meer overig. Wij weten echter stellig, dat hij ook de wetenschap beoefende en bevorderde, zoo als o.a. ook blijkt uit de allerbelangrijkste <hi rend="spat">kroniek</hi>, waarin hij zelf de gewichtigste voorvallen van zijn leven, in vier afdeelingen, beschreven heeft. Doch deze geschiedenis, waaruit men de persoonlijkheid van den schrijver zeer goed leert kennen, is in proza geschreven. Dat gedurende zijne regeering de poëzie in hooge eere was en ijverig beoefend werd, blijkt ook hieruit, dat <hi rend="spat">Hugues de Mataplana</hi>, een Cataloonsch edelman, in zijne burcht een minnehof had gevestigd en poëtische wedstrijden uitschreef, waaraan hij zelf deel nam. Een zijner naburen, <hi rend="spat">Guillemo de Bergendan</hi>, tot den oudsten adel behoorende, was een uitstekend dichter, hoewel hij scherper en ruwer was, dan de gewoonte der troubadours medebracht. Peire Cardinal, van wiens scherpe taal tegen de kerk hierboven sprake was, had 
ook in Arragon een toevluchtsoord gevonden. Dat de dichters er volle vrijheid genoten, kan men ook daaruit opmaken, dat er waren, zooals <hi rend="spat">Sordel</hi> en <hi rend="spat">Bernard de Rovenac</hi>, die den koning hekelden. Allen bewijzen echter dat in Catalonië en Arragon, tijdens zijne regeering, de poëzie in hooge eere stond.</p>
<p>De ondergang der poëzie in het moederland, Provence, werkte echter op den duur ongunstig op de instandhouding er van. Paus Innocentius IV verklaarde zelfs het provençaalsch voor eene kettersche taal, die ieder goed Christen diende uit te roeien. De teedere plant, zegt Tiknor, wier bloesems op eigen bodem niet meer mochten bloeien, verdorde, zooals te verwachten was, weldra ook op den grond, waarheen zij verplaatst werd. Wel verspreidden de verdrevene troubadours, die naar de hoven van Jacob, den veroveraar, en van zijnen vader gevloden waren, eenigen tijd lang over Saragossa en Barcelona den liefelijken glans, waarmede zij eens Arles en Marseille overgoten hadden; doch beide vorsten waren uit politieke redenen gedwongen, om zich zooveel mogelijk te zuiveren van den blaam der ketterij, dien de bescherming der troubadours op hen laadde. Zoo verbood Jakob in 1233 aan de leeken de lectuur van den limosynschen bijbel, die niet lang te voren ten hunnen gebruike in de landstaal overgezet was, en welke, ware dit niet geschied, zeer veel er toe had kunnen bijdragen om de provençaalsche taal en literatuur te bewaren.<note n="1)" place="foot">De later gedrukte Catalaansche bijbelvertaling van Bonifacio Ferrer werd met zooveel ijver vervolgd, dat er thans slechts één blad meer van overig is. Een afschrift er van schijnt echter nog in de keizerlijke Bibliotheek te Parijs te berusten.</note> Desniettemin gingen hunne opvolgers voort met de provençaalsche poëzie te begunstigen. Peter
<pb n="225"/>III, de veroveraar van Sicilië,<note n="1)" place="foot">Het was nadat de Franschen, na den Siciliaanschen vesper, in 1282, uit Sicilië verdreven waren. Peter III werd door den Paus in den ban gedaan en van zijn rijk vervallen verklaard. De Arragonezen verlieten hunnen koning echter daarom niet; hoewel zij er zich zeker wel van bediend zullen hebben, om van hem de plechtige bevestiging van Arragons vrijheden, het Privilegio general van 1282, te erlangen.</note> was zelf troubadour. Ofschoon later Alphonsus III en Jacob II zelve de dichtkunst niet beoefenden, verzamelden zij toch de dichters rondom zich en bestraalden hen met hunne vorstelijke gunst. Men verhaalt, dat bij de krooning van hunnen opvolger, Alphonsus IV, in 1328 te Saragossa, verscheiden gedichten van Peter, des konings broeder, ter eere van die gebeurtenis voorgedragen werden. Een dezer gedichten bestond uit 700 versen. - Verschillende redenen werkten, zoo als wij gezien hebben, te samen tot vernietiging der provençaalsche poëzie. Wel het meest zal hiertoe het verval der societeit, waarvoor zij geschikt was en uit wier midden zij oprees, hebben bijgedragen. Want hoe men ook over de ijdelheid en knutselarij van eenige gedichten der troubadours moge uitvaren, bij eenigzins nauwer onderzoek blijkt het, dat zij wel degelijk de uitdrukking waren van het leven hunner dagen en van eenen stand, die kracht en beschaving zóó vereenigde, dat het lang na dien duurde voor deze vereeniging zich weder in Europa vertoonen zou. Dat de poëzie der troubadours met de ridderschap nauw samenhing, kan men ook hieruit zien, dat de pogingen om haar ook na de kruistochten te doen voortduren geheel mislukten. Juist wijl men veelal het meest bekend is met dien tijd van 
verbastering, toen men ze door kunstmiddelen nog in 't leven zocht te houden, is ook het oordeel over den ouderen toestand zoowel der ridderschap als van hare poëzie meermalen onbillijk geworden.</p>
<p>In 1323 besloot de overheid van Toulouse, zoo men zegt, daartoe aangezet door eene edele vrouw, Clemence Isaure, eene akademie op te richten onder den naam van het vroolijke gezelschap der zeven troubadours van Toulouse, (Sobregaya Compenhia dels Sept Trobadors de Tolosa). Deze vereeniging begon hare werkzaamheden met brieven in proza en poëzie rond, te zenden, waarin zij alle dichters uitnoodigde om op den 1 Mei 1324 te Toulouse te komen, om aldaar met een vroolijk hart naar den prijs van den gouden violier te dingen. De eerste prijs werd behaald door <hi rend="spat">Vidal de Besalu</hi>, een Catalaansch edelman, wegens een gedicht ter eere van onze lieve vrouwe te Rome. De overwinnaar werd tevens tot meester of doctor in de vroolijke wetenschap benoemd. In 1355 werd door dit gezelschap een uitvoerig wetboek in proza en poëzie uitgegeven, onder den titel: Bepalingen van de zeven heeren beschermers der Vroolijke Wetenschap, (Ordenanzas del Sept Senhors Mantenedors del Gay Saber); ook werden er nog twee prijzen voor het bloemenfeest uitgeloofd, de eene bestaande uit een zilveren egelantier, de andere uit een gele acacia. Met eenige veranderingen wordt dit wetboek nog heden geraadpleegd bij het bloemenfeest, dat sedert steeds den l<hi rend="sup">sten</hi> Mei te Toulouse gevierd wordt.<note n="2)" place="foot">Vergelijk o.a. Recueil de l'Academie des jeux floraux. Toulouse, 1864. De naam vroolijke wetenschap steunt wel op eene woordelijke vertaling, maar drukt toch de zaak niet volkomen uit. Het tegengestelde is de ernstige wetenschap, die een meer practisch doel heeft. De gai saber zoude men de humaniora van hunnen tijd kunnen noemen.</note></p>
<pb n="226"/>
<p>Wat te Toulouse geschiedde, werd nagevolgd te Barcelona, waar koning Johan zijn hof hield. Deze vorst zond in 1388 een plechtig gezantschap naar Karel VI, Koning van Frankrijk, met verzoek om eenige dichters van het vroolijke gezelschap van Toulouse naar Barcelona te laten gaan, om aldaar een dergelijke vereeniging te stichten. Ten gevolge hiervan werd dan in 1390 te Barcelona een raad van de vroolijke wetenschap, volgens dezelfde statuten als te Toulouse, ingesteld. Zurita, de geschiedschrijver van Arragon, zegt dat toen Koning Johan I aan de regeering gekomen was, in plaats van wapenhandel en krijgsoefeningen, waarmede de vorige vorsten zich hadden opgehouden, thans liederen en gedichten in den smaak kwamen. Men richtte scholen op om zich te oefenen in de vroolijke wetenschap; en deze scholen werden zoo druk bezocht, dat de waardigheid der daar geleerde kunst begon te lijden, door het groot aantal van hen, die er zich aan wijdden. Johan's opvolger, Martin, vermeerderde zoowel de privilegiën als de inkomsten van den raad der vroolijke wetenschap. Na den dood van dezen koning, in 1409, werd deze raad naar Tortosa verlegd, doch zijne vergaderingen werden wegens de onlusten en vervolging weldra gestaakt. Nog eenigen tijd zoude echter de Provençaalsche kunst bloeien, toen een Castiliaansch prins, Ferdinand, de rechtvaardige, koning van Arragon en Katalonië geworden was. Voor zijn krooning te Saragossa had <hi rend="spat">Don Enrique</hi>, gemeenlijk, hoewel te onrecht, markgraaf van Villena genoemd, een allegorisch drama vervaardigd. Later, in 1412, vergezelde hij den koning naar Barcelona en bewerkte dat de raad der vroolijke wetenschap aldaar weder hersteld werd. Toen was het zeker de gulden tijd van dien raad. De koning zelf woonde menigmaal de 
zittingen bij; vele gedichten werden dan ter beoordeeling door de dichters aan die vergadering voorgelezen en eereprijzen of andere belooningen aan de beste hunner gegeven. Dit alles duurde voort totdat eindelijk de macht even als de taal van Kastilië overal in Spanje de overwinning behaalde.</p>
<p>Er bestaat nog eene verzameling van meer dan 300 Catalaansche gedichten, welke beginnen met die van <hi rend="spat">Jacme March</hi>, die in 1460 leefde, boven alle de overigen uitmuntte, en door de Spanjaarden voor hun Petrarca, dien hij schijnt nagevolgd te hebben, gehouden wordt. Zijne gedichten bleven lang in hooge eere en werden nog aan Philips II voorgelezen. Een ander gedicht van hem, dat nu eens het <hi rend="spat">boek van raadgevingen</hi>, dan eens het <hi rend="spat">boek der vrouwen</hi> genoemd wordt, bevat eene satire op de vrouwen en raadgevingen aan zijnen neef, voor wien het ook vervaardigd werd.</p>
<p>Hiermede eindigde ongeveer de beoefening der Provençaalsche poëzie in Spanje. Reeds in 1474, toen te Valencia een dichterlijke wedstrijd ter eere van onze lieve vrouwe uitgeschreven was, waren verschillende gedichten in het Kastiliaansch vervaardigd. Reeds lang was echter de ridderpoëzie aan de hoven in het binnenland van Spanje beoefend en had zich tot in Andalusië en Portugal uitgebreid. Johann II, koning van Kastilië, van 1407-1454, was zelf een der voornaamste beoefenaars en begunstigers van die soort van poëzie. Men vergelijkt de dichters, die tijdens zijne regeering bloeiden, waaronder de reeds genoemde Don Enrique en Macias, de verliefde (Macias el Enamorado) de meest bekende zijn, met de Duitsche minnezangers. Wij kunnen hierover niet uitweiden, maar gaan over om nog iets te zeggen over de troubadours in Italië.</p>
<pb n="227"/>
<p>4. Het was een heerlijke tijd voor de troubadours geweest, toen keizer Frederik Barbarossa, op het toppunt van zijn macht, na de onderwerping der Lombardijsche steden, te Milaan open hof hield en ter opluistering van zijne schitterende feesten en tournooi-spelen evenzeer de ridders als de troubadours uitnoodigde. Hetzelfde herhaalde zich, toen de keizer daarop naar Turijn toog, alwaar hij, in 1162, den graaf Raimund Berengar III met Provence beleende. De graaf was vergezeld van een grooten stoet edellieden en troubadours. Deze laatsten lieten, gedurende de feesten, hunne gaven hooren, zij zongen eene menigte Provençaalsche liederen, waarin de keizer bijzonder behagen schiep en de zangers rijkelijk begiftigde. Men verhaalt dat hij in geestdrift ontstoken, toen zelf een madrigal in het Provençaalsch zoude vervaardigd hebben,<note n="1)" place="foot">Het oorspronkelijke luidt aldus:
<lb/>
<lg type="poem">
<l>Plas my cavallier Frances</l>
<l>E la Dama Catalana</l>
<l>E l'onrar de Genoes</l>
<l>E la court de Castellana</l>
<l>Lou cantar Provensales</l>
<l>E la dansa Trivisana</l>
<l>E lou corps Aragones</l>
<l>E la perla Juliana</l>
<l>La mans e kara d'Angles</l>
<l>Et lou douzel de Thuscana.</l>
</lg>
Eenigen, zooals Raumer, schrijven dit gedicht echter aan den kleinzoon van Barbarossa, keizer Frederik II toe.</note> hetgeen volgens eene fransche vertaling van den volgenden inhoud is:</p>
<lg type="poem">
<l>J'aime le cavalier Français,</l>
<l>J'aime la Dame Catalane,</l>
<l>La civilité des Gênois,</l>
<l>La courtoisie Castillane.</l>
<l>J'aime le chanter Provençois,</l>
<l>Comme la danse Trévisane.</l>
<l>La taille des Aragonois</l>
<l>La perle fine Juliane</l>
<l>La main et le visage Anglois,</l>
<l>Et le jouvenceau de Toscane.</l>
</lg>
<p>Sedert dien tijd togen de troubadours voortdurend van Provence naar Lombardije en vonden aldaar eene menigte bewonderaars en navolgers. Zoo kwam dan ook de Provençaalsche taal er meer en meer in gebruik en verdrong er de inlandsche taal, die zich echter bijna nog niet als schrijftaal gevormd had. Overal aan de kleinere hoven vindt men sedert de troubadours, maar het hof van graaf Azzo VII, van Este, 1215-1264, was wel het meest schitterende verblijf voor hen. Daar werden feesten en poëtische wedstrijden gegeven. Mastro Ferrari was er de dichterkoning. Het getal der overigen is ontzaggelijk groot, doch slechts enkelen hunner woonden aan gene zijde van de Po, en te Rome verneemt men in 't geheel er
<pb n="228"/>niet van. Hun invloed werkte er veel en lang op de Italiaansche dichtkunst. Zoo kende Dante niet alleen de Provençaalsche taal en poëzie zeer goed, maar hij laat in het vagevuur zelfs den troubadour ArnoIdo Daniello zich in Provençaalsche verzen uiten en dichtte ook bovendien een Canzone, in 't Latijn, in 't Italiaansch en in 't Provençaalsch. Petrarca volgde in zijne Italiaansche liederen geheel de troubadours, die hij in hun vaderland opzocht; Boccacio bracht in zijne Decamerone eenige hunner gedichten in 't Italiaansch over. In't noorden van Italië was de oudste poëzie een tak van de Provençaalsche poëzie, zooals zulks ook in Katalonië en Arragon plaats vond. Doch, gelijk de Kastiliaansche en ook de Portugesche poëzie Wel eenen tijd lang denzelfden geest ademde, maar toch eigen taal en uitdrukking gebruikte, en daardoor de inlandsche letterkunde tot ontwikkeling bracht, zoo vinden wij ook in Italië de Siciliaansche poëzie, die eigen taal gebruikte en onder Keizer Frederik II vooral tot grooten bloei geraakte. Deze keizer, zelf een groot geleerde en dichter, bevorderde in zijn uitgestrekt gebied overal wetenschap en kunst. Hij stichtte de universiteit te Napels en spaarde kosten noch privilegiën om de beroemdste geleerden daarheen te lokken. Uit eigen middelen besteedde hij grootte sommen voor leergierige, doch behoeftige studenten, om aldus de studie der philosophie voor alle standen toegankelijk te maken. Zelfs zijne vijanden erkennen de buitengemeene begaafdheden van den keizer zelven. Hij verstond Latijn, Fransch, Italiaansch, Duitsch, Grieksch en Arabisch; hij had zich ijverig bezig gehouden met de beoefening der philosophie, vooral die van Aristoteles, wiens 
werken hij in het Latijn liet overbrengen. Een zijner liefhebberijen was de beoefening der dierkunde. Wij hebben van hem nog een werk over <hi rend="spat">de kunst om met vogels te jagen</hi>, de <hi rend="spat">arte venandi cum avibus</hi>.<note n="1)" place="foot">Aan dit werk, in twee boeken, ontbreekt een klein gedeelte. Het is met toevoegsels van zijnen zoon Manfred, het eerst gedrukt te Augsburg, 1596.</note> Hij handelt daarin niet alleen over de vogels, waarvan men zich bij de jacht bediende, maar over al het gevogelte in 't algemeen, over hunnen aard, voeding, vlucht enz. Het tweede boek loopt alleen over de roofvogels en beschrijft in 't bijzonder de wijze, om ze voor de jacht af te richten. Meer nog dan als geleerde is Frederik II geroemd als vurig bewonderaar en begunstiger der poëzie. De meest talentvolle dichters trokken naar zijn schitterend hof op Sicilië en ook naar Napels. Daar is dan ook de oorsprong der Italiaansche poëzie te zoeken. Van den keizer zijn nog eenige gedichten overig, waarvan het meest bekend is een <hi rend="spat">canzone</hi>, in drie coupletten ieder van 14 verzen, waarin hij de schoonheid en deugd zijner dame bezingt. Dit gedicht schijnt hij nog in het vuur zijner jeugd vervaardigd te hebben. Het is een zuiver Provençaalsch lied, een uitstorting van die machtige hartstocht, welke alle ridders tot troubadours maakte. Overigens is het meer merkwaardig om den maker, dan om buitengemeene verheffing of andere uitstekende eigenschappen. Des keizers liefde voor de gaia Scienza, zooals de Italianen het noemen, erfden zijne beide natuurlijke zonen <hi rend="spat">Enzio</hi>, koning van Sardinië, en <hi rend="spat">Manfred</hi>, koning van Sicilië. Alleen van den eersten hebben wij nog eenige stukken 
overig. Doch beiden worden door tijdgenooten en later door Dante tot de beroemde troubadours van hunnen tijd gerekend.</p>
<p>Van alle mannen, die Frederik II in zijn heerlijk streven ter zijde
<pb n="229"/>stonden, was niemand bekwamer en talentvoller dan <hi rend="spat">Pier delle Vigne</hi>.<note n="1)" place="foot">In 't Latijn Petrus a Viněls. Er bestaat nog eene verzameling brieven van hem, in de Latijnsche taal, deels in naam des keizers geschreven en uitgegeven o.a. te Bazel 1566 en te Amberg 1609. Deze verzameling is uiterst gewichtig voor de geschiedenis van die tijden.</note>Deze bedreven staatsman, geleerd wijsgeer, ervaren rechtsgeleerde, groot redenaar en dichter, was te Capua van geringe ouders geboren. Zijn vader was denkelijk wijnbouwer, zooals men uit den bijnaam delle Vigne (van den Wijngaard) opmaken kan. Hij studeerde te Bologna, toen het meest beroemd wegens hare school voor rechtsgeleerdheid; zijne armoede dwong hem om er van almoezen te leven. Later werd hij door zijn talent en kennis bij den keizer bekend, die hem tot kanzelier benoemde en in hem zijnen hechtsten steun vond in zijnen hevigen strijd tegen de aanmatigingen der kerk. Pier delle Vigne bezat zoozeer het vertrouwen van Frederik II, dat deze hem al zijne geheimen mededeelde en het rijksbestuur meermalen geheel aan hem overliet. Dit wekte echter den nijd der hovelingen op, die te recht of ter onrecht - want di is nog niet uitgemaakt - hem beschuldigden, dat hij verbindtenissen met paus Innocentius IV, den grooten vijand van Frederik II, aangeknoopt had. De keizer liet hem hierop in de gevangenis werpen, waar hij zich zelven in 1249 van kant maakte. Dante spreekt hem geheel vrij van schuld, zooals blijkt uit een plaats in de Inferno,<note n="2)" place="foot">Inferno VIII. 62 - 78.</note> waar hij hem o.a. laat zeggen: ‘Ik kon dat hart naar welgevallen neigen en hield er ieder, dien 't mij behaagde, buiten. Ik offerde mijne nachtrust en mijne gezondheid daarvoor 
op, maar niets kon mijnen ijver en trouw verzwakken; maar die boeleerster der hoven, de afgunst, welke steeds begeerig naar 't paleis der Caesars hare oogen wendt, de dood, de pest der hoven, deed aller gemoederen zich tegen mij keeren en ook den keizer zelven tegen mij ontvlammen in vurigen toorn, zoodat al mijn blijdschap en eer in sombere smart verkeerde. Mijn gemoed, over dien smaad verontwaardigd, geloofde door den dood die schande te kunnen ontvluchten.’ Daarop zweert hij dat hij jegens zijnen edelen vorst nooit den eed gebroken noch hem zijn trouw ontnomen heeft en roept: ‘Indien een uwer (Virgilius en Dante) naar de aarde terugkeert, herstel mijn goeden naam, waarop nog de schuld ligt, die de nijd er op wierp.’<note n="3)" place="foot">
<lg type="poem">
<l>E si di voi alcun nel mondo riede,</l>
<l>Conforti la memoria mia, che giace</l>
<l>Ancor del colpo, che 'nvidia le diede.</l>
</lg></note></p>
<p>De weinige gedichten die Ons van Pier delle Vigne overbleven, zijn krachtig, verraden bekendheid met de klassieke oudheid en muntten uit door fraaie beelden en schilderingen.<note n="4)" place="foot">Onder de gedichten van Pier delle Vigne treft men ook het oudste sonet aan.</note> Hij richtte zijne verzen tot de getrouwe en ongelukkige Florimonda, wier gemaal, daarover verbitterd, den dichter bij den keizer aanklaagde en zich daarbij van een oproerig geschrift bediende, dat Pier zoude vervaardigd hebben.</p>
<p>De aanvang der Italiaansche poëzie is in Sicilië te zoeken, want Palermo was lang de plaats, waarop alle dichters hunne oogen richtten. Overigens waren de vele dichters, die het glansrijke hof verheerlijkten, geheel volgelingen van de Provençaalsche troubadours. Het was niet eigen
<pb n="230"/>natuur maar de vroegere kunst, waardoor zij zich lieten inspireeren. In zooverre staat deze poëzie achter bij die, welke eens te Toulouse bloeide; doch wijl men in Sicilië in eigen taal begon te dichten, droeg zij meer vruchten voor de Italiaansche letterkunde, dan de troubadours in het Noorden van Italië konden verschaffen. Wij zullen er hier ons echter niet langer mee bezig houden, wijl het hier voldoende is, de aandacht er op te vestigen, dat de poëzie der troubadours in Italië, zooals bijna overal, op twee wijzen invloed uitgeoefend heeft op de litteraire ontwikkeling der volkeren. Hetzij men echter in de Provençaalsche taal dichtte, hetzij men den inhoud der Provençaalsche liederen in de inlandsche taal overbracht, deze poëzie bleef toch steeds verbonden met de hoven. Waar ridders bijeen waren, en ridderlijke feesten gevierd werden, konde alleen de poëzie der troubadours welig tieren. De geschiedenis van de opkomst, bloei en het verval der ridderschap is dus tevens de geschiedenis van het verloop der Provençaalsche poëzie. Onder de vele Siciliaansche dichters, die in den zelfden trant dichtten, is merkwaardig <hi rend="spat">Guido delle Colonne</hi>, die zich vooral te Messina ophield. Hij bezat den titel van <hi rend="spat">Guidice</hi>, hetgeen toen zooveel als thans doctor schijnt beteekend te hebben. De roem van zijne geleerdheid was dan ook zoo groot, dat Eduard I op zijne terugreize van het Heilige Land, in 1273, hem met zich naar Engeland wist te troonen alwaar hij eene <hi rend="spat">Historia</hi> de <hi rend="spat">regibus et rebus Angliae</hi> schreef. Zijn merkwaardigst geschrift is echter eene ook in 't Latijn geschrevene <hi rend="spat">Historia-destructionis 
Trojae</hi>, geschiedenis der verwoesting van Troja, in 35 boeken, een werk dat algemeen verbreid werd en de bron van vele later geschriften over dat onderwerp geworden is. Zijne Italiaansche liederen, canzones, zijn tot onzen tijd toe door de Italianen in eere gehouden. Dante merkt ergens op, dat de stijl van Guido deftig, tragisch is, terwijl hij zelf losser en luchter trant volgde, waarom hij dan ook aan zijn groot gedicht den naam Comoedia gegeven had.<note n="1)" place="foot">Dr. C. Ruth. Geschichte der Ital. poëzie. I. bl. 332.</note></p>
<p>De troubadours en ook de latere Italiaansche kunstrechters verheffen zeer de Siciliaansche dichteres <hi rend="spat">Nina</hi>,<note n="2)" place="foot">Eenigen noemen haar de eerste Italiaansche dichteres. Deze eere schijnt echter toe te komen aan zekere Gaja, dochter van Gherardo da Camino, zooals o.a. blijkt uit Dante, Purgat. XVI, 136-140 en waarvan een oud commentator zegt dat zij was prudens domina, literata, magni consilii et magnae prudentiae, maxirmae pulchritudinis, quae scivit bene loqui rytmatice in vulgari.</note> die ook wegens de romaneske liefde die de dichter <hi rend="spat">Dante</hi> van Majano, in Toskane, haar toedroeg, bekend geworden is. Hij had haar nooit gezien; maar de roep harer schoonheid en hare groote gave van dichten deden hem in liefde ontbranden en dat uitte hij in een vurig sonnet, waarin hij haar om wederliefde bad. Nina was voor eenen zoo vurigen aanbidder niet ongevoelig. Zij antwoordde met een beleefd sonnet, waarin zij verklaart, dat zij er zich in verblijdt zulk een edel minnaar te hebben en waarbij zij den wensch uit, om hem te zien en te kunnen onderzoeken, of zijn hart met zijne pen overeenstemt. Zij stond dan ook aan niemand der overige troubadours meer toe om minneliederen aan haar te wijden en noemde zich zelve steeds Nina di Dante. Van de sonnetten, ten gevolge dezer romaneske minnarij vervaardigd, zijn nog verscheidene overig.</p>
<pb n="231"/><p>Wij zullen onze beschouwing der ridderlijke of hoofsche poëzie hier eindigen met eene beschouwing, welke wij grootendeels aan Dr. Ruth<note n="1)" place="foot">Geschichte der Italienischen Poëzie I bl 321 vgl.</note> ontleenen en die tevens als inleiding kan dienen tot hetgeen wij over de Duitsche minnezangers te zeggen hebben. De poëzie geeft als in een spiegel de gewichtigste voorvallen des levens, zij weergalmt de toonen, waardoor het gemoed der volkeren bewogen wordt. De rust, die over de antieke kunstwerken verspreid lag, moest dus in de middeleeuwen wijken voor de onrust, welke vooral gedurende de kruistochten aller gemoederen prikkelde. Zooals men het Christendom het gevoel der middeleeuwen, kan men de ridderschap de daad er van noemen; beiden gaven aan de kunst den rechten toon en bijzondere kleur. Het Christendom was allen gemeen; de meerdere of mindere ontwikkeling van de ridderschap bij de verschillende natiën vormde en wijzigde het meest hunne poëzie. De ridderschap bracht eerst den rechten geest in het organisme der volkeren, dewijl zij de algemeene heerschende gevoelens tot bewustzijn bracht en op bepaalde daden richtte; zoo werd de ridderschap de eigenlijke opwekster der poëzie. Alle gevoelens vereenigden zich hierbij tot handeling en verkregen daardoor eerst het rechte leven, de geestdrift en de vroomheid vonden beiden voldoening in de kruistochten, trotschheid en eerzucht vond zich beloond in gevechten en kampstrijden. Een leven, dat doorgebracht werd, deels in strijd, deels in liefdesgenot, deels in godsvrucht bij prachtige tournooispelen, bij de gevaarlijke jachtpartijen of ook bij vroome kerkplechtigheden, was een leven, waarin aan alle eischen der phantasie voldaan werd, in één 
woord, een echt poëtisch leven. Zoo ontstond dan eerst door de ridderschap de nieuwe, de Christelijke of zoo men wil de romantische poëzieen waren in den beginne ridders alleen de dichters. Waar het ridderwezen het meest bloeide, kwam dus ook het eerst de poëzie tot bloei. Terwijl waar, zooals bij de Italianen, deels door den invloed der kerk, deels door de zorg voor de materieele belangen, het ridderwezen niet recht wilde opkomen, ook de nationale poëzie zich later ontwikkelde dan elders; terwijl in andere landen vele dichters onder de ridders opstonden, aan beiden zijden der Pyreneën de troubadours, in 't noorden van Frankrijk de trouvères, in Engeland de minstrels, in Duitschland de minnezangers, moesten de Italianen zich nog lang behelpen met troubadours uit Provence of van elders; en dan waren het nog natuurlijk de ridders alleen, die de behoefte er aan gevoelden en ontwikkelden. In Lombardije kon de nationale poëzie niet verrijzen, omdat de Provençalen er te zeer en te lang den boventoon behielden en ook al wijl de ridderschap onder de twisten met de burgers der steden meermalen bezweek, ten minste nooit tot de macht en het aanzien, dat zij elders bezat, geraken konde; zulks was vooral in Toskane het geval. De bewoners van Venetië, van Genua en Pisa stelden te veel belang in de voordelen, die de opkomende handel verschafte, dan dat hunne zielen voor de ridder-poëzie ontvankelijk konden zijn, en de pausen hadden het moeilijk genoeg met dogma's der kerk en met de uitbreiding van hun wereldlijke macht, dan dat zij aan eene voor beiden zó00F3; gevaarlijke kunst toegang zouden hebben gegeven. Slechts in het ridderlijke Napels en in het prachtige Palermo kon de ridder-poëzie tot bloei 
geraken; toen Frederik II het zaad, dat daar reeds door de Arabie-<pb n="232"/>ren en Noormannen zoo rijkelijk gestrooid was, wel deed ontkiemen en heerlijk kweekte.</p>
<p>5. Wanneer wij nu overgaan tot de poëzie der Duitschers, dan is het ook al weder daarom, wijl gedurende de 12<hi rend="sup">de</hi> en 13<hi rend="sup">de</hi> eeuw de invloed der Fransche beschaving zoowel op het leven als op de letterkunde van Duitschland buitengemeen groot geweest is. Reeds in de 10<hi rend="sup">de</hi> eeuw komen er in Saksen adelijke familiën voor die Fransche bonnes hadden om hunne kinderen de beide talen der Franken te laten leeren.<note n="1)" place="foot">H. Leo, Vorlesungen über die Gesch. des Deutschen Volks. Bd. II. bl. 9.</note> Sedert het begin der kruistochten vermeerderde het verkeer tusschen Frankrijk en Duitschland onophoudelijk. Het geheele tournooiwezen der Franschen werd door de Duitschers overgenomen. Vooral door de Nederlanden<note n="2)" place="foot">Van de Nederlandsche ridders dichtten in 't Fransch o.a. Boudewijn van Konstantinopel en Hendrik III van Brabant. Hertog Jan I van Brabant was de eenige, die in dietsche verzen de troubadours zocht na te volgen. Zie Dr. N.J.A. Jonckbloet, Geschiedenis der Nederl. Letterkunde. 1868 I bl. 350.</note> kreeg de Fransche beschaving hare verbreiding over Duitschland. Groot is zonder twijfel ook in dit opzicht de invloed geweest van Keizer Frederik I, wiens gemalin Beatrix uit Bourgondië, geheel naar Fransche zeden opgevoed was. Ook de groote tegenpartijder van den Hohenstaufer, Hendrik de Leeuw, die de poëzie evenzeer aan zijn hof begunstigde, was gehuwd met eene vrouw, Mathilde van Engeland, die de Normandisch- Fransche taal en gebruiken uit haar ouderlijke woning medebracht. Bij de groote feesten, die ten hove gegeven werden, waar de Fransche en Duitsche ridders met de dichters bijeen kwamen, heerschte de Fransche beschaving en deze drong zelfs tot 
de lagere klassen der maatschappij door.<note n="3)" place="foot">Groot was het onderscheid tusschen hovescheit, hoffelijkheid, heusheid en dorperheid, tusschen eenen <hi rend="spat">courtois</hi> en <hi rend="spat">vilain</hi>, een man van 't hof, cour, en van 't land, villanus.</note> Geen luisterrijker vertooning misschien en die den aard van het middeleeuwsch verkeer onder de ridders in klaarder licht stelt, dan het groote feest, dat Frederik I in 1184 te Mainz, ter eere van den vrede van Constantz vierde.<note n="4)" place="foot">Uitvoerig beschreven door von Raumer, Geschichte der Hohenstaufen II, bl. 281 vlg.</note> Veertig duiżend ridders uit alle landen der Christenheid waren hier vereenigd om bij de schitterende tournooien hunne bedrevenheid in ridderlijke oefeningen ten aanschouwe der schoonste en aanzienlijkste vrouwen ten toon te spreiden. Tal van zangers was er vereenigd. Heinrich von Veldeke en Guiot van Provins ontmoetten hier elkander.<note n="5)" place="foot">Men beweerde later dat de keizer Fransche en Duitsche dichters te Mainz uitgenoodigd had, om onderling een poëtischen wedstrijd aan te gaan en men wist veel van dien kamp te verhalen. Dit behoort echter tot de fabelen.</note> Men had aan den Rhijn eene nieuwe stad aangelegd, om zoovele en aanzienlijke gasten wel te onthalen.</p>
<p>Het Duitsche minnelied is evenzeer een uitvloeisel van de Provençaalsche poëzie, als zulks met de Siciliaansche gedichten het geval was. Het getal Duitsche minnezangers is ontzaggelijk groot.<note n="6)" place="foot">De volledigste en beste verzameling dezer gedichten leverde F. von Hagen: Minnesinger. Deutsche Liederdichter der 12, 13 und 14 Jahrh. Leipz. 1838, 4 Bd. 4<hi rend="sup">o</hi> Eene bloemlezing leverde K. Volkmar. Auswahl der Minnesänger 1845.</note> Onder de kleinere ho-<pb n="233"/>ven, waar de vorsten zelve voorgingen met de beoefening der vroolijke kunst, wedijveren met elkander die van de hertogen van Oostenrijk uit het Babenbergsche huis en die van Thuringen. Onder Leopold VI, Leopold VII en nog meer onder zijn opvolger Frederik II, bloeide in Oostenrijk de ridderschap evenzeer als de minnezang. Reeds tegen het einde der 12<hi rend="sup">de</hi> eeuw was het Oostenrijksche hof de geliefde verblijfplaats der dichters en slechts het hof van Koning Artur konde er, zoo als zij zeiden, mee worden vergeleken. Die groote roem bleef zelfs bewaard toen de poëzie er reeds vervallen was; zoodat nog op 't einde der 13<hi rend="sup">de</hi> eeuw het bij de dichters gebruikelijk was, naar het Oostenrijksche hof te trekken, hetgeen velen toen echter zeer tegenviel. De hoogste glans van het Thuringer hof valt in 't begin der 13<hi rend="sup">de</hi> eeuw, onder den landgraaf Hermann. Men trof er toen een aantal adelijke en ook onadelijke zangers aan, die er zoo goed ontvangen werden, en er zoo onbezorgd en onbesuisd leefden, dat het eenigen der meer ernstigen hunner, zooals Walther van der Vogelweide en Wolfram van Essenbach, te erg werd. Het schijnt dat deze zangers eene orde vormden en er onderling dichterlijke wedstrijden, zooals de ridders hunne 
tournooien, gehouden werden. Dat echter de minnezang niet bij beide genoemde hoven beperkt bleef kan men hieruit nagaan, dat onder de minnezangers ook voorkomen: Hendrik I, hertog van Anhalt, gestorven 1252; Hendrik III, markgraaf van Meissen, gestorven 1288; Otto IV, markgraaf van Brandenburg, gestorven 1308; Wenzel II, van Bohemen, gestorven 1305; Witzlav IV, van Rügen, en Hendrik IV, van Breslau, gestorven 1290. De Duitsche minnezangers hebben niet de volheid van het leven tot stof voor hunne gezangen genomen, zooals de Provençalen zulks gedaan hadden. De Duitschers beperkten hunne stof tot de verheerlijking der vrouw en werden daardoor meermalen inniger en ernstiger; maar ook ééntooniger en buitensporiger in hunne idealiseering. Lafheid en knutselarij zijn de gebreken, welke de kunstrechters vooral bij de Duitsche minnezangers wraken. Aan Gervinus komt de verdienste toe dat hij de gebreken der hoofsche poëzie in Duitschland tegenover die, welke in Provence zich ontwikkelde, goed in 't licht gesteld heeft. Niettemin hebben de Duitsche minnezangers in het technische gedeelte der poëzie eene kunstvaardigheid verkregen, welke de bewondering der kenners verwekt.<note n="1)" place="foot">J. Grimm, über den altdeutschen Meistergezang, bl. 37 zegt hiervan het volgende: Von Weitem meinen wir denselben Grundton zu vernehmen, treten wir aber näher, so will keine Weise der andern gleich sein. Es strebt die eine sich noch einmal höher zu heben, die andere wieder herunter zu sinken, und mildernd zu mäszigen; was die eine wiederholt, spricht die andere nur halb aus. Diese Sänger haben sich selbst Nachtigallen genannt, und gewisslich könnte man auch durch kein Gleichniss als das des Vogelgesangs 
ihren überreichen nie erfassenden Ton treffender ausdrücken, in welchen jeder Augenblick die alten Säge in immer neuer Modulation wiederkommen.</note> Hunne gezangen zijn of <hi rend="spat">Leiche</hi> (prov. lai) uit eenvoudige rijmverbindingen bestaande, of <hi rend="spat">Lieder</hi>, gedichten in coupletten verdeeld en waarbij het rijm op verschillende wijzen afwisselt.<note n="2)" place="foot">Leiche beteekent eigenlijk slechts gezang, modus, canticum en werd al vroeg van de kerkgezangen en Latijnsche liederen gebezigd. Later gaf men het de beteekenis van het Provençaalsche lai, een woord dat van het Celtisch afgeleid wordt. Over de Leiche, en de Reien en Tänze in dien vorm gedicht, zegt Köberstein het volgende: ‘Das Characteristische in dem Formellen dieser Gedichte besteht nur darin, dass sic, nicht den folgerecht durchgeführten Strophenbau der eigentlichen Lieder haben, sondern dass aus einem Ton in den andern, mit einem Wechsel der Melodie, übergegangen werden kann, doch so, dass wo der Dichter zu aehnlichen Gefühlen oder Gedanken zurückkehrt, auch oft dasselbe System wiederholt wird; dass ferner, waehrend im Liede mit der Strophe der Gedanke abschliessen muss, hier eher das Hinübergreifen des Sinnes aus einem System in das andere gesucht wird; endlich, dass wenn sich auch in der Regel zwei gleiche Systeme als einander Stollen folgen, doch nur selten der dazu im Liede erforderte Abgesang gefunden wird.’ F. Wolf heeft een verhandeling over de Lais Heidelb. 1841 en Lachmann over de Leiche Rhein. Mus. 1829, geschreven.</note> De oudste liederen, welke in het handschrift, dat
<pb n="234"/>de minnezangen bevat, aangetroffen worden, zijn ook de eenvoudigste. Het zijn de liederen van <hi rend="spat">Kürenberg, Dietmar von Eist</hi> en <hi rend="spat">Walram van Gresten</hi>. De lateren houden echter <hi rend="spat">Heinrich von Veldeke</hi> voor den eersten minnezanger die de ware kunst verstond.<note n="1)" place="foot">Gottfried zegt van hem o.a. Er Inpfete dass ērste rīs In tiktischer zungen.</note> Hij gebruikte het eerst het rijm voortdurend en verdeelde zijne gezangen in behoorlijke koepletten. Deze liederen werden reeds voor 1190 vervaardigd. Doch na dien tijd komt eigenlijk eerst de rechte bloeitijd van den hoofschen minnezang, waarin bijzonder uitgemunt hebben: <hi rend="spat">Heinrich von Morungen</hi>, wiens beroemd gedicht, <hi rend="spat">von des todes gehügede</hi>, herinnering aan den dood, echter volgens Köberstein voor 1163 vervaardigd werd. Zijn taal is Nederduitsch, hij was denkelijk uit de buurt van Göttingen. <hi rend="spat">Hartmann von Aue</hi>, denkelijk een Zwaab en ongeveer 1170 geboren. Hij was der Fransche en Latijnsche taal kundig en nam aan een kruistocht deel, denkelijk aan dien van 't jaar 1197-1198; hij bereikte echter zelfs niet eens het Byzantijnsche rijk. Eenige zijner liederen zijn vóór dien tocht vervaardigd. Men weet weinig van zijn leven. Tusschen 1210 en 1220 is hij overleden. <hi rend="spat">Reinmar</hi> kreeg den bijnaam van der <hi rend="spat">Alte</hi>, om hem van een anderen minnezanger <hi rend="spat">Reinmar von Zweter</hi> te onderscheiden; hij wordt voor dengene gehouden, dien Gottfried<note n="2)" place="foot">Tristan 4777 vgl. Hij noemt hem ir aller leitefrouwe.</note> zoozeer roemt als den reeds verstomden nachtegaal van Hagenau. Wel 
zijn er veel liederen van hem overig, maar van zijn leven weten wij zoo goed als niets. Slechts weten wij, dat hij in 1220 niet meer in leven was. <hi rend="spat">Wolfram von Esschenbach</hi>, die voor den uitvinder der dag- en wachtersliederen, <hi rend="spat">Tage und Wächterliederen</hi> doorgaat, doch daarin slechts de Provençaalsche alba's nagevolgd heeft. In deze liederen scheidden de minnenden eerst bij het aanbreken van den morgen, terwijl wachters in de nabijheid of op de tinnen van het kasteel hen reeds lang waarschuwen om uiteen te gaan. Over Esschenbach zullen wij echter bij de epische poëzie uitvoeriger dienen te spreken. Het getal liederen, dat van hem overig bleef, is ook gering.</p>
<p>De voortreffelijkste minnezanger, dien wij kennen, is <hi rend="spat">Walther von der Vogelweide</hi>.<note n="3)" place="foot">Uitgaven zijner gedichten zijn geleverd door Lachman 1827, 3 uitgave (door Haupt) 1853, door Max Rieger 1862, door Pfeiffer 1864. In 't hedendaagsch Duitsch door K. Simrock: Gedichte Walthers von Vogelweide, mit Erlaüterungen von den Ueberzetser und von W. Wackernagel 4 ed. 1864, 2 th. Over zijn leven en gedichten schreven Docen: ueber die deutschen Liederdichter seit den Erlöschen der Hohenstaufen bis auf die Zeiten Kaiser Ludwigs des Baiern. Archiv fur Geogr. Hist. enz. Jhrgang 1821, N0. 50-54. Uhland, Walther von der Vogelweide. 1822; A.A. Daffïs zur Lebensgeschichte Walthers v.d. Vogelweide 1854. Max Rieger das Leben W.v.d.V. 1863; A. Menzel, das Leben W.v.d.V. 1865.</note> Zijn geboortejaar valt tusschen 1165 en 1173. Over zijn
<pb n="235"/>afkomst zijn de meeningen verdeeld. Men hield hem lang voor een Zwitscher, anderen voor een Zwaab. De geleerde en scherpzinnige Lachmann zegt, dat Walther van kinds af voor een Oostenrijker doorgegaan is; zoo-als hij ook zelf verklaart, dat hij in Oostenrijk <hi rend="spat">singen</hi> en <hi rend="spat">sagen leerde</hi>. Hij was Van adel, voerde een zwervend leven en stond in nauwe betrekking met Koning Filips, met de Keizers Otto IV en Frederik II, van wien hij een rijksleen ontving. Ook de landgraaf Hermann, verscheidene Oostenrijksche hertogen en andere wereldlijken en geestelijken telde hij onder zijne vrienden en begunstigers. Hij leefde minstens tot 1227 of ook nog later, indien hij, zooals eenigen beweeren, den kruistocht onder Frederik II mee aanvaardde. Volgens het algemeen geloof is hij te Würzburg begraven. Ongeveer 1178 begon hij te dichten; terwijl de liederen, die wij van hem bezitten tusschen 1198-1227 vervaardigd zijn. Of hij nog andere dan lyrische gedichten gemaakt heeft, kan men niet bepalen. - Walther is niet alleen de voortreffelijkste, maar ook de veelzijdigste der Duitsche minnezangers. Zijne voorstelling der liefde en der vrouwen is edel, doch niet laf. Hij kent en beoordeelt het geheele leven van zijn tijd en neemt deel in de vreugde en het leed van allen. Als echte Duitscher geeft hij den keizer wat des keizers is en is heftig gebeten op de aanmatigingen van de kerk. Scherp berispt hij de heerschzucht en verdorvenheid der geestelijken, hoewel hij zich bewust is een oprecht Christen te zijn. Geen kerkelijk dogma beheerscht echter zijn geloof. Christen, Joden, ja Heidenen acht hij evenzeer, wanneer zij slechts oprecht den eenigen God dienen. De verdeeldheid, die er onder de Duitsche vorsten heerscht, beklaagt hij even diep,
als de wanorde en de zwakheid van het rijk, die hiervan het gevolg was. Toch bemint hij zijn land, waarvan het volgende lied, dat hij ter eere van Duitschland dichtte, getuigen moge:</p>
<lg type="poem">
<l>Ir sult sprechen willekomen:</l>
<l>Der iu maere bringet, daz bin ich.</l>
<l>Allez, daz ir habt vernomen,</l>
<l>Daz ist gar ein wint:<note n="1)" place="foot">Dat is maar wind.</note> nū frāget mich.</l>
<l>&nbsp;</l>
<l>Ich wil aber miete:<note n="2)" place="foot">Loon.</note></l>
<l>Wirt mīr lōn iht guot,</l>
<l>Ich sage iu vil līhte<note n="3)" place="foot">Veel licht, waarschijnlijk.</note> daz iu sanfte tuot,<note n="4)" place="foot">Genoegen doet.</note></l>
<l>Seht, waz man mir ēren biete.</l>
<l>&nbsp;</l>
<l>Ich wil tiuschen<note n="5)" place="foot">Duitsche vrouwen.</note> frowen sagen</l>
<l>Solhiu maere, daz si deste baz</l>
<l>Al der werlte suln behagen</l>
<l>Ane groze miete tuon ich daz.</l>
<pb n="236"/>
<l>Waz wold ich se lōne?</l>
<l>Si sint mir ze hēr:</l>
<l>Sō bin ich gefüege, und bitte si nihtes mēr,</l>
<l>Wan daz si mich grüezen schōne.</l>
<l>&nbsp;</l>
<l>Ich hān land vil gesehen</l>
<l>Unde nam der besten gerne war:</l>
<l>Übel müeze mir geschehen,</l>
<l>Künde ich ie mīn herze bringen dar.</l>
<l>&nbsp;</l>
<l>Daz im wol gevallen</l>
<l>Wolde fremeder site.</l>
<l>Nū waz hulfe mich, ob ich unrehte strite?</l>
<l>Tiuschiu zuht gāt vor in allen.</l>
<l>&nbsp;</l>
<l>Von der Elbe unz an den Rīn</l>
<l>Und her wider unz an Ungerlant</l>
<l>Sō mugen wol die besten sīn,</l>
<l>Die in der werlte hān erkant.</l>
<l>&nbsp;</l>
<l>Kan ich rehte schouwen</l>
<l>Guot gelaz unt līp,<note n="1)" place="foot">Lijf.</note></l>
<l>Sem<note n="2)" place="foot">Zoo waar, waarlijk.</note> mir Got, sō swüere ich wol</l>
<l>Daz hie diu wīp.</l>
<l>&nbsp;</l>
<l>Bezzer sint danne ander frouwen,</l>
<l>Tiusche man sint wol gezogen,</l>
<l>Rehte als engel sint diu wīp getān:</l>
<l>Swer si schildet, derst<note n="3)" place="foot">Hij is.</note> betrogen:</l>
<l>Ich enkan sīn anders niht verstān.</l>
<l>&nbsp;</l>
<l>Tugent und reine minne,</l>
<l>Swer die suochen wil,</l>
<l>Der sol komen in unser lant:</l>
<l>Da ist wünne vīl:</l>
<l>Lange müeze ich leben dar inne!</l>
</lg>
<p>Walther verschilt vooral ook daarin van de overige minnezangers dat hij zijn eigen oordeel gebruikt en daarnaar alles, wat hem in zijn veel bewogen leven voorkwam, richt en voorstelt. De overigen volgden veelal de mode of de sleur. Hoog wordt hij dan ook door de Duitschers van onzen tijd verheven. Gervinus zegt van hem, dat hij in veelzijdigheid de troubadours evenaart, doch in diepte van gevoel, in eenvoud en waardigheid hen overtreft. Zijn liederboek, zegt hij, diende in de handen van ieder welgeaard Duitscher te zijn. Doch reeds in oude tijden dacht men zoo
<pb n="237"/>over Walther. Gottfried van Straatsburg zegt in zijn Tristan,<note n="1)" place="foot">Tristan 4794:
<lg type="poem">
<l>Wer leitet nu die lieben schar?</l>
<l>Wer wīset diz gesinde.</l>
<l>Ich waene, ich sī wol vinde,</l>
<l>Diu die baniere vüeren sol:</l>
<l>Ir meisterinne kan ez wol,</l>
<l>Diu von der Vogelweide,</l>
<l>Hei, wie diu über heide</l>
<l>Mit hōher stimme schellet</l>
<l>Waz wunders sī gestellet,</l>
<l>Wie spaehe si organieret,</l>
<l>Wie sie ir sanc wandelieret!</l>
<l>Ich meine aber in dem dōne</l>
<l>Dā her von Cītērōne</l>
<l>Dā diu gotinne Minne</l>
<l>Gebiutet ūf und inne:</l>
<l>Diu ist dā ze hove kamerīn</l>
<l>Diu sol ihr leiterinne sīn.</l>
</lg></note> waar hij van de nachtegalen of dichters zijns tijds spreekt: ‘Wie zal echter de geheele lieve schaar aanvoeren? Wie zal de banier dragen? Het is van Vogelweide, wel wat klinkt die met luider stemme over de heide! Wat wonderen brengt hij ons! Hoe fijn orgelt hij, hoe zacht kwinkeliert hij!’ Bij Walther is nog alles ernst; terwijl het bederf der tijden reeds aan de ridderschap en de minnedienst knaagde; waardoor de waardigheid er van verloren ging. Hij laat zich dan ook niet hooren, waar dartelheid en ongebondenheid den teugel vierde. Slechts aan eerlijke vrouwen wenscht hij zijn hulde te bieden.</p>
<p>Een anderen geest ademen de gedichten van zijnen jongeren tijdgenoot <hi rend="spat">Neidhart von Reuenthal</hi>, die de hofpoëzie onder het volk bracht en zoo de meest populaire minnedichter geworden is. De Oostenrijksche en Beiersche boeren schijnen in de 13<hi rend="sup">de</hi> eeuw zich in een buitengewonen wel vaart en weelde verheugd te hebben. Het natuurlijk gevolg hiervan was, dat zij de hoofsche manieren en kleeding zochten na te volgen.<note n="2)" place="foot">Een Flaeminc was bij hen het ideaal van beschaving, evenzoo een Wāleis; maakte deze het hof bij een boeremeisje, dan was zij dadelijk gewonnen. Zooals o.a. blijkt uit de volgende verzen:
<lg type="poem">
<l>‘Tohter, wer mac ez sīn?</l>
<l>Ein Wāleis, liebiu muoter min.’</l>
<l>‘Liebez kint, daz ist ein man</l>
<l>Der sende sorge wenden kan,</l>
<l>Lōn' ime, daz ist wolgetan.’</l>
</lg></note> Wijl zij meest aan 't uiterlijke bleven hangen, gaf het contrast tusschen hunne innerlijke plompheid en hun uiterlijk meermalen aanleiding tot bespotting en hekeling. In navolging van het. Oostenrijksche hof verlangden zij ook liederen, die zij bij hunne danspartijen, 's zomers in de weide, en 's winters in de schuren, konden zingen. Neidhart of Nīthart, zooals men zei, dichtte ze en werd aldus de stichter van de zoogenaamde höfische Dorfpoëzie,<note n="3)" place="foot">Zie hierover de verhandeling van Schröder, die höfische Dorfpoësie des deutschen Mittelalters. In het Jahrbuch für Litteraturgeschichte von R. Gosche, Berlin, 1865.</note>
<pb n="238"/>de kunstpoëzie voor de dorpelingen. Hij zelf was uit Beieren en behoorde tot den ridderstand en bezat er het leen Reuenthal, een dorp in de nabijheid van Landshut gelegen. De dichter schijnt het daar echter niet ruim gehad te hebben en ook met de rijke boeren meermalen in onmin geraakt te zijn, waartoe hij echter zelf veelal de aanleiding gaf. Wij weten van het leven des dichters slechts zooveel als uit zijne eigen gedichten op te maken is. Nu hebben wij van hem een lentelied, dat hij bij zijn terugkeer van een kruistocht vervaardigde. Het moet de tocht geweest zijn, die Leopold VII, hertog van Oostenrijk, van 1217-1219 ondernomen heeft en waaraan vele Beierschen deel namen. Teruggekeerd naar zijn vaderland viel hij in ongenade bij den hertog van Beieren en verloor daardoor zijn leengoed, waarop hij zich, in 1230, naar Weenen begaf, waar hertog Frederik II de dichtkunst bovenal kweekte en een tal uitstekende mannen aan zijn hof verzameld had.<note n="1)" place="foot">De Kronieken noemen hem een vir ultra modum strenuus in armis, qui potenter principans terras gubernavit. Aan zijn hof kwamen <hi rend="spat">Tanhäuser</hi>, Pfeffel, Bruder en Wernher en anderen, want zooals een oud lied zegt:
<lg type="poem">
<l>Die seinen hoff süchten</l>
<l>Und seiner gabe gerüchten</l>
<l>Der waz mer danne vil.</l>
</lg>
Geen wonder ook, want:
<lg type="poem">
<l>Ritter unde knehte die wurden alle bī im rīch.</l>
</lg></note> Hier beleefde de dichter gelukkige dagen, totdat hij deels door ouderdom, deels doer de onrust der tijden, waar ook Oostenrijk het slachtoffer van werd, uit zijn vroolijke stemming geraakte. Wanneer hij overleden is, weet men niet, doch wel dat hij in 1234 tot het leger der Oostenrijkers behoorde, dat de Beiersche grenzen bewaakte.</p>
<p>Wat zijne gedichten betreft, zij zijn niet allen voor ons bewaard en veel, wat hem wordt toegeschreven, is door lateren in zijn trant vervaardigd. Het zijn vooral dansliederen, welke weer in twee deelen vallen, die voor den winter en die voor den zomer gemaakt zijn. Het onderscheid tusschen deze beide soorten is vrij groot. Aan de hoven danste men in de zalen. Aan het hof te Weenen waren dikwijls de hertogen zelve de voorzangers van de reien. De hofdichters maakten voor deze danspartijen liederen, welke aan de regelen der kunst moesten voldoen en ook, wat den inhoud betreft, een beschaafd karakter dienden te dragen. Zoo als de landlieden in alle opzichten het hofleven trachtten na te bootsen, was zulks ook met de danspartijen het geval. Men kleedde zich daarvoor naar behooren, en volgde daarbij zooveel mogelijk de manieren, die ten hove in gebruik waren. Des winters hadden deze danspartijen gemeenlijk in de schuren plaats. Anders was het des zomers. Dan danste men op 't land in de open lucht rondom een lindeboom. In ieder dorp was een dansplaats aangelegd. Deze dansen in het open veld waren natuurlijk losser, vrijer en wilder dan die des winters in een beperkte ruimte. Men verbond er dikwijls een <hi rend="spat">balspel</hi><note n="2)" place="foot">Dit was een oud-Germaansch spel. Dat men nu nog een danspartij een bal noemt, is uit dit gebruik te verklaren.</note> mede; waarbij men een in de hoogte geworpen bal moest opvangen, hetgeen, wanneer het miste, veel luid-<pb n="239"/>ruchtige vroolijkheid veroorzaakte. De dichter moest dus zorgen dat hij voor de zomerdansen een meer dartel en wilder lied had. Ook de wijze, waarop 't gezongen werd door den voordanser, moest levendiger zijn, zooals ook het refrein, dat alle dansers te zamen aanhieven. Neithard maakte beide 
soorten van liederen. Voor de hoven pasten ook de winterliederen, waarin hij menige spotternij op de boeren invlechtte. Men noemde ze <hi rend="spat">Tanzlieder</hi>, in tegenoverstelling van de <hi rend="spat">Reienlieder</hi>, die voor den zomer dienden en zoowel wat hun vorm als wat hun inhoud betreft, naar landelijke reidansen zich voegden. Intusschen schijnen de meeste liederen van Neithard, welke ook de inhoud was, niet door de boeren, maar door de hovelingen, zoowel in Beieren als in Oostenrijk, gezongen te zijn. De veelvuldige bespotting der boeren, die in zijne reizangen voorkomt, is daaruit ook alleen te verklaren. De boeren namen zulks dan ook den dichter zoo kwalijk, dat zij hem eerst in Beieren en later ook in Oostenrijk op allerlei manieren zochten te kwellen. Zij trapten het gras zijner weiden plat, zij staken zijn schuur in brand en de hertog van Oostenrijk werd genoodzaakt tusschen beiden te komen, om de vertoornde boeren tot rust te brengen. Neithard bleef hieronder echter vrij kalm: ‘zij zullen mij in 't zingen toch niet hinderen,’ roept hij ergens uit, als hij die plagerijen vermeldt. In later tijd heeft zich een geheele sage van den dichter, van zijne avonturen en gezangen gevormd, welke daaruit ontstaan schijnt, dat de handelingen der vele navolgers van Neithard alle, volgens de oude manier, op den hoofdpersoon gehoopt werden; hetgeen het echter moeilijk maakt, om wat hem wezenlijk eigen was, te onderkennen.</p>
<p>Een tijdgenoot van Neithard en met hem de voornaamste dichter van de kunstige dorpspoëzie was Tanhäuser (Tanhuser). Ook van zijn leven is weinig bekend. Hij schijnt tot het ridderlijk geslacht van Tanhusen, dat in Oostenrijk en Beieren gevestigd was, behoord te hebben, en reeds vroeg in hofdienst overgegaan te zijn, om van zijn zangersgave te leven. Hij nam, denkelijk onder keizer Frederik II, deel aan den kruistocht in 1288, en deze zoowel als andere reizen gaven hem aanleiding om in een reislied, <hi rend="spat">Reiseleich</hi>, zijne vrij dwaze geographische kennis te luchten. Zijne belezenheid en bekendheid met vele sagen en legenden openbaart hij in een ander lied. Hij verkeerde aan de hoven van vele vorste; zooals, gelijk wij reeds vermeld hebben, aan het hof van Frederik II, hertog van Oostenrijk, die, met zijne gewone mildheid jegens de dichters, hem met een schoon hof te Weenen en nog twee andere landgoederen begiftigde. Hij heeft hem dan ook in een lied, dat nog overig is, luide geprezen en verheerlijkt. Tanhäuser vertoefde ook aan het hof van Otto II den doorluchtigen, hertog van Beieren, die van 1231-1253 regeerde.<note n="1)" place="foot">Deze Otto II werd, na den dood van Frederik II van Oostenrijk, stadhouder van dit land. Zijn dochter Elizabeth huwde met koning Koenraad en werd zoo de moeder van Konraădyn, den laatsten der Hohenstaufen, die in 1268 door Karel van Anjou onthoofd werd.</note>. Er worden in de liederen van Tanhäuser een groot aantal vorsten genoemd, die niet alleen de poëzie begunstigden, maar ook zelven er zich op toelegden. Bij velen hunner vertoefde de dichter, doch al hunne weldaden waren niet voldoende om aan de vele behoeften van zijn lichtvaardige levenswijze te voldoen. Meermalen 
verkeerde hij dus in gebrek; hij noemt dan ook Zeldenrijk, Ellende
<pb n="240"/>en Schafniets zijne makkers. Zoodra hij ergens geholpen was, begon hij weer zijn vroegere levenswijze en daarna ging hij weder kaal en berooid rondzwerven, hetgeen met zijnen aard schijnt overeengekomen te zijn.</p>
<p>Hoewel Tanhäuser zich gaarne onder de landelijke reidansen mengde en dan menig niet altijd even fijne minnarij met de dorpsschoonen aanknoopte, bestaan zijne gedichten echter niet zoo uitsluitend uit dorpsgezangen als die van Neidhart; hij maakte meer minneliederen in den geest der troubadours wier <hi rend="spat">pastourelles</hi> hem bij zijne gedichten dikwijls tot voorbeeld verstrekten. Ook van hem vormde zich een sage, waarbij hij o.a. als een Frankisch ridder op den Venusberg geplaatst werd. Wanneer en waar hij gestorven is, bleef onbekend.</p>
<p>De echte geest van het ridderwezen begon in de dertiende eeuw reeds te verflauwen<note n="1)" place="foot">‘Die zweite Hälfte des 13 Jahrhunderts gibt einen tiefen Verfall des Ritterthums zu erkennen, und ganz besonders in Deutschland, ein gänzliches Versiegen des geistigen Verhalts, ein versinken in Materialismus, Roheit, Ranfzucht, ein Verschwinden des Frauendienst, der Poesie und der Bildung. Die Ritter verloren selbst den Genuss an den Dichtungen und überliessen sie der bürgerlichen Welt.’ Jacob Falke, die irrende Ritterschaft, in 't Histor. Tasschenbuch von F. von Raumer 1863, bl. 173. Zoo werden er dan ook burgerlijke tournooien gehouden. In Maagdenburg geschiedde zulks reeds in 1266. Opmerkelijk is het dat een dichter, Brun van Schonebeke, alles regelde en ordende.</note> en daarvan treft men duidelijke sporen aan bij de hoofsche dichters van dien tijd; zooals <hi rend="spat">Otto von Botenlauben</hi>, graaf van Henneberg, de vierde van dien naam, gestorven in 1254; <hi rend="spat">Christian von Hamle, Ulrich von Singenberg</hi> van St. Gallen, een navolger van Walther; <hi rend="spat">Gottfried von Nifen, Ulrich von Winterstetten</hi>, en bovenal <hi rend="spat">Ulrich von Liechtenstein</hi>.</p>
<p>Over Ulrich von Liechtenstein dienen wij wat uitvoeriger te wezen, wijl zoowel zijn leven als zijne gedichten den geest der tijden in het klaarste licht stellen. Hij was zelf een ridder uit Stiermarken, geboren in 1199 of 1200 en gestorven 1275 of 1276. Hij stond in verbinding met de meeste Duitsche ridders en minnezangers zijner dagen en beschreef zijne avonturen in een gedicht, <hi rend="spat">Vrouwendienst</hi> geheeten, dat in 1255 voleind werd. Hij vlechtte hierin alle minnezangen, welke hij tot dien tijd toe gemaakt had. Hierop volgde het <hi rend="spat">Vrouwenhoek</hi> in 1257, hetgeen een gesprek over het verval van de ridderlijke vrouwendienst bevat.<note n="2)" place="foot">Ulrich von Liechtenstein; mit Anmerkungen von Th. von Karajan, herausgegeben von Lachmann 1841; Frauenbuch, hgg. von Jos. Bergmann, 1842.</note> Tot de meest wonderlijke avonturen, welke Liechtenstein in zijn vrouwendienst beschrijft, behoort wel de tocht, waarbij hij, als vrouw Venus in vrouwenkleeren gedoscht, van Venetië naar Bohemen trok. Hij had daartoe heimelijk, onder het gewaad van een pelgrim, die naar Rome trok, zijn woonplaats verlaten. Vooraf had hij echter van zijne dame verlof tot zijn avontuurlijk plan gevraagd en ontvangen. Den geheelen winter tot Mei toe hield hij zich te Venetië verborgen. Dertig dagen voor hij van daar, als een uit de zee geboren Venus opbrak, zond hij een heraut met een manifest vooruit naar alle landen, waardoor hij van plan was te trekken. Hij noodigde daarbij alle ridders van Lombardijë, Friouli en Karinthië, van Stiermarken, Oostenrijk en Bohemen, om openlijk hunne hulde te
<pb n="241"/>komen brengen aan de koningin Venus, de godin der liefde, die hen leeren zoude, hoe zij de gunst van edele vrouwen konden verwerven. Verder verkondigde hij, dat hij het land zoude doortrekken, bereid om met ieder ridder een lans te breken. Ieder ridder, die een eerlijken strijd met hem aanging, ontving daarvoor een gouden ring, voor de vrouw zijner keuze. Wanneer vrouw Venus den ridder overwon, dan moest deze naar alle vier windstreken eene buiging maken, als een huldebewijs aan de vrouwen. Werd vrouw Venus daarentegen overwonnen, dan zoude de overwinnaar alle paarden ten geschenke bekomen, die zij bij zich had. In het stuk waren de plaatsen, die zij bezoeken, en de dagen, waarop zij zich er bevinden zoude, nauwkeurig opgegeven. Ten slotte werd er in beloofd een groot tournooi te Neurenberg, acht dagen na het volbrengen van den tocht. ‘Waar deze brief kwam - zegt Ulrich - waren de ridders blijde, want in de landen der Duitschers werd niemand geëerd, die niet ridderlijk was en de vrouwen huldigde.’ Zij gaven dan ook zoo trouw aan de uitnoodiging gehoor, dat vrouw Venus eens op éénen dag 43 lansen te breken had. Vrouw Venus hield zich echter goed, want gedurende den geheelen tocht, die 29 dagen duurde, werd zij nooit van 't paard geworpen noch miste zelfs met de lans. Na het einde er van, zegt de dichter en ridder: ‘God weet het, nog nooit is er zulk een ridderlijke tocht gedaan, met recht heeft hij hooge eere en roem behaald.’ - Even overdreven en dwaas was de dienst der vrouwe van zijne keus. Hij drinkt haar waschwater, laat zich om harentwille aan de bovenlip opereeren, hakt een krom gegroeiden vinger af en zendt dien aan de dame, welke hem zorgvuldig bewaart en dagelijks bekijkt. Om hare trouw te beproeven,
verschijnt hij voor haar als een melaatsche, in den mond een wortel, die het gelaat deed opzwellen. Intusschen eindigt deze liefdesbetrekking toch zeer plat. Nu wendt hij zich tot eene andere, waarmede hetzelfde dolle spel weer begint. Het is geen wonder dat met zulke dwaasheden de oudridderlijke vrouwedienst, zooals Liechtenstein klaagt, geheel begon te vervallen. De merkwaardigste der latere minnedichters zijn <hi rend="spat">Konrad von Landeck</hi>; <hi rend="spat">Hendrik IV</hi> hertog van Breslau, gestorven 1290; <hi rend="spat">Otto IV</hi>, markgraaf van Brandenburg, gestorven 1309, en <hi rend="spat">Wislaw IV</hi>, vorst van Rügen, gestorven 1325.</p>
<p>Als een herinnering van den tijd der minnezangers moet men beschouwen den wedstrijd der zangers op den <hi rend="spat">Wartburg, <hi rend="spat">der Sangerkriec uf Wartburc</hi></hi>,<note n="1)" place="foot">Uitgegeven door Ettmüller 1830, en met vertaling door von Simrock; vgl. H. Plötz über den Sängerkrieg auf Wartburg 1851.</note> een verzameling van epische, lyrische en ook mystieke gedichten, in den vorm van dialogen. Dit werk, wiens vervaardiger onbekend is, steunt op de sage, dat tusschen 1206-1208, onder den landgraaf Hermann van Thuringen, eene wedstrijd van zangers op den Wartburg zoude plaats gevonden hebben. Heinrich von Ofterdingen, denkelijk een gefingeerde naam, Walther von Vogelweide, Wolfram von Esschenbach, Klinsor van Hongarije, ook een verdicht persoon, gaan in het gedicht een poëtischen wedstrijd aan om hun leven. Het eerste gedeelte er van is vóór 1300 gedicht, doch de laatste helft is klaarblijkelijk van later dagen en door verschillende personen omgewerkt. Het schijnt dat men daarbij de vraag wilde
<pb n="242"/>beslissen, welk hof, het Oostenrijksche of het Thuringer, het meest de poëzie begunstigd had. Eenigen schrijven het gedicht, in den vorm, waarin wij het bezitten, aan Frauenlob toe, doch dit wordt door de meeste geleerden, zooals door Koberstein,<note n="1)" place="foot">Grunndriss der Geschichte der Deutschen National-Litteratar. Th. I bl. 161.</note> bestreden.</p>
</div>
<div type="section">
<head rend="h4">B. De Riddergedichten. De Karel-romans.</head>
<p>1. Uit Normandië kwamen de vele ridderdicht en, die in de middeleeuwen geheel de Christenheid door gelezen werden. Zij werden vervaardigd door de <hi rend="spat">trouvères</hi> (van trouver, vinden), die de van heinde en ver gehaalde stof bewerkten en zoo de stichters werden van eene epische poëzie, welke dezelfde natuurlijke wetten volgt, welke ook in Indië en in Griekenland gelijksoortige gedichten beheerschen. De trouvères werden bijgestaan door de <hi rend="spat">ménestriers</hi>, ministeriales, speellieden, die hunne gezangen accompanjeerden of wel door <hi rend="spat">jongleurs</hi>, die ook zelve ze voordroegen en met snarenspel vergezelden.<note n="2)" place="foot">Arthur Dinaux heeft een uitvoerig werk geschreven over de Trouvères, jongleurs et ménéstrals du nord de la France en du midi de la Belgique, Bruxelles, 1863, 4 deelen.</note> Hoewel de trouvères ook lyrische gezangen, Chansons, vervaardigden, is toch de beoefening der epische poëzie, het samenstellen van <hi rend="spat">Chansons de gestes</hi>, hun bijzonder eigen. De bestaande overleveringen, hetzij reeds in gezangen vervat, hetzij slechts in den mond van 't volk bestaande of ook wel in latijnsch proza opgeteekend, werden door hen bijeengebracht, geordend en tot éénheid gebracht. <hi rend="spat">Jean Bodel</hi>, een trouvère van Atrecht, verdeelt de onderwerpen, welke de dichters behandelden, in drie soorten, waarnaar ook het doel, dat zij zich bij de bewerking voorstelden, verschilde.<note n="3)" place="foot">
<lg type="poem">
<l>Ne sont que trois matières a nul homme autandant:</l>
<l>De France et de Bretaigne et de Rome la grant;</l>
<l>Et de ces trois matières n'i a semblant (ressemblance).</l>
<l>Li conte de Bretaigne sont si vain et plaisant;</l>
<l>Cil de Rome sont sage et san (sens) apprenant;</l>
<l>Cil de France de voir (vérité) cháque jor apparant.</l>
</lg></note> Het waren, nationale gedichten, waarin de daden der helden van den voortijd bezongen werden, de eigenlijke Chansons de gestes, of ook gedichten, waarin de geschiedenis van de heilige mannen der Christenheid in 't gemeen verhaald werd, en wier inhoud gemeenlijk uit latijnsche geschriften of uit kloosterlegenden geput was. Een derde soort, die den nieuwen geest, dien de riddertijd voortgebracht had, het zuiverst uitdrukte, waren de Artur-romans, die men van Bretagne ontleende.<note n="4)" place="foot">De Franschen hebben zich, vooral gedurende de laatste 25 jaar, bijzonder op de beoefening hunner oud-nationale litteratuur toegelegd en dus een groot getal onuitgegeven stukken in 't licht gegeven. Onder de verschillende verzamelingen is vooral op te merken: Les anciens poètes de France. Publiés sous la direction de F. Guessard. Paris et Leipz. Herold 1858, enz.</note></p>
<p>De nationale gedichten, chansons de gestes,<note n="5)" place="foot"><hi rend="spat">Geste</hi> van het Latijn <hi rend="spat">gesta</hi>, krijgsdaden. Riddergedichten is hetzelfde als de heroïsche poëzie, heros is heer. Men zoude ze de poëzie voor en van de heeren, heroën, kunnen noemen. De nationale riddergedichten zijn dus ware heldenzangen. Allen zijn epische gedichten in zooverre het verhaal daarin steeds de hoofdzaak is.</note> groepeeren zich meestal om Karel den Groote en zijne omgeving. Aan hem worden alle daden zijner
<pb n="243"/>voorgangers toegeschreven. Wat Karel Martell, wat de Merovingers, ja zelfs wat Clovis verricht had, alles erft Karel de Groote. Doch de groote menigte feiten, welke zoo als op een hoofd gestapeld werden, worden later onder zijne volgelingen verdeeld, die ook weer stereotype karakters aannamen. Zoo was Roeland altijd dapper, Olivier altijd wijs en verstandig. Zoo bleef ten laatste weer van Karel niets overig, dan het beeld van een krachtig en schrander oud man, wiens grijze baard en haren eerbied en achting inboezemen. Al wat hij in zijne jonge jaren deed, was op zijne genooten overgebracht. De Karel-romans verkregen des te meer uitbreiding, omdat zij met den naam van den grooten keizer der geheele Roomsche Christenheid verbonden waren.</p>
<p>Den oorsprong der verhalen zelve is moeilijk te vinden. Zoo weten wij b.v. dat reeds voor het begin der kruistochten van den slag bij Roncevaux gezongen werd; terwijl het feit zelf weinig van beteekenis schijnt geweest te zijn. - Nadat Karel de Groote op Abd-arrahman de Spaansche mark veroverd had in 778, werd de achterhoede van zijn leger in de passen der Pyrenaeën door de bergvolken overvallen, en vele Franken gedood, waaronder behoorde de dappere ridder Roelant, de neef van den keizer. Verschillende liederen, zooals het schijnt, oorspronkelijk in de Frankische taal opgesteld,<note n="1)" place="foot">Dit vermoeden ten minste W. Grimm en J.H. Bormans.</note> hielden dat feit in herinnering. Zoo had reeds de Normandische jongleur Taillifer bij den slag van Hastings (13 Oct. 1066) gezongen van Karel, van Roelant, van Olivier en van hunne vazallen, die sneuvelden te Roncevaux.<note n="2)" place="foot">Roman de Ron von Rober Wace, vs. 1319:
<lg type="poem">
<l>Taillefer, ki moult bien cantout</l>
<l>Sur un roussin qui tot alout,</l>
<l>Devant li dus alout cantant</l>
<l>De kalermaine et de Rolant</l>
<l>Et d'Olivier et des vassals,</l>
<l>Ki moururent à Roncevals.</l>
</lg></note> Uit deze verschillende liederen is eindelijk ontsproten een voortreffelijk heldendicht, waarvan zekere Turold de zamensteller of afschrijver is.<note n="3)" place="foot">Voor het eerst is dit gedicht, naar het eenige volledige handschrift in de Bodleiaansche bibliotheek te Oxford, uitgegeven door F. Michel, Paris 1837, later met eene belangrijke inleiding, aanmerkingen en vertaling door Genin, Paris 1850, en La chanson de Rolant: Nach der Oxforder H.S. von Neuen herausgegeben, erläutert und mit einem vollst. Glossar verschen von Th. Müller. Göttingen 1863. Over de uitgebreide literatuur, waartoe dit gedicht in de laatste jaren aanleiding gaf, zie men Dr. J. ten Brink: Schets eener Gesch. der Nederl. Letterk. bl. 28-31 en vooral M.H. Perk ‘Het Roelantslied,’ Vad. Letteroef. 1866. II, 535-570 en 611-634.</note> Het bestaat uit 3,996 versen, welke verdeeld zijn in 293 coupletten van ongelijke lengte. De inhoud er van is de volgende:</p>
<p>Spanje is veroverd; alleen Saragossa biedt nog weerstand en wordt verdedigd door den Moorschen emier Marselie; ook deze besluit zich te onderwerpen en zendt Blancardin om over de vredesvoorwaarden met Karel
<pb n="244"/>te onderhandelen. Des keizers neef Roelant raadt hem echter den strijd voort te zetten, doch Karel, daarin gesteund door Ganelon, is den vrede genegen. Nu zendt hij, op aanraden van Roelant, Ganelon zelven, die tegen die taak zeer op zag, naar Marselie. Vertoornd op Roelant, aanvaardt Ganelon zijn last. Aan het hof van den Moorschen vorst gekomen, brouwt hij verraad. Alle voorwaarden, door Karel aangeboden, worden aangenomen, zoodat hij met zijn leger kan aftrekken. Rolant en Olivier zullen intusschen de bergpassen met twintig duizend man bezetten. Zoo geschiedt het. Reeds is het groote leger van de Pyrenaeën afgedaald, slechts de achterhoede nog binnen de bergen gesloten, toen eensklaps de Mooren met een ontzaggelijke macht komen aanrukken.<note n="1)" place="foot">Het eigenlijke feit, waarbij de bewoners rotsblokken en blokken van de hoogten afwierpen en zoo het leger vernielden, is verheerlijkt in een lied, dat onder den naam van Chant d'Altabiçar in 1835 voor het eerst uitgegeven is in het Journal de l'Institut historique. t. I, p. 176 vlg.</note> ‘Blaas op uw olifant (hoorn), zegt de verstandige Olivier, en Karel zal terugkomen om te helpen.’ Maar Roelant wil daar niet van hooren, hij vertrouwt op zijn dapperheid en op zijn goed zwaard Durandal. Het gevecht begint, maar hoe vreeselijk ook Roelant, de aartsbisschop Turpijn en Olivier onder de vijanden woeden, eindelijk bezwijken zij toch voor de overmacht. Slechts zestig ridders omringen den held. Nu eerst blaast hij op zijn olifant, zoodat men het dertig uren in den omtrek hooren kan. De keizer keert echter niet om, want de verrader Ganelon verzekert hem, dat hij zich vergiste, toen hij den hoorn van Roelant meende te hooren. De strijd duurt inmiddels voort. Andermaal klinkt 
de olifant en nu eerst rukt het leger van Karel op ter hulpe, doch het was te laat. Allen waren gedood, ook Olivier was gevallen. Alleen de aartsbisschop Turpijn en Roelant, hoewel zwaar gewond, strijden nog voort. Hunne, dapperheid verschrikt zelfs nu nog de Sarracenen, die toen zij de trompetten van het aanrukkende leger van Karel hooren, de vlucht nemen. De aartsbisschop was doodelijk gewond ter neder gezonken. Roelant heeft nog zooveel kracht, dat hij de lijken zijner gesneuvelde vrienden kan zoeken en voor de voeten van den stervenden Turpijn nederleggen, opdat hij er voor zijnen dood nog den zegen over uitspreke. De aartsbisschop doet dit en sterft. Zoo bleef Roelant alleen overig op het schrikkelijke slagveld. Zijn bloed stroomt uit de aderen van zijn voorhoofd, die gesprongen waren, toen hij ten tweedenmale op den olifant blies. Met zijn zwaard en den hoorn in de hand gaat hij onder een boom liggen, waarop hij bezwijmt. Toen kwam een Saraceen, die zich onder de lijken verscholen had, naar die plek en wil zich van den olifant en van het zwaard meester maken. Gelukkig bekomt Roelant, of, zooals in 't middel-Nederl. gedicht staat:</p>
<lg type="poem">
<l>Maar Roelant doen bequam</l>
<l>Ende als hi dien Sarrasyn vernam</l>
<l>Ende hien metten oghen ziet:</l>
<l>‘Dune best van minen ghesellen niet,’</l>
<l>Sprak te hem Roelant.</l>
<l>Ende verhief den Olifant;</l>
<l>Soe seere hien verdroech</l>
<l>Dat hi den ghenen doot sloech.</l>
</lg>
<pb n="245"/>
<p>De hoorn was bij den slag gebroken. Roelant wil nu ook zijn zwaard Durandal verbrijzelen, opdat de vijand er zich na zijn dood niet meester van make. Hij slaat er mee tegen de rotsen, doch in plaats van het zwaard breekt de graniet zelve. (La brèche de Rolant). Nu zijn einde voelende naderen, wacht hij met het gezicht naar Spanje gekeerd den dood af, en beveelt zich aan de genade Gods. Daarop dalen engelen uit den hoogen neer om de ziel van den dappere te ontvangen. Zoo komt Karel eerst op het slagveld, nadat allen bezweken zijn.</p>
<lg type="poem">
<l>Daar riep Kaerle te hant:</l>
<l>‘Waar sidi, neve Roelant!</l>
<l>Waar sidi, Tulpijn ende Olivier,</l>
<l>Sampsoen, Anceus ende Inghelier!</l>
<l>Waar sijn die XII ghenote ghevaren?’</l>
</lg>
<p>Den bedroefden keizer blijft niets over dan de zijnen te wreken. Hij doet dit dan ook op eene schitterende wijze; hij jaagt het leger der vijanden achterna, terwijl op zijn gebed God de zon niet laat ondergaan, voor hij het ingehaald en verslagen heeft. Er vindt een geweldige slachting onder de vijanden plaats, waarbij ook de emier Marselie sneuvelde. Den nacht brengt Karel door op het slagveld, terwijl engelen de wacht houden. Den volgenden dag komt een nieuw leger vijanden oprukken, doch ook dit wordt verslagen. Toen keerde Karel weder naar Frankrijk terug, waar de verloofde van Roelant, de schoone Alde, toen zij den dood van haren geliefde vernam, als door den bliksem getroffen, neerstortte om niet weer op te staan. De verrader Ganelon werd, op Karels bevel, door vier paarden, bij levenden lijve, vaneen gescheurd.</p>
<p>Er bestaan drie bewerkingen van het Roelantslied, die allen uit een ouder verloren gegaan gedicht geput zijn. Het meest schijnt de Fransche bewerking, die denkelijk reeds in de 11<hi rend="sup">de</hi> eeuw vervaardigd werd, het oorspronkelijk stuk naderen. Een Hoogduitsche bewerking van Konrad, waarover later meer, valt tusschen 1173-1177; ook de Nederlandsche redactie schijnt niet veel jonger te zijn. Het Fransche stuk munt uit in kortheid en kracht van voorstelling. Zóó, wanneer Olivier Roelant driemalen smeekt zijn hoorn te blazen om Karel te waarschuwen; driemalen laat de dichter hem wel hetzelfde antwoord geven, maar telkens wisselt hij van uitdrukking. Als voorbeeld moge het laatst gegevene dienen:<note n="1)" place="foot">Hetgeen volgens de vertaling van Genin aldus in 't hedendaagsch Fransen luidt: ‘Compagnon Roland, sonnez votre olifant; - Ainsi l'entendra Charles, qui est aux ports passant; - Je vous (le) garantis, aussitôt retourneront Francs. -Ne plaise à Dieu, ce lui répond Roland; - Que cela soit dit pas aucun homme vivant; - Et surtout pour des païens que jamais j'aie été sonant du cor! - Jamais n'en auront reproche mes parents. - Quand je serai dans la bataille grande -Et (que) je frapperai et mille coups et sept cents, - De Durandal (vous) verrez l'acier sanglant, - Les Français sont courageux, ainsi frapperont-ils bravement; -jamais ceux d'Espagne n'auront contre la mort garant.</note></p>
<lg type="poem">
<l>‘Cumpainz Rollant, sunez vostre olifan;</l>
<l>Si l'orrat Carles qui est as porz passant;</l>
<pb n="246"/>
<l>Je vous plevis, jà returnerunt Franc!’</l>
<l>Ne placet Deu, ço li respunt Rollant,</l>
<l>Que ço seit dit de nul hume vivant</l>
<l>Ne pur paien que jà sei-jo cornant!</l>
<l>Ja n'en auraut reproece mi parent.</l>
<l>Quant jo serai en la bataille grant,</l>
<l>E jo ferrai e mil cops e VII cenz,</l>
<l>De Durandal verrez l'acer sanglent!</l>
<l>Franceis sunt bon si ferrant vassalment!</l>
<l>Jà cil d'Espaigne n'auerunt de mort guarant.</l>
</lg>
<p>De Nederlandsche bewerker drukt dit aldus uit:<note n="1)" place="foot">Volgens het fragment, door prof. Bormans in 1864 uitgegeven.</note></p>
<lg type="poem">
<l>Doen sprak te Roelande Olivier:</l>
<l>Wi hebben luttel hulpen hier;</l>
<l>Twine blaest ghi den horen?</l>
<l>Ons heer die coninc sout hooren,</l>
<l>Ende sal ons te hulpen comen,</l>
<l>Als hi den horen heeft vernomen.’</l>
<l>Doen sprak Roelant die grave:</l>
<l>‘In wilre niement lachter ave;</l>
<l>Want het waer een vule dinc,</l>
<l>Dadic dus comen den coninc,</l>
<l>Dat's onse viande niet en wisten;</l>
<l>Si soudent tien in quader listen,</l>
<l>Wanneer si hadden vernomen,</l>
<l>Dat mi van blootheiden waer comen.</l>
<l>Eer willic vechten haerde</l>
<l>Met Durendale minen swaerde,</l>
<l>Ende saelt hen doen rouwen,</l>
<l>Des mochdi mi betrouwen,</l>
<l>Doet si hier comen sijn,</l>
<l>Behout mi God dat leven mijn.</l>
<l>Eer willic sterven eerlike,</l>
<l>Eer lachter hebbe Vrankerike.’</l>
<l>Doen sprac te Roelande Olivier:</l>
<l>‘Ik neme den lachter op mi hier,</l>
<l>Van ons allen hier, te voren,</l>
<l>Wildi blasen den horen.’</l>
<l>‘Trouwen,’ seit hi, ‘neen ik niet;</l>
<l>Dat en wille God niet dat ghesciet</l>
<l>Dat Vrancrijk sijn eere verliese bi mi.</l>
<l>Bestu, anders bedacht, hets sonde di,</l>
<l>Peisen wi beden om di eere,</l>
<l>Ende dat di machtige coninc ons heere</l>
<l>Ons omme grote slaghe sal minnen,</l>
<l>Ende wi hemelrijc daermede ghewinnen.’</l>
</lg>
<pb n="247"/>
<p>Men ziet dat de Nederlandsche bewerker, die door den heer Jonckbloet zeer veroordeeld wordt,<note n="1)" place="foot">Hij zegt: Gesch. der Nederl. Letterkunde. I, bl. 113. ‘De vertaler volgt blijkbaar den oudsten text op den voet, maar op onhandige wijs. Hij verstaat dikwijls zijn origineel, slecht; en zijn dorre toon, zijn ruwe taal, zijn hortende verzen, zijne geringe kennis van het Fransch, alles wijst er ons op, dat wij met een letterkundigen eersteling te doen hebben, die wellicht nog vóór, zeker niet lang na het jaar 1300 tot stand kwam.’ Deze meening, reeds vroeger door den heer Jonckbloet, in zijne Geschiedenis der Middel-Nederl. Dichtkunst geuit, is heftig bestreden door den beer Bormans, aan wien de heer J. ten Brink zich aansluit.</note> in alle gevalle het Fransche gedicht, dat wij bezitten, niet letterlijk gevolgd is. Ook uit andere plaatsen, zooals waar de Saracenen twaalf ridders uitdagen, is de Nederlander eigen keuze gevolgd. Immers noch in het Fransche noch in het Hoogduitsche stuk wordt deze bijzonderheid gevonden. Wij zouden een juister oordeel over de geheele bewerking kunnen vellen, als het geheel nog overig was; terwijl wij nu slechts eenige, al zijn het dan ook betrekkelijk groote, fragmenten er van bezitten. Voor 1840 was hiervan echter nog niets bekend. Sedert zijn in de bibliotheken van den Haag, van Brussel, Rijssel en in 't archief te Loos, achtereenvolgens aanmerkelijke stukken van den Nederl. roman, die <hi rend="spat">strijt van Roncevale</hi>, gevonden.<note n="2)" place="foot">Zie Dr. J. ten Brink, Schets bl. 32 vlg.</note></p>
<p>Een geestelijke, Konrad (<hi rend="spat">Pfaffe Chunrat</hi>) geheeten, bracht het Roelands lied,<note n="3)" place="foot">Het Ruolandes Liet is uitgegeven door W. Grimm. Gotting 1848.</note> tusschen 1173 en 1177 in 't Duitsch over en wel op last van Hendrik den Leeuw, hertog van Saksen, welke daarmede aan den wensch zijner gemalin, dochter van Hendrik II van Engeland, gehoor gaf.<note n="4)" place="foot">Das buoch hiez er vortragen, gescriben ze den Karlingn, des gerte di edele herzoginne, einns rīchen chuniges barn.</note> Konrad bracht het Fransche werk eerst in 't Latijn en daarna in 't Duitsch over en verzekert er niets bijgevoegd of weggelaten te hebben. - Over het Duitsche Roelandslied ligt meer eene kerkelijke tint, welke vooral in oud-testamentische gezegden uitkomt, dan in het Fransche epos, waar meer aanspelingen op het doulce France te vinden zijn. In beide gedichten ontbreekt het niet aan wonderen. Zoo is de geheele natuur in opstand, als Roelant sterft. De storm komt opzetten, de aarde heeft, de muren barsten; in het zuiden van Frankrijk heerscht volslagen duisternis. Men meent dat het einde der wereld dáár is, doch neen - zij bedriegen zich, zegt de dichter, ‘het is de groote rouw over den dood van Roelant.’</p>
<lg type="poem">
<l>C'est li granz doel por la mort de Rolant.</l>
</lg>
<p>In het Duitsche gedicht komen ook later nog allerlei wonderen voor, zooals bij de begravenis der dooden en daarna bij hunne graven.</p>
<p>Het gedicht van Konrad is verwerkt, maar niet verbeterd door <hi rend="spat">Stricker</hi>, een Oostenrijksch dichter, die ongeveer 1236 leefde. Allen, die toen en later Karel-romans bewerkten, schijnen geput te hebben uit de <hi rend="spat">historiade vita Caroli Magni et Rolandi</hi>, een werk, waarschijnlijk ongeveer 1095 door een geestelijke, die <hi rend="spat">Turpin</hi> genoemd wordt, vervaardigd, dat in 1122
<pb n="248"/>door paus Callixtus II voor eene waarachtige geschiedenis verklaard werd.<note n="1)" place="foot">Dit werk van Turpin is o.a. uitgegeven door Ciampi, Flor. 1822 en door den baron von Reiffenberg achter zijne uitgave der chronique de Ph. Mouskes. Brussel 1836-1838. 2 d. 40.</note></p>
<p>2. Men kan den fabelkring van Karel den Groote, in twee groote afdeelingen splitsen. De eerste stelt Karel en zijne pairs voor als kampvechters voor de kerk tegen de Saracenen. Men liet hem zelfs naar Constantinopel en Jeruzalem trekken, zooals uit een gedicht van de 12<hi rend="sup">de</hi> eeuw blijkt.<note n="2)" place="foot">Charlemagne, an anglonorman poem of the 12 Century, ed. F. Michel. London 1836.</note> Ook behooren hiertoe de gedichten die A. Mussaffia uit Venetiaansche handschriften uitgegeven heeft.<note n="3)" place="foot">Alt Französische Gedichte, aus Venezianischen Hss. herausgegeben von A. Massafia. I La prise de Pampelune, II Macaire. Wien 1864.</note> Dus mag men hiertoe ook rekenen de daden, welke de helden van Narbonne, zooals Aimeric en Willem, tegen de Saracenen in 't zuiden van Frankrijk en in 't noorden van Spanje verrichtten. Het ander gedeelte bevat de verhalen, waarin de kamp der vazallen tegen het machtige geslacht der Karolingers vermeld wordt. Van beide soort zijn nog vele gedichten overig. Bij het eerste gedeelte, dat alleen in Duitschland gevolgd werd, moeten ook nog die gedichten gevoegd worden, die op de afkomst van Karel betrekking hebben, zooals de roman van <hi rend="spat">Berte aux grans piēs</hi>, Bertha met den grooten voet, Karels moeder, die weer de dochter zoude geweest zijn van <hi rend="spat">Floire et Blánche flor</hi>, Floris en Blancefloer,<note n="4)" place="foot">Floire et Blanceflore, poème du XIII siècle par Edèléstand du Meril. Paris 1856.</note> een verhaal dat zoowel in 't Hoogduitsch als in 't Nederlandsch te vinden is.<note n="5)" place="foot">Ik volg hierbij de Serrure, Geschied, der Nederl. en Fransche Letterkunde in Vlaanderen. Gent 1855, bl. 105
vgd.</note> De inhoud er van is de volgende:</p>
<p>Wien de liefde in 't hart is gevaren, heeft zoowel geluk als ongeluk te wachten; dit zal de volgende geschiedenis leeren. Evenwel hebben zij ongelijk, die beweren dat het onverstandig is te minnen: dorpers en dwazen hebben nooit lief gehad.</p>
<p>Fenus, moorsch koning van een rijk in Spanje, landde in Frankrijk en verwoestte alles te vuur en te zwaarde. Onder de gevangenen, die hij mede voerde, was zeker edele vrouw, wier man als held gesneuveld was. Hij bracht haar naar zijn hof, alwaar zij van Blancefloer beviel op denzelfden dag, dat de koningin Floris ter wereld bracht. De twee kinderen werden samen opgevoed en raakten op elkander teederlijk verliefd. Fenus werd het gewaar, zond Floris tot zijne tante te Montorie en hield Blancefloer onder het een of ander voorwendsel bij zich aan het hof, op voorwaarde nogtans, dat zij binnen veertien dagen haren speelgenoot zoude mogen volgen. Maar in dien tusschentijd werd Blancefloer te Nikle op de markt tegen goud en andere kostbaarheden verkocht en naar het Serail te Babylon gevoerd.</p>
<p>Doch Floris ziende, dat zijne beminde hem niet volgde, begon weemoedig te worden en te treuren, waarop men hem verlof gaf naar huis terug te keeren. Daar echter aangekomen, verkondigde hem zijne moeder dat Blancefloer overleden was. In wanhoop wil ook hij zich nu het leven benemen. Met moeite houdt de koningin hem echter hiervan terug. Om
<pb n="249"/>den toestand van Floris bekommerd, overreedt zij haren man toe te laten dat zij de geheele waarheid haren zoon ontdekke. Zoodra hij ze gehoord heeft, vliegt hij eerst naar het gewaande graf van Blancefloer, om zich te overtnigen dat het lijk der geliefde maagd er niet in ligt en besluit daarop de wijde wereld in te gaan, om haar op te sporen. Hij krijgt verlof van zijne ouders, neemt het noodige mede en vertrekt in koopmansgewaad. Weldra verneemt hij dat zij te Babylonië zich bevindt, en hij begeeft zich derwaarts. Daar gekomen, spoort hij weldra den toren op, waar zijne geliefde opgesloten is. Hij weet hierop den deurwachter om te koopen en wordt in een bloemenmand opgeheschen en zoo in het vertrek van Blancefloer gebracht. De gelieven brengen dus eenige dagen in volle genot door. Doch Blancefloer vergeet tweemalen op den bepaalden tijd bij den vorst te verschijnen, die daarop zijn kamerheer tot haar zendt. Deze vindt de beide gelieven in slaap en houdt Floris voor Clarisse, de vriendin van Blancefloer, en boodschapt zulks aan den vorst. Deze krijgt nu achterdocht, neemt zijn zwaard en ijlt, door zijn kamerdienaar vergezeld, naar de kamer van Blancefloer. Hij wil Floris dooden; doch de gelieven smeeken zoo kinderlijk, dat hij zijne wrake uitstelt, tot dat de raad zijner baronnen vergadert. Dezen veroordeelen het onnoozel paar ter dood. Floris wil echter niet dat zijne beminde omkome; hij geeft haar den ring, dien hij van zijne moeder bij zijn afscheid verkreeg en welke onder anderen de kracht bezat om elkeen, die hem droeg, voor den dood te behoeden. Blancefloer weigert echter dien ring, en toen Floris hem niet weder terug wilde nemen, werpt zij hem weg. De vorst (emier, of in 't Nederlandsch Amiraal), wil hun zelf het hoofd afslaan; maar nu 
ontstaat er eene zoo aandoenlijke tweestrijd tusschen de beide gelieven om eerst te sterven, dat hij het zwaard zijn hand laat ontglippen. Op aanraden der hovelingen schenkt hij het jonge paar genade, op voorwaarde dat Floris vertelle, hoe hij Blancefloers vertrek was binnengedrongen. De emier wordt verteederd en</p>
<lg type="poem">
<l>Blancefloer dede comen te hem,</l>
<l>Ende nam se bi der hant, ende seide: vrient, nem!</l>
<l>Hier ghevic di weder die joncfrouwe,</l>
<l>Ende beveelse op dine trouwe.</l>
</lg>
<p>De vorst trouwt nu zelf met Clarisse en men vierde gemeenschappelijk de bruiloft. Onderwijl komen twee ridders uit Spanje den dood zijner beide ouders aankondigen en hem uitnoodigen den troon te bestijgen. Floris neemt afscheid van den Amiraal, wordt gekroond en neemt met geheel zijn rijk de godsdienst van Blancefloer aan. Later erfde hij nog van een oom Hongarije en Bulgarije, en won bij zijne vrouw eene dochter:</p>
<lg type="poem">
<l>Daar wi een deel af seghen moeten:</l>
<l>Baerte hiet si metten breden voeten,</l>
<l>Die nam te wive die coninc Pepijn.</l>
</lg>
<p>Zoo werd Blancefloer de grootmoeder van Karel den Groote.</p>
<p>Dit verhaal is van Byzantijnschen oorsprong en had oorspronkelijk niets met Karel gemeen.<note n="1)" place="foot">Over den oorsprong van 't verhaal zie men de werken, aangehaald door Koberstein, Deutsch. Nat. Lett. I, bl. 81 en Edèléstand de Méril in de inleiding voor zijne uitgave bl. 89 vgl.</note> Het werd in 't Hoogduisch overgebracht ongeveer
<pb n="250"/>
1230, door <hi rend="spat">Konrad Flecke</hi>, die als vervaardiger van het Fransche origineel, <hi rend="spat">Ruprecht von Orbent</hi> (Robert d' Orleans) noemt. Het is in het tweede deel van Müllers verzameling te vinden.<note n="1)" place="foot">Zie Koberstein bl. 215.</note> Ruim tien jaren daarna<note n="2)" place="foot">Over het werk van Diederik van Assenede handelen: Serrure, Geschied, d. Lett, in Vlaanderen bl. 104-108, dje zegt, dat het in 1246 voltooid was, Dr. Jonckbloet, Geschiedenis der Middel-Nederl. Lett. II 212-246 en Geschied, der Nederl. Lett. I, bl. 112 en 192-197, die het in 1250 meent te moeten plaatsen en Dr. J. ten Brink, Schets, bl. 52-55, die het jaar 1240 aanneemt.</note> werd eene Nederlandsche vertaling er van bewerkt door <hi rend="spat">Diederik van Assenede</hi>, die door Margareta, gravin van Vlaanderen, tot klerk, rentmeester, aangesteld is, een ambt, dat hij in alle gevallen tusschen 1265-1283 bekleed heeft. Hoffmann von Fallersleben, die het Nederlandsche gedicht, in het derde deel zijner Horae Belgicae, uitgaf, roemt ‘de wonderliefelijke, uit louter bloemengeur en lichtstralen geweven stof,’ en Snellaert zegt: ‘Eene schets van dit gedicht te geven, zou, als het ware, eene bloem verwelken zijn uit de dichterkroon, die het hoofd van Dirk van Assenede omkranst.’ Dr. Jonckbloets oordeel is minder gunstig zoowel omtrent het gedicht zelf als omtrent den vertaler, dien hij zeer hard valt. Hoe het zij, het verhaal zelf der lotgevallen van Floris en Blancefloer heeft een bijzondere aantrekkelijkheid gehad, want het bleef, bijna tot onzen tijd toe, tot de volkslitteratuur behooren.</p>
<p>3. Hetzelfde is nog in hoogere mate het geval geweest met de sage der Heemskinderen, welke van oud-Frankischen of Dietschen oorsprong is. Het oudste stuk, dat wij kennen, is echter de fransche bewerking, <hi rend="spat">Les quatre fils Aymon</hi>, vervaardigd door Huon de Villaneuve, alsmede <hi rend="spat">l'histoire de noble et vaillant Chevalier Regnault de Montauban</hi>. Het verhaal is door de trouvères in tweeën gesplitst, waarvan het eene, in 't Ardennenwoud, waar het zijnen oorsprong nam, speelt; het andere is overgebracht naar het zuiden van Frankrijk. Later werd die noordelijke en zuidelijke redactie weder samengesmolten, waardoor dezelfde feiten meermalen dubbel vermeld worden. Het geheel behoort tot de tweede soort van verhalen, waartoe de Karolingers aanleiding gaven, en bevat duidelijke sporen van den langdurigen strijd, dien de groote baronnen tegen hunne overmacht gevoerd hebben. Een onderwerp, dat ook later zeer geliefd werd, toen bij de groote vazallen de zucht om zich aan de macht van hunnen opperleenheer te onttrekken weer toenam.</p>
<p>Onder de rijksgrooten werd Haymijn of Heimo van Ardennen door Karel niet naar behooren geëerd. Aan de veete, hierdoor ontstaan, zoude een huwelijk tusschen Heimo en 's konings zuster Aye een einde maken. Doch de trotsche baron zwoer dat hij de kinderen, welke uit dien echt mochten geboren worden, dooden zoude. Vrouwe Aye zendt dus telkens bij de geboorte van een zoon, hem heimelijk naar haren broeder Malagijs, waar zij allen ook opgevoed werden. Zij heetten Ritsaert, Adelaert, Writsaert en Reinout. Toen Karel zijnen zoon Lodewijk tot koning wilde kroonen, zendt hij een bode naar Heimo om bij dat feest tegenwoordig te zijn. Eerst weigert de trotschaard ze te hooren, doch later beklaagt hij zich, omdat hij zelf kinderloos is. Hiervan maakt Aye gebruik om hare zonen te ontbieden. Heimo verheugt zich over hun uiterlijk en kracht.
<pb n="251"/>Reinout, de jongste muntte boven allen uit. Met één vuistslag doodt hij een paard, waarop Heimo hem het ros Beijaart schenkt, dat sterker was dan tien anderen en vlug als een zwaluw. Zoo trekt dan Heimo met zijne vier zonen hovewaarts. Toen Lodewijk, Karels zoon, hen gezien had, ontstak hij in jaloezie over hunne schoonheid en kracht, vooral over die van Reinout. Hij poogt hen dus op alle manier te vernederen en laat hen aan tafel naar een hoek verwijzen, waar de honden plagten te liggen. Doch Reinout doodt met een slag den hofmeester en eigent zich hierop alle spijzen toe. Karel zag dit gelaten aan; doch Lodewijk wordt meer en meer vertoornd, vooral nadat hij door Reinout ook in 't werpspel overwonnen was. Hij daagt Adelaert uit om met hem te schaken, doch wordt ook nu overwonnen. In zijne drift slaat hij Adelaert met het schaakbord in het aangezicht. Over deze beleediging verontwaardigd gaat Heimo met zijne vier zonen naar de hofzaal. Reinout stort zich op Lodewijk, slaat hem het hoofd af en werpt het den vader in 't gezicht. Van de verwarring, die hieruit ontstaat, maken de vier Heemskinderen gebruik om te ontvluchten. Hun vader wordt echter gevangen. Zij begeven zich nu naar Spanje en dienen daar verscheiden jaren een moorschen koning. Later komen zij deerlijk toegetakeld bij Ywe, koning van Dordogne.</p>
<lg type="poem">
<l>Ywe onthaletse, of hi hare vader</l>
<l>Hadde gheweest, alle gader;</l>
<l>Hem allen dedi cleder maken.</l>
<l>&nbsp;</l>
<l>Ywe dede hem, 't selver stonden,</l>
<l>Meesters hebben te haren wonden;</l>
<l>Hi deetse hem helen met dranke.</l>
<l>Aldus diendi hem te danke,<note n="1)" place="foot">Met zoo goed gevolg.</note></l>
<l>Datti ridders namecont</l>
<l>In seven weken waren ghesont,</l>
<l>Ende gheheelt al hare lede,</l>
<l>Ende hare goede orse<note n="2)" place="foot">Het ros Beijaart.</note> mede.</l>
</lg>
<p>Reinout trouwt zelfs met des konings dochter, de blonde Clarisse, en bouwt zich aan de Gironde een kasteel, dat hij Montalbaen noemt, want:</p>
<lg type="poem">
<l>Hij 's op eene roche ghestaan,</l>
<l>Di algader es marberijn;</l>
<l>Daeromme es die name sijn</l>
<l><hi rend="spat">Montalbaen</hi>, da segghic u.</l>
</lg>
<p>Later brengen de Heemskinderen, als monniken verkleed, een bezoek aan hunne moeder Aye. Deze herkent haren zoon Reinout, omdat hij voor zes ridders wijn drinkt. Maar hun vader Heimo was door Karel losgelaten, onder voorwaarde, dat hij hem zijne zonen uitleveren zoude, zoodra zij in zijne macht kwamen. Reinout ontkomt met zijn ros Beijaart, maar zijn drie broeders komen in handen van Karel. Ook het ros Beijaart geraakt
<pb n="252"/>later door eene list in bezit des konings. Nu komt Malagijs, de toovenaar, zijnen neef Reinout te hulp, waardoor allen weder bevrijd Worden. In triomf voert Reinout ze naar Montalbaen, doch Karel vervolgt hen ook dáár en belegert het kasteel. De nood steeg er zoo hoog, dat men dagelijks een ader aan het ros Beijaart opende, om met zijn bloed zich te voeden. Zoo tot het uiterste gebrek gekomen, ontvluchtten de Heemskinderen naar het vaderlijk kasteel in de Ardennen. Ook daar worden zij door Karel belegerd, die eindelijk, op verzoek van zijne zuster Aye, hun vergiffenis schenkt, op voorwaarde dat zij hem het ros Beijaart uitleveren. Hiertoe besluiten zij. Het arme dier wordt nu met molensteenen bezwaard, op last van Karel in de rivier geworpen. Driemaal bevrijdt het edele dier zich van zijn last en rent op zijn meester Reinout toe. Eerst ten vierde male gelukte het Karel, om het arme dier zóó te bezwaren, dat het in de diepte zonk en verdween.</p>
<p>Het is niet mogelijk den ouden toestand der sage te midden der latere veranderingen en toevoegselen te ontdekken. De buitengemeene woestheid, die er in doorstraalt, wijst op den tijd voor de kruistochten; meer nog de geest van verzet tegen de macht des leenheers, die er in voorkomt. Karel zelf wordt er als een wreed tyran geschilderd.<note n="1)" place="foot">Het is opmerkelijk dat Bilderdijk en Alberdingk Thijm een verhaal, dat overal bedrog en krijg ademt en dat revolutie en verzet predikt tegen de monarchie in 't algemeen en tegen hunnen beminden Karel in 't bijzonder, zoo hoog verheffen.</note></p>
<p>Denzelfden geest vindt men terug in den roman van <hi rend="spat">Ogier van Ardennen, Ogier le Danois</hi>, ook wel <hi rend="spat">le Danemarche</hi>. Ook hier is een oude sage, welke van Dietschen oorsprong schijnt, bewerkt geworden en wel op eene voortreffelijke wijze, het eerst door <hi rend="spat">Raimbert de Paris</hi><note n="2)" place="foot">Uitgegeven door Barrois, in 2 d. Paris 1842.</note> en later door <hi rend="spat">Adenez le Roi</hi>,<note n="3)" place="foot">Hij droeg zijn werk op aan graaf Guy van Vlaanderen; zie Serrure Geschied. enz. bl. 26 vgl.</note> den vermaarden hofdichter van Hendrik III, hertog van Braband, en van zijne dochter Maria, echtgenoot van Philips III, koning van Frankrijk. <hi rend="spat">Ogier</hi> is dan eens strijdgenoot dan eens bestrijder van Karel den Groote. De roemvolle daden, die hij tegen de ongeloovigen verricht, maken hem vooral tot het ideaal van een held. In het gedicht komen verschillende schoon geschetste karakters voor, zoo-als van Naymes van Beijeren, een tweede Nestor, en van eenen emier, die als een edel ridder voorgesteld wordt. Van de Nederlandsche bewerking zijn slechts eenige fragmenten overig, die niet naar de oudste redactie bewerkt zijn. Ook in 't Hoogduitsch heeft men er een paar bewerkingen van, het eene behelst de jeugd van, Ogier, het andere zijne latere lotgevallen. Beide bezitten echter weinig waarde.<note n="4)" place="foot">Zie Koberstein I bl. 244.</note></p>
<p>4. Tot de oudste Fransche romans behooren die van Garin de Loherain,<note n="5)" place="foot">De Roman <hi rend="spat">de</hi> Garin is uitgegeven in 2 deelen door Paulin. Paris, 1833 2 d. Een vervolg gaf Edèléstand Dumèril, la mort de Garin 1846 en E. Le Glay, Raoul de Cambrai, in 1840.</note> waarin de veete tusschen de hertogen van Lotharingen en die van Boulogne, van Neustrie en Austrie bezongen wordt. Zij bevatten eenen geheelen kring verhalen, die allen op die veete betrekking hebben.</p>
<pb n="253"/>
<p>Hervis, hertog van Lotharingen, heeft twee zonen, Garin en Belin, Garijn en Begge, die met de kinderen van Hardré van Bordeaux, Fromond en Willem, aan het hof des konings waren opgevoed. De koning beleent Begge met Gascogne, dat Hardré voor zijnen zoon Fromond eischte. Hieruit ontstaat oorlog:</p>
<lg type="poem">
<l>S'en vint la guerre, onques pius ne prist fin.,</l>
<l>Après les pères la reprisent li fil</l>
<l>Après fius li plus prochain voisin.</l>
</lg>
<p>Lang had de strijd geduurd, maar eindelijk was er toch de zoen getroffen, toen de verraderlijke moord van Begge den oorlog op nieuw doet ontbranden.</p>
<p>Begge was sedert langen tijd van zijnen broeder Garin gescheiden. Dit viel hem zoo hard, dat hij er toe besluit om zijne lieve vrouw Beatrix en zijne beide jonge zonen te verlaten, om zijnen broeder te Metz op te zoeken. Zijn eigen kasteel, Belin, lag in de nabijheid van Bordeaux. Hij moest dus Frankrijk geheel doortrekken om het verblijf van zijnen broeder te bereiken. Hij belooft hem tevens het hoofd te brengen van een wild zwijn, dat het woud van Puèle, in de buurt van Valenciennes, verontrustte. Bij zijn vertrek hebben de zijnen een donker voorgevoel van een naderend onheil, maar Begge laat zich door niets terughouden. Hij wil zijn beminden broeder tot iederen prijs opzoeken, voor hem bestaat geen rijkdom dan in lieve bloedverwanten en vrienden, want ‘het hart van een man geldt meer dan al het goud der wereld.’<note n="1)" place="foot">Li cuers (le coeur) d'un homme vaut tout l'or d'un païs.</note> Hij vertrekt dus, na hen in Godes hoede bevolen te hebben, van zijn vrouw en zijne kinderen, waarvan Garin de oudste, Hemaudin de jongste is. Doch, helaas, zij zagen den broederlievenden held nooit weer terug. Toen Begge na een bloedig gevecht het wilde zwijn gedood had, wordt hij zelf doodelijk getroffen door het verraderlijk schot van een der dienaars van Fromond. Zoo veranderde de blijdschap, die hij zijn broeder wilde bereiden, in diepen rouw. Garin werd door het bericht van zijns broeders moord hevig getroffen, hij klaagt:</p>
<lg type="poem">
<l>Ha! sire Bègues, li loherains a dit,</l>
<l>Frans chevaliers, corajeus et hardis!</l>
<l>Fel et angris contre vos anemis,</l>
<l>Et dols et simples a trestoz vos amis;</l>
<l>Tant as perdu, Girbert, beau sire fils!</l>
<l>Terre! car ouvre, si reçois moi, chaitis</l>
<l>Ce est domage, si je longuement vis.<note n="2)" place="foot">Ah! sire Bèques, a dit le lorrain, franc chevalier, courageux et hardi, terrible et impitoyable envers vos ennemis, doux et simple à tous vos amis; quelle perte pour toi, Girbert, mon beau fils? Terre, ouvre toi, pour me recevoir, malheureux qui je suis; ce sera grand dommage si je vis longtemps.</note></l>
</lg>
<p>Groot zijn Ook de klachten der edele vrouwe Beatrix bij het bericht van den dood harer gemaal; treffend is de taal, die zij uitspreekt, toen Garin
<pb n="254"/>haren geliefden doode bracht. Bij de voorstelling van beider somber gestemde harten, die nu op wraak zinnen, laat de dichter den jongsten zoon van Begge uitroepen:<note n="1)" place="foot">‘Dieu, que n'ai-je une petite cuirasse, je vous aiderais contre vos ennemis.’ Le duc l'entend il le prend dans ses bras, et, lui baisant la bouche et le visage: ‘Par Dieu, beau neven, vous êtes bien courageux! De bouche et de visage il ressemble à mon frère, le noble duc à qui Dieu fasse miséricorde!’</note></p>
<lg type="poem">
<l>‘Diez, que n'ai-jeu un haubergeon petit!</l>
<l>Je vos aidasse contre vos ennemis.’</l>
<l>Li dus l'entent, entre ses bras l'a pris,</l>
<l>Il li baisa et la boche et le vis;</l>
<l>Por Dieu, beaus nies, trop par estes hardis!</l>
<l>Mon frère semble et de boche et de vis,</l>
<l>Le riche duc cui Diez fasse merci!</l>
</lg>
<p>Nu begint de strijd op nieuw, tot dat ten lange leste ook Garin sneuvelt. Hierna nemen de zonen, daarna de klein- en achterkleinkinderen de veete over, en zoo ontstond eene rij verhalen, welke veelal dezelfde feiten vermelden. De oudste gedeelten van den Chanson des Lorrains munt uit door frischheid en kracht van voorstelling.<note n="2)" place="foot">Zie het oordeel van Dr. Jonckbloet, Gesch. der Ned. Letterk. 1 bl. 161 vgl.</note> De Nederlandsche bewerking, waarvan zeer uitgebreide fragmenten bestaan, is ongeveer in het midden der dertiende eeuw vervaardigd.<note n="3)" place="foot">Twee fragmenten van het eerste gedeelte, te samen 820 versen, berusten nog onuitgegeven in het archief van den Dom te Utrecht. Van de jongste toevoegsels zijn vijf fragmenten, te samen 7435 versen, uitgegeven door Dr. W.J.A. Jonckbloet in de werken der vereeniging ter bevordering der O.N. Letterkunde, onder den titel: Roman van Karel den Groote en zijne XII Pairs. Leiden 1844. De uitgever vergiste zich met den titel.</note></p>
<p>Een zeer opmerkelijke verzameling heldenzangen bevat de <hi rend="spat">Chanson de geste de Guillaume d'Orange</hi>. De strijd tegen de Mooren maakt er den hoofdinhoud van uit. De daden van verschillende helden zijn hier op één Willem, graaf van Oranje, opeengehoopt.<note n="4)" place="foot">Zie prof. Dozy, Gids 1854, bl. 785 vgl.</note> De oudste Willem van Oranje was een tijdgenoot van Karel den Groote, die hem graaf van Aquitanië maakte. Bij den inval der Mooren in 793, toonde hij zijn moed; hij ging 13 jaren later in een klooster te Gellone, waar hij in den reuk van heiligheid stierf. De daden van een anderen Willem, graaf van Provence, die in 975 een bende Mooren versloeg, zijn in het gedicht met die van den eerstgenoemden vermengd. Evenzoo ging het met hetgeen de graaf van Montreuil, de Normandische Willem Kortneus (au cort nez) verrichtte, die ook nog als Fierebrace, ijzer-arm, in een Normandischen zang op de inneming van Nimes verheerlijkt was; hetgeen nu werd overgebracht op de inneming van Oranje.</p>
<p>Het gedicht bestaat uit acht deelen. 1. Les premières armes de Guillaume. 2. Le couronement du rois Louis. 3. Le charroi de Nimes. 4. La prise d' Orange. 5. Le voeu de Vivian. 6. La bataille d' Meschant. 7. Renouard au Tinel en 8. Le moniage de Guillaume. Het is door Dr.
<pb n="255"/>Jonckbloet zoowel in 't oorspronkelijke als in eene vertaling uitgegeven.<note n="1)" place="foot">Guillaume d' Orange, Le Marquis au court nez. Chanson de Geste du XII siècle. Mise en nouveau langage par Dr. W.J.A. Jonckbloet. Amsterd. 1867.</note> Guillaume de Bapaume<note n="2)" place="foot">Over hem zie Serrure. Geschied, enz. bl. 34 vgl.</note> schreef de oudste der drie branches, waartoe de 7 eerste afdeelingen behooren.</p>
<p>Graaf Aimerijn van Narbonne trekt naar het hof van keizer Karel, waar zijne zonen, die volwassen waren, tot ridder worden geslagen. Des graven tweeden zoon, Willem, verricht weldra heldendaden, die hem de liefde van Orable, de vrouw van den moorschen emier van Oranje, doen winnen. In de couronement du roi Louis is het vooral de tusschenkomst van Willem, die den zwakken Lodewijk ten troon verheft, welke hem door weerspannige rijksgrooten betwist wordt. In dit stuk komt een gevecht voor, waarin Willem door eenen moorschen reus zijn neus wordt afgehouwen en zoo zijn bijnaam Fièrebras met dien van Guillaume au cort nez verwisselt.<note n="3)" place="foot">Het huis van Oranje heeft hier een hoorn, cornet, van gemaakt, welke in zijn wapen voorkomt.</note> Willem wordt door Lodewijk met de Spaansche mark beleend, mits hij die zelf verovere. Dit wordt bezongen in twee afdeelingen, een onder den titel van le charroi de Nimes, waarin de stad door een krijgslist veroverd wordt; en de prise d'Orange, waarna Willem huwt met Orable, die eerst gedoopt wordt en den naam van Orable ontvangt. La bataille d' Aleschaus maakt de kern van 't gedicht uit en bevat, zooals Dr. Jonckbloet zegt, eenen poëtischen nagalm van den hardnekkigen strijd tegen de ongeloovigen in de achtste eeuw. Het geheel wordt besloten met het verhaal van Willems laatste levensjaren in het klooster te Gellone; over welk gedeelte ook de fragmenten handelen, die er van de Nederlandsche bewerking<note n="4)" place="foot">Uitgegeven door Willems, Belgisch Musèum, VII. bl. 186. vgl.</note> door Nikolaas, vrouw Brechten zoon, van Haarlem, tusschen 1191 en 1217 vervaardigd, nog overig zijn.</p>
<p>De naam van Willem van Oranje was in de middeleeuwen hoog gevierd; zoodat men hem nevens of onmiddelijk na Karel den Groote stelde. Wolfram van Esschenbach vervaardigde in 1217 eene Hoogduitsche bewerking van het Fransche gedicht, dat de landgraaf Herman hem bezorgde,<note n="5)" place="foot">
<lg type="poem">
<l>Lantgrāf von Dürngen Herman</l>
<l>Tet mir diz maer von im bekant.</l>
<l>Er ist en franzoys genannt</l>
<l>Kuns Gwillâms de Orangis.</l>
</lg></note> onder den titel: <hi rend="spat">Willehalm von Oranze</hi>; terwijl er nog een fragment bestaat van eene oudere, doch ruwere Hoogduitsche bewerking der Sage van Guillaume au court nez.<note n="6)" place="foot">Uitgegeven door F.A. Reuts, Fragmente eines alten Gedichts von den Heldenthaten der Kreuzfahrer im Heil. Lande. Kissing. 1839.</note></p>
<p>De Franschen leggen zich in de laatste vijf-en-twintig jaar met zooveel ijver op hunne oude letterkunde toe, dat er telkens nieuwe chansons de geste voor den dag komen. Eenigen kan men houden voor historische documenten, zooals de <hi rend="spat">Chanson d'Antioche</hi>, tegen het einde der 12<hi rend="sup">de</hi> eeuw door Graindor van Douai bewerkt, naar het oorspronkelijk verhaal van den pelgrim Richard, die tijdens de inneming van Jeruzalem
<pb n="256"/>zich in het Heilige land bevond.<note n="1)" place="foot">De Chanson d'Antioche is uitgegeven door Paulin Paris. 1848.</note> De waarde van dit stuk bestaat vooral in den inhoud, welke getrouwer de feiten vermeldt en met minder wonderen opgesierd is dan de latijnsche kronieken van Tudebod, van Robert den Monnik en zelfs van Willem van Tyrus, welke tot dusverre de eenige bronnen der geschiedenis van Antiochiës beleg waren.</p>
<p>Minder historische trouw ontdekken wij in de <hi rend="spat">Chanson des Saxons</hi>, het Saksen-lied, dat vervaardigd is door Jean Bodel, onder de regeering van Philips August, even na 1200. De woeste Widu-Chint, zoon der wouden, Wittekint, is de held er van. Zijne vrouw Sèbile speelt er echter ook eene groote rol in en geeft er lessen van lichtzinnigheid<note n="2)" place="foot">Zoo zegt zij onder anderen:
<lg type="poem">
<l>Que sert beauté de femmes s'en jovant (jeunesse) ne l'emploie.</l>
</lg></note> en bedrog, die beter voor den tijd, waarin Bodel leefde, pasten, dan met den aard en den geest van de Saksers, waarvan hij dichtte, overeenkwam. Prof. Bormans heeft ook 199 verzen eener Nederlandsche bewerking van het Saksen-lied ontdekt en uitgegeven, maar deze is naar eene oudere redactie er van vertaald.</p>
</div>
<div type="section">
<head rend="h4">De Artur-romans.<note n="3)" place="foot">Les Romans de la table ronde, mis en nouveau langage et accompagné de recherches sur l'origiue et le caractére de ces grandes compositions par Paulin Paris. tom I<hi rend="sup">er</hi>. Joseph d'Arimathée, Le Saint Graal. Paris 1868. Dit werk zal in vier deelen compleet zijn.</note></head>
<p>5. Deze nemen hunnen oorsprong van Bretagne (Armorica). Toen de Anglen, Saxen en Friesen in de vijfde eeuw n. Chr. Engeland binnendrongen, verdedigden de Kelten zich dapper onder hunne opperhoofden Vortigern en Artur. Eindelijk overwonnen, vluchtte een deel der bevolking naar de overzijde van 't Kanaal, naar Armorica, dat sedert den naam van Bretagne ontving. De herinnering aan Artur bleef echter voortduren en werd steeds onderhouden door eene menigte gezangen. Eens zoude Artur weder terugkeeren, en de Kelten over hunne vijanden doen triompheeren. De rijke phantasie der Kelten had bovendien eene menigte verhalen en gedichten gevormd, waarvan velen zich langzamerhand met de verheerlijking van Artur verbonden. De Normandische overheerschers bevorderden de beoefening der dichtkunst en schiepen behagen in de oude legenden die den strijd tegen het door hen overwonnen ras, de Saksers, bezong.<note n="4)" place="foot">De oud-Keltische verhalen zijn uitgegeven door lady Ch. Guest: Mabiginion, London 1838-1844, in de Wallische en Engelsche taal. Zij zijn ook vertaald in 't Fransch door Th. de Villemarquè. Les Romans de la Table et les Contes des anciens Bretons. 3e. edit. Paris 1860.</note> De aartsdeken, Walter van Oxford, vond in Bretagne eene Kroniek, waarin deze vele volksoverleveringen verzameld waren; dit werk was de bron, waaruit <hi rend="spat">Godfried van Mommouth</hi> putte, toen hij, ongeveer 1147, zijne <hi rend="spat">historia regum Brittanniae</hi>, geschiedenis der Koningen van Brittanië, vervaardigde en opdroeg aan Robert van Glocester, zoon van Hendrik I. De Normandische dichter, Richard Wace, bracht onder den naam van
<pb n="257"/>
<hi rend="spat">Roman du Brut</hi>, deze Kroniek in Fransche verzen over. Het was vooral de gunst, welke Hendrik II den dichters bewees, die hem daartoe aanzette.<note n="1)" place="foot">Dezelfde dichter vervaardigde ook een roman de Rou of Rollo, waarin de geschiedenis der hertogen van Normandië beschreven wordt.</note></p>
<p>De Britsche verhalen hebben zich dus uit Bretagne over Normandië en verder over geheel het noorden van Frankrijk verspreid. Daarenboven putten eenigen uit de mondelinge of ter schrift gebrachte overleveringen, welke nog steeds in Wallis zelve bestonden.</p>
<p>Met de Artur-romans ontwikkelde zich de Graal-legende. Onder het heilige Graal<note n="2)" place="foot"><hi rend="spat">Graal</hi> beteekent schotel, bekken, volgens Roquefort, gloss de la langue romane, I bl. 702 vgl. De afleiding Sang-real = Sanguis realis, het echte bloed van Christus, wordt slechts door enkele geleerden voor de ware gehouden.</note> verstond men den schotel, waarin Christus het laatste avondmaal zoude gebruikt hebben en waarin Jozef van Arimathea het bloed uit zijne wonden opving. De kostbare schaal, dien de Genuezen, in 1101, bij de vermeestering van Cesarea buit gemaakt hadden, werd meermalen gehouden voor dit heilige Graal, waarvan echter de oorsprong bij de Kelten te vinden schijnt, wier barden van eenen schotel zingen, die de bron is van alle wijsheid en poëzie. In de Artur-romans is het heilige Graal zoek en wordt dus opgezocht door de <hi rend="spat">ridders van de ronde tafel</hi>, die, om het te bemachtigen, niet alleen allerlei gevaarlijke avonturen doorstaan, maar ook bovendien door reinheid van lichaam en geest moeten uitmunten om zulks waardig te worden. De Graal-ridders vormden dus eene soort van geestelijke ridderschap.</p>
<p>De hoofdpersonen, welke in de verschillende Artur-romans voorkomen, zijn, behalve koning Artur: Merlijn (Merddijn) de toovenaar, Perceval,<note n="3)" place="foot">Het verhaal in de Mabiginion spreekt van Peredur, hetgeen ‘den bekerzoeker’ zoude beteekenen. Zoo is Lancelot, in 't Keltisch sprookje, Mael, dat even als Ancelot, dienaar beteekent.</note> Lancelot, Walewijn (Gauvain), Tristan, Erec en Iwein de spotzieke Kaï (Keije); onder de vrouwen, Arturs gemalin, Ginevra (Gnenhywar), die door den ridder Lancelot bemind wordt, zooals Isolde door Tristan. Ook de toovergodinnen Viviana en Morgana komen er herhaalde malen in voor.</p>
<p>Aan <hi rend="spat">Chrestien de Troyes</hi><note n="4)" place="foot">W.L. Holland, Chrestien de Troies, eine literatur-geschichtliche Untersuchung 1850, Guillaume d' Angleterre par Chrestien de Troyes, translaté en français moderne, par Léon Paulet, précedé d'une étude litteraire sur Chrestien de Troyes par Ch. Potvin, Bruxelles 1865.</note> komt de eer toe de overleveringen van Bretagne het eerst zoo bewerkt te hebben, dat hij de stichter van een nieuwe soort gedichten werd. Over Champagne, waarvan Troyes de hoofdstad is, heerschte toen graaf Hendrik, de eerste, die, wegens zijne bijzondere begunstiging der letterkunde, den bijnaam Le liberal ontving. Zijne dochter Maria huwde, in 1185, met den neef van Philips van den Elzas, den oudsten zoon des graven van Henegouwen, en die later ook graaf van Vlaanderen werd, en als Boudewijn van Konstantinopel genoeg bekend is. Chrestien schijnt met Maria naar Henegouwen vertrokken te zijn; waarom hij wel eens, hoewel ten onrechte, onder de Henegouwers geteld wordt. Naar het hof van Philips van den Elzas begaven zich vele menestreelen
<pb n="258"/>en jongleurs, sedert Philips Augustus, koning van Frankrijk hen, in 1181, verdreven had. Chrestien de Troyes is ongeveer 1200 gestorven. De gedichten, die hij vervaardigde, zijn Erec en Enide; Cligés; Le chevalier de la Charette (Lancelot), opgedragen aan Maria de Champagne,<note n="1)" place="foot">Zie Serrure, bl. 20.</note> en eerst voltooid door Godefroi de Leigny; le chevalier au lion (Yvain); le roman du saint graal en le Perceval Gallois, opgedragen aan Philips van den Elzas,<note n="2)" place="foot">Over het onderscheid tusschen beide laatste romans, zie Serrure bl. 18. De Perceval wordt door eenige geleerden aan Chrestien ontzegd; zie E. Géruzez, Hist, de la litter. Franc. I bl. 78. 6<hi rend="sup">de</hi> ed.</note> en vervolgd door Gautier de Denet, Gerbert en Manessier.</p>
<p>Voor wij enkele romans in het bijzonder beschouwen, is het noodig na te gaan, in hoeverre zij met het werkelijk leven in verband staan.</p>
<p>Eerst langzamerhand kreeg de Artur-sage die ontwikkeling, welke in de latere tijden er aan gegeven werd. Het ging er mee als met de ridderschap, met de verheerlijking van de Moeder-Maagd, en met de daarmee gepaarde vrouwendienst. Nu kennen wij wel den oudsten vorm der Artursage niet, maar wij weten toch wel dat het geestelijke of bovenzinnelijke element eerst laat er mee verbonden werd. Ook de vrouwen worden er meermalen nog vrij ruw bejegend. In de Keltische verhalen werd gesproken van Artur, die dan eens te Wallis, dan weer te Cornwallis of ook in Bretagne tehuis behoort. Hij houdt een glansrijk hof, waar alle ridders van heinde en ver zich verzamelen. Een bepaald getal slechts, volgens eenigen vijftig, gemeenlijk twaalf, hadden het recht om zich aan de tafel - ronde neer te zetten. Koning Artur voert zelf niets meer uit, maar de ridders zijn onvermoeid in het verrichten van nieuwe heldenfeiten. Een nieuw avontuur geeft eerst aanspraak om zich weder aan de ronde tafel neer te zetten. Artur werd met zijne ridders aldus het voorbeeld van de dolende ridderschap van lateren tijd, zooals de handelingen van deze op de ontwikkeling der Artur-romans eenen grooten invloed uitoefenden. Het eigenaardige der ridders van Artur is dat zij alleen uit lust avonturen opzoeken en in dit opzicht den echten geest der Noormannen schijnen uit te drukken. De phantasie der Kelten was ook rijk genoeg, om een menigte reuzen, dwergen, betooverde bronnen, kasteelen en vrouwen, draken, tooverringen, enz. te scheppen, om het aan verscheidenheid van avonturen niet te laten ontbreken. Er zal wel geen twijfel aan zijn, of personen als Artur, Erec en Gauvain hebben eens in werkelijkheid bestaan, maar hunne wezenlijke persoonlijkheid was in de 12<hi rend="sup">de</hi> eeuw reeds niet meer te 
onderkennen. Voor 1150 werden zij echter nog niet voorgesteld als bezield met dien geest, welke later aan de ridderschap bijzonder eigen was. Eerst toen de Wallische phantasie met de opkomende Fransche ridderschap in aanraking gekomen was, kregen de helden van Artur het karakter, dat hen tot idealen van den riddertijd vormde. De kruistochten hebben zonder twijfel hier den meesten invloed op uitgeoefend. Hoewel sedert de verovering steeds een groot verkeer tusschen Engeland en Noord-Frankrijk bestond, werd die nauwe band echter nog sterker toegehaald, toen Hendrik II van Engeland (1154-1189) met de Fransche prinses Eleonore gehuwd was en hare erflanden aan zijn gebied toevoegde. De vooral in 't zuiden van Frankrijk ontwikkelde ridder-<pb n="259"/>schap met hare poëzie, die der troubadours, begon sedert merkbaren invloed uit te oefenen op de voorstellingen der Walsche en Fransche menestrelen, zoodat de galanterie voortaan tot de noodzakelijke eigenschappen van een held ging behooren. De dichters volgden de neigingen van hunnen tijd, en overtogen de helden der sage met den nieuwen geest, die zich sedert het begin der kruistochten over Europa uitstortte.</p>
<p>De eerste en voornaamste verandering, welke de Artur-sage onderging, bestond in het opnemen van het godsdienstige en geestelijke element. Zoo werd een geheel nieuwe sage ingeschoven; het is die van het Graal, dat weldra als het zinnebeeld van den Christelijken ridder voorgesteld wordt. Ook hierbij volgde men een bestaand voorbeeld. De graal-sage, die zich vooral met den naam van Percival verbindt, neemt haren oorsprong uit het zuiden van Frankrijk. De tempelridders drukten in de 12<hi rend="sup">de</hi> eeuw het ideaal uit van de Christelijke ridderschap. Bij hen vindt men, volgens Sint Bernhard van Clairvaux, de zeldzame vereeniging der zachtmoedigheid van het lam met de grimmigheid des leeuws, zoodat men in twijfel stond, of zij ridders dan wel monniken moesten heeten, of liever beide namen komen hun toe, want van de eenen bezitten zij de dapperheid, van de anderen den ootmoed. - Zoo had dan de poëzie eene werkelijkheid voor zich, waarnaar zij zich voegen en die zij wederkeerig idealiseeren konde. Het Graal is een schotel, waarin telken jare op goede vrijdag een witte duive, uit den hemel zelve gevlogen, een kleine witte ouwel neerlegt, om daarop weer naar den hoogen terug te keeren. Zoo werd het Graal het hoogste zinnebeeld voor de Christenheid, het allerheiligste, dat van God zelven telkens op de aarde gebracht wordt. Een dienaar van het Graal te zijn is het edelste werk op aarde. Koning van het Graal, dat is van zijne dienaren te zijn, is de hoogste eere en het grootste genot, dat een sterveling deelachtig kan worden. Het Graal kiest zelve de dienaren van zijnen tempel, het zijn ridders en ook edele jonkvrouwen. De ridders moeten hun geheele leven door zich wijden aan den wapenhandel; zij moeten zich van alle wereldlijke vermaken en ijdelheden onthouden,
kuisch en eenvoudig leven. Zoo vormen zij eene geestelijke ridderorde, wier leden de gelofte van gehoorzaamheid, van kuischheid en van armoede afleggen. Men ziet hoe de graalridders naar de tempelridders gevormd zijn. De wilde avonturen der Artur-ridders kregen een bepaald doel en eene wijding, zooals de kruistochten in 't algemeen er eene aan alle strijdlustigen gegeven had. In de verschillende bewerkingen van den Percival ziet men de verandering, welke de Artur-sage onderging, wel het duidelijkst. Peredur, zooals hij in het Wallische verhaal genoemd wordt, wordt uit wraakzucht tot zijne verschillende avonturen gedrongen. In de Fransche bewerking, die het verhaal zelve van Kiot overnam; wordt reeds als doel het Graal-koningschap voorgesteld. Percival wordt door de daden, die hij verricht, voorbereid voor de waardigheid, die hem wachtte. De Duitsche dichter Wolfram van Eschenbach voegt bij dien strijd tegen de wereld van buiten nog eenen innerlijken kamp in eigen boezem, om zoo den held te heiligen en de Graal-kroon waardig te maken.</p>
<p>Percival is als uit de overige genooten van Artur genomen om den geestelijken ridder te vertegenwoordigen. Bij de anderen kwam het wereldlijke element meer op den voorgrond. Met de feestmalen aan de tafelronde verbonden zich tournooispelen, waarhenen zich ridders uit alle oorden der
<pb n="260"/>wereld spoedden. Hoffelijkheid ėn galanterie vonden daar hunne plaats. De vereering der vrouw, zooals de Provençaalsche hoven die gekweekt hadden, werd alzoo te gelijk met de geestelijke richting in de Artur-romans gebracht. Ieder ridder moest eene dame dienen en huldigen; zonder dat werd hij niet aan de tafel toegelaten. Het beeld dier dame vergezelt den ridder op zijne tochten, haar lof is zijn hoogste doel. Eene edele vrouw deelt den tournooi-prijs uit aan den overwinnaar, ja zij is ze weleens zelve. In één woord, alles wat in het werkelijk leven der wereldlijke ridderschap gedurende de 12<hi rend="sup">de</hi> en 13<hi rend="sup">de</hi> eeuw voorkomt, vindt men in meer of minder mate in de Artur-romans van dien tijd terug; zoodat men dikwijls in het onzekere is of de dichter het leven, dan wel dit genen nabootst. Dat het laatste in de 14<hi rend="sup">de</hi> en 15<hi rend="sup">de</hi> eeuw het geval was, blijkt duidelijk. Toen ging het ware wezen der ridderschap verloren, en in zijn kracht konde men het slechts uit de oude ridder-romans leeren kennen. Intusschen moest dit wel aanleiding geven tot velerlei verwarring; want in de Artur-romans waren, even als in de Karel-romans, niettegenstaande de vele veranderingen of redactiën, toch nog altijd de sporen van den vroegeren ruweren tijd, waarin zij ontstonden, overgebleven. Zoo komt de meest onkiesche behandeling der vrouwen, naast de meest fijne ridderlijke bejegening, in hetzelfde stuk voor. In 't algemeen echter drukten de Artur-romans de idealen van den tijd zuiverder uit dan de Karel-romans, omdat zij meer ruimte aan de phantasie over lieten. De overlevering van Artur toch was zoowel van vreemden oorsprong, als zelve reeds vroeg door de phantasie zeer vervormd. De 
Artur-romans hebben dus wel een historische waarde, maar slechts voor den tijd, waarin zij gedicht werden. Toen de ridderschap verviel, werden de Artur-romans wel talrijker en uitgebreider, maar niet voortreffelijker. Zij dienden voor hen, die zich aan den ouden tijd nog zoo lang mogelijk wilden vastklemmen. De buitensporigheden der dolende ridders zijn ook uit de Artur-romans te verklaren, zonder dat zij altijd de oorzaak er van waren. Ook vele vormen der ridderschap, vooral van lateren tijd, werden in die gedichten aangetroffen<note n="1)" place="foot">Opmerkelijk is het dat vele gebruiken, die men aan de ridders in 't algemeen toekent, eerst van lateren tijd zijn. Zoo komen vaste regelen voor de verplichting van een ridder eerst voor in 1247, toen Willem graaf van Holland, voor hij tot Roomsch koning gekozen was, door den koning van Bohemen tot ridder geslagen werd.</note> en daardoor als 't ware geijkt.</p>
<p>6. De Fransche en Normandische Artur-romans zijn door de Nederlanders en Duitschers met ijver vertaald, bewerkt of nagevolgd.<note n="2)" place="foot">Over deze romans kan men de bekende werken over de geschiedenis onzer Letterkunde van Jonckbloet, van Vloten en J. ten Brink raadplegen.</note> Zoo bezitten wij in 't Midden-Nederlandsch de <hi rend="spat">roman van Lancelot</hi>,<note n="3)" place="foot">Uitgegeven door Dr. W.J.A. Jonckbloet, 's Gravenh. 1846-1850.</note> welke de trouwe liefde van Lancelot voor de koningin Ginevra tot inhoud heeft, doch waarin eene menigte andere verhalen gevlochten zijn. Het oorspronkelijke Fransche stuk was in proza geschreven, ongeveer 1160, op last van Hendrik II, Plantagenet, door Walter Map, een hooggeplaatst geestelijke, die een twintigtal verhalen met een vrij lossen band vereenigde. Het Nederlandsche gedicht bevat ongeveer 90,000 verzen; zoodat daarin het meerendeel van alle avonturen der verschillende Artur-ridders en vrouwen
<pb n="261"/>te vinden is. Zoo vindt men in 't Haagsche handschrift ingelast ‘de roman van <hi rend="spat">Moriaan</hi>,’ welke geene vertaling, maar een een oorspronkelijk Nederlandsch stuk is. ‘<hi rend="spat">Die Wrake van Ragisel</hi>,’ vol ruwe en onkiesche handelingen; ‘<hi rend="spat">de ridder metter mauwen, de roman van Torec</hi>.’ In beide gedichten wordt een tal van wonderlijke avonturen opeengehoopt, om een wonderbaar verhaal te leveren, en eindelijk ‘<hi rend="spat">de roman van Percheval</hi>, eene vertaling van den Franschen Percival.</p>
<p>Onder de Nederlandsche Artur-Romans wordt er geene door de kunstrechters hooger verheven, dan de <hi rend="spat">roman van Walewein</hi>,<note n="1)" place="foot">Uitgegeven door Dr. Jonckbloet, Leiden 1848.</note> eene vertaling of bewerking van den <hi rend="spat">roman de Gauvain</hi>, die, in de 12<hi rend="sup">de</hi> eeuw vervaardigd, nog niet teruggevonden is. Het Nederlandsche gedicht is door twee Vlamingen, <hi rend="spat">Penninc en Pieter Vostaert</hi>, in 't begin der 13<hi rend="sup">de</hi> eeuw geschreven. Het bevat de avonturen, die Walewein ondervond, toen hij een gouden schaakbord opzocht, dat eensklaps het venster der hofzaal binnengekomen, maar ook even snel verdwenen was. Hij komt zoo in aanraking met de jonkvrouw Ysabelle, waarmee hij, na vele gevaren en moeilijkheden, eindelijk huwt. Minder gunstig is het oordeel over de bewerking van den <hi rend="spat">roman van Ferguut</hi><note n="2)" place="foot">Uitgegeven door Prof. Visscher, Utrecht 1838.</note>, naar den <hi rend="spat">roman de Fréjus</hi>, van den normandischen jongleur <hi rend="spat">Guillame li Clers</hi>, door eene onbekende vervaardigd. De inhoud is nog al opmerkelijk; wijl men er een eigenaardige wijzing der Percival-sage in aantreft.</p>
<p>Koning Artur, eens in het bosch van Gloriende met geheel zijn hof zijnde gaan jagen, werd gezien door eenen boerenjongen, Ferguut genaamd. Deze ontbrandde hierdoor van lust om een deel van die dappere ridderschap uit te maken. Hij neemt dus afscheid van zijne ouders, om zich bij hen te voegen. Onderweg versloeg hij vier roovers en hing de hoofden van twee hunner aan den staart van zijn paard. Eindelijk kwam hij te Cardoel, waar de koning zijn hof hield. Door den spot der hovelingen en vooral van Keije, wordt hij opgewekt, te trekken naar de zwarte rots in het woud, waar de toovenaar Merlijn gewoond had, om den sluier en den hoorn te bemachtigen, die reeds zoo menig ridder in 't verderf gestort hadden. Van den kamerheer des konings leerde hij des avonds vele hoofsche manieren en wordt dan ook den volgenden dag tot ridder geslagen; waarop hij zich, moedig als een leeuw, op weg begeeft. Des avonds kwam hij bij een kasteel, waar een oude ridder hem gastvrij onthaalde. Zijne nicht, de schoone Galliëne, wordt zelfs op Ferguut verliefd. Ferguut zegt, wat zijn voornemen is en de schoone stelt hem vruchteloos het gevaarlijke van zijn plan voor oogen. Galliëne kan echter niet slapen. Na langen strijd besluit zij naar des ridders slaapvertrek te gaan en, na een poos weifelens en weenens, ‘tintelde op sine herte haar hand.’ Ferguut ontwaakt en toen hij de knielende vroeg, waarom zij zóó weende, en wat zij wilde, was haar antwoord: dat zij haar verloren hart van hem terugvorderde en dat zij haar leven in zijne hand stelde. Ferguut zegt daarop in zijne eenvoud ‘ic en sag u herte nie.’ Wat zij ook verder moge verklaren, hij wil niets van de minne weten want:</p>
<lg type="poem">
<l>Jonckvrou! omme ander ben ic uut</l>
<l>Dan omme dusdane saken comen.</l>
</lg>
<pb n="262"/>
<p>Overwint hij op zijnen tocht, dan zal hij terngkeeren en zij moge hem dan de minne leeren. Galliëne gaat alzoo beschaamd henen en besloot den volgenden dag het kasteel te ontvluchten. Met het aanbreken van den morgen verlaat ook Ferguut het gastvrij oord en bereikt weldra de rots, waar de horen en de sluier bewaard werden; hij versloeg den zwarten ridder, die beide bewaakte, en zond hem er mede ten hove. Teruggekeerd naar het kasteel, waar hij Galliëne aangetroffen had, verneemt hij dat zij het verlaten heeft. Juist daardoor wordt ook hij voor haar in liefde ontstoken en zweert haar overal te zullen zoeken. Hiermede vangt eene lange reeks van avonturen aan, waarin Ferguut reuzen, reuzinnen, wilde dieren, slangen en ridders overwint. Eindelijk verlost hij twee jonkvrouwen en later nog Galliëne zelve, die door een koning, wiens liefde zij versmaad had, belegerd wordt. Ferguut is echter te bloo, om van haar het loon der minne te vragen en rijdt weder weg om nieuwe avonturen op te zoeken. Galliëne begeeft zich nu met hare leenmannen naar Artur, om van hem een beschermer en echtgenoot te vragen. De koning schrijft daarop een tournooi uit; de schoone Galliëne is de prijs, waarom de ridders zullen kampen. Ongekend neemt Ferguut deel aan het tournooi en werpt alle zijne bestrijders in 't zand; waaronder ook zijnen vijand Keije. Eindelijk treedt Walewein te voorschijn; voor dezen buigt de overwinnaar ten teeken van onderwerping en, zich tevens bekend makende, schenkt hij hem een wonderschild, dat hij op een zijner laatste tochten overmeesterd had. Groot was aller verbazing, toen zij den boerenknaap erkenden, die zulk een dapper en edel ridder geworden was. De koning stelt hem nu tot echtgenoot voor aan Galliëne, die bleek en rood voor 
hem stond en zich hield alsof zij hem niet kende, doch zeide dat zij den koning zoude gehoorzamen.</p>
<lg type="poem">
<l>Mit feesten ende mit grote love</l>
<l>Hiltse die koning 40 dage.</l>
</lg>
<p>Daarna togen zij naar het slot Rikenstene, waar Ferguut gekroond werd en Galliëne ‘al zijn leven met groter blijscap’ bezat.</p>
<p>In dit stuk, dat minder door éénheid, dan door levendigheid van schildering en verscheidenheid van tafreelen uitmunt, is het vooral opmerkelijk, hoe iemand, die van geringe afkomst is, echter door zijne daden, tot de hoogste ridderlijke eer geraakt. Zulks paste vooral voor de Vlaamsche burgers, die al spoedig genoeg ontwikkeld werden om, bij eenige inspanning, voor de ridders niet onder te doen.</p>
<p>7. Ook in Duitschland werd de Artur-sage reeds vroeg bewerkt en gaf aanleiding tot de uitstekendste werken, die daar in de middel-eeuwen vervaardigd zijn. <hi rend="spat">Hartmann von Aue</hi>, over wien wij boven<note n="1)" place="foot">BI. 234.</note> spraken, toonde door zijn <hi rend="spat">Erek</hi> en nog meer door zijn <hi rend="spat">Iwein</hi>,<note n="2)" place="foot">Duitsche kenners noemen het ‘das sauberste und regelmässigste unter den höfischen Gedichten der mittelhochd. Periode.’ Een voortreffelijke uitgave er van is bezorgd door Benocke en Lachmann 2 ed. Berlijn 1843. Zijne overige werken ‘der <hi rend="spat">heilige Gregorius auf den Steine en der arme Heinrich</hi>,’ een Zwabische legende, zijn, de eerste door Lachmann, 1838, de ander door Haupt, 1842, en Wackernagel 1855 uitgegeven; zooals ook in de Deutsche Classiker des Mittelalter, herausgeb. v. Pfeiffer, welke bij Brockhaus te Leipzig uitkomen.</note> naar den cheva-<pb n="263"/>lier au lion, den leeuwenridder, van Chrestien de Troyes bewerkt, hoe goed ook de Duitsche minnezangers zich van de nieuwe stof wisten meester te maken. Boven allen staken echter uit <hi rend="spat">Wolfram van Essenbach</hi> en <hi rend="spat">Gottfried van Straatsburg</hi>. Over beider werken dienen wij dus een weinig uitvoeriger te handelen.</p>
<p>Wolfram von Eschenbach<note n="1)" place="foot">San Marte (Schulze), Wolfram, eene biograph. Skizze 1836. J.A. Schmeller, über Wolframs Heimat, Grab und Wappen, 1837.</note> noemt zich zelven een Beyersman en kreeg zijn naam van de plaats zijner afkomst, het kasteel en de stad Eschenbach, niet verre van de stad Anspach gelegen. Als edelman had hij ook eenig grondbezit, dit moet echter gering geweest zijn, want hij klaagt meermalen over zijne armoede; hij dichtte echter niet voor loon, doch deed ridderdienst aan de hoven van hooge heeren. Zoo was Wolfram ook een der meestgeëerde dichters te Eisenach, aan het hof van Hermann, den landgraaf van Thuringen. In de sage van den wedstrijd op den Wartburg speelt hij een hoofdrol. Hij had geen geleerde vorming gekregen, zooals Hartmann en Gottfried, maar was zeer bekend met in- en uitheemsche sagen. Hij kende ook Fransch, maar, wat wel zonderling is, hij konde niet lezen, zoodat hij zich de gedichten, waaruit hij de onderwerpen zijner zangen putte, moest laten voorlezen. Hij schijnt niet lang na 1220 overleden te zijn.</p>
<p>Het meest gevierde werk van Wolfram is de <hi rend="spat">Parzival</hi>,<note n="2)" place="foot">Wolframs werken zijn uitgegeven door Lachmann. 2 ed. 1854. Parcival und Titurel, Rittergedichte, übersetst und erläutert von K. Simrock. 3 ed. 1857.</note> een gedicht in 16 zangen, dat van 1205-1217 denkelijk aan het Thuringer hof vervaardigd werd. De inhoud er van, die van den bekenden Franschen roman zeer afwijkt en ontleend werd aan het werk van een Provenzaalsch dichter Kyot, (Gyot), dat verloren ging, is de volgende:</p>
<p>Parzivals vader, een roemrijk ridder, had, door zijn lust naar avonturen verleid, vroeg den dood gevonden. Zijne moeder tracht haren zoon dus voor de gevaren van den krijg te beschutten en houdt hem van alle ridderoefeningen verre; zij voedt hem in een eenzaam woud op. Hier verheugde het liefelijk gezang der vogelen zijn jeugdig hart en leerde zijne moeder hem God kennen, die heerlijker is dan de heldere dag, op wien hij in ieder nood vertrouwen kan. Op zekeren dag echter ziet de vrome jongeling in het woud drie fraai uitgedoste ridders. In zijn eenvoud valt hij op de knieën, om ze als den heerlijken God te aanbidden. Zij helpen echter den onnoozele uit zijne waan, maken hem bekend met den adel der ridderschap en raden hem aan, zich ook naar het hof van den koning Artur te begeven. Hij is nu niet meer te houden; te vergeefs verzet zijne moeder zich tegen zijn voornemen. Eindelijk geeft zij toe; doch nu trekt zij hem een narrenkleed aan, opdat hij zoo belachelijk mogelijk in den kring der ridders verschijne en door den spot hierover nog van zijn voornemen afgeschrikt moge worden. Zij beveelt hem eerbied te betoonen aan de grijsaards en zich den kus èn den ring eener edele vrouw te verwerven. Het afscheid is haar echter te zwaar; na zijn vertrek bezwijkt zij en sterft. Parzival trekt intusschen voort en verricht vele buitengemeene daden. Toen hij echter aan het hof van Artur gekomen was, werd hij door Keije we-<pb n="264"/>gens zijn uiterlijk bespot. Gelukkig trekt een oud ridder zich hem aan; hij geeft hem onderricht in ridderlijke manieren, en zijne dochter wekt de eerste gevoelens der liefde bij hem op, die echte later in Kondwiramurs minne een waardiger voorwerp vonden. Hij verlaat hierna het hof van Artur, en stort zich nu in alle strijden en 
gevaren, die hem waardig kunnen maken om aan de tafelronde te mogen aanzitten. Na velerlei avonturen, die hij glorierijk bestaat, komt hij eindelijk bij den Graaltempel op den berg Montsalvage. Hij ziet daar wel de wonderen van het Graal, maar hij blijft er ongevoelig voor en vraagt geene opheldering van de geheimenissen, die hij er ziet. Hij verliest daardoor het koningschap van het Graal. Hem wachten nu nog vele beproevingen, voor hij dat waardig zou gehouden worden. Gedurende zijn terugreis van Montsalvage verneemt hij van zijne pleegzuster, wat hij verloren had, wijl hij om de geheimen van het Graal zich niet bekommerd had. Na nog weer vele dappere daden verricht te hebben, komt hij eindelijk aan het hof van Artur terug, waar hij door allen met eerbewijzen overladen en als ridder der tafelronde erkend wordt. Doch nu, op het toppunt van wereldsche glorie gekomen, treft hem een schrikkelijke vernedering. De bodinne van het Graal komt aan het hof en spreekt den vloek over hem uit, wijl hij naar het geheim niet gevraagd had; zij verklaart dat de tafelronde door zijne tegenwoordigheid geschandvlekt wordt. Hevig door dien vloek getroffen, begint Parzival aan de macht en liefde Gods te twijfelen, en wendt zich geheel van den Allerhoogste af. Vijf jaren doolt hij rond, ofschoon hij vele heldendaden verricht, zoo blijft toch zijn hart met bitterheid vervuld. Eindelijk ontmoet hij op goeden vrijdag eene schaar boetelingen, die hem den weg naar de kluis van zijnen oom, den heiligen Trevezent, wijzen. Daar gekomen vernietigt de eerwaarde man zijnen twijfel, hij leert hem de grootheid Gods en de geheimen van het Graal kennen en toont hem, hoe rechtvaardig de straf was, die hem getroffen had. Vol berouw begint Parzival nu te wanhopen aan 't heil zijner ziel; doch nu wijst 
Trevezent hem ook op de groote genade Gods, waardoor de held getroost wordt en weer goede hoop erlangt. Zoo werd Parzival geheel bekeerd, legt den wereldzin af en wordt geheel een geestelijk ridder. Nu was hij eerst het Graal-koningschap waardig geworden, want ofschoon andere ridders hem in dapperheid evenaren of overtreffen, missen zij toch zijn heilige stemming. Juist in de schildering van den bekeerden ridder tegenover de wereldlingen en hunne ijdelheden ligt de ware beteekenis van dit gedicht. Het wereldlijke ridderschap wordt tegenover het geestelijke, de waarde van den innerlijken mensch tegenover de uiterlijkheden der wereld gesteld. Groote daden alleen brengen iemand niet het grootste heil; dit wordt alleen door verzoening van God met de menschheid, van het ideaal met werkelijkheid, door eigen verbetering en verheffing verkregen.</p>
<p>De Parzival wordt voor het meesterstuk van Wolfram gehouden en behaalde, zoowel in de middeleeuwen als in den nieuwen tijd, hoogen roem. De reiniging der ziel is een onderwerp, dat steeds alle ernstige gemoederen bezig houdt. Ook de kunst van den dichter mag hoog gesteld worden. Het gedicht is echter moeilijk te verstaan en nog zijn de duistere plaatsen, niettegensaande den ijver, dien de Duitschers er op besteedden, op verre na niet opgehelderd. Met recht wordt de Parzival met Dante's
<pb n="265"/>Commedia divina vergeleken<note n="1)" place="foot">Velen toonen deze gelijkheid aan; o.a. Gervinus, die opmerkt, dat Lambert Alexander voor de poorten van het aardsch paradijs afwijst, dat Wolfram, Parzival bij de poort van den burcht, die door hemelingen bewoond wordt, verlaat, doch dat Dante eerst den hemel opende. Zoo zouden dan de Duitschers reeds een Inferno en een Purgatorium gedicht hebben, waarbij de Italiaan nog slechts het Paradiso had te voegen.</note> en heeft dus ook voor de kennis van het middeleeuwsche geloof de hoogste waarde.</p>
<p>Wolfram vervaardigde ook een <hi rend="spat">Titurel</hi>, een achterkleinzoon van Parzival, waarin de Graal-sage verder ontwikkeld werd. Er zijn slechts eenige fragmenten van overig, waarin de teedere liefde van Schionatulander en Sigune op de treffendste wijze geschilderd wordt.<note n="2)" place="foot">‘Das Wolframsche Bruchstuck is unstreitig einer der herrlichsten, vielleicht der ausgezeichneste Rest altdeutscher Dichtung.’ Gervinus.</note> Een onbekende (Albrecht?) vervaardigde, ongeveer 1270, een Titurel, naar aanleiding van Wolframs Parzival en Titurel. Dit gedicht mist echter de diepte van gedachte en de fijnheid van kunst, welke den meester zoo bijzonder eigen zijn, en die men ook ontdekken kan in het door hem niet voltooide gedicht <hi rend="spat">Willehalm</hi>, warrvan wij reeds vroeger<note n="3)" place="foot">Zie bl. 255.</note> melding maakten en dat vervolgd werd door Ulrich von Turheim, ongeveer 1270, terwijl een andere Ulrich von Türlin ter zelfder tijd er een inleiding op maakte.</p>
<p>De groote roem van kunst en geleerdheid, dien Wolfram reeds in de 13<hi rend="sup">de</hi> eeuw bezat, heeft gemaakt dat hij eene menigte navolgers gekregen heeft, zooals de dichter van de <hi rend="spat">Lohengrin</hi>, enz. Niemand hunner bereikte echter de voortreffelijkheid van den stichter der school. Zijn ernstige en verhevene beschouwing van het leven, zijne theologische en philosophische bespiegelingen vonden echter reeds vroeg afkeuring bij hen, die meer op de vroolijke werkelijkheid zagen en van alle mystieke dweeperij afkeerig waren.</p>
<p>8. Dezulken vonden eenen voortreffelijken woordvoerder in <hi rend="spat">Gottfried</hi> <hi rend="spat">van Straatsburg</hi>. Deze dichter was van burgerlijken afkomst-hij wordt steeds <hi rend="spat">meester</hi>, niet <hi rend="spat">heer</hi> genoemd - doch had een geleerde opvoeding genoten. Zijn hoofdwerk, dat echter onvoltooid bleef, is de <hi rend="spat">Tristan</hi>, ongeveer in 1210. Het bevat het verhaal der ongelukkige liefde van Tristan voor de Iersche prinses Isolde, die hij voor zijnen koning uit haar land afhalen moest. Beider liefde duurt tot de dood; toen de koning verzoend het minnend paar in één graf deed bijleggen en een rozenstruik en een wijngaard er op deed planten. Er bestond reeds een <hi rend="spat">Tristan</hi> door <hi rend="spat">Eilhart von Oberge</hi>, ongeveer 1175, naar eene Fransche bron vervaardigd.<note n="4)" place="foot">Hoewel Wolfram zelf eenvoudig en ongekunsteld was, hield men hem voor een groot geleerde, en dichtte hem een menigte zaken toe, waar hij geen de minste deel aan had. Wirnt van Gravenberg, de dichter der Wigalois, zingt van hem:
<lg type="poem">
<l>Herr Wolfram, ein wīse man von Esschenbach,</l>
<l>Sin herze is ganzes sinnes tach,</l>
<l>Leien munt nie baz gesprach.</l>
</lg></note><note n="5)" place="foot">De Tristan van Chrestien de Troyes schijnt verloren. Wat er van den Franschen dichter overig is, werd verzameld in: Tristan, recueil de ce qui reste des poëmes relatifs à ses aventures par F. Michel, 1835, 2 d.</note></p>
<pb n="266"/>
<p>Gottfrieds Tristan<note n="1)" place="foot">Uitgegeven door E.v. Groote 1821, door Maszmann 1843, overgezet in 't nieuw Hoogduitsch, en met een slot van eigen dichting voorzien, door H. Kurz 1847, 3de Ausg. Ook vertaald door Simrock 1855, 2 Thle. Gottfrieds von St. Werke, herausg. von v.d. Hagen 1823.</note> schildert de wereld, zooals die werkelijk in zijnen tijd was, met al hare deugden en ondeugden, terwijl Wolfram ons slechts het gedachten-leven zijner dagen voorstelt.<note n="2)" place="foot">Scherr zegt (Litter. Geschichte bl. 386): ‘In Wahrheit eine wunderbare Erscheinung, dieser Meister Gottfrid von Strassburg; einer der grössten Dichter und Künstler, einer der lichtesten Geister unserer Kulturgeschichte, einer Hellene unter mitteralterlichen Christen, eine Anticipation von Göthe'scher classik inmitten grellster Romantik. Sein Gedicht ein tadelloses Kunstwerk und zugleich eine kühne Protestation gegen die Weltanschauung seiner Zeit, seine Helden und Heldinnen sind Menschen und nich blosze Begriffe; seine Sprache funkelndes Gold, sein Stoff, wie der Shakspeare's, das unerchöpflichste, der Menschenherz.’</note> Gottfrieds gedicht is, zoowel van inhoud als wat de vorm aangaat, los en luchtig. Dartele vroolijkheid en lichtzinnige spot wisselen af met de fijnste beschrijving der innerlijke roerselen van 't menschelijk bestaan. Wolfram heeft den hemel als belooning der deugd, Gottfried de aarde met hare vreugde, met haar genot en bedrog in 't oog. De ernstige Wolfram klaagt dat wij in ellende geboren worden en in ellende sterven. Gottfried verblijdt zich over het zoete van het leven en zoekt het bittere door spot en scherts te verzachten. De geweldige kracht der liefde, de hartstocht, die het goede en het kwade ter 
wereld voortbrengt, wordt door den Straatsburger Meester geschilderd, zonder in de dwaze en ijdele dweeperijen der Minnezangers te vervallen. Hij steunt steeds op de realiteit, en deze is dan eens verheven en schoon, dan eens laag en afzichtelijk. Een groote verdienste van de Tristan is de groote verscheidenheid van wel geteekende karakters. Zoo is de koningin van Ierland het voorbeeld van eene intriguante vrouw, die Isolde aan den ouden koning Marke koppelt. Marke is, zooals de Duitschers zeggen, markeloos, zonder kracht, steeds weifelend in zijn doen en denken, hij wil steeds, doch kan nooit. Telkens wordt hij dus bedrogen, hij is een toonbeeld van menschelijke zwakheid en hartstocht. Van allen wint de blonde Isolde het in kracht en gloed. Zij is schoon, trotsch, gloeit van liefdesvuur voor haren lieven neef, dien zij eens zoo bitter haatte, en offert alles voor hem op. Nadat zij gevallen is, wordt zij eene reuzin in bedrog en list; niets is haar heilig als hare verbodene liefde. Minder scherp geteekend, maar liefelijker verschijning is Brangäne, die voor vriendschap dweept, wier geheele leven één offer is. Tristan heeft alles aan zich zelven, aan zijn zwaard, aan zijn verstand en aan zijne liefde te danken. Toch trekken anderen daarvan ten laatste alleen de vruchten en huwt hij met de blankarmige Isolde, een naamgenoot van zijne geliefde, die haar gelijkt, als het ideaal de alledaagschheid. Onder de vele bekoorlijke tafreelen welke in dit dichtstuk voorkomen, wordt geene hooger geprezen dan de schildering van Tristans en Isoldes verblijf in het woud.<note n="3)" place="foot">Gervinus zegt er van: ‘Man reisse dies einsame Leben der Liebenden heraus, betrachte es für sich und nur von Scite der poëtischen Kunst, ob dies an 
Naturleben, an Innigkeit, an bezaubernden Colorit hinter Medor und Angelica zurücksteht; oder man nenne uns ergend ein Schäfergedicht, oder eine idyllische Episode der Spanier und Italiener, in der ein so zarter Duft ungekünstelter Unschuld weht, ueber die so frische, gesunde Freude an dem Leben in der Natur und ein so reiner Hauch der Naivität gebreitet is.’ Scherr rekent het tot de schoonste beschrijvingen, die ooit van dergelijke toestanden gemaakt zijn. Hij rekent daaronder Wolframs beschrijving in den Titurel, waarvan wij boven melding maakten; het bekende gesprek in den tuin van Julia en Romeo, dat van Faust en Gretchen, dat van Alexis en Dora en eindelijk de nachtelijke Wandeling van Herman en Dorothea.</note></p>
<pb n="267"/>
<p>In veel opzichten is de dartelheid van den dichter opmerkelijk. Men leert den geest des tijds er uit kennen. Zooals, waar Isolde de vuurproef door een list ontgaat en met de goede Christenen spot.1)<note n="1)" place="foot">
<lg type="poem">
<l>Amen, sprach diu schoene Isot:</l>
<l>In gotes namen greif zis an (het gloeiende ijzer),</l>
<l>Und truog ez, das siz niht verbran.</l>
<l>Da wart wol geoffenbaeret</l>
<l>Und al der werlt bewaeret,</l>
<l><hi rend="spat">Das der vil tugenthafte Krist</hi></l>
<l><hi rend="spat">Wintschaffen als ein ermel ist</hi>.</l>
<l>Er vüeget unde suochet an,</l>
<l>Da manz an gesuochen kan,</l>
<l>Als gevüege und alse wol,</l>
<l>Ais er von allem rechte sol.</l>
<l>Erst allen herzen bereit,</l>
<l>Ze durnehte unt ze trügeheit.</l>
<l>Ist es ernest, ist ez spil,</l>
<l>Er ist swie so man wil.</l>
</lg>
Isolde had het namelijk zoo weten te overleggen, dat Tristan, als pelgrim vermomd, haar uit het schip tilde en met haar op het strand struikelde, waarna zij gerust durft zweren, dat niemands armen dan van die harer gade en die van den pelgrim haar ooit omvat hadden. De dichter drukt zeker de werkelijkheid uit, wanneer hij aanwijst hoe het bedrog zich van de godsdienst evenzeer als van alle andere dingen bedient. Isolde droeg zonder nadeel het gloeiende ijzer, en daarop de aanmerking des dichters, die in 't hedendaagsch Duitsch aldus luidt:
<lg type="poem">
<l>Da ward wol offen erkläret</l>
<l>Und aller Welt bewähret,</l>
<l>Das der viel tugendhafte Christ</l>
<l>Umwendbar wie ein Aermel ist;</l>
<l>Er fügt sich bei und schmiegt sich an</l>
<l>So man mit ihm es fügen kann</l>
<l>Er ist allen Herzen gleich bereit,</l>
<l>Zum Trüg wie zur Wahrhaftigkeit;</l>
<l>Ist es Ernst oder ist es Spiel,</l>
<l>Er ist je so man ihn will.</l>
</lg></note> Sommige tafereelen zijn grof genoeg, doch de dichter wordt daarin door vele beroemde dichters van ouden en nieuweren tijd nog wel overtroffen.</p>
<p>De Tristan is een sierlijk, maar ook lichtvaardig gedicht. De Duitschers vergelijken Wolfram met Klopstock en Gottfried met Wieland. De middeleeuwers winnen het echter in rijkdom van figuren, in diepte en in naïviteit, van genoemde dichters der vorige eeuw. Gottfried veroordeelt uitdrukkelijk (Tristan 4663 gl.) de duistere en diepzinnige verhalen bij Wolfram, en prijst daarentegen Hartmann, die als 't ware den overgang tusschen hen
<pb n="268"/>vormt. Alle drie hebben getoond, dat het den Duitschers in die dagen aan talent noch kunst ontbrak.<note n="1)" place="foot">Bij Brockhaus zijn ter perse: een uitgave van de Tristan door R. Bechstein, en van de Parzival door K. Bartsch, die daarbij gebruik maakt van de aanteckeningen van Pfeifer, welke dit jaar overleden is.</note></p>
<p>Voor de geschiedenis der dichtkunst is de Artur-sage dus ook daarom belangrijk, wijl verschillende volksstammen haar bewerkt hebben. De Kelten leverden de stof, welke zij deels uit hunne mythologie deels uit hunne geschiedenis namen, en die in de vertellingen van het roode boek door Hergest, de Manibogion, het zuiverste uitgedrukt schijnen; al is dit werk zelf eerst in de 14<hi rend="sup">de</hi> eeuw vervaardigd. De Romanen gaven aan die vertellingen den poëtischen vorm en kleedden ze in 't gewaad van den riddertijd. De Duitschers gebruikten ze om er philosophische gedachten uit te ontwikkelen of om er hevige hartstochten in te schilderen. Godsdienst is het hoogste bij Parzival, minne bij Isolde, terwijl de Franschen in de ridderlijke daden van Walewein, voor wien Ferguut boog, hun ideaal zagen. In de Bretonische sagen is de lust voor avontuurlijke tochten en de daarmee verbonden wilde maar rijke phantasie der Kelten, terug te vinden. Hoewel ook op de bewerking der Karelsage de tijd zijn zegel gedrukt heeft, bewegen de dichters zich daar echter nog te veel op historischen grond, dan dat zij er zóó vrij zich bewegen konden.</p>
</div>
<div type="section">
<head rend="h4">De Alexander-romans.</head>
<p>9. Voor wij van de epische poëzie in de middeleeuwen, waar bijna de geheele Christenheid deel aan nam, afscheid nemen, moeten wij nog handelen over die gedichten, welke uit de oude wereld, die der Grieken vooral, hun stof ontleenden. De Trojaansche oorlog en de daden van Alexander den Groote werden in alle talen bijna bezongen; daarbij voegde zich de sage van Virgilius, die zulk een bijzonder karakter krijgt, dat men den oorsprong er van bijna niet ontdekken kan. Wat met de Karel- en Arturromans geschiedde, gebeurde ook met de heldendichten aan de oudheid ontleend. Zij werden later uitgebreid en vervolgd, totdat zij, in proza overgebracht, tot die volksboeken aanleiding gaven, welke tot onze eeuw toe nog algemeen verspreid waren. Wij zullen hier alleen over de bewerkingen der Alexander-sage spreken, wijl deze het meest verbreid was en tot de beste kunstproducten aanleiding gaf.</p>
<p>De geschiedenis van Alexander, door een zoogenaamden Callisthenes geboekt, die weder de volksverhalen der bewoners van Alexandrīa schijnt opgeteekend te hebben, was de hoofdbron voor de middeleeuwsche beschrijvers van Alexanders leven. Door Angelo Mai zijn uit de Vaticaansche bibliotheek twee geschriften voor den dag gebracht, waardoor de middeleeuwsche voorstellingen veel licht ontvangen. Het een onder den titel: <hi rend="spat">Itinerarium Alexandri ad Constantium Augustum</hi> engeveer in 350 geschreven; het andere: <hi rend="spat">Julius Valerius, res gestae Alexandri translatae ex Aesopo Graeco libri tres</hi>; insgelijks in de 4<hi rend="sup">de</hi> eeuw n. Chr. geschreven. De verhalen, in deze werken te vinden, misschien verbonden met eenige fabelen, aan het oosten ontleend, waren de gewone bron
<pb n="269"/>der dichters, tot dat de <hi rend="spat">Alexandrēis</hi>, welke in 't Latijn, door <hi rend="spat">Philippus Gualtherus de Castellione</hi> (Grautier de Lille of de Châtillon) in de 12<hi rend="sup">de</hi> eeuw vervaardigd werd, eene meer historische richting aan de gedichten over Alexander gaf.<note n="1)" place="foot">Philipi Gualtheri Alexandreīs recens. F. Mueldener, Lcipz. 1863.</note> Gualtherus toch ontleende zijne berichten meestal aan Curtius. Zijn dichtstuk werd in de scholen algemeen gelezen en hoog gewaardeerd. Een Fransche roman, begonnen door <hi rend="spat">Lambert li Tors</hi><note n="2)" place="foot">Li Romans d'Alexandre par Lambert li Tors et Alexandre de Bernay zijn uitgegeven door Michelant. Stuttgart 1846.</note> en voltooid door <hi rend="spat">Alexander de Bernay</hi>, is de oudste bewerking die wij van de Alexander-sage in die taal kennen. In dit gedicht, uit het einde der 12<hi rend="sup">de</hi> eeuw (1184?) worden de daden en gezindheid van Alexander, als in een spiegel, den vorsten ter navolging voorgehouden.<note n="3)" place="foot">
<lg type="poem">
<l>Le rois qui son roiaume veut par droit gouverner,</l>
<l>Et li dus et li conte qui terre ont à garder,</l>
<l>Tous cil doivent la vie Alexandre escouter.</l>
</lg></note> Alle deugden, die men van een Suzerein dier dagen verwachtte, worden bij hem gevonden. Het gedicht bevat de geschiedenis des helds van zijne geboorte af tot zijnen dood toe. Tot aan den tocht naar Indië toe blijft het verhaal, niettegenstaande de vele wonderlijke avãnturen, toch binnen de perken van menschelijke handeling; doch zoodra hij in Indië gekomen is, begint als 't ware een tooverwereld, en alsof dat wonderland nog geen wonderen genoeg opleverde, dringt Alexander ook tot den hemel door. Op vleugels van ontzaggelijke gieren zich verheffende, bezoekt hij den hemel; door een klok van kristal bedekt, daalt hij neer in de diepten der zee. Op aarde weergekeerd, wordt hij, op het toppunt van glorie gekomen, te Babylon door den hand eens verraders gedood. Gedurende zijne korte, doch schitterende loopbaan gedraagt hij zich steeds als een moedig, dapper en edel koning. De schatten der wereld verrijken zijne strijdmakkers; voor zich zelven neemt hij weinig, zijne getrouwe dienaren krijgen bijna alles, want:</p>
<lg type="poem">
<l>Qui trop croit (crescit) en trésor a trop le coeur lanier<note n="4)" place="foot">Lanier is het tegengestelde van preux en courtois, dus laag, bekrompen.</note></l>
<l>Ne peut conquerre honneur, ni terre justicier.</l>
</lg>
<p>Alexander overtreft door zijne schitterende daden alles wat Karel de Groote met zijne 12 pairs verricht heeft. Hij wordt overigens, even als de zijnen, geheel naar de vormen van de ridderschap dier dagen gefatsoeneerd.<note n="5)" place="foot">De Alexanders-gedichten, volgens Geruzez dat van Li Tors, hebben ook den naam gegeven aan de zoogenaamde Alexandrijnsche verzen, die uit zes jamben, afgewisseld met spondeën, bestaan.</note></p>
<p>Het Fransche gedicht werd echter beneden de reeds genoemde Alexandrēis van Gauthier de Châtillon gesteld, die met Lucanus en Virgilius voor den grootsten Latijnschen dichter gehouden werd. Dat werk is dan ook nagevolgd door <hi rend="spat">Juan Lorenzo Segura</hi>, een priester uit Astorga, die in 't laatst der 13<hi rend="sup">de</hi> eeuw een <hi rend="spat">poema de Alejandro</hi> schreef, dat uit 10,000 verzen bestaat en door eenigen zeer geprezen wordt. Alexander is in dit stuk geheel een Spanjaard. Voor hij zijnen tocht naar het oosten begint, wordt hij tot ridder geslagen en ontvangt hij van Vulcaan een
<pb n="270"/>betooverd zwaard; een gordel, dien de dame philosophie, en een hemd, dat twee zeenymfen vervaardigd hebben. Alexander roept de cortes bijeen en graaf Demosthenes behoort tot de oppositie. In de nabijheid van Jeruzalem gekomen, beveelt de bisschop dier stad hem halt te houden, om een mis te lezen wijl hij zich in de nabijheid van de hoofdstad der Joden bevindt. Terwijl het leger langs Troia trekt, vertelt Alexander aan zijne 12 pairs de lotgevallen dier stad, welke hij aan Homerus zegt te hebben ontleend. De dichter van Astorga laat hem o.a. verhalen, dat Achilles door de tooverkunsten van zijne moeder in een nonneklooster gebracht is. Men ziet hoe alle overlevering dooreen gemengd is, maar ook, hoe de dichter juist daardoor zijne eigen subjectiviteit beter kon doen gelden.<note n="1)" place="foot">Zie o.a. prof. Dozy, Kastiel. Letterk. Gids 148, I bl. 675, die het een vrij vervelend stuk noemt, en meteen den geheelen fabelkring, waartoe het stuk behoort, veroordeelt. Anders dachten Clarus en Wolf er over. Het oordeel van Ticknor zal dus misschien het beste zijn, wanneer hij zegt, dat deze Alexander, met alle gebreken, toch een merkwaardig stuk van de Spaansche letteren uitmaakt, en zoowel in taal als in versbouw een echt Kastieliaansch karakter draagt.</note></p>
<p>Uit dezelfde bron, waaruit de Spaansche dichter putte, had een weinig vroeger (1257-1260) reeds Jacob van Maerlant, op verzoek van de jonkvrouwe Godela, een <hi rend="spat">Alexander</hi> vervaardigd. Hij ijvert tegen de Fransche poëten en volgde, omdat hij de waarheid begeerde te melden, het Latijnsche dichtstuk. Aan de buitengemeene voortreffelijkheid van Alexander twijfelt hij echter niet:</p>
<lg type="poem">
<l>Goede geesten (gesta, daden) ende sagen</l>
<l>Vint men vele nu bij dagen,</l>
<l>Daar vele wonders staet in bescreven;</l>
<l>Maar boven alle die nu leven</l>
<l>Ende nie ontfingen 't lijf,</l>
<l>Sedert dat dat eerste wijf</l>
<l>Ende die ierste man was gemaect,</l>
<l>Sone (zoo een) was noit so wel geraect,</l>
<l>Noch so hovesch man van orlogen,</l>
<l>Dat sal ic wel hier achter togen,</l>
<l>Alse Alexander die Grote was.</l>
</lg>
<p>Daarop zegt hij<note n="2)" place="foot">Maerlants Alexander bestaat uit 10 boeken, ieder van meer dan 1200 verzen en is dus nog iets langer dan het gedicht van Segura. Snellaert bezorgde in 1860 en vgd. eene uitgave er van te Brussel.</note> dat de daden bij Troje, die van Artur en van Walewein, die van Karel en van Ettel (Atilla) gering zijn, als men zo met Alexanders heldenfeiten vergelijkt.</p>
<lg type="poem">
<l>Die historie si es goet;</l>
<l>Daromme biddix Gode te voren,</l>
<l>Ende bides hen oec alle die 't horen,</l>
<l>Dat Hi mi geve selcken syn</l>
<l>Hoe ic die waerheit, mer no min,</l>
<l>In Dietse wel bescriven mote;</l>
<l>Want si es te horen sote.</l>
</lg>
<pb n="271"/>
<p>In 't begin der 14<hi rend="sup">de</hi> eeuw werd ook in 't Engelsch.<note n="1)" place="foot">Hoe algemeen in Engeland de geschiedenis van Alexander bekend was, blijkt o.a. uit de volgende verzen van Chaucers, in zijne vertellingen van Canterbury:
<lg type="poem">
<l>The storie of Alexandre is so commune</l>
<l>That every wight, that hath discretion,</l>
<l>Hath heard somewhat or all of his fortune.</l>
</lg></note> een Alexandrēis gedicht, terwijl in Duitschland o.a. <hi rend="spat">Ulrich von Esschenbach</hi> en <hi rend="spat">Rudolf von Ems</hi><note n="2)" place="foot">Rudolf van Ems ziet als Maerlant laag neer op de vorige dichters. Zoo zegt hij:
<lg type="poem">
<l>Ez hàt ouch nach den alten siten</l>
<l>Stumpflich, niht wol besniten,</l>
<l>Ein Lamprecht getihtet,</l>
<l>Von welche en tiutsche berichtet.</l>
</lg></note> het Latijnsche voorbeeld volgden, niet zoo als de <hi rend="spat">Pfaffe Lambrecht</hi>, die een lied van Alexander vervaardigde, dat voor een meesterstuk gehouden wordt. Veel schoone trekken komen er in voor, die wij in andere bewerkingen niet aantreffen. Zoo is het de liefde voor zijne moeder, waardoor Alexander genoopt wordt om de vrouwen, die hij gevangen nam, goed te behandelen. Gekomen aan het einde der wereld, waar de afgrond begint en zij zich om den hemel draait, als een rad om zijn as, overvalt hem zulk een verlangen naar zijne moeder, dat hij er niet langer aan weerstaan kan. Het is ook aan zijne moeder en aan zijn leermeester Alexander, dat hij de wonderlijke avonturen schrijft, die in het tweede gedeelte van het gedicht voorkomen en die deels aan de lotgevallen van Ulysses, deels aan oostersche tooversprookjes herinneren.</p>
<p>In de verheerlijking van Alexander den Groote komt de oostersche en westersche wereld overeen. Wij hebben bij de Persische letterkunde van een aantal Alexander-namehs gesproken, doch daar niet alleen, maar bijna geheel Azië door werd in gedichten en verhalen de naam van dien bewonderden man verspreid. Zonder twijfel zijn eenige van die Aziatische vertellingen in Europa gekomen, en daarvan getuigt vooral het Duitsche gedicht, dat echter, zooals de dichter zelf erkent,<note n="3)" place="foot">
<lg type="poem">
<l>Elberich van Bisenzun der brāhte uns diz liet zuo</l>
<l>Der hetiz in Walischen getichtet, ik hān iz unz in dutischen berichtet</l>
<l>Nieman ne schuldige mih: alse daz bouch saget, sō sagen ouch ih.</l>
</lg>
Elberich van Bisenzun is Aubri de Besançon, wiens gedicht verloren ging, J. Grimm en Lachmann meenen dat <hi rend="spat">Lambrecht</hi> ontstaan is uit Clerck Lambert Li Tors. Gervinus, die eene uitvoerige beschouwing van het gedicht levert, ontkent dit ten sterkste. Het onderscheid tusschen beide gedichten is te groot, zegt hij. Zie verder Koberstein I, bl. 198.</note> niet oorspronkelijk, maar in 't laatst der 12<hi rend="sup">de</hi> eeuw naar een Fransch voorbeeld vervaardigd is.</p>
<p>Alleen uit het Duitsche gedicht kennen wij het verhaal van de bloemenmeisjes. Alexander verhaalt, hoe hij eens met zijn staf bij een schoon koel woud gekomen was, waaruit zij een betoovrend gezang hoorden, dat hen dadelijk van de paarden deed stijgen, om de oorzaak er van te ontdekken. In het woud gekomen, zien zij onder het loof der boomen eene menigte bekoorlijke meisjes, die vroolijke liederen zingen. Alle leed ver-<pb n="272"/>gaten zij bij het zien der weelde, die daar heerschte; het scheen hun toe dat ziekte noch dood zulk een liefelijk oord konden genaken. De zaak droeg zich aldus toe. In de lente, wanneer alles begint te groenen, ontsproten er schoonkleurige bloemen, rond als een bal, wier kelk gesloten was. Eerst als deze verbazend groot geworden was, ontsloten zij zich, en ziet, dan sprong uit elke bloem een vroolijk en dartel meisje, dat met vriendelijk gelach of liefelijk gezang op aarde sprong en onder 't groen huppelde. Doch slechts in de schaduw konden de meisjes leven, de zonnestralen doodden haar oogenblikkelijk. Vroeg of laat, het woud weergalmde steeds van de zoete stemmen der vogels en der meisjes, wier kleederen te samen met haar gegroeid waren, rood en sneeuwwit dooreen gemengeld, als de kleur der bloemen.<note n="1)" place="foot">Er waren meisjes genoeg, want zooals de dichter zegt:
<lg type="poem">
<l>Vil manich scōne magetīn wir aldā funden,</l>
<l>Di dā in den stunden spilten ūf den gruonen dē,</l>
<l>Hundirt tūsint unde mē. Di spileten unde sprangen,</l>
<l>Hei wi scōne si sungen, daz beide cleine unde groz</l>
<l>Durch den suozlīchen doz, den wir hōrten in dem walt,</l>
<l>Ih und mīne helede balt vergāzen unse herzeleit</l>
<l>Unde der grōzen arebeit, unde alliz daz ungemal</l>
<l>Unde swaz uns leides ie gescach.</l>
</lg></note> ‘Toen zij ons zagen, vertelt Alexander, kwamen zij lachende op ons af. Ik liet dadelijk mijn leger ontbieden. Het sloeg zijne tenten op in het woud en allen verheugden zich in de bekoorlijke bruiden en wij hadden meer genot, als wij sedert onze geboorte ooit genoten. Drie maanden en twaalf dagen vertoefden ik en mijne helden in het groene woud en bij de schoone weide; wij leefden in volle weelde en genot. Doch ziet, toen die tijd verstreken was, vervloog onze vreugde. De bloemen verwelkten en de schoone vrouwen stierven. De boomen lieten hunne bladeren vallen, de beekjes droogden uit, de vogelen zongen niet meer. Jammer vervulde ons hart, toen wij dagelijks de schoone meisjes zagen vergaan, en de bloemen verkwijnen. Toen trokken wij met een bedrukt hart van dit eens zoo heerlijk oord.’<note n="2)" place="foot">Gervinus is door het tafreel zoo verrukt, dat hij uitroept: Wenn irgend etwas die homerische Schildering der alkinoischen Gärten, den Zauber der Kirke oder des Lotus oder des Sirenengesangs, wenn irgend etwas in Worten und Ausdrücken, in inniger warmer Empfundung an Odysseus von Wehmuth überzogene, von Sehnsucht durchbrochene, von schwankender Erinnerung an vergangene Seligheit und Jammer begleitete Erzählung reicht, die so wunderbar die Stimmung der Seele trifft, in welcher der Herumgefahrene Last und Lust der Reise überdenkt, oder wenn irgend eine Dichtung die reinste Unschuld athmet und die naiveste Gläubigkeit einer schönen, geregelten und reichen Phantasie ausspricht und bei der wunderbarsten Welt, die sie öffnet, den gesündesten Sinn bewahrt, so ist es diese unbeschreiblich liebliche Erzählung, die am Indien und die Nymphaëen der Natur und der Mythologie 
erinnert,</note></p>
<p>Doch niet het invlechten van zulke liefelijke verhalen alleen geeft dit dichtstuk zijne eigenaardige voortreffelijkheid; veel meer is het de ernst, welke er in doorstraalt, en het hoogere meer innerlijke leven dat er in voorgesteld wordt. Op de vraag van den Scyth aan Alexander, waarom
<pb n="273"/>hij, die zich toch niet onsterfelijk maken kan, de wereld in beroering brengt door zijne daden, terwijl het hem vrij stond in stille rust de goederen der aarde te genieten, antwoordt de held: ‘Mij is door den Allerhoogste de lust ingeschapen om de kracht, die ik bezit, te gebruiken, zooals aan den wind het vermogen, om de zee om te woelen. Wijl ik leef en mij zelven bewust ben, moet ik uitvoeren hetgeen met mijn neiging en vermogen overeenkomt. Wat baat het ons te leven, wanneer allen, zooals gij, in onthouding hun geluk zien.’ Eindelijk wordt echter de groote veroveraar al te vermetel. Hij wil het paradijs bemachtigen en de Engelen zich cijnsbaar maken. Na een verschrikkelijken tocht, midden door woeste wouden vol monsters, onder hevige stormen en onweders, bereikt hij den Euphraat, die uit het Paradijs stroomt. Overal grijnsde de dood hier het leger tegen. Eindelijk komen zij bij een hoogen muur en een poort, waartegen zij met alle geweld slaan en stooten. De Engelen in 't paradijs slaan er echter geen acht op. Eindelijk treffen zij een oud man aan, die hun vraagt, wat zij begeeren. Zij antwoordden, dat die daar binnen hun gezang moesten staken en aan Alexander schatting betalen. De oude man waarschuwt daarop voor die vermetelheid en beveelt de soldaten den koning te berichten, dat hij zich tot ootmoed en berouw moest bekeeren. Hij geeft hun een steen, die een menschenoog gelijkt, zwaar als goud, doch als men hem met aarde bedekt, zoo licht als een veer. Alexander wordt hierdoor ontroerd. Een oude jood verklaart hem de beteekenis van dien steen. ‘Gij bezit het vermogen, zegt hij, om een zwaren last op te nemen, en toch weegt gij zelf niet meer dan een weinig aarde en een lichte veder. Hij waarschuwt hem om niet in dwazen overmoed zich 
zelven te vergeten, want in onverzadelijke begeerte bestaat de hel; zij doet ons van den morgen tot den avond in zorgen leven en laat ons nooit met rust, wijl zij ons telkens meer prikkelt. Die nimmer te verzaden begeerlijkheid is de nooit te dempen afgrond der hel. God had hem boven velen begenadigd door hem zooveel wonderen te laten aanschouwen en verrichten. Maar dwaasheid was het, het paradijs te bestormen. Sterfelijk is de mensch en vluchtig als een veder, met stof en aarde is hij bedekt; dat weegt weer tegen alle zijne groote daden op. Tot God moet hij zich voortaan wenden, die hem genade bewezen, wijsheid, macht en rijkdom verleend had. Waartoe diende hem al zijne macht? Eens zal hij toch met het stof vermengd worden. Hij keere dus zijn gemoed naar het goede, opdat, als de dood hem overvalt, God hem in zijn rijk opneme. Alexander nam deze vermaningen aan, hij hield den ouden man in eere, gedacht aan zijne lessen en heerschte nog gedurende 12 jaren in vrede met zachtheid en matiging. Geen strijd- noch hebzucht bezielde hem langer. De dichter vermeldt zijn dood met deze woorden: ‘Van alles wat hij ooit bezat, bleef hem slechts zeven voet aarde over, als den armsten man, die immer op aarde leefde.’<note n="1)" place="foot">Eene voortreffelijke uitgave van Alexander bezorgde H. Weismann. Frankf. 1850 2 bd., waarin uitvoerig over de Alexander-sage in de middeleeuwen gehandeld wordt.</note></p>
<p>Zoo worden dan in dit gedicht de groote en dappere daden van den mensch evenzeer verheerlijkt, als ootmoed en bekeering. In het gedicht van Lamprecht, ziet Gervinus de beginselen, die in den Parzival verder
<pb n="274"/>ontwikkeld worden en in Dantes Divina Commedia hun hoogste verheffing gevonden hebben. Deze geesten waren elkander verwant, de idëen, die zij verkondigden, drongen door in alle landen en bij alle volkeren. Zij waren dichters en profeten, die de hoogste wijsheid der middeleeuwen openbaarden in eene taal en in beelden, die nog heden veler harten roeren.</p>
<p>Van minder waarde, hoewel niet minder verspreid, zijn de gedichten, die op den Trojaanschen oorlog betrekking hebben, waartoe ook behoort de Eneït van Heinrich van Veldeke, tusschen 1175 en 1190 naar een Fransch voorbeeld bewerkt, en die voor taal en versmaat belangrijk, van inhoud echter onbeduidend is. Ook onze Maerlant vertaalde een <hi rend="spat">gedicht van</hi> <hi rend="spat">Troje</hi>, naar het Fransch van Benôit de Sainte More, waarop in de handschriften gemeenlijk een <hi rend="spat">roman d'Enéas</hi> volgt, welke alweer door Maerlant nagevolgd is en waarin, zooals in de Eneït, vooral de liefde en galanterie geschilderd wordt. Doch over deze en een menigte andere stukken, zal men in de geschiedenis der bijzondere letterkunde van de verschillende natiën ter rade moeten gaan. In deze korte handleiding zij het genoeg op den buitengemeenen rijkdom der letterkundige producten gedurende de kruistochten vervaardigd te wijzen; wij gaan nu over tot de behandeling der dierenfabel.</p>
</div>
<div type="section">
<head rend="h4">Het dieren-epos.</head>
<p>10. Men kan met evenveel recht van een dieren-epos spreken als men dit doet bij de heldendichten uit den fabelkring van Karel den Groote of van Artur. De ontwikkeling der sage is dezelfde. Eerst gaan in den mond van 't volk korte verhalen of sprookjes over enkele daden of gebeurtenissen rond. Deze worden dan door de phantasie der menigte en der dichters vergroot en uitgebreid. Later worden verschillende aldus geborene gedichten of verhalen vereenigd en door een meer of min lossen band samengevoegd; totdat eindelijk het een of ander talent opstaat, dat uit de volheid der sage het belangrijkste weet te kiezen en dan éénheid in de handeling en ontwikkeling in de karakters brengt. De Franschen hebben de verdienste dit met de Karel-romans gedaan te hebben, zooals wij o.a. bij den zang van Roeland en ook bij Willem van Oranje zagen. De Duitschers hebben door Wolfram en Gottfried de Artur-sage tot den hoogsten top van volmaking gebracht; en nu komen wij tot verhalen, die het best bewerkt en tot de hoogste en meest kunstvolle éénheid gebracht zijn door de Nederlanders in Vlaanderen. Dat die verschillende natiën juist dat soort gedichten voortbrachten en ze zoo ontwikkelden, als geschiedde, komt treffend met hun eigenaardig karakter overeen. Den Franschen is strijdlust en galanterie altoos bijzonder eigen geweest; de Duitschers helden steeds over tot mystieke gedachten, tot diepzinnige speculatiën, waarmee philosophische twijfel en menschenverachting zich mengde. De Nederlander was platter, geneigd om het verhevene, vooral wanneer 't slechts voor den schijn aanwezig is, te bespotten. Mogen de Duitschers naar den hemel kijken, hij ziet duchtig op aarde rond, doch vooral naar beneden, maar daar ontgaat
<pb n="275"/>dan ook niets zijn blik. Ook de oorsprong der verhalen is verschillend. De stof der Karel-romans is in Frankrijk te vinden, de Artur-sage nam bij de bewegelijke Kelten haren oorsprong. Reinaert de Vos is alleen uit de taal en overlevering der Duitschers te verklaren. In hoeverre de Germaansche voorstellingen met de Indische dierfabelen samenhangen is moeilijk na te gaan. Dat sommige bewerkers Indische en ook Grieksche fabelen opgenomen hebben, is ontwijfelbaar. Echter moet men de dierenfabel, zooals wij die het eerst in Indië, later onder den naam van Aesopus bij de Grieken en hierna, tot onzen tijd toe, bijna bij alle volkeren aantreffen, niet verwarren met de dieren-sage bij de Germanen. Bij de gewone fabel is de les, die men uit de dierenwereld trekken kan, de hoofdzaak; zij is een bijzondere vorm van de didactische poëzie. In de Germaansche dieren-sage is het verhaal zelve de hoofdzaak. De sprookjes zelve zijn vermakelijk, de dieren de hoofdzaak, de menschen staan er op den achtergrond. Wil men er lessen uit trekken, wil men er een satire in vinden, dat is de hoofdzaak niet. Het gedicht moet om den inhond zelven belang inboezemen. Wijl echter de dieren-natunr ook bij den mensch gevonden wordt, is het natuurlijk dat menigwerf deze gelijkheid zoo duidelijk zichtbaar is, dat de lessen, die er voor ons uit te trekken zijn, als van zelve in 't oog springen. Ook hebben vele bewerkers het onderscheid tusschen de gewone dierenfabel en de dieren-sage niet altijd in 't oog gehouden. De dieren-sage zoude men het verhaal van de dieren-natuur der menschen kunnen noemen. Vandaar het platte, maar ook het frissche leven, dat er in doorstraalt. Niet alleen het lage, maar ook het dartele der menschelijke natuur drukten de Grieken door hunne voorstelling van 
de satyrs uit. Zoo gaat het ook in het dieren-epos. - Het komieke en satirieke is bij beiden het hoofdelement. De ondeugden en gebreken worden niet minder waar, maar wel minder afzichtelijk voorgesteld, als zij onder een komieken vorm verschijnen, zooals b.v. van de hedendaagsche schrijvers niemand duidelijker bewijst, dan de Engelsche romanschrijver C. Dickens.</p>
<p>De oudste bewerkingen zijn in 't Latijn vervaardigd. <hi rend="spat">De Versus de Gallo</hi>, verzen over den haan, worden aan Alcuinus toegeschreven en zouden dus reeds uit de 8<hi rend="sup">ste</hi> eeuw zijn. Een <hi rend="spat">Ecbasis Captivi</hi><note n="1)" place="foot">Jacob Grimm, Lateinische Gedichte der X en XI Jahrhundert. Göttingen 1838.</note> is door een Lotharinger in de 10<hi rend="sup">de</hi> eeuw vervaardigd; een <hi rend="spat">Luparius</hi> in de 11<hi rend="sup">de</hi> eeuw en de <hi rend="spat">Isengrimus</hi> in 't begin der ll<hi rend="sup">de</hi> eeuw. Dit laatste gedicht is uitgebreid in den <hi rend="spat">Reinardus Vulpes</hi>,<note n="2)" place="foot">F.J. Mone Reinardus Vulpes, carmen epicum seculis IX et XII conscriptum. Stutg. et Tub. 1832. J.H. Bormans, Notac in Reinardum vulpem cx editione F.J. Mone. Gand. 1836.</note> waarbij men nog den <hi rend="spat">Poenitentarius</hi> kan voegen. De Isengrimus behelst slechts 344 vereen. De wolf is er de hoofdpersoon in, zooals ook in de uitbreiding er van, de Reinardus Vulpes, die 6596 dichtregels bevat. Beide gedichten zijn in Vlaanderen ontstaan, de schrijvers er van waren priesters, de één uit het zuiden, de andere uit het noorden van dat graafschap. De schrijver van den Reinardus Vulpes heette <hi rend="spat">Magister Nivardus</hi> Wegens verschillende toespelingen o.a. op het Gentsche klooster Blan-<pb n="276"/>dinium heeft men den tijd der vervaardiging tusschen 1148 en 1160 kunnen stellen. De wolf speelt in alle deze gedichten de hoofdrol en duidelijk ziet men dat daarmee, volgens een vrij algemeene voorstelling in de middeleeuwen,<note n="1)" place="foot">In het oudste gedeelte van den dom te Freiburg, dat in de eerste helft der 12<hi rend="sup">de</hi> eeuw 
gebouwd werd, is tweemalen de wolf met een monnikskap afgebeeld. Hij leert eenige andere monniken lezen en kijkt schuins naar een achter hen staand ram, om het te verscheuren.</note> een monnik bedoeld wordt. De Reinardus Vulpes bevat 12 verhalen: het gewonnen varken, de vischvangst, de veldmeting, de zieke leeuw, de pelgrimsreize of het maal van Bertiliana, waarin de gems, welk verhaal reeds in de Isengrimus voorkwam; de vos en de haan, de wolf, die monnik wordt; het paard en de wolf; de wolf en de ram, de gedeelde buit; de huid des ezels, en des ezels dood. De schrijver is bitter gebeten op Rome, op den Paus, op de hebzucht der geordende geestelijkheid, het bedorven kloosterleven, en ijvert ook zeer tegen Bernhard van Clairvaux, het hoofd der Orde van de Cistercienser monniken. De wolf stelt een kloosterabt voor, hongerig als een bedelmonnik, even dom, onkundig en vraatzuchtig.</p>
<p>In de Ecbasis was reeds de oorsprong der veete tusschen den wolf, Isengrim, en den vos Reinaert,<note n="2)" place="foot">Isengrim, eisengrim, de grimmige. Reinaert is samengetrokken uit Reginhart, in 't Gothisch Raginohart en beteekent raadgever.</note> vermeld. De leeuw was ziek; toen gaf de vos hem den raad, zich in een wolfshuid te steken, om in zweet te geraken. De leeuw doodt dus een wolf en stroopt de huid af en gaat daarin slapen, terwijl de vos intusschen regeert. Volgens eene oude sage was vroeger Bruno, de beer, koning der dieren. Dit was in den goeden ouden tijd, toen het nieuwe koningschap van Karel den Groote en zijne navolgers nog niet bestond. De beer regeerde zelf, doch de leeuw doet gemeenlijk niets, maar laat anderen voor zich handelen. De wolf nam later ook de rol der groote rijksvazallen op zich terwijl de vos als rijkskanzelier verschijnt.</p>
<p>Van de volgende bewerkingen, die nog overig zijn, is de oudste de <hi rend="spat">Reinaert van Heinrich der Glichesaere</hi>, een adelijk dichter uit de Elzas. Slechts een derde gedeelte<note n="3)" place="foot">Met den Latijnschen Isengrimus en den Vlaamschen Reinaert, uitgegeven door J. Grimm. Reinhart Fuchs. Berlin 1834. Later aangevuld in J. Grimms Sendschreiben an K. Lachman. Ueber Reinhart Fuchs. Leipz. 1840. Grimm. en Dr. Jonckbloet stellen de vervaardiging van dit gedicht even na 1150. Koberstein meent dat dit ongeveer 1170 moet vallen, Glichesaere beteekent Gleisner, Schijnheilige. Grimm houdt het voor een eigennaam; anderen meenen dat het op den inhoud van 't gedicht slaat en een pseudoniem is.</note> hiervan is behouden; het Fransche gedicht daarentegen, waaruit de dichter zegt dat hij geput heeft, is geheel verloren gegaan. De Duitsche Reinaert bevat, behalve de ziekte van den leeuw en zijne vergiftiging, ook niets of men kan het in de Fransche bewerkingen terugvinden. In Frankrijk toch waren reeds in 't begin der 12<hi rend="sup">de</hi> eeuw de verhalen van den wolf en de vos zoo algemeen, dat men iemand met een woest en wild uiterlijk den naam van Isengrim gaf. Niettegenstaande vele Fransche gedichten, die dieren-sagen behandelen, verloren gingen, bevat de verzameling, die onder den naam van le <hi rend="spat">Roman de</hi>
<pb n="277"/><hi rend="spat">Renart</hi><note n="1)" place="foot">Le roman de Renart, ed. Méon. Paris 1826. De Fransche geleerden, zooals Paulin Paris, Nouvelle etude sur le Roman de Renart, Paris 1861, hebben den germaanschen oorsprong der dieren-sage verworpen; zij zijn schitterend wederlegd door Dr. Jonckbloet, Etude sur le Roman de Renart. Groningue 1863.</note> bekend is, toch nog 30,600 verzen; terwijl daar later nog bijkwamen le <hi rend="spat">Couronnement de Renart, le Renart</hi> Nouvel en een liederlijk stuk, <hi rend="spat">Renart Contrefait</hi>, uit de 14<hi rend="sup">de</hi> eeuw, dat alleen uit ruim 30,000 verzen bestaat. De heer Méon, de uitgever der Fransche Renart, heeft, uit twaalf handschriften, 32 verschillende vertakkingen van de Reinaerts-sage gegeven, zonder daarin echter éénheid en orde te brengen. ‘De oude Fransche Renart, zegt Serrure, is niets anders dan eene compilatie van vroeger reeds afzonderlijk bestaande branches, zooals het heet, ik zou bijkans zeggen van fabliaux, want een nauw verband heerscht tusschen beide genres, evenals de fabliaux zijn de branches gedicht in de achtsylbige versmaat, die voor een snedig en aandachtopwekkend verhaal, waarin de middeleeuwsche schrijvers zoo uitmuntten, wonderschoon geschikt is; beide zijn soms zoowat hekelachtig om zich al schertsende en lachende tegen de misbruiken des tijds te verheffen; van beide vindt men beduidende<note n="2)" place="foot">F. Chabaille, Le Roman du Renart, supplément, variantes et corrections. Paris 1835.</note> varianten, omdat menig trouvère hetzelfde verhaal, dat hij eens aanhoorde, naar eigen smaak wijzigde en heropdischte, de branches en de fabliaux zijn gewoonlijk het werk van onbekende vervaardigers; eindelijk de eene 
evenals de anderen, stellen ons eens vertelsel, een geval te voren, alleen met dit onderscheid dat de opstellers der branches hun voorbeeld aan eene andere wereldt dan het menschdom ontleenen en aldus op de inbeeldingskracht eene dubbele werking, die somtijds tot meerder genoegen strekt, uitoefenen. Voor een roman, in den gewonen zin des woords, mag men dus den oud-Franschen Eenart niet houden.’ Dr. Jonckbloet heeft die Fransche verzameling nauwkeurig onderzocht en daarbij bevonden dat de voornaamste stukken, die er in voorkomen, vervaardigd zijn door <hi rend="spat">Pierre de Saint Cloud</hi>,<note n="3)" place="foot">Zie over hem Dr. Jonckbloet, Etude sur le Roman de Renart. bl 293 vgl.</note> pastoor te Croix-en-Brie, ten tijde van Filips Augustus. In 1199 van zijne waardigheid ontzet, denkelijk door toedoen van den prior Bernhard, zocht hij zich op den koning, op de koningin, op hunne raadslieden en gunstelingen, op de hoogere geestelijkheid, vooral op de geordende, te wreken door scherpe satire in zijne bewerking der Reinaert-sage te brengen. Hij vervaardigde alzoo twee gedichten, waarschijnlijk tusschen 1204 en 1209, in welk jaar hij, van ketterij beschuldigd, om den vuurdood te ontgaan zich in een klooster begaf. Het eerste gedicht, door hem gemaakt, is het uitgebreidste, telt meer dan 7000 verzen en droeg waarschijnlijk den titel van <hi rend="spat">Les Aventures de Renart</hi>. Het tweede gedicht, dat van het meeste belang is voor de geschiedenis der Nederlandsche bewerking, heette <hi rend="spat">Le Pĺaid</hi> en bevat 4850 versen.<note n="4)" place="foot">De 11de, 30ste, 9-10de, 26ste <hi rend="i">a</hi>, 20ste <hi rend="i">b</hi>, 26ste <hi rend="i">a</hi> en 19de branche in de uitgave van Méon vormen de avontures de Renart; de 20ste a,
21ste, 22ste, 23ste en 24ste de Plaid.</note> Naar
<pb n="278"/>dit gedicht is in 't midden der 13<hi rend="sup">de</hi> eeuw<note n="1)" place="foot">‘Taal, stijl en rhytmus is zoo meesterlijk fijn en vloeiend, dat ik dit gedicht zelfs niet omstreeks 1220 durf plaatsen, zooals C. Serrure gedaan heeft: ik geloof dat het niet veel ouder dan 1250 kan zijn.’ Dr. Jonckbloet, Gesch. der Ned. Lett. bl. 113.</note> door <hi rend="spat">Willem</hi>,<note n="2)" place="foot">Men weet niets van hem, dan wat in 't begin van 't gedicht staat:
<lg type="poem">
<l>Willem, die van Madoc maecte,</l>
<l>Daar hi dicke omme waecte,</l>
<l>Hem vernoyede so haerde</l>
<l>Dat davonturen von Rehiaerde</l>
<l>In Dietsce onghemaket bleven.</l>
</lg>
Eenigen denken hierbij aan Willem Utenhove, een priester te Aardenburg; anderen aan Willelmus Physicus, die in 1198 voorkomt, als getuige van Seger, Kasteleyn van Gent.</note> vervaardigd de uitstekende roman <hi rend="spat">van den Vos Reinaerde</hi>.<note n="3)" place="foot">Reinaert de Vos, episch fabeldicht door J.F. Willems, Gent 1836; 1850 Jonckbloet, van den Vos Reinaerde. Groning. 1856.</note>. In dit stuk wordt de dieren-sage het meest zelfstandig opgevat en met de meeste fijnheid bewerkt. Wij zullen er ons dus een weinig langer mee bezig houden.</p>
<p>11. ‘Eens op een pinksterdag, toen bosch en hagen met groen loof prijkten, hield Nobel (de leeuw) open hof. Alle dieren waren verschenen om hunnen koning te huldigen, alleen de vos Reinaert ontbrak. Hij had te veel op zijn geweten, dan dat hij zich daar dorst vertoonen. Iedereen had dan ook eene klachte tegen hem. Isengrim begint er mee ze voor den koning te brengen; Reinaert had zijn vrouw geschoffeerd en zijne kinderen blind gemaakt; ja, zegt de aanklager, ware al 't laken, dat te Gent gemaakt wordt, perkament, men zou alle zijne baldadigheden er niet op kunnen schrijven. De hond Cortois zegt, dat Reinaert hem 's winters de eenige hem overgeblevene worst ontstolen heeft. Zoo heeft ieder wat. Allen dringen dus op een doodvonnis aan; alleen Grrimbert, de das, verdedigt den beschuldigde en verzekert dat Reinaert tegenwoordig als kluizenaar leeft en boete doet. Pas is dit pleidooi ten einde, of de haan Cantecleer komt met het lijk van de hen Coppe opzetten. De vos had haar gedood. Cantecleer met zijne volgelingen roepen om wraak. De haan leefde gerust op een afgesloten heim, toen Reinaert bij hem kwam, in pelgrims-gewaad en met een open brief des konings, waarin landvrede afgekondigd werd. De vos vertelde voorts dat hij in een klooster gegaan was en geen vleesch meer mocht eten. Hierop vertrouwende was de haan met de zijnen in het open veld gegaan, waardoor alle zijne dochters een prooi van den loozen bedrieger geworden waren. De koning beveelt eerst om de hen Coppe te begraven; er wordt een mis over haar gelezen en een zerk met een opschrift op haar graf geplaatst. Daarop besloot des konings raad Reinaert te dagvaardigen. Bruin, de beer, die op zijne groote kracht bouwde, zal de boodschap doen. Weldra kwam hij dan ook bij de poort van Maupertuis, de voornaamste 
burcht van Reinaert. Bruin ging voor de buitenwerken ‘sitten over sinen staert’ en riep Reinaert toe om mede naar het hof te gaan. Deze lag zich in de zon te stoven en antwoordde Bruin, dat hij uit zich zelven wel er heen zoude gegaan zijn, maar dat hij zooveel gegeten had, dat hij niet loopen konde. Het was echter slechts honig, waaraan hij zich zoo dik ge-<pb n="279"/>geten had. Toen Bruin van honig hoorde, liet hij zich door den sluwen vos leiden naar de plaats, waar die te vinden was. Reinaert brengt hem op de werf van een timmerman, Lamfroit geheeten. Daar lag juist een eik, die gekloven werd; in de spleet er van waren twee wiggen geslagen. ‘In dezen boom, zei Reinaert, vindt gij honig genoeg; maar wees matig en steek er u niet te diep in.’ Bruin werd echter door zijne gulzigheid zoo geprikkeld, dat hij zijn kop en beide voorpooten in de spleet zette. Toen brak Reinaert de wiggen er uit en zoo was Bruin gevangen. Reinaert zag weldra den timmerman aankomen en pakte zich voort. Toen Lamfroit den beer op zijn werf ontdekte, liep hij snel naar het dorp en riep alle lieden te samen. Zij kwamen dan ook allen op de been.</p>
<lg type="poem">
<l>Menigh wijf ende menigh man,</l>
<l>Meer dan ic genoemen can,</l>
<l>Daden Brune groot onghemac,</l>
<l>So dat hem dbloet uut lac.</l>
<l>Brune ontfine al sulc payment,</l>
<l>Als hem elc gaf daaromtrent:</l>
<l>Die pape liet den cruusstaf</l>
<l>Ghedichte gaen slach in slach;</l>
<l>Ende die coster metter vane</l>
<l>Ginc hem vastelike ane,</l>
<l>Lamfroit quam ter selver wilen,</l>
<l>Met ere scerper bilen,</l>
<l>Ende sloechne tusscen hals ende hooft,</l>
<l>Dat Brune wart sere verdooft,</l>
<l>Dat hi verspranc van den slaghe</l>
<l>Tusscen der rivieren enter haghe,</l>
<l>In enen trop van olden wiven,</l>
<l>Ender warper een getal van viven,</l>
<l>In die riviere, die daer liep,</l>
<l>Die wel wijt was ende diep.</l>
</lg>
<p>Wijl onder deze wiven ook des pastoors vrouw Julocke behoorde, en de priester een jaar aflaat voor hare redding beloofde, liet men nu Bruin met rust en als voor dood liggen; deze maakte van deze gelegenheid gebruik, om zich in de rivier te storten en met den stroom te laten afdrijven. Toen hij buiten het bereik zijner vijanden gekomen was, kroop hij weer op den oever en lag daar te stenen en op Reinaert te vloeken. Deze had intusschen een hoen gestolen op het erf van Lamfroit en na dit opgepeuzeld te hebben, begaf hij zich vroolijk over zijn welgeslaagde list op weg naar zijn kasteel. Intusschen dreef de hitte hem aan om een bad in de naburige rivier te nemen. Daar gekomen ziet hij Bruin, dien hij dood waande, levend, hoewel deerlijk gewond, liggen. Reinaert bespot hem en jaagt hem weer in den stroom. Eindelijk komt Bruin, na een pijnlijken en moeilijken tocht aan het hof van Nobel terug. Allen schreeuwen ach en wee over den vos, toen zij hooren dat door diens schuld Bruin zoo toegetakeld was. Men besluit Reinaert nog eens te dagvaarden en ditmaal zal Tibert, de kater,-die niet sterk maar vroed was, deze last op zich nemen.</p>
<pb n="280"/>
<p>Tibert was wel een weinig bevreesd, en kwade voorteekenen deden zich bij 't begin van zijn reis voor, maar hij spreekt zich zelven moed in. Hij ontmoet Reinaert voor zijn hol, en wordt door hem vriendelijk verwelkomd. Hij noodigt hem uit om den nacht bij hem door te brengen, en dan den volgenden ochtend gezamenlijk naar het hof te trekken. ‘Bruin, zei de vos, zag er zoo grimmig uit, dat ik het met hem niet dorst wagen, met u, een mijner meest getrouwe magen, durf ik dit wel.’ De kater wil dadelijk opbreken, maar Reinaert belooft hem een goed maal vette muizen. Nu gaan zij samen naar de schuur van een priester, waaruit Reinaert daags te voren een haan geroofd had; waarom des priesters zoon, Martinet, een strik gespannen had voor het gat, waar de dief was binnengeslopen. Tibert, die eerst aarzelde, springt op aandrijven van den vos naar binnen en valt zoo in den strik. Dus gevangen begint Tibert hard te schreeuwen en te gillen, zoodat Martinet ontwaakte en opstond om den hoenderdief, zooals hij dacht, het betaald te zetten. Hij wekt het huisgezin. Allen komen aanzetten en tuchtigen Tibert op een geweldige wijs. Martinet stak hem een oog uit, en de priester, met het spinrokken van zijne vrouw gewapend, terwijl deze met een offerkaars het tooneel bijlichtte, wilde met één slag Tibert dooden. In zijn angst springt Tibert op den pastoor los en bijt hem zóó, dat vrouw Julocke wel een jaar offerhanden had willen geven, als dat niet gebeurd ware. Haar man had voor haar nu geen waarde meer. De vos lacht om 't geval; maar Tibert maakt van de verwarring gebruik om den strik door te bijten en zich weg te maken.</p>
<p>Aan 's konings hof gekomen, was de verontwaardiging aldaar nog grooter dan vroeger. Met moeite krijgt Grimbert, de das, een zoon van Reinaerts broeder, het gedaan dat zijn oom, volgens gebruik, ten derde male zal worden gedaagd. Grimbert zelf zal dit doen.</p>
<p>Grimbert overreedt dan ook Reinaert om mede te gaan. Reinaert is niet gerust over het lot, dat hem te wachten staat en hij biecht zijnen neef al zijne zonden. Nadat hij al zijne streken gebiecht had, bad hij Grimbert om aflaat. Deze, die vroed was, brak een takje van een haag en gaf hem daar veertig slagen mee. Hij drukte hem zeer op 't hart om zich nu voor 't vervolg te beteren, te vasten en te bidden, daarna vorderde hij van hem een plechtigen eed, dat hij nooit meer rooven en stelen zoude, Reinaert doet, als berouwvol zondaar, dit alles en Grimbert geeft hem vergiffenis van al zijn zonden. Doch nu komt eensklaps op nieuw de verleiding, die de dichter zeer naïf aldus vertelt:</p>
<lg type="poem">
<l>Nu es die biechte gedaen.</l>
<l>Die heren hebben den wech bestaen</l>
<l>Tote des conincs hove waert,</l>
<l>Nn was, buter rechter vaert,</l>
<l>Di si te gane hadden begonnen,</l>
<l>Een prioreit van swarten nonnen,</l>
<l>Daar menege gans ende menich hoen,</l>
<l>Menege hinne, menich cappoen,</l>
<l>Plagen te weedene, buten mure.</l>
<l>Dit wist die felle creature,</l>
<l>Die ongetrouwe Reinaert,</l>
<l>Ende sprac: ‘Te genen hoven waert</l>
<pb n="281"/>
<l>So leget ons rechte strate.’</l>
<l>Met dusdanen barate</l>
<l>Leidde hi Grimbert bi der scure,</l>
<l>Daer die hoenre buten mure</l>
<l>Gingen weeden harentare.</l>
<l>Der hoenre wart Reinaert geware.</l>
<l>Sine ogen begonden omme te gane.</l>
<l>Buten den andren ginc een hane,</l>
<l>Die harde vet was ende jonc:</l>
<l>Daer na gaf Reinaert enen spronc,</l>
<l>So dat dien hane die plumen stoven.</l>
<l>Grimbert sprac: ‘Oom, gi dinct mi doven!</l>
<l>Onsalich man, wat wildi doen?</l>
<l>Wildi noch om een hoen</l>
<l>In alle die grote sonden slaen,</l>
<l>Daar gi te biechten of sijt gegaan?</l>
<l>Dat moet u wel sere rouwen!</l>
<l>Reinaert sprac: ‘Bi rechter trouwen,</l>
<l>Ic hads vergeten, lieve neve;</l>
<l>Bidt Gode, dat hijt mi vergeve!</l>
<l>Het ne gesciet mi nemmermeer.’</l>
<l>Doe daden si enen wederkeer</l>
<l>Over ene smale brugge.</l>
<l>Hoe dicken sach Reinaert achter rugge</l>
<l>Weder daer die hoenre ginnen!</l>
<l>Hine conste hem niet bedwingen</l>
<l>Hine moeste sine seden plegen:</l>
<l>Al hadde men hem 't hooft afgeslegen,</l>
<l>Het ware ten hoenren waert gevlogen,</l>
<l>Also verre alst hadde gemogen.</l>
<l>Grimbert zach dit gelaet</l>
<l>Ende seide: ‘Onreine vraet,</l>
<l>Dat u dat oge so omme gaet!’</l>
<l>Reinaert antwoorde: ‘Gi doet quaet,</l>
<l>Dat gi mine herte so verdoort,</l>
<l>Ende mine bede dus verstoort.</l>
<l>Laet mi doch lesen II paternooster,</l>
<l>Der hoenre sielen van den clooster,</l>
<l>Ende der gansen te genaden,</l>
<l>Die ic dicken hebbe verraden,</l>
<l>Die ic desen belegen nonnen</l>
<l>Met miere list af hebbe gewonnen.’</l>
<l>Grimbert balch, ne waer Reinaert</l>
<l>Hadde enmer sine ogen achterwaert:</l>
<l>Tes si queamen ter rechter straten,</l>
<l>Di si te voren hadden gelaten.</l>
</lg>
<p>Nadat Reinaert aldus deze beproeving doorgestaan had, bereikte hij eindelijk de plaats, waar koning Nobel zijn verblijf hield.</p>
<p>Daargekomen trad Reinaert midden door zijne vijanden tot voor den
<pb n="282"/>zetel des konings en houdt er eene rede, waarin hij betoogt, dat hij altijd zijn getrouwste leenman geweest is maar dat het lot der rechtvaardigen van steeds door de boozen belasterd te worden, ook hem getroffen heeft. Nobel verwijt hem echter zijne misdaden en vooral de mishandeling, die hij zijnen gezanten aangedaan had. Het komt dan ook zooverre dat de Rijksraad Reinaert ter galge veroordeelt. De naaste magen van Reinaert en van Grimbert verlaten daarop het hof, waarover de koning zich verheugt, wijl hij de heimelijke vrees koesterde, dat zij hunnen bloedverwant zouden te hulp komen. Nu hebben de vijanden van den vos vrij spel. Tibert vuurt Isengrim en Bruin nog aan, en deze beijveren zich om Reinaert ter strafplaats te brengen. Deze houdt zich echter moedig, snauwt hun schamper toe en toont geen de minste vrees voor den dood. Intusschen zint hij op een middel om zich te bevrijden en zich tevens te wreken.</p>
<p>Hij zegt dat hij openlijk voor geheel het volk zijne misdaden wil biechten, opdat later geen onschuldige daarvan beticht worde. Hij begint daarop te verhalen, hoe hij in zijn onschuldige jeugd gewoon was met lammeren te spelen, totdat hij eindelijk eens er een dood beet, waardoor hij smaak in die spijs kreeg en nu van dag tot dag al stouter werd en alles doodde wat hij lustte. Later ging hij met Isengrim, naar diens zeggen zijn oom, op de jacht; maar bij de verdeeling van den buit was deze altijd onrechtvaardig. Hij getroostte dit zich, omdat het zijn oom was, want hij had wel anders aan spijs kunnen komen, wijl hij zooveel geld had, dat men het op zeven wagens nauwelijks zoude kunnen vervoeren. De koning wil dit eerst niet gelooven, maar nu zegt Reinaert, dat hij dit geld gestolen heeft, en dat de koning hem daar wel voor mag bedanken, want anders had het dezen het leven gekost. De koningin wordt hierover zeer verschrikt en bezweert Reinaert bij het heil zijner ziel den aanslag op het leven des konings haar geheel te openbaren. Met een droevig gelaat begint de vos nu een verhaal, waarin hij zijn liefste magen, zoo hij zegt, van verraad beschuldigt. Zijn vader, zeide hij, had eens den schat van koning Ermelinc gevonden. Hij zond daarop Tibert naar de Ardennen om Bruin, dien hij tot koning wenschte, naar Vlaanderen te halen. Deze komt en nu hielden de drie samengezworenen eene bijeenkomst in het zoete land van Waes, tusschen Hyfte en Gent. Men kwam overeen den koning te dooden; de schat zoude dienen om soudenieren te werven. Doch Grimbert liet zich in dronkenschap iets van dit plan ontvallen aan Hermeline, Reinaerts vrouw, welke daarop het geheele geheim aan hem wist te ontlokken. Zoo hoorde Reinaert het en zijne haren rezen hierbij te berge, zijn hart werd koud als 
ijs; want hij kende den koning als een goedertieren en genadig heer, terwijl hij wist dat Bruin valsch en boos was. Reinaert wist dus den aanslag te verhinderen, door den schat te stelen. Reeds hadden twaalfhonderd magen van Isengrim den samengezworenen hunne hulp toegezegd, behalve nog de katten, beeren en vossen, die 20 dagen soldij vooraf bedongen hadden. Doch toen Reinaerts vader naar het hol ging om het geld te halen, vond hij het opgebroken en den schat verdwenen. Dit trof hem zóó, dat hij zich verhing. Zoo had Reinaert des konings leven gered, maar Bruin en Isengrim zijn in hoog aanzien en hij wordt miskend. Toen de koning en de koningin dit verhaal gehoord hadden, baden zij hem hun dien schat aan te wijzen. Reinaert bedingt voor zich lijfsbehoud en volkomen vergiffenis. Hij verkrijgt het. Reinaert nam nu een stroohalm
<pb n="283"/>en reikte dien den koning over. ‘Koning, zeide hij, hiermede overhandig ik u den schat van koning Ermelinc.’ Na deze symbolieke, handeling zegt hij dat de schat in de wildernis van Hulsterloo verborgen is, en hij geeft de kenteekenen op, waaraan men de plek herkennen kan. De koning verlangt echter dat Reinaert zelve mede gaat naar de opgegevene plaats. Deze verklaart dat hij, hoe vereerd ook door het aanbod om met den koning te reizen, zulks niet doen kan, wijl hij een verworpen balling is. De Paus had toch den ban over hem uitgesproken, omdat hij Isengrim eens geholpen had in zijn vlucht uit een klooster. Hij wilde dus den volgenden morgen naar Rome vertrekken, om aflaat te verwerven en vandaar naar het heilige land. Eerst als hij teruggekeerd was, zoude hij waardig zijn den koning te vergezellen.</p>
<p>Hierna kondigt de koning openlijk af, dat hij Reinaert vergiffenis geschonken heeft, en beveelt iedereen op lijfstraf, hem, zijne vrouw en kinderen te eeren en hem niet verder aan te klagen, wijl hij beloofd had zich te beteren en des anderen daags ten bedevaart naar Rome trekken zoude. Wijl Isengrim en Bruin over dit bevel verontwaardigd waren en hevig op Reinaert begonnen te schimpen, liet de koning hen gevangen nemen. Ja Reinaert wist te bewerken, dat men Bruin een stuk vel uit den rag sneed om hem voor reiszak te dienen. Door de koningin wist hij de schoenen van Isengrim en zijne vrouw Herswinde te krijgen, om daarmede den tocht te ondernemen. Zoo gaat hij dan den volgenden ochtend op weg, nadat Belijn, de ram, 's konings kapellaan, den zegen over hem uitgesproken had. Onder tranen neemt hij afscheid en vraagt aller voorbede. Het geheele hof doet hem uitgeleide, terwijl Cuwaert en Belijn op zijn verzoek hem tot aan Maupertuis zullen vergezellen.</p>
<p>Toen de vos bij zijn woning gekomen was, liet hij Belijn buiten staan en verzocht Cuwaert, den haas, mee naar binnen te gaan om zijne vrouw te troosten. Binnengekomen toonde Hermeline zich zeer blijde over de terugkomst van haren echtgenoot. Deze vertelt haar, dat de koning hem een haas tot schadevergoeding geschonken heeft, en toen Cuwaert, dit hoorende, ontvluchten wil, bijt hij hem de keel af en weldra was de vette haas door het echtpaar verscheurd, zijn vleesch gegeten en zijn bloed gedronken. Maar nu verklaart Reinaert aan zijne vrouw, dat zij de wraak des konings, dien hij zoo duchtig bedrogen had, ontvluchten moesten en dat hij dus naar eene afgelegene wildernis, die rijk aan hoenders en patrijzen was, wilde verhuizen. Intusschen was Belijn ongeduldig geworden en riep met luider stem Cuwaert toe om te komen. Reinaert gaat daarop naar hem toe en zegt dat hij maar vooruit gaan moet, want dat Cuwaert nog wel eenigen tijd vertoeven zoude, om zijn moei, die zoo treurig was over de bedevaart van haar man te troosten, en toen Belijn zei, dat hij Cuwaert om hulp had hooren roepen, verklaarde hij, dat zij bij het bericht er van zelfs in zwijm gevallen was en dat daarom de haas zijn bijstand gevraagd had. Reinaert draagt verder aan Belijn op eenige brieven aan den koning voor hem te bezorgen. Hij steekt daarop Cuwaerts hoofd in den reiszak ‘uit Bruins vel vervaardigd, en hangt dien om Belijns hals, met streng bevel om dien niet te openen, maar als hij des konings vriend wilde worden, te zeggen, dat hij er de hand in gehad had. Belijn gaat nu vroolijk de terugreis aan, in de meening, dat Cuvaert hem wel spoedig volgen zoude. Reinaert vlucht met zijn huisgezin naar de wildernis.</p>
<pb n="284"/>
<p>Ten hove gekomen overhandigt Belijn den zak met brieven den koning en snoeft er bij, dat alles op zijn raad geschied was. De koning opent den zak, ziet het hoofd van Cuwaert en begrijpt nu dat de vos hem met alles bedrogen heeft. Lang blijft hij geheel verslagen zitten; toen hij zijn hoofd weer ophief, brulde Nobel zóó geweldig, dat alle dieren er van sidderden; of zooals de dichter zegt:</p>
<lg type="poem">
<l>Over lanc hief hij 't (hoofd) weder</l>
<l>Op, ende begonste werpen uut</l>
<l>Een dat vreselijctste geluut,</l>
<l>Dat noint van diere gehoort waert,</l>
<l>Alle dieren waren vervaert.</l>
</lg>
<p>Hier eindigt, volgens eenigen, het oorspronkelijk gedicht, anderen, zooals Dr. Jonckbloet, rekenen er ook nog de 96 volgende verzen bij, welke het verhaal van den luipaard behelzen. Deze, Firapeel geheeten, stond te midden der algemeene verslagenheid op en gaf den raad om de gevangenen, Bruin en Isengrim, te verlossen en hun ter vergoeding Belijn en al zijne magen ‘van nu toten doemsdage’ te geven. Nobel doet alzoo en dus wordt een zoen getroffen, waarover de koning zóó verblijd is, dat hij nog twaalf dagen open hof houdt.</p>
<p>Hierop volgt het tweede boek, dat niet anders dan eene omwerking en aanvulling van den Reinaert is. Het verdient op verre na niet den lof, dien de kunstrechters<note n="1)" place="foot">Zoo zegt Gervinus, na eene vergelijking van den Franschen Renart met den Reinaert: Aber welch ein Werk ist auch dieser Reinaert gegen den Renart! Hier ist wirklich jene Thierwelt eine poetisch abgeschlossene Welt, in welke vor Allem keine Thierfabelen sich einmischen. Ueberall wo dies in den französischen Branchen, in der Fortsetzung durch Willem und wo sonst geschehen ist, da ist der, innere Gang gestört, denn diese Dinge sind alle zu vereinzelt und haben in sich zu wenig epische Anlage, als das sie sich je ohne Zwang hätten einfügen lassen; dazu trugen sie überall in den Dichter, der sie aufuahm, einen Hang zum Moralisiren oder Allegorisiren ueber. Nichts der Art ist hier. Er ist das aechte Thiermaerchen, und nur das Thiermaerchen, das in seiner rhapsodischen Gestalt in sich nach Ergänzung und Erweiterung rang. Indem der Dichter streng den Kreis der äusseren Zustände der Thiere festhält, bringt er keine Menschen ins Spiel, als wo sie, wie in der Wirklichkeit, ihre Feinde, die Raubthiere verfolgen: sie spielen in Gegentheil wie halb räthselhafte Wesen nur in der Ferne mit, und es ist nicht daran zu denken, dass sie mit in den Vordergrund träten oder mit den Bestien sich unterhielten, Händel met ihnen abschlössen und dergleichen, wie in Renart geschieht, und wie selbst in dem lateinischen Gedichte nur dann vorkommt, wenn die offenste Satire auf die Mönche bezweckt wird.</note> aan het eerste gedeelte toezwaaien. Het wordt door Dr. Jonckbloet<note n="2)" place="foot">In de rekeningen der 
Hollandsche graven, 1383-1408, komt hij voor onder den naam van meester Willem den dichter. Hij behoorde tot de reizende sprooksprekers. Reeds zijn 117 gedichten van hem bekend. Zie over hem o.a. Dr. ten Brink, schets 153-155.</note> toegeschreven aan <hi rend="spat">Willem van Hildegaersberch</hi>,<note n="3)" place="foot">Geschied. Nederl. Letterk. 339-341.</note> die in het laatste vierendeel der 14<hi rend="sup">de</hi> eeuw dit stuk gemaakt zoude hebben. Hij kende zeker de verschillende onderdeelen van den Franschen
<pb n="285"/>Renart; doch wijl hij noch lezen noch schrijven konde, volgde hij zijn geheugen en werd daardoor zeer vrij in zijne voorstelling.</p>
<p>Het zoogenaamde tweede boek begint aldus:</p>
<lg type="poem">
<l>Tot deze hove quam menich dier</l>
<l>Want die coninc dede daer ende hier</l>
<l>Overal te weten deze feest.</l>
</lg>
<p>Reinaert was de eenige die ontbrak. Weldra komen er klachten tegen hem in, nu van Lampreel, het konijn, en van Cortbout, de kraai. De koning wordt hierover zoo boos, dat hij zijnen heerban oproept om Maupertuis te belegeren. Grimbert waarschuwt zijn oom, die met hem ten hove gaat en vooraf hem zijne zonden biecht. Voor den koning gekomen, beweert de vos in een vloed van woorden, dat hij onschuldig is, en dat Martin, de aap, hem beloofd had te Rome de opheffing van den ban te bewerken door de voorspraak van eens kardinaals bijzit. Dit zoude hem echter niet gebaat hebben, als vrouw Rukenau, de apin, zijne nicht, den koning door eene lange rede, vol aanhalingen uit den bijbel en uit Seneca, niet tot toegefelijkheid had weten over te halen. Reinaert gaat nu aan 't pleiten en weet het zoo listig aan te leggen, dat de koning tot genade neigt. Doch nu treedt Isengrim op, die begrijpt dat er met pleiten niets voor hem te winnen valt, en hij daagt Reinaert tot een tweegevecht uit. Hoezeer Reinaert hiertegen op ziet, weet hij toch door de hulp der apin en door eigen list Isengrim te overwinnen. De overwinnaar wordt dus vrijgesproken van de schuld en door den koning tot baljuw over het gansche land aangesteld. Isengrim genas eerst langzaam van zijne wonden. Het stuk eindigt met een lang betoog over de lieden, ‘die connen Reinaerts conste.’</p>
<p>Hoewel dit stuk met veel minder kunst bewerkt en blijkbaar van lateren tijd is, werd het toch naderhand als één geheel met het eerste gedeelte beschouwd en als zoodanig weder zoowel in proza als in versmaat overgebracht. De Nederlandsche proza-bewerking is het eerst uitgegeven te Gouda, bij Gheraert Leu, in 1479,<note n="1)" place="foot">Van deze uitgave bestaat slechts één enkel exemplaar en wel op de koninklijke bibliotheek, terwijl van de uitgave te Delft, in 1485, er ook maar één overig is, te vinden op de stads-bibliotheek te Lubeck. Scheltema Inleid. voor zijne uitgave van Reintje de Vos, bl. 46.</note> hiernaar werd twee jaar later eene vertaling in 't Engelsch vervaardigd.</p>
<p>De Nederduitsche vertaling in versmaat is het eerst bekend geworden in 1498, werd later herhaalde malen uitgegeven,<note n="2)" place="foot">Daartoe behoort ook Scheltema's uitgave, Haarlem, 1826. De beste echter is die van Hoffmann von Fallersleben: Reineke Vos. Nach der Lübecker Ausg. von 1495. Mit Einl. Glossar und Anmerk. Breslan 1834. De oude text, door Willems uitgegeven, is op nieuw in 't Hoogd. vertaald door A.F.H. Geyder Breslau 1844.</note> en strekte tot grondtext voor de bekende vertalingen in 't Duitsch van Göthe en Soltau, de eerste in hexameters, de tweede in de versmaat van het origineel. De Duitschers hielden lang <hi rend="spat">Nicolaus Baumann</hi>, die tusschen 1507 en 1526 aan het Meckenburgsche hof vertoefde, en de Nederlanders, naar Scheltema, zekeren <hi rend="spat">Willem van Alkmaar</hi> voor den vervaardiger der Nederduitsche
<pb n="286"/>vertaling. Nader onderzoek heeft geen van beide meeningen bevestigd. De bewerker schijnt een Neder-Saks, die aan den mond van de Elbe bij de Oostzee woonde; doch er zijn ook sporen van nauwe bekendheid met Rijnsch-Westphalen in deze overzetting te vinden. Hoe het ook zij, zijn werk is de bron van de meeste zoo niet van alle latere vertalingen en bewerkingen der Reinaerts-sage geweest. Het werd uit het Nederduitsch in 't Deensch en van daar in het Zweedsch overgebracht; van welke laatste vertaling weder eene bewerking in proza gemaakt werd; zelfs in 't IJslandsch werd het overgebracht. Zonder twijfel hebben echter de vertalingen van Goethe en Oehlenschlaeger het meest bijgedragen om in deze eeuw de aandacht bijzonder op de Reinaerts-sage te vestigen en daardoor de geleerden aangespoord dien rijkdom er van in 't licht te brengen, waarvan men in 't begin dezer eeuw nog niet droomde.</p>
<p>12 Hoe voortreffelijk ook de Vlaamsche bewerkingen mogen zijn, men mag echter niet vergeten dat door Fransche dichters de dieren-fabel en de dieren-sage zorgvuldig gepleegd werd. Zóó deed dit de beroemde dichteres <hi rend="spat">Marie de France</hi>, die in 't begin der 13<hi rend="sup">de</hi> eeuw aan het hof van Hendrik II, koning van Engeland, vertoefde, en een verzameling fabelen, Le <hi rend="spat">Dit d'Ysopet</hi> en <hi rend="spat">Le Couronnement</hi> de <hi rend="spat">Renart</hi> vervaardigde, doch haar uitstekend talent vooral uitte in <hi rend="spat">Bretonische Lais</hi>, gedichten waarin allerlei geestige verhalen voorkomen.<note n="1)" place="foot">‘Les compositions, assez étendues, sont remarquables par un langage naturel, par la clarté du récit, et. ce qui est plus rare dans les écrivains de cette époque, par la sobriété des détails, qu'elle choisit avec goût’, Geruzez.</note></p>
<p>Om een voorbeeld te hebben, hoe men later gebruik maakte van de dieren-sage geven wij hier, volgens Serrure, den inhoud van den <hi rend="spat">Renart le Novel</hi>, vervaardigd te Rijssel door <hi rend="spat">Jakemars Giélée</hi> in 1288.</p>
<p>Het was omtrent Pinksterdag; Nobles de leeuw hield open hof en had laten afkondigen dat hij zijnen zoon Orguel tot ridder wilde slaan. Renart en Yzengrim doen dezen de sporen aan. De plechtigheid wordt door een steekspel gevolgd. Renart wondt Ysengrim doodelijk en vermoordt diens zoon verraderlijk. Nobles wil hem aanhouden, maar Renart is reeds gevlucht naar zijn slot Malpertuis. De koning trekt op om het te belegeren; de vos doet des nachts eenen uitval, waarbij Orguel gevangen wordt, terwijl een der zonen van Renart in de handen der belegeraars valt. Renart doet nu Orguel tot koning der dieren en tot vorst van alle kwaad kroonen. Orguel heeft het voornemen met zijn gevolg de wereld rond te loopen; hij hoopt bijzonder welkom te zijn bij de rijken, de graven, de koningen, den paus, de kardinalen en de geestelijkheid in 't algemeen. Renart besluit om zijnen zoon Roussiel te verlossen. Hij verkleedt zich als minderbroeder en begeeft zich in dit gewaad naar Nobles, als een afgevaardigde van den paus. Eerst gelukken hem zijne listen niet, maar nu verzoekt hij den gevangenen de biecht te mogen afnemen, en hiervan maakt Renart gebruik om allen, dus ook zijn zoon, uit de gevangenis te helpen. Zij trekken zingende in het kasteel Malpertuis, waartegen de koning nu een algemeenen aanval doet, die echter mislukte, waarna men voor ééne maand een wapenstilstand sloot. Ten gevolge van vermindering van soldij, door Ysengrim den koning aangeraden, wordt deze door zijne beste krijgslieden verlaten; terwijl integendeel Renart, die de soldij verhoogde, zijn leger
<pb n="287"/>steeds ziet aangroeien; zoodat het tienmaal grooter wordt dan dat van Nobles zelven. De tijd des wapenstilstands was <hi rend="spat">nu</hi> verloopen en er zoude een groote slag plaats gegrepen hebben, als Renart niet aan den koning verklaard had, dat zijn eenig doel was Ysengrim te vernederen. De koning dwingt dus dezen zich met Renart te verzoenen. Hierna volgen schitterende feesten op Malpertuis.</p>
<p>Het tweede boek begint met de les: In plaats van God te dienen, hecht men zich aan goud en zilver; de geestelijkheid is slechter dan al de overige standen, wijl zij het goede aanpreekt, zonder het zelve te doen. Het voorbeelḍ van den Zaligmaker en der apostelen zij de richtsnoer van ons gedrag.</p>
<p>Nobles bemint Harouge, des luipaards vrouw, en zij staat hem een geheim gesprek toe, in den hof van het slot Roial-Roion, waar zij woont. De vos vergezelt den koning. Deze geeft hem den sleutel van den tuin, waarvan Renart gebruik maakt, om met Harouge naar Malpertuis weg te loopen. De koning blijft intusschen geduldig staan wachten, meent daarna dat zijn medgezel vermoord is en begeeft zich naar zijn woning, waar hij zich acht dagen opsluit. Renart komt echter weder aan 't hof en wordt met eerbewijzen overladen. Hij laat <hi rend="spat">nu</hi> den zoon van Tibert den kater, en Pincar, zoon van Isengrim, ophangen, hij lacht den laatsten nog op de koop toe uit over zijn ongeluk. Maar Tibert troost hij en gaat met hem op roof uit. Na den afloop van hunnen tocht, keert Renart naar Malterpuis terug, maar wordt er door zijne vrouw Ermeline, die over zijn avontuur met Harouge verbitterd is, zeer slecht ontvangen. Hij mishandelt haar daarop deerlijk, waarop zij naar den koning gaat om haren man aan te klagen en alle schelmstukken van Renart in 't licht brengt. Het geheele hof raakte hierover in rep en roer. Terzelfder tijd komen de wolf, Chantecleer, de haas en de kater nieuwe beschuldigingen tegen den vos inbrengen. Nobles doet Renart in den ban en gaat met een talrijk leger Malpertuis belegeren. Bij den eersten aanval worden de koning en het luipaard gewond, waarop een wapenstilstand van veertien dagen gesloten wordt. Hierna begint de strijd op nieuw. Renart moedigt de zijnen aan, en belooft hun, indien de nood er hem toe dwingt, hen allen in een groot en wonderbaar vaartuig in te schepen. Hij beschrijft het als ook de bouwstoffen, waarvan hij het timmerde. Die beschrijving bevat een scherpe satire op de maatschappij. Alle ondeugden komen te pas bij de samenstelling van 
het schip. De stuurlieden er van zijn de paus en de kardinalen, de klerken, de priesters en de monniken maken het scheepsvolk uit: de wind der zonde is het gunstig om het ter helle te drijven.</p>
<p>Na eene nieuwe bestorming vlucht Renart met de zijnen des nachts door een onderaardschen gang uit Malpertuis. Allen, ook de gevangenen, beklimmen het schip. Het zeilt weg, de wereld rond, om manschappen aan te werven. Intusschen bemachtigt Nobles Malpertuis, dat hij tot zijn verbazing en verbittering geheel ledig vindt, waarop hij vergramd naar zijn kasteel Roche Gaillart terugkeert. Hij vermoedt dat Renart over zee gevlucht is, en nu laat ook hij een schip bouwen, dat geheel het tegenovergestelde is van dat van Renart. De bouwstoffen zoowel als de bemanning behooren tot het rijk van het goede. Hierna komen drie vogels als boden van Renart tot den koning. Zij brengen hem een brief, waarin hij verklaart dat hij hem in zijn sterk kasteel Passe Orguel afwachten zal en dat alle krijgsgevan-<pb n="288"/>genen tot zijne zijde overgegaan zijn. Overigens was hij onschuldig in de zaat van Harouge zoo als hij den koning zal kannen bewijzen. De gezanten geven ook van wege Renart brieven aan de koningin, aan Harouge en aan Isengrims vrouw, Hersent. Deze streden er juist over, wie van haar wel de minnares van den vos blijven zoude. Het lot begunstigde Hersent. Toen Renart dit vernam, vermomt hij zich als koopman en komt met een twintigtal der zijnen aan het hof van Nobles. Hij treedt op als een geleerde veelkunstenaar, als een leerling van de tooverheks Morghe, van Galliens, Ypocras, Virgille en Aristote. Hij toont aan Nobles den zeilsteen van Artur, die de geheime kracht bezit, om vrouwen al hare geheimen te doen verklappen, wanneer men hem 's nachts onder het hoofdeinde van haar leger legt. Toen de leeuw, het luipaard en de wolf van dit middel gebruik gemaakt hadden en zoo achter de minnarijen van hunne gemalinnen gekomen waren, werden zij op haar zoo vertoornd, dat zij ze 
geweldig mishandelden en van het hof verjoegen. Renart neemt haar op in het kasteel Passe Orguel. Toen Nobles dit vernam, rustte hij zich toe om het aan te tasten. Renart was intusschen ook ter scheep gegaan, en nu vindt er een zeeslag plaats, waarin de dieren als ridders strijden. Intusschen verheft zich een geweldige storm, welke het gevecht doet staken. Renart slaat een kruis, roept alle heiligen aan, biecht al zijn schelmstreken, belooft ter kruisvaart te gaan en laat zich met wijwater besproeien. Doch pas is het onweer bedaard, of Renart heeft ook al zijne geloften vergeten. Intusschen doet een gunstige wind des konings schip voor Passe Orguel landen. Bij den eersten aanval op het kasteel was Renart bijna in handen der belegeraars gevallen, doch wijl dit mislukte, wordt er weer een wapenstilstand gesloten. Intusschen verlangt Renart zich met den koning te verzoenen. Te dien einde laat hij 's konings zoon, die thans Lionel heet, en de overige gevangenen uit den kerker komen. Hij vraagt Lionel verschooning voor het leed, dat hij hem aangedaan heeft en behandelt allen even vriendelijk. Zoo bewerkt Lionel dat de vrede tot stand komt. Renart onderwerpt zich aan Nobles, de oorlog is voor altijd gedaan en de soldaten van beide legers omhelzen elkaar. Nadat het schip van 't goede hemelwaart gevlogen is, trekken de hoofdpersonen van beide legers Passe Orguel, onder het zingen van minneliederen, binnen.</p>
<p>De ezel Timer, die Renart in den ban der heilige kerk geslagen had, komt dezen opheffen, waarna de vos en het gansche leger het Te Deum aanheffen. Een prachtig feest volgt op deze verzoening. Koning Nobles maakt ook een, einde aan den twist tusschen Renart en zijne vrouw. Hij verheft den vos tot voorzitter van zijnen raad. Verder worden de paus, de kardinalen, de bisschoppen, de priesters, de monniken, welke Renart op zijn vaartuig vergezelden, rijkelijk beloond. Hier wijst de dichter er op, hoe allen in hebzucht en gierigheid hun aandeel hebben.<note n="1)" place="foot">
<lg type="poem">
<l>Helas! Clergié que respondrés</l>
<l>Au grant jour quant vous i venrés</l>
<l>Devant la face Jhesu Cris,</l>
<l>K' en sen lieu vous a ça jus mis</l>
<l>Por bien dire et por mieux ouvrer,</l>
<l>Et por nous avoec lui mener?</l>
<l>Excuser ne vous porés mie.</l>
<l>D'orgueil et de ghille (fouberie) et d'envie.</l>
</lg></note> Hij beschimpt bo-<pb n="289"/>venal de Jacobijnen en de Minderbroeders. De eerstgenoemden begrijpen dat zij vooral Renardie, arglist, van noode hebben. Zij verzoeken Renart dus om hun ordekleed aan te nemen. Hij weigert, doch geeft hun zijn zoon Renardiel tot grootmeester. Op gelijke wijze komt Roussiel, een andere zoon van Renart, aan 't hoofd der Minderbroeders. Beide broeders verzoenen nu de onderling twistende orden. Renart begeeft zich tot een heiligen heremiet, biecht hem zijne zonden en geeft zijn verlangen te kennen om voortaan zijn leven in godsdienstige overpeinzingen door te brengen. Doch weldra verveelt hem de armoe en ingetogenheid, waartoe hij zich veroordeeld ziet. Hij keert naar Malpertuis terug.</p>
<p>Ondertusschen is zijn roem de zeeën overgevlogen. De tempelheeren en de St. Jansridders betwisten zich de eer hem tot grootmeester te hebben. Doch Renart is hiermee niet verlegen. Hij wil aan beiden toebehooren. Van den eenen kant zal hij met geschoren baard het kleed der Johannieters dragen, van de andere zijde zal hij het kleed der tempelridders aannemen en den baard lang laten groeien. Zoo zijn allen tevreden. De paus bevestigt hem in die dubbele waardigheid. De twee orden leggen voor den vos den eed af en verheugen zich er in, dat zij zulk een slim hoofd bezitten. Daarna komt de Fortuin sierlijk gedoscht te paard aanrijden. Zij kroont Renart en plaatst hem op haar rad, dat voortaan niet meer draaien zal.</p>
<p>Men ziet uit het geheele verhaal, dat de dieren hier de rol der menschen vervullen. Nog verder gaat hierin de <hi rend="spat">Renart-le-Contrefait</hi>, ongeveer 1322, door een inboorling van Champagne vervaardigd. Deze zegt het uitdrukkelijk, dat hij niet den viervoeter bedoelt, maar hem.</p>
<lg type="poem">
<l rend="; 1tab">Qui a deux mains,</l>
<l>Donc il sont en cest siècle mains,</l>
<l>Qui ont la chappe Faus-Semblant</l>
<l>Vestue, et pour ce vont emblant</l>
<l>Et les honneurs et les chastels.</l>
</lg>
<p>Het doel van dit langwijlig en plat gedicht is, om door satire en symboliek de gebreken der eeuw te treffen. De dichter vertoont eene groote geleerdheid, die echter zeer verward is. Hoe vreemd zijne voorstellingen zijn, ziet men o.a. hieruit, dat Mahomet een afgevallen kardinaal wordt, die, omdat hij zich in zijne verwachting, tot paus gekozen te worden, bedrogen vond, van het Christelijk geloof afviel en een eigen godsdienst stichtte, waarvan hij het hoofd werd.</p>
<p>Men ziet hieruit, dat de dieren-sage, even als zulks met de helden-sage geschiedde, telkens de kleur van den tijd aannam en haar eigenlijk wezen geheel verloor, toen de omstandigheden, waaronder zij geboren werd, geheel veranderden. De allegorie begon in 't laatst der 13<hi rend="sup">de</hi> eeuw meer en meer zich van alle dichterlijke stof meester te maken en werd eindelijk zoo algemeen, dut men bijna geen woord meer in den eigenlijken zin opvatte. Zonder twijfel had de kerkleer, zooals die door mystieken en scholastieken ontwikkeld werd, hierop een grooten invloed. Doch zoowel zij, die kerkelijk gezind waren, als zij die hunne grieven er scherp tegen uitten, maakten er evenzeer gebruik van. Zoo hebben Jean de Meung, de vervaardiger van een gedeelte van den roman van de Roos, waarover later, en Jakemars Giélée, hunne allegorische voorstellingen gebruikt om de vijan-<pb n="290"/>den van Philips den Schoons te schaden. Hetzelfde deed hun tijdgenoot <hi rend="spat">François de Rues</hi>, die een <hi rend="spat">roman de Fauvel</hi> dichtte, waarin hij <hi rend="spat">le cheval Fauve</hi>, tot het beeld van de ijdelheden der wereld maakte. Opmerkelijk is het, hoe hard deze dichter, niet alleen de eerzucht van den paus, maar vooral de tempeliers aantast. Hij verheugt zich over hun val.</p>
<lg type="poem">
<l>Hélas, hélas! c'est bien raison</l>
<l>Car il ont, trop longue saison,</l>
<l>Cette ordre vië demenée</l>
<l>Si regnassent plus longuement,</l>
<l>Crestienté certenement</l>
<l>S'en fust partout envenimée.</l>
</lg>
<p>Welke veranderingen en bewerkingen echter de dieren-sage ook onderging, in den regel waren de dichters, die hune stof of vorm er aan ontleenden, de vertegenwoordigers van eene nieuwe richting, van eene oppositie tegen de voormalige ridderschap zoowel als tegen de overheersching der kerkelijken. Zij begunstigden de opkomst der burgerij, die in haar verzet tegen de bestaande machten, wier kracht door zedeloosheid verloren ging, gesteund werd door werkzaamheid en eene strenge moraal.</p>
</div>
<div type="section">
<head rend="h4">De roman van de roos.</head>
<p>13. Geen gedicht verbond echter zoozeer de allegorie en de symboliek met de hartstochten van den tijd als de roman van de Roos.<note n="1)" place="foot">Uitgegeven door Méon.</note> Hoewel onder één naam, bevat dit dichtwerk echter twee zeer uiteenloopende deelen, die door twee van elkander zeer verschillende karakters vervaardigd werden.</p>
<p>Het eerste gedeelte bevat 4069 verzen en heeft tot maker <hi rend="spat">Guillaume de Lorris</hi>, die, ongeveer het midden der 13<hi rend="sup">de</hi> eeuw, de ars amatoria van Ovidius zocht na te volgen en een volledig leerdicht over de liefde te vervaardigen; zooals hij zelf zegt:</p>
<p>&nbsp;</p>
<l>Ci est le Roman de la Rose</l>
<l>Ou l'art d'amour est tout enclose.</l>
<p>De dichter is klaarblijkelijk gevormd door de scholastieke wijsbegeerte,<note n="2)" place="foot">‘Les idées qu'il exprime sont devenues sous forme allégorique des personnages de la familie des entités en des quiddités des docteurs réalistes. Toutefois il faut reconnaître que le jeune poëte formé par la scolastique a profité des leçons de ses maîtres, sans laisser sur les bancs de l'école la grâce de son esprit. Il a fait preuve d'adresse et de pénétration dans l'emploi de l'allégorie.’ Geruzez.</note> die voortaan een groot overwicht op de poëzie verkreeg; hij verbindt hierbij de herinnering aan het niet minder kunstig spel der minnehoven. Het verhaal zelf is eenvoudig. Het is een droomgezicht. In de maand Mei bevond de dichter zich in een schoone landstreek, nabij het paradijs der Liefde, waar de Verleiding troont. Hooge muren omringen het, die ver-<pb n="291"/>dedigd worden door de vrouwen, Haat, Trouweloosheid, Schraapzucht, Gierigheid, Begeerlijkheid, Nijd, Treurigheid, Grijsheid, Huichelarij en Armoede. Hierdoor afgeschrikt, ziet de dichter, die tevens als de minnaar voorgesteld wordt, geen kans om er openlijk in te komen. Bevend klopt hij aan een sluippoortje, en ziet, Dame-Oiseuse, de Lediggang, doet hem open. Nu eerst aanschouwt hij de godheden van het oord, Verleiding, Verknochtheid, Liefde en de hofdames, Schoonheid, Rijkdom, Bekoorlijkheid, Milddadigheid, Vrijmoedigheid, Hoffelijkheid en Jeugd. Hij hoort hare liefelijke gezangen en aanschouwt hare bevallige dansen. Hierna gaat hij rondwandelen in den betooverenden hof. Onder de vele schoone bloemen, die zijn oog daar bekoren, valt eensklaps zijn blik. 
op de <hi rend="spat">Roos</hi>, het zinnebeeld der schoonheid. Terwijl hij vol bewondering neergezegen is, treft Amor hem met zijne pijlen door en door. Zoo wordt hij dan in drift ontstoken om de Roos plukken, doch Gevaar en Kwade Tong beletten hem haar te naderen. Maar Amor wijst hem den weg, Goede Ontvangst moedigt hem aan; Rede komt er bij, doch naar haar verstandige taal wordt niet geluisterd. De minnaar vertelt zijn verlangen aan den Vriend, die een middel weet om voor een oogenblik Gevaar te temmen. Toegelaten bij de Roos, verwierf hij van haar eene kleine gunst, die eene nieuwe en schrikkelijke vijandin opwekt, de Jaloesie, die Goede Ontvangst gevangen neemt. Het gedicht van de Lorris eindigt, dat de minnaar zit te zuchten en te jammeren aan den voet van den toren, waarin Goede Ontvangst zit opgesloten.</p>
<p>Weinig ware er noodig geweest om het dus begonnen gedicht te voleindigen, doch eerst veertig jaar later heeft <hi rend="spat">Jean de Meung</hi> er nog een nieuw stuk, bestaande uit 18000 verzen, bijgevoegd. Hij is hierbij in eenen geheel anderen geest werkzaam geweest. Het gedicht van de Lorris schetst de galanterie, zonder meer, de kunst om te behagen en te mishagen; het is een vrij onschuldig kunstdicht, waarin alleen enkele beschrijvingen, zooals van de macht des tijds (vs. 361 vgl.) eenige verheffing toonen.<note n="1)" place="foot">‘Il n'y a là ni simplicité, ni bonhommie, ni naturel, mais le raffinement précoce d'une littérature, qui n'a pas eu de maturité, fleur artificielle et éphémére dont avant le soir, se clora la journèe. ‘Geruzez. Gunstiger is het oordeel van J.J. Ampère, die over beide gedeelten het volgende oordeel velt: Ces deux portions du Roman de la Rose forment veritablement deux poëmes, et le premier est souvent la contre-partie ou la parodie du second. Il y a entre l'un et l'autre quarante ans de distance, et tout l'intervalle, qui sépare un interpréte ingénu des maximes delicates de l'amour cheveleresque encore dans sa fleur au commencement du treizième siècle, et un poète de la fin de ce siécle qui met à la place de grâces un peu mignardes de son devancier un incroyable mélange de brutalité, de pédanterie et de verve.’</note> Geheel anders handelde zijn opvolger. Jean de Meung schrijft bepaald met het doel om de denkbeelden, die opkwamen ten tijde van Philips den Schoone, bij zijn verzet tegen den paus en de geestelijkheid, te verdedigen en te ondersteunen.<note n="2)" place="foot">Joannes Meunius, zegt Papirius Masson, Philippo Impulsore, Rosam Poëma absolvit.</note> Het is het werk van een ongeloovige 
in de 13<hi rend="sup">de</hi> eeuw, die niet alleen de gebreken der geestelijkheid, maar het spiritualisme van de geheele kerk aanvalt, die in alles vrijheid wil en alleen naar de taal der rede luistert. Hij uit dan ook meeningen, die eerst in de vorige eeuw bij Holbach en de la Mettrie weer terugkomen.</p>
<p>In den aanvang van het dus vervolgde dichtstuk voert de Rede het woord.
<pb n="292"/>Zij vaart vooral hevig uit tegen de gierigaards, die hunne schatten ophoopen. Zij zijn gehaat bij God en bij de menschen.</p>
<lg type="poem">
<l>Diez het avers les vilainastres.<note n="1)" place="foot"><hi rend="spat">Vilainastres</hi> is nog iets sterker dan vilain.</note></l>
<l>Et les damme comme idolastres.</l>
</lg>
<p>Daarna komen de luiaards en bedelaars aan de beurt. Ook de staatkunde wordt in de lange rede behandeld. De koningen kunnen niets zonder de volkeren, zegt de Rede. Na deze verkondiging van de soevereiniteit des volks, biedt de Rede zich als minnares bij den minnaar aan; zij is Gods eigen dochter, zij alleen kan den mensch beschermen tegen de wisselvalligheden der fortuin.<note n="2)" place="foot">Id. 6007 enz. waar een fraaie beschrijving van het verblijf der Fortuin.</note></p>
<p>Nadat de Rede, in 3000 verzen, deze alleenspraak gehouden heeft, treedt de Vriend op: zijn taal is niet minder vrij, ja lichtzinnig. Hij laat een jaloersch echtgenoot geweldig uitvaren tegen het huwelijk. Ook met het coelibaat heeft deze dichter geen vrede. Daarentegen prijst hij de gouden eeuw, dien tijd van onschuld en geluk, waarvan hij een fraaie beschrijving geeft. Eigenaardig is zijne opvatting van den oorsprong van het koningschap. Door den voortdurenden onderlingen twist werd de koning een noodzakelijk kwaad.</p>
<lg type="poem">
<l>Ung grant vilain entre eus eslurent</l>
<l>Le plus ossu de quant qu'il furent,</l>
<l>Le plus corsu et le greignor</l>
<l>Si le firent prince et seignor.</l>
</lg>
<p>Daarna schimpt de dichter op de vrouwen, de goede niet te na gesproken, zegt hij, maar, wijl hij vroeger verklaarde dat er minder goede vrouwen zijn, dan vogels Phenix, blijft er weinig over. Deze lange rede duurt ook alweer een drieduizendtal verzen. Op zijn verhaal gekomen, laat de dichter den Minnaar zich wenden tot Rijkdom, om zoo tot Gunstige Ontvangst te geraken, doch de weg tot Dwaze Verspilling is hem versperd. Hij zoude dus van zijne onderneming geheel hebben moeten afzien, als niet de Liefde in persoon, getroffen door zijne getrouwheid, al zijne manschap had opgeroepen, om den toren, waar Gunstige Ontvangst lag opgesloten, te bestormen. Hier brengt de dichter twee nieuwe personaadjes op het tooneel, die voortaan er een groote rol vervullen, Schijnheilig en Gedwongen Vroom. Uitvoerig wordt de natuur, het gezelschap en de macht van Schijnheilig beschreven. Zijn rijk is uitgestrekt, hij heerscht door de onnoozelheid van den eenen en door de lafhartigheid van den ander. Men durft hem niet beleedigen, want hij treft u in de duisternis; zijne slagon zijn onzichtbaar en niet te vermijden. Hij gebruikt vooral de godsdienst tot zijn wapen of verschuilt er zich onder. De armoede beschut menigeen voor zijne verleiding, daarom kiest hij juist onder de rijken en grooten der aarde zijne slachtoffers. Hij heerscht ook in de kerk; de geestelijken durven zich tegen zijn wil niet verzetten.</p>
<pb n="293"/>
<lg type="poem">
<l>N'i a prelat nul qui remordre</l>
<l>Ne grocier contre mes gens ose,</l>
<l>Je lor ai bien la boche close.</l>
</lg>
<p>Zijn gezag is zoo wel gevestigd, dat hij er mee pralen durft.</p>
<lg type="poem">
<l>Mais ne me chaut comment qu'il aille,</l>
<l>J'ai des deniers, j'ai de l'aumaille</l>
<l>Tant ai fait, tant ai sermonné,</l>
<l>Tant ai pris, tant m'a - l' - en donné</l>
<l>Tout le monde par sa folie;</l>
<l>Qui je mène vië jolie</l>
<l>Par la simplesse des prelas</l>
<l>Qui trop fort redotent mes las.</l>
</lg>
<p>Eenmaal aan 't praten, neemt hij de bedelmonniken onder handen, die te lui zijn om te werken, en ofschoon krachtig en gezond, gaan bedelen. Aalmoezen, zegt hij, moesten alleen gegeven worden aan zieken, aan gebrekkigen of aan onden van dagen.</p>
<p>Schijnheilig blijft ook na deze lange rede in zijn rol. Vergezeld door zijne vriendin, Gedwongen Vroom, komt hij bij eene der wachten van den toren, Kwaadsprekendheid. Door liefelijke woorden weet Schijnheilig haar vertrouwen in te boezemen en daar gebruik van te maken om haar verraderlijk te overvallen. Hij snijdt eerst hare tong met een scheermes af en wurgt haar ten slotte. Na dit schoone heldenfeit trekt Schijnheilig zich weer in de duisternis terug. Gunstige Ontvangst luistert intusschen naar de inblazingen eener oude vrouw, die door Hoffelijkheid en Mildheid gewonnen is. Zij predikt een onbeperkte vrijheid en bijna zoude de toren veroverd zijn, als Gevaar, Vrees en Schaamte niet ter goeder ure waren toegesprongen. Nu deze list mislukt is, kan alleen geweld meer baten. Liefde besluit tot eene bestorming en Venus verschijnt in de lucht, als bondgenoote, op een wagen met acht duiven bespannen.</p>
<p>Voor de dichter echter den uitslag van 't gevecht vermeldt, maakt hij weer eene uitweiding van ongeveer 5000 reges, waarin hij, als een andere Lucretius, werkplaats het leven naar de natur predikt. De dichter brengt ons in de werkplaats der natuur, die onvermoeid bezig is om de verwoesting, welke de Dood overal aanricht, te herstellen. De Natuur is in diepe treurigheid verzonken, en klaagt haar nood aan haar getrouwen priester, den Genius. Onder alle schepselen, zucht de Natuur, is er één, die mijne wetten veracht. De sterren vervullen regelmatig hun loop, de dieren gehoorzamen getrouw hun instinkt; maar één wezen, de mensch namelijk, waagt het steeds mij te kwellen en mijne rechten te verkorten. En nu verkondigt de Genius aan de baronnen, die strijden onder de vaan der liefde, de wetten der natuur. Het verhevene wisselt in deze rede met het lage: God zelf is het beginsel der schoonheid, wier beeld wij in de werken der natuur zien weerkaatsen:</p>
<lg type="poem">
<l>Car Diex le biaus outre mesure</l>
<l>Quant il biauté mist en nature</l>
<l>Il en i fist une fontaine</l>
<pb n="294"/>
<l>Tous jors corant et tons jors plaine,</l>
<l>De qui toute biauté desrive;</l>
<l>Mais nus n'en set ne fons, ne rive.</l>
</lg>
<p>Ware adel weet de dichter te waardeeren, maar:</p>
<lg type="poem">
<l>Noblece vient de bon corage</l>
<l>Car gentillece de lignage (geboorte)</l>
<l>N'est par gentillece qui vaille</l>
<l>Se la bonté de cuer i faille.</l>
</lg>
<p>In de rede van den Genius zagen de tijdgenooten het belangrijkste gedeelte van het gedicht. Het gedicht eindigt, dat Venus de veste in brand steekt, die zich nu overgeeft en de minnaar plukt de roos, waarnaar hij smachtte. Daarmee is de droom en ook het verhaal geëindigd.</p>
<p>Reeds uit deze gebrekkige inhoudsopgave blijkt het voldoende, dat niet het verhaal, maar de ingevlochtene verhandelingen van de Rede, van den Vriend, de belijdenis van Schijnheilig, de uitspraken van de oude vrouw en bovenal de ontvouwing der leer, die de Genius predikt, het hoofddoel van Jean de Meungs werk uitmaken. Dat hij den geest zijner eeuw en dien van zijn volk uitgedrukt heeft, bewijst wel de hooge achting, die hij bij zijne tijdgenooten en nog lang daarna genoot. Rijkdom en aanzien waren zijn deel. Eerst in de 15<hi rend="sup">de</hi> eeuw begon men zich tegen de stellingen, in dit veel gelezen werk gepredikt, openlijk te verzetten. <hi rend="spat">Martin de France</hi> stond er tegen op in de <hi rend="spat">Champion des dames</hi>; die echter met meer talent verdedigd werden door eene van haar, de edele <hi rend="spat">Christine de Pisan</hi>, 1363-1430, die zich tegen de strekking van het geheel evenzeer verzette, als de groote ketterjager Gerson, kanselier der universiteit te Parijs, 1363-1429, die er eene latijnsche verhandeling tegen schreef. Latere dichters echter, zooals Jean Molinet en Clement Marot, die dit gedicht in 't Fransch der 16<hi rend="sup">de</hi> eeuw omzette, zochten door eene allegorische verklaring den roem er van te redden. In Engeland volgde <hi rend="spat">John Gower</hi> het en <hi rend="spat">The romaunt of the Rose</hi> is een der hoofdwerken van <hi rend="spat">Geoffrey Chaucer</hi>. Zonder twijfel hebben weinig gedichten een zoo groote populariteit genoten. Op den kanzel werd er uit, er voor en er tegen gepredikt, in pleidooien werd het aangehaald, en geleerden verrijkten het met aanteekeningen en verklaringen.</p>
<p>In het Nederlandsch was al spoedig eene bewerking van dezen roman verschenen. Van de oudste vertaling bezitten wij echter slechts fragmenten. De tweede bewerking bezitten wij daarentegen volledig.<note n="1)" place="foot">Eerst, doch gebrekkig, uitgegeven door Kansler, Denkmäler Altniederl. Sprache u Lit. 2de deel, juister en vollediger door Dr. Eelco Verwijs, Leiden 1867 vgl.</note> De vervaardiger er van is <hi rend="spat">Hein van Aken</hi>, die, waarschijnlijk te Brussel geboren, pastoor geweest is te Corbeke, in de nabijheid van Leuven. Van zijne vele gedichten, bezitten wij nog, behalve den <hi rend="spat">Roman van de Rose</hi> ook nog <hi rend="spat">Hugo van Tabarie</hi><note n="2)" place="foot">Het is naar een Fransch origineel: L'ordene de chevalerie de Huon de Tabarie, bewerkt en uitgegeven door Willems, Belg. Museum VI deel.</note> en den <hi rend="spat">Roman der kinderen van</hi>
<pb n="295"/>
<hi rend="spat">Limborch</hi>.<note n="1)" place="foot">Uitgegeven door Mr. L. Ph. van den Bergh. Werk der Maatsch. van Ned. Letterk. 2<hi rend="sup">de</hi> en 3<hi rend="sup">de</hi> deel. Johan van Soest (geboren 1448) vertaalde het Nederlandsch, dat aan 't Fransch ontleend was, in het Hoogduitsch.</note> In zijne bewerking, welke omstreeks 1280 plaats vond, heeft de pastoor veel weggelaten, vooral de meest scherpe uitingen tegen den adel en de geestelijkheid; ook de al te barre uitdrukkingen omtrent de vrijheid eener natuurlijke liefde kon de pastoor niet wel opnemen. Op die wijze is de Nederlandsche bewerking veel kalmer en kiescher geworden; doch de kracht en scherpe geur van het origineel is daarmede ook grootendeels vervlogen.<note n="2)" place="foot">Dr. Jonckbloet prijst, Gesch. der Nederl. Letterk. bl. 330, die weglating zeer ‘Pleit dit voor den schrijver, het pleit niet minder voor het publiek, dat hij wilde gerieven.’ Men ziet dat ook deze Nederlander de wetten der zedelijkheid boven die der kunst stelt.</note> Het doel van den pastoor was slechts:</p>
<lg type="poem">
<l>Den art van minnen</l>
<l>'t Ontbinden al in Dietsche worden,</l>
<l>Want die materie es nuwe ende goet.</l>
</lg>
<p>Wanneer hij dit dan voor de adelijke jonkvrouwe, op wier verzoek hij denkelijk<note n="3)" place="foot">Dr. ten Brink. Schets bl. 145.</note> het gedicht overbracht, gedaan heeft, mag men hem ook niet hard vallen.</p>
<p>De zedelijke richting van den Nederlander komt nog meer uit in der <hi rend="spat">Minnenloep</hi> van <hi rend="spat">Dirk Potter</hi>, die zooals Dr. Jonckbloet zegt, klaarblijkelijk een tegenhanger of tegengif van de Rose heeft willen leveren. Deze dichter was een Hollandsch edelman, van 1402-1428 geheimschrijver der graven van Holland en Zeeland en Baljuw van den Haag. Op last zijns meesters ten tweede male naar Rome vertrokken, vervaardigde hij aldaar, in 1409, zijn gedicht.<note n="4)" place="foot">Zie Dr. Jonckbloet, Gesch. bl. 343. Het is uitgegeven door Dr. P. Leendertz. Leiden 1844-1846.</note> De Minnenloep is verdeeld in vier boeken. Het eerste handelt van ghekke minne, het tweede van goede, vne minne, die in vier graden verdeeld wordt, het derde van de ongeoorloofde minne en het vierde van de geoorloofde minne in den vierden graad. Het doel der dichters is den lezer te leeren:</p>
<lg type="poem">
<l>Hoe si by maten sullen minnen</l>
<l>Ende die liefde sedelic draghen,</l>
<l>Ghetempert, met lijdsemighen slaghen,</l>
<l>Opdat si gheluc ende heyl</l>
<l>Daar an ghewinnen tot horen deyl.</l>
</lg>
<p>Hij droeg zijn gedicht op aan een</p>
<lg type="poem">
<l rend="; 1tab">Minnentlike scone</l>
<l>Die aller vrouwen is ene croene.</l>
</lg>
<p>De Heroïdes en de Metamorphosen van Ovidius leverden hem de meeste
<pb n="296"/>verhalen; die hij eenvoudig en ongedwongen, wel zoo eenigzins als later Cats, mededeelt. Zooals natuurlijk is bij een bestrijder van Jean de Meung, veracht de adelijke dichter den dorper. Het gemeene volk kan niet minnen als de edellieden. Hoewel hij echter, volgens Dr. Jonckbloet, altijd eerbaar en kiesch blijft, schijnt hij toch wel eens in de macht van Schijnheilig geweest te zijn. Ten minste zoude men dit opmaken uit de les, dat, als men zich ergens aan vergaapt, want: ‘Sonde te doen is menschelic,’ men dit, om 't klappen der tongen te ontgaan, in 't geheim moet doen:</p>
<lg type="poem">
<l>‘Dat die melders niet en micken</l>
<l>Opdat die weelde blive verholen</l>
<l>Ende die sonde Gode bevolen.’</l>
</lg>
<p>Doch genoeg over dezen voorzichtigen man.</p>
</div>
<div type="section">
<head rend="h4">De klooster-poËzie.</head>
<p>14. Hiertoe behooren vooral de vele Latijnsche gedichten, welke in de Middeleeuwen vervaardigd werden. In de lyrische gedichten zong men van de grootheid Gods, van Christus en later vooral van Maria. Tot de epische gedichten, welke dikwijls een didactische kleur aannamen, rekenen wij, behalve de levens van Christus, die menigte bewerkingen der legenden van heiligen, waarin de middeleeuwsche poëzie, niet alleen in 't Latijn, maar ook in de inlandsche talen, zoo bijzonder rijk is. Ten laatste behoort hiertoe ook de dramatiek, welke door de geestelijkheid bijzonder gekweekt werd, en waartoe de voorstelling van de passie van Christus bovenal gekozen werd. Een weinig zullen wij over ieder dier richtingen hier aanvoeren. De oudste Grieksche lierzang op Christus is van Clemens Alexandrinus, ongeveer 200 n. Chr. Het eigenlijke Christelijke kerkgezang begint eerst met Ambrosius, bisschop van Milaan, gestorven 397, aan wien men ook het beroemde ‘<hi rend="spat">Te Deum laudamus</hi>’ toeschrijft. Sedert dien tijd ontwikkelde zich het kerkgezang zeer, waarbij men zich bediende van de zoogenaamde versus leonīni, waaronder men een soort van hexameters verstond, wier midden en einde op elkander rijmden. Men noemt ze zoo naar zekeren <hi rend="spat">Leonio</hi> of <hi rend="spat">Lionino</hi>, een monnik in St. Victor te Marseille, die in de 12<hi rend="sup">de</hi> eeuw leefde, doch misschien de volmaker, niet de uitvinder van die dichtsoort geweest is.<note n="1)" place="foot">Men onderscheidde de Latgnsche gedichten in metrica en rythmica, deze laatsten behooren tot de nieuwe poëzie. Reeds in de 6de eeuw n. Chr. was het rijm daarbij vrij algemeen.</note></p>
<p>Vooral Italië leverde een menigte fraaie kerkliederen op. Daaronder het bekende <hi rend="spat">Stabat Mater</hi> en het <hi rend="spat">Dies Irae</hi> dat bij lijkmissen aangeheven wordt en waarvoor Mozart de beroemde compositie in zijn requiem leverde. Men schrijft het toe aan <hi rend="spat">Thomas van Cellano</hi>, een Italiaan, die tot de minderbroeders behoorde en omstreeks het midden der 13<hi rend="sup">de</hi> eeuw geleefd heeft. Bij ons heeft Bilderdijk er eene vertaling van geleverd.<note n="2)" place="foot">De dag van Wraak, Bilderd. N. Verscheid. I, 103.</note>
<pb n="297"/>Eveneens vervaardigde hij er een van het <hi rend="spat">Stabat</hi>, dat aan <hi rend="spat">Jacopone van Todi</hi>,<note n="1)" place="foot">Auggewählte Gedichte von Jacopone de Todi. Deutsch von G. Schlüter und W. Stork. Münster 1864.</note> een Franciscaner monnik, die in 1306 overleed, toegeschreven wordt.</p>
<lg type="poem">
<l>Stabat mater dolorosa</l>
<l>Juxta crucem lacrymosa</l>
<l rend="; 1tab">Dum pendebat filius;</l>
<l>Cuius animam gementem,</l>
<l>Contristatam et dolentem.</l>
<l rend="; 1tab">Pertransivit gladius.</l>
<l>&nbsp;</l>
<l>O quam tristis et afflicta,</l>
<l>Fuit illa benedicta,</l>
<l rend="; 1tab">Mater unigeniti:</l>
<l>Quae moerebat et dolebat,</l>
<l>Et tremebat, dum videbat</l>
<l rend="; 1tab">Nati poenas inclyti.</l>
<l>&nbsp;</l>
<l>Quis est homo, qui non fleret,</l>
<l>Matrem Christi si videret</l>
<l rend="; 1tab">In tanto supplicio?</l>
<l>Quis non posset contristari,</l>
<l>Piam matrem contemplari,</l>
<l rend="; 1tab">Dolentem cum filio?</l>
<l>&nbsp;</l>
<l>Pro peccatis suae gentis</l>
<l>Vidit Jesum in tormentis</l>
<l rend="; 1tab">Et flagellis subditum;</l>
<l>Vidit suum dulcem natum</l>
<l>Morientem, desolatum,</l>
<l rend="; 1tab">Dum emisit spiritum.</l>
<l>&nbsp;</l>
<l>Pia mater, fons amoris,</l>
<l>Me sentire vim doloris</l>
<l rend="; 1tab">Fac, ut tecum lugeam;</l>
<l>Fac, ut ardeat cor meum</l>
<l>In amando Christum Deum,</l>
<l rend="; 1tab">Ut sibi complaceam.</l>
<l>&nbsp;</l>
<l>Sancta mater, illud agas,</l>
<l>Crucifixi fige plagas</l>
<l rend="; 1tab">Cordi meo valide.</l>
<l>Tui nati vulnerati,</l>
<l>Tam dignati pro me pati,</l>
<l rend="; 1tab">Poenas mecum divide.</l>
<l>&nbsp;</l>
<l>Fac me tecum pie flere,</l>
<l>Crucifixo condolere,</l>
<l rend="; 1tab">Donec ego vixero.</l>
<pb n="298"/>
<l>Juxta crucem tecum stare</l>
<l>Et me tibi sociare,</l>
<l rend="; 1tab">In planctu desidero.</l>
<l>&nbsp;</l>
<l>Virgo virginum praeclara</l>
<l>Mihi jam non sis amara,</l>
<l rend="; 1tab">Fac me tecum plangere.</l>
<l>Fac ut portem Christi mortem,</l>
<l>Passionis fac consortem,</l>
<l rend="; 1tab">Et plagas recolere.</l>
<l>&nbsp;</l>
<l>Fac me plagis vulnerari,</l>
<l>Cruce hac inebriari</l>
<l rend="; 1tab">Ob amorem Filii.</l>
<l>Inflammatus et accensus</l>
<l>Per te, Virgo, sim defensus</l>
<l rend="; 1tab">In die judicii.</l>
<l>&nbsp;</l>
<l>Fac me cruce custodiri</l>
<l>Morte Christi praemuniri</l>
<l rend="; 1tab">Confoveri gratia.</l>
<l>Quando corpus morietur,</l>
<l>Fac ut animae donetur,</l>
<l rend="; 1tab">Paradisi gloria.<note n="1)" place="foot">Bilderdijks vertaling draagt tot opschrift: Maria bij het kruis. Ook Vondel heeft in de Kruisklacht dit lied overgebracht. Dr. Jansonius vertaalde mede onderscheidene Roomsche kerkliederen. Onder de Duitsche vertalingen zijn die van Klopstock en Wieland op te merken. Een verhandeling er over schreef Kist, Kerkelijk Archief III 493 vgl. Het oorspronkelijke heeft veel geleden bij Bilderdijks overbrenging, die aldus luidt:
<lg type="poem">
<l>Met de tranen op de wangen</l>
<l>In het knellendst boezemprangen</l>
<l rend="; 1tab">Bij het kruis, dat Jezus droeg,</l>
<l>Stond de moeder, neergebogen,</l>
<l>Met in rouw verstarrende oogen</l>
<l rend="; 1tab">Die zij nokkende op hem sloeg.</l>
<l>&nbsp;</l>
<l>O! Hoe was u 't hart benepen,</l>
<l>Van wat zielsangst aangegrepen;</l>
<l rend="; 1tab">Hoe doorpriemd met stoot op stoot;</l>
<l>Gij, gezegendste aller vrouwen,</l>
<l>Dus Gods Eenige aan te schouwen!</l>
<l rend="; 1tab">Dus, den wellust van uw schoot!</l>
<l>&nbsp;</l>
<l>Wie weerhoudt zich hier van weenen,</l>
<l>Die dees Moederborst hoort stenen,</l>
<l rend="; 1tab">Daar dit wee haar open rijt!</l>
<l>Wien zou 't denkbeeld niet verschrikken,</l>
<l>Jesus moeder aan te blikken</l>
<l rend="; 1tab">Daar zij met en in Hem lijdt!</l>
<l>&nbsp;</l>
<l>Jesus, ach! voor onze zonden</l>
<l>Aan den folterpaal gebonden</l>
<l rend="; 1tab">En met striemen overdekt;</l>
<l>Jesus, aan het vloekhout hangend,</l>
<l>Naar een droppel vocht verlangend;</l>
<l rend="; 1tab">Met zijn lekend bloed bevlekt!</l>
<l>&nbsp;</l>
<l>Jesus, ach! voor ons verwaten!</l>
<l>Tot den dood van God verlaten!</l>
<l rend="; 1tab">Schuld'loos! om ons aller schuld!</l>
<l>Jesus, leven van haar leven,</l>
<l>Ziet zij in benauwdheen sneven,</l>
<l rend="; 1tab">Door geen sterv'ling ooit geduld!</l>
<l>&nbsp;</l>
<l>Mocht, o moeder, mocht mijn harte</l>
<l>Innig deelen in uw smarte;</l>
<l rend="; 1tab">Met u snikken om dien zoon!</l>
<l>Mocht het in zijn liefde blaken!</l>
<l>Mocht ik tot zijn kruis genaken</l>
<l rend="; 1tab">Met een innig rouwbetoon!</l>
<l>&nbsp;</l>
<l>Gij, Gekruiste! Zie gij neder!</l>
<l>Gij, voor wie U mint, zoo teder!</l>
<l rend="; 1tab">Prent Uw wonden in mijn ziel.</l>
<l>Moge 't bloed waarvan zij vloeien,</l>
<l>Dierbre Heiland! mij besproeien,</l>
<l rend="; 1tab">Die aanbiddend voor u kniel.</l>
<l>&nbsp;</l>
<l>Laat mij 't denkbeeld van Uw lgden</l>
<l>In dit aardsche worstelstrijden,</l>
<l rend="; 1tab">Steeds verzeilen, waar ik ga!</l>
<l>Laat ik op Uw wonden staren,</l>
<l>En haar indruk wel bewaren,</l>
<l rend="; 1tab">Als het pand der heilgena!</l>
<l>&nbsp;</l>
<l>Buige ik moedig voor de slagen,</l>
<l>Wat mij de Almacht geeft te dragen!</l>
<l rend="; 1tab">Ach, Uw liefde maakt ze zoet.</l>
<l>Gij, die voor ons hebt volstreden,</l>
<l>Zijt me op 't voetpad voorgetreden;</l>
<l rend="; 1tab">'t Is geteekend met Uw bloed!</l>
<l>&nbsp;</l>
<l>Haast verschijnt Gij in de wolken</l>
<l>Voor het oog der wareldvolken</l>
<l rend="; 1tab">Op den rechterstoel der aard!</l>
<l>Gij, Gij kent wie U verbeiden!</l>
<l>Gij, Gij zult hen onderscheiden</l>
<l rend="; 1tab">Die Uw liefde heeft bewaard!</l>
</lg></note></l>
</lg>
<pb n="299"/>
<p>De lof van Maria klonk in vele liederen, zooals bovenal in die van Bonaventura. Vol innig zielsverlangen is een lied aan den verlosser, door den beroemden scholastieker Thomas van Aquino vervaardigd. Doch het zoude ons veel te verre voeren, indien wij ons in deze letterkunde gingen verdiepen.</p>
<p>Rijk is ook de middeleeuwsche letterkunde in liederen, waarin de heiligen bezongen worden; dit geschiedde zoowel in 't Latijn, als in de dagelijksche taal. Zoo is bij de Franschen het lied van de heilige Eulalia het
<pb n="300"/>oudste dichtstuk in hun taal; zoo bestaat er in 't Duitsch een lied op den heiligen Petrus, uit de 9<hi rend="sup">de</hi> eeuw. Belangrijker zijn de beide levens van Jezus, welke in 't oud-Saksisch en in 't oud-Hoogduitsch tot ons overgekomen zijn. Het eene heet de <hi rend="spat">Hēliand</hi>, is uit de 9<hi rend="sup">de</hi> eeuw, en nog zonder rijm, maar met alliteratie geschreven.<note n="1)" place="foot">Hēliand, poema saxonicum seculi noni, herausgeg. von J.A. Schmeller, Munchen 1830, waarbij als 2<hi rend="sup">de</hi> deel Glossarium saxonicum e poemate Hēliand, Monach. 1840.</note> Het andere is de <hi rend="spat">Krist</hi> van <hi rend="spat">Otfried</hi>, een monnik, die in verschillende kloosters, het laatst in dat der Benedictijnen, te Weissenburg in de Elzas, zich ophield. Hij voltooide zijn werk, dat in vijf boeken verdeeld is, in 868, en droeg het op aan keizer Lodewijk den Duitscher. Zijn doel met de vervaardiging er van was, om een Christelijk heldendicht te leveren en daardoor de bestaande liederen en gedichten te verdringen. Het aantal gedichten, dat sedert over Christus, Maria en de vele oude en nieuwe heiligen vervaardigd werd, grenst bijna aan 't ongeloofelijke. De bronnen daarvoor waren het oude en nieuwe testament, de acta martyrum en de acta sanctorum, (de handelingen der martelaren en der heiligen). In vele dezer gedichten zijn nog de sporen van heidensche sagen te onderkennen, zooals b.v. in de <hi rend="spat">Voyage de Saint Brandaines au paradis terrestre</hi>, in 1121 vervaardigd. Er bestond echter reeds van die legende eene Latijnsche bewerking.<note n="2)" place="foot">La légende latine de S. Brandaines, avec une traduction inédite en proze et en poèsie romanes, publiée par 
Achill. Jubunal. Paris 1836.</note> Brandaan was omstreeks het laatst der 6<hi rend="sup">de</hi> eeuw abt van het klooster Cluain-Fuerta, in het Iersche graafschap Galloway. Hij zou met eenige monniken scheep gegaan zijn om het land der belofte op te zoeken, waarvan berichten tot hem gekomen waren. Na zeven jaren zwervens had hij ook werkelijk dat wondereiland gevonden. De dichters maakten van deze legende gebruik om een wonderbaar verhaal van dien tocht op te disschen Volgens hen had God hem die zeereis opgelegd, omdat hij getwijfeld had aan de wonderen Gods, die hij beschreven vond. Negen jaren lang zwierf hij rond en zag allerlei onbegrijpelijke dingen, die hij alle opteekende; welk geschrift hij na zijne terugkomst op het altaar van de H. maagd nederlegde. Nog eenmaal vierde hij de mis, waarna zijn ziel door St. Michiel ten hemel werd gevoerd. Dr. Jonckbloet meent dat in dit verhaal de sporen te vinden zijn van een tocht naar de nieuwe wereld, lang voor Columbus. Een monnik, zegt hij, maakte van dat wonderland het land van belofte, teekende daarbij op zijne herinneringen uit het Heidendom, vermengde dat met Christelijke legenden en overtoog het alles met een kerkelijke kleur, zoodat het dienen konde tot verheerlijking van den Schepper en tot opwekking van onderworpen geloof.</p>
<p>Er bestaat van deze reis eene Nederlandsche bewerking, die tot de oudste monumenten onzer taal behoort en door Snellaert het eerst uitgegeven is.<note n="3)" place="foot">Blommaert. Oud-Vlaamsche gedichten, Gent 1838, 1841 2 d. en daaruit overgenomen door Dr. E. Verwijs. Bloemlezing uit Middel-Nederl. dichters. 2<hi rend="sup">de</hi> deel bl. 2 vgl. De Duitsche overzetting is te vinden bij Bruns, Romantische und andere Gedichte in altplatd. Sprache, Berlin 1798.</note> In de veertiende eeuw werd zij uit onze taal overgebracht in het Hoogduitsch, Het meerendeel echter der legenden, welke door de dich-<pb n="301"/>ters bewerkt werden, liep over de koningin des hemels, over Maria. Opmerkelijk is het hoe die dienst gepaard ging met het opkomen der ridders en met de dichterlijke hulde aan de vrouwen bewezen. In de 13<hi rend="sup">de</hi> eeuw werd Maria voor almachtig gehouden. Men verhaalde dat toen Christus in 1216 de aarde, wegens de zonden harer bewoners, had willen verpletteren, Maria alleen dien slag afgeweerd had. Wonder stapelde zich op wonder, om dit geloof te versterken. Wanneer men slechts Maria vereerde, was alle gevaar geweken. De moraal werd hierbij geheel van de godsdienst afgescheiden. De in het middel-Nederlandsch geschrevene <hi rend="spat">legende van Theophilus</hi>, genomen uit het Latijn, en de fraai bewerkte <hi rend="spat">sproke van Beatrijs</hi> leveren bewijs genoeg, hoeverre men in dit opzicht gaan dorst.</p>
<p>Ook de dramatiek had in de middeleeuwen vooral aan de kerk hare ontwikkeling te danken.</p>
<p>Wel het eerst moeten wij hier noemen <hi rend="spat">Hrotsvitha</hi>,<note n="1)" place="foot">Dit woord zoude volgens Grimm heldere stem beteekenen, anderen duiden het als de witte roos Alle werken van Hrotsvitha zijn uitgegeven door K. Celtes, Neurenb. 1501, fol. Gottsched maakte zijne landgenooten het eerst met den inhoud harer drama's bekend. In den nieuwsten tijd heeft zij weer bijzonder de aandacht getrokken. Hare comoediae zijn in Duitschland door Barack, in Frankrijk door Magnin uitgegeven. Benedixen heeft er een Duitsche vertaling van geleverd.</note> eene non te Gandersheim, ongeveer 980, die in 't Latijn een lied vervaardigde op de daden van Otto I of den groote (936-973), verder verschillende legenden in Latijnsch rijm bewerkte, doch haar grootsten roem te danken heeft aan hare dramatische gedichten. Zij stelde zich daarbij voor de comoediën van Terentius door godsdienstige en zedelijke stukken te vervangen.</p>
<p>Deze richting heeft echter weinig navolging gevonden, want de kerk maakte zich in de middeleeuwen geheel van het drama meester. De onderwerpen werden dan uit de heilige geschiedenis en uit de legenden genomen, terwijl in de kerken en kloosters de vertooningen werden gegeven. Overal vindt men deze geestelijke spelen, <hi rend="spat">misterien</hi> geheeten.<note n="2)" place="foot">De litteratuur over dit onderwerp is in den laatsten tijd zeer uitgebreid. Wij noemen slechts: Hase, das Geistliche Schauspiel, 1858. Onésime le Roy, Etudes sur les Mystères, Paris 1837. J.S. Klein, in zijne Geschichte der dramatische Poesie, von Schack, Gesch. d. dramat. kunst in Spanien, en Collier. History of Engl. dram. poetry.</note> Oorspronkelijk maakten de kruiziging, de begravenis en de opstanding van Christus den hoofdinhoud er van uit. In Frankrijk werd deze dramatiek met den meesten ijver gepleegd, doch zij geraakte eerst later in Spanje tot hare hoogste ontwikkeling. Het duurde vrij lang voor men daartoe de inlandsche taal gebruikte; hetgeen natuurlijk is, wijl de oorsprong er van in eene uitbreiding van de kerkdienst gelegen was. Het schijnt echter dat ook eenige heidensche feestelijkheden van vroeger er mee samengesmolten werden. Het oudste, in Duitschland gevondene geestelijke drama is: <hi rend="spat">Ludus paschalis de adventu et interitu Antichristi</hi> door <hi rend="spat">Werner van Tegernsee</hi>. De komieke rollen werden later aan wereldlijke tooneelspelers opgedragen, die het wel eens al te bont maken, zoodat de paus en de bisschoppen menigwerf bevel gaven, om de potsemakers uit de kerken te verdrijven. In 't laatst der dertiende eeuw begonnen de voorstel-<pb n="302"/>lingen zich van de kerk meer af te scheiden. Te Parijs speelden de Confrères 
de la Passion hunne stukken in het hotel de la Trinité. Hun doel was daarbij de gewijde geschiedenis den volke te vertoonen. Zij werden dus als medehelpers van de kerk, zij leerden de godsdienst aan het volk, zooals de trouvères de aanzienlijken met de geschiedenis en idealen der ridderschap bekend maakten. Het tooneel bestond gemeenlijk uit drie verdiepingen, Het bovenste stelde den hemel of het aardsch paradijs voor,<note n="1)" place="foot">V.d. is nog overgebleven paradis, bij ons de engelenbak.</note> het middelste de aarde en de onderste verdieping was voor de hel bestemd. Dergelijke genootschappen bestonden er ook al vroeg in Engeland, zooals te Chester en te Coventry. Daaruit ontstond later het geheel wereldlijk drama. Wijl echter de oudste misteriën belangrijker voor de geschiedenis dan voor de kunst zelve zijn, en ook meer tot den laatsten tijd der middeleeuwen behooren, zullen wij er ons hier niet langer mee bezig houden, terwijl wij er later als van zelve weer op terug komen. Wij gaan over tot de letterkunde van dat land, waar zij zich wel laat, maar daarna ook te krachtiger verhief.</p>
</div>
<div type="section">
<head rend="h4">Italiaansche letterkunde in de veertiende eeuw.</head>
<p>15. Wij hebben vroeger gezien dat in het noorden van Italië alleen de Provençaalsche poëzie werd beoefend, en dat later op Sicilië, maar in de inlandsche taal, dezelfde richting behouden bleef. Daarna werd de universiteit te Bologna de zetel der gaia scienza. Hier was het, dat <hi rend="spat">Guido Guinicelli</hi>, gestorven in ballingschap 1276, zijne minneliederen in den trant der troubadours vervaardigde, en door zijne geleerdheid en fijnheid van voorstelling zijn naam tot hooge eer bracht.<note n="2)" place="foot">Blz. 227-232.</note> Dante ontmoet hem in het Purgatorio (XXVI, 91 vgl.) en begroet hem als den vader der dichters en zegt dat zijn zoete rijmen, zoo lang de nieuwe taal duren zal, geliefd zullen blijven. Dante heeft dan ook vele verhevene spreuken en diepzinnige gedachten van Guinicelli ontleend en zegt herhaaldelijk dat hij hem als zijnen leermeester beschouwt. Wij kunnen echter, omdat de meeste zijner gedichten verloren gingen, hierover niet meer met juistheid oordeelen. Verschillende dichters bloeiden gelijktijdig en later, zoowel te Bologna als in Toscana, doch allen hielden zich nog aan de Siciliaansche taal en stijl.</p>
<p>De eerste die een nieuwen weg baande en aan het Toscaansche dialect den voorrang gaf, welke het sedert behouden zoude, was <hi rend="spat">Guido Cavalcanti</hi>. Hij was een vurig Ghibellijn, en veroorzaakte door zijnen strijd met Corso, het hoofd der Welfen te Florence, zooveel onrust, dat men eindelijk beiden uit de stad verbande. In het Genueesche Sarzana vertoevende, kreeg hij eene ziekte, die hem, ofschoon weldra weder in zijne vaderstad teruggeroepen, in 1300 het leven kostte. Cavalcanti was in zijnen tijd wel het meest beroemd wegens zijne hooge bedrevenheid in de Logica en wegens zijne groote kennis van de wijsbegeerte en wordt verder als een volmaakt edelman geprezen, die groote welsprekendheid bezat. Van zijne philosophische werken is niets tot ons gekomen. Zeer groot zijn zijne verdiensten voor de zuivering en ontwikkeling van het Italiaansch. Hij wordt dan ook door velen het tweede oog van Florence genoemd, zooals Dante het
<pb n="303"/>eerste.<note n="1)" place="foot">Alter oculus Florentiae Dantus zegt Benvenuto da Immola. In den zelfden zin spreekt Villani, de bekende levensbeschrijver van Dante.</note> Zijne minneliederen munten uit door diep gevoel, en zijn niet zoo gedachteloos, als gemeenlijk de navolgingen der provençaalsche poëten.<note n="2)" place="foot">Een volledige uitgave zijne werken verscheen eerst in 1813 te Florence.</note> Het meest beroemde dichtstuk van hem was zijn gezang <hi rend="spat">over de natuur der liefde</hi>, waarin alles te vinden is, wat de scholastieken voor fijns, abstrakts en duisters over dat onderwerp uitgesponnen hadden. Hij steeg daardoor zoo hoog in de gunst zijner geleerde tijdgenooten, dat zij die canzone den naam van mirabilisima en divina gaven, en, zooals de kardinaal Egido Colonna, er commentaren op schreven.</p>
<p>Hoewel als dichter verre beneden hem staande, moet hier toch de naam van <hi rend="spat">Brunetto Latini</hi><note n="3)" place="foot">XV 22 vgl. Zoo zegt Dante vs. 82: vert. van A.S. Kok.
<lb/>
<lg type="poem">
<l>Steeds is me in 't hart gedrukt, thans nog herdenk ik</l>
<l>Uw dierbaar, vaderlijk en goedig beeld,</l>
<l>Wanneer gij in de waereld telkenmaal</l>
<l>Mij leerdet, hoe de mensch zich moet vereeuw'gen!</l>
<l>Hoe dankbaar 'k daarvoor ben! - Zoo lang ik leef,</l>
<l>Moet dat zich in mijn woorden openbaren.</l>
</lg></note> vermeld worden, dewijl hij de leermeester van Dante was, die in de Inferno<note n="4)" place="foot">Li livres dou trèsor par Brunetto Latini. Publié pour la première fois d'après les M.S.S. par Chabaille. Paris, Impr. imper. 1863.</note> aan zijne gedachtenis eenige schoone verzen wijdt. Hij was een Florentijnsch edelman, die tot de partij der Welfen behoorde en zich lang te Parijs ophield, waar hij bij Lodewijk den Heilige in hoog aanzien stond en zijn <hi rend="spat">Tesoro</hi>, schatkamer, opstelde, een werk waarin hij de geheele wetenschap van zijnen tijd, theologie, rechtsgeleerdheid, natuurkunde, samenvatte. Het was in het Fransch geschreven. Hij bracht het later echter over in Italiaansche verzen, en dat werk heet, ter onderscheiding van het eerste, <hi rend="spat">Tesoretto</hi>. Hoewel dit stuk weinig poëtische waarde heeft, vindt men er toch zeer veel, dat Dante meer of min gewijzigd overgenomen heeft. Zoo dwaalt ook daar de dichter in een woest oord rond, krijgt allerlei visioenen, schetst verschillende deugden en ondeugden en krijgt ook een Latijnsch dichter tot geleider Hij schreef ook nog een gedicht, <hi rend="spat">Favello</hi>, aan eenen vriend gericht, waarin hij over de vriendschap handelt. Hij stierf in 1294.</p>
<p>Hoewel er eene menigte rijmelaars zich in ieder stad van Italië bevonden, hebben deze toch geen blijvende sporen bij de nakomelingschap achtergelaten. De Italiaansche poëten drukten zelden of nooit het leven uit. Steeds volgden zij de beelden der phantasie, welke of door de troubadours of door de kerk en de scholastieken gevormd waren. Vandaar dat zij geene waarde voor de natie zelve hadden; zij werden nooit populair, hetgeen zelfs het geval was met hem, die dat verhevene kunstwerk schiep, waarin de hoogste wijsheid der middeleeuwen opgesloten ligt, de commedia van</p>
<p><hi rend="sc">Dante</hi></p>
<p>Deze dichter werd in Mei 1265 te Florence geboren en ontving bij den doop den naam van <hi rend="spat">Durante</hi>, welke later in Dante overging. Hij stamde
<pb n="304"/>af van een oud geslacht, dat, volgens het verhaal, reeds ten tijde van C. Julius Caesar van Rome naar Florence zoude verhuisd zijn. Doch van dezen fabelachtigen oorsprong wil de dichter zelf niets weten; wel stichtte hij in het Paradiso (XV, 88) een eereteeken voor den bekenden stamheer van zijn geslacht Cacciaguida. Hoog geëerd te Florence, nam deze edelman deel aan den kruistocht onder keizer Koenraad II, die hem wegens zijne verdiensten tot ridder sloeg. In 1147 werd hij echter in een gevecht door een Arabier gedood. Zijne gemalin was Donna degli Aldighieri<note n="1)" place="foot"><hi rend="spat">Aldiger</hi> of <hi rend="spat">Aldegar</hi> is Germaansch en beteekent: geweldig met de speer. Men maakt er uit op, dat Dante van Germaanschen en Romaanschen bloede is; waardoor hij te meer geschikt zou geweest zijn om den geest der middeleenwen uit te drukken!</note> of Alighieri van Ferrara, waarbij hij verscheidene zonen kreeg. Op haar verlangen nam één hunner haar geslachtsnaam Alighieri aan en werd zoo de stichter van een nieuwen tak dezer aanzienlijke familie. Een kleinzoon van dezen, naar hem Alighiero geheeten, huwde ten tweede male met donna Bella en werd zoo de vader van Dante, die hem en zijne zuster echter reeds op zesjarigen leeftijd ontviel. Het schijnt dat Dantes moeder eene voortreffelijke vrouw geweest is, daar zij uitmuntend zorgde voor de opvoeding harer kinderen en vooral voor die van haren zoon. Dante toonde reeds vroeg een diep gevoel en eene levendige phantasie, welke, wijl hij steeds tot melancholie overhelde, hem menig liefelijk tafreel schiep, doch nog meer door schrikbeelden, angst en vrees aanjoeg. Zijn scherp oordeel en gelukkig geheugen werd geoefend en versterkt door Brunetto Latini, van wien wij zoo even 
melding maakten. Hij onderwees Dante in de Latijnsche en Italiaansche spraakleer, in de redekunst en maakte hem tevens met de beste dichters in die talen bekend. Ook tot de natuur- en sterrekunde strekte zeker, volgens de gewoonte dier tijden, zich zijn onderricht uit. Dante werd alzoo reeds vroeg bekend met de gedichten van Virgilius, waarvoor hij sedert een onbeperkte bewondering koesterde. In zijn jeugd boeiden hem niet minder de provençaalsche dichters Arnaldo Daniello en Tordello. Zijne eerste gezangen, aan de liefde gewijd, waren geheel in hun trant vervaardigd. Gelijke stemming en studie maakten den dichter Cavalcanti tot zijnen meest vertrouwden vriend Dante gevoelde zich ook diep getroffen door de schoonheid der muziek, die, zooals hij ergens zegt, den menschelijken geest zoo zeer verrukken kan, dat hij er zich geheel in verliest en eigen werkzaamheid ophoudt. Van daar verkeerde hij in nauwe gemeenschap met Casella, den beroemden Florentijnschen zanger, die hem meermalen door zijn talent het leed der wereld deed vergeten, en daarvoor door den dichter in den tweeden zang van het Purgatorio verheerlijkt wordt. Dante was zeker ook een geoefend teekenaar en nam levendig aandeel in de vlucht, die de schilderkunst zijner dagen nam. Van daar dat hij onder hare beoefenaars vele vrienden telde, zoo als de miniatuurschilder Oderisi van Gubbio (Purgat. XI, 74), doch boven allen Giotto, die gelijk van jaren en van geestdrift met den dichter was.</p>
<p>Vol vuur voor de kunst, verwaarloosde hij de wetenschap niet. Op de universiteit te Bologna en te Padua zette hij vooral de beoefening der natuurkunde, die Brunetto hem het eerst had leeren kennen, met zulk een ijver voort, dat, zooals hij zelf getuigt, (Convito III, 9) zijn gezicht
<pb n="305"/>van het veelvuldig lezen verzwakte. Een nevel overtoog zijn oogen; slechts door langdurige rust op donkere en koele plaatsen, en door ze herhaaldelijk met zuiver water te verfrisschen, herkregen zij hunne voormalige kracht terug. Onder de universiteiten, welke hij later nog bezocht, om de godgeleerdheid, wijsbegeerte; sterrekunde, staatkunde, in één woord, om de geheele wetenschap zijns tijds, zoo degelijk mogelijk te leeren, worden genoemd Cremona, Napels en vooral Parijs, hetgeen toen het middelpunt dier studiën was. Ook spreken eenigen er van dat hij Oxford bezocht en een reis door Vlaanderen gemaakt heeft, hetgeen echter door anderen wordt geloochend.</p>
<p>Het is zonder twijfel der opmerking bijzonder waard, dat Dante een hooge en veelzijdige ontwikkeling door kunst en wetenschap zocht en verkreeg, en daarmede verbond een krachtig gemoedsleven en eene groote politieke werkzaamheid, waardoor hij juist die edele richting kreeg, welke hem boven al zijne tijdgenooten verheft. Hoogst gewichtig ook voor de stemming van geheel zijn leven was zijne liefde voor Beatrice Pornari. Het verhaal van deze liefde klinkt zoo buitensporig, dat het menigeen, die de hevigheid van zulk een hartstocht als Dante bezielde, en die in de Middeleeuwen niet vreemd was, niet begrijpen kon, aan de waarheid er van deed twijfelen.</p>
<p>Te Florence bestond het aloude gebruik, dat de eerste Mei met allerlei openbare feestelijkheden gevierd werd. Folco Pornari, een aanzienlijk burger, had ook ter eere van dien dag een gezelschap ten zijnent genoodigd. Daaronder bevond zich mede Alighiero met Dante, toen nog geen volle 9 jaar oud. De jonge dochter des huizes, Beatrice, was haar 8ste jaar ingetreden. Nu gebeurde het, dat onder de kinderlijke spelen Dante zoo zeer door haar aangetrokken werd, dat geen geluk noch leed hem haar ooit deed vergeten en de dichter later onder den naam van Beatrice zijn geheel leven en streven uitdrukte. Daarmede begon voor hem een nieuw leven. ‘Zij trad voor mij, zegt hij, in een kleed van een heerlijke kleur, een stemmig en zacht rood en was getooid zoo als het voor hare jonge jaren voegde, Op dat oogenblik - ik zeg de volle waarheid - begon de geest des levens, die in de verborgenste kamers des harten woont, zoo hevig te trillen, dat hij tot de kleinste polsen deed kloppen, en bevend sprak ik de woorden: ‘Ecce deus fortior me, qui veniens dominabitur mihi’, zie een God machtiger dan ik, komt mij overweldigen.’ Hij gevoelde, dat zijne zaligheid verschenen was. Dantes liefde voor Beatrice wies met de jaren en oefende zulk een verbazenden invloed op den jongeling uit, die sidderde en beefde als hij in hare nabijheid kwam, dat alleen de adel zijner natuur hem voor geheelen ondergang behoedde en hij zijne kracht behield, die hem ook redde, toen de schrikkelijke smart hem trof, dat zijne geliefde nog jong, in 1290, kwam te overlijden. Toch greep dit verlies den dichter zoo aan, dat allen deernis met hem kregen. Heerlijk drukt hij zijne stemming uit in een sonnet, kort daarna door hem vervaardigd. Hij richt zich tot eenige pelgrims, die ter bedevaart 
naar Rome gingen en door Florence trokken. ‘Hoe komt het, zegt hij, dat gij niet weeklaagt, nu gij door deze diep bedroefde stad trekt; als gij er een wijle vertoefdet, zoudt gij met mij weenen, want weet de stad verloor haar Beatrice, en wat van haar te zeggen valt, doet zelfs een vreemdeling over zulk een verlies treuren.’</p>
<pb n="306"/>
<p>Dante had intusschen aan het werkelijk leven duchtig deel genomen en met moed gestreden in den slag bij Campaldino, 1289, tegen de Ghibellijnsche Aretijnen; zoo als hij het volgende jaar tegen de Pisanen vocht bij Caprona. Intusschen wisten zijne bloedverwanten hem te overreden een huwelijk aan te gaan met Gemma di Manetto, eene edele jonkvrouw uit het aanzienlijk huis der Donati. Dit geschiedde in 1291. Beatrice bleef echter voor hem leven, als een verheerlijkte, wier beeld steeds schooner en grootscher werd, naarmate des dichters geest zelf hooger vlucht nam. Voortaan wijdde Dante zich aan zijne vaderstad Florence. Aldaar bestond de bepaling, dat niemand een openbaar ambt mocht bekleeden, die niet in eenig gilde ingeschreven was. Dante liet zich opnemen in dat der apothekers. Om zijne politieke loopbaan wel te verstaan, is het echter noodig een weinig over de politieke partijen dier dagen vooraf te laten gaan.</p>
<p>Na den slag bij Tagliacozzo, 1268, had Karel van Anjou den ongelukkigen Konradijn door verraad in handen weten te krijgen en laaghartig laten vermoorden. Daardoor werd de macht der Ghibellijnen overal in Italië gebroken en ook uit Florence weken de meesten van die partij. De Welfen kregen zoo alle macht in handen. Zij boden Karel het opperbestuur over de stad aan, en deze zond nu een gevolmachtigde, die, in vereeniging met twaalf burgers van Florence, gedurende tien jaar het bestuur uitoefende. Intusschen begon langzamerhand de partijschap weder het hoofd op te steken. Het zoude zelfs weder tot eene uitbarsting gekomen zijn, als paus Nicolaus III niet een bekwamen diplomaat, den kardinaal Latino naar Florence gezonden had, om de onrust te doen bedaren. Een raad van veertien mannen werd ingesteld, waarvan acht Welfen en zes Ghibellijnen zouden zijn. De twisten van den adel duurden echter voort, zoodat de machtige burgerij besloot er een einde aan te maken. In 1282 kwam een nieuwe staatsregeling te Florence tot stand. Daarbij werd het prioraat ingesteld, dat wil zeggen, een raad van zes leden, die moesten waken voor de openbare schatkist, aan ieder bnrger of edelman recht doen, en de geringen en zwakken, tegen de grooten en machtigen verdedigen. Zoo werd de vrede hersteld en kreeg de burgerij alle macht in handen. Het voorbeeld van Florence vond navolging in bijna geheel Toskane. Alleen te Arezzo was de Ghibellijnsche adel nog te machtig om zich naar den wil der burgers te voegen. Deze brachten hunne klachten hierover in te Florence, dat zich weldra gereed maakte om tegen de Ghibellijnen te Arezzo op te trekken. Het kwam tot een gevecht in de vlakte van Campaldino. De bisschop, het hoofd van 't leger der Aretijnen, sneuvelde; de Florentijnen wonnen den slag. Als 
vrijwilliger nam Dante, met zijne vertrouwdste vrienden, Guido, Cavalcanti en Bernardino da Polenta, den broeder van Francesca di Remini, deel aan dit gevecht. Ook onderscheidden zich daarin door hunne dapperheid Corso Donati en Vieri dei Cerchi, beiden later de hoofden van de partijen der Witten en der Zwarten. Dit droeg zich aldus toe:</p>
<p>De familie der Cerchi was nog niet lang geleden te Florence komen wonen. Zij breidden aldaar hunnen handel in hooge mate uit en stichtten er een der voornaamste handelhuizen van Europa. Door hunnen rijkdom, door hunne mildheid en vriendelijkheid stonden zij bij het volk in hoog aanzien. Dit verdroot voornamelijk de Donati, een oud Florentijnsch
<pb n="307"/>geslacht. Hun hoofd, Corso Donati, was een trotsch en overmoedig man, een geweldenaar. Hij poogde eerst de Cerchi als heimelijke bondgenooten der Aretijnen en Pisanen verdacht te maken en zijne partij bij den adel te versterken, door hun te beloven de afschaffing der instellingen van Giano della Bella, een volksleider, die krachtig tegen den adel opgetreden was en eindelijk door een list van Donati een slachtoffer van zijne rechtvaardigheid werd. (Den 2 Maart 1295 ging hij in ballingschap naar Frankrijk). Het eerst barstte de vijandschap tusschen de Donati en Cerchi uit, ten gevolge van een erfenis, waarop beide familiën aanspraak maakten. Op een bal kwam het tot een gevecht, waarvan de Cerchi de eerste offers werden. Tot overmaat van ramp, werd daarop een twist te Pistoja, de onrustigste stad van Toskane, naar Florence overgebracht. Te Pistoja woonden de Cancellieri. Het hoofd van dit geslacht was tweemaal gehuwd, eerst met Bianca, van waar de naam Bianchi, Witten; terwijl de afstammelingen zijner tweede gemalin zich, in tegenstelling de Zwarten, Neri, noemden. In 1206 barstte er tusschen hen een hevige twist uit, die ten gevolge had dat de geheele bevolking van Pistoja zich in twee partijen splitste. Vier jaar lang duurde die noodlottige toestand, toen men besloot het oppergezag aan Florence op te dragen, opdat aldus een einde aan de partijschap zoude komen. Maar nu wisten de Cerchi te bewerken dat te Pistoja het bestuur geheel in handen der Bianchi geraakte, hetgeen natuurlijk ten gevolge had, dat de Donati zich het lot der Neri aantrokken. Deze laatsten stonden, als echte Welfen, in nauwe betrekking met paus Bonifacius VIII, zij klaagden de Witten bij hem aan en verzochten zijne ondersteuning om Karel van Valois, den broeder des konings van 
Frankrijk, te bewegen met een leger Florence binnen te trekken en daar de orde te herstellen. Om hiertoe gezamenlijk te besluiten werd een geheime vergadering der Zwarten gehouden in de kerk S. Trinita, waarbij een pauselijk gevolmachtigde tegenwoordig was. Doch de tegenpartij was op hare hoede. Zij klaagde de Zwarten bij de prioren aan van landsverraad en grepen naar de wapenen; terwijl de gezant des pausen in der haast uit Florence vluchtte, nadat hij eerst het interdict er over had uitgesproken. Het kwam tot strijd en moord in alle straten der stad. De partij der Witten, die der democraten, werd gesteund door de geleerdste en edelste Florentijnen. Ook Petracco, de vader van Petrarca, behoorde er toe.</p>
<p>In dezen moeilijken en gevaarvollen tijd werd Dante tot prior benoemd. Op hem, zegt Boccacio, was het vertrouwen en de hoop van het volk gevestigd, door hem verwachtte men de oplossing van alle zwarigheden. Den 15<hi rend="sup">den</hi> Juni 1300, aanvaardde Dante deze ondankbare taak, waaruit al zijn later onheil geboren werd. Met al den ernst van zijn karakter, met den grootsten ijver, wijsheid en rechtvaardigheid, toog hij aan 't werk. Zijn ambt was hem een priesterschap, hij vervulde het met evenveel gestrengheid als onpartijdigheid. Den raad der prioren versterkte hij door een voldoende legermacht, en daarna werden de beschuldigingen, die de Zwarten en Witten tegen elkander inbrachten, zorgvuldig overwogen. Bij beide partijen werden schuldigen gevonden, die nu als aanstokers van het oproer uit de stad verbannen werden. Alzoo moest Corso Donati Florence verlaten, maar ook de Witten telden vele ballingen, waaronder des dichters vriend Guido Cavalcanti. Dit streng, doch regtvaardig vonnis werd vooral op Dantes raad geveld, en hiermede keerde de rust te Florence terug.
<pb n="308"/>Kort daarna, 15 Augustus, werd aan Dante, met nog twee anderen, een gezantschap naar den paus opgedragen. Corso Donati had namelijk, na zijne verbanning, bij Bonifacius VIII weten te bewerken, dat Karel van Valois benoemd werd tot graaf van Romagna en tot vredestichter en reformator van de Florentijnsche republiek. De hierdoor verschrikte Florentijnen zonden dus een gezantschap om het gevaar, dat hen bedreigde, zoo mogelijk af te wenden. Doch toen Dante aan het pauselijke hof gekomen was, hield men hem daar zoolang op, tot dat in zijn vaderstad alles ten zijnen nadeele beslist was.<note n="1)" place="foot">Algemeen bekend zijn de trotsche woorden, die hij ter dezer gelegenheid tegen den paus sprak, Se io <hi rend="spat">vo</hi>, chi resta? Se io resto, chi va? Indien ik ga, wie blijft dan? als ik blijf, wie gaat dan?</note> Na velerlei beloften was Karel den 1<hi rend="sup">sten</hi> November 1301 te Florence binengetrokken;<note n="2)" place="foot">Het stuk is o.a. afgedrukt bij Ruth. Gesch. der Ital. Poëzie I bl. 391 en 392.</note> kort daarop kwam ook de woeste Corso Donati. Vijf dagen lang duurde de plundering en de moord, waarmede de partij der Zwarten zich nu bezoedelde. De Witten werden van alle ambten ontzet, onder de schandelijkste voorwendsels verjaagd, of vermoord en hunne huizen in asch gelegd. Aan den podesta, een woedende Zwarte, werd opgedragen om de voormalige prioren te vervolgen. Diensvolgens werd Dante in zijne afwezigheid, met nog drie anderen, den 27<hi rend="sup">sten</hi> Januari 1302, tot eene boete van 8000 lires veroordeeld, op straffe, dat ingeval deze som niet op den bepaalden termijn voldaan werd, hunne goederen verwoest en verbeurd verklaard zouden worden. Ook na betaling waren zij voor den tijd van twee jaren uit 
Toskane verbannen. Toen de betaling niet volgde werd Dante met zijne lotgenooten ten vuurdood veroordeeld, zoo zij zich binnen het rechtsgebied van Florence vertoonden,<note n="3)" place="foot">Zie, zonder waapnen komt hij, met de lans slechts waarmede Judas streed, en die handteert hij, dat hij Florence er 't lijf er meê op zal scheuren. Purgat. XX, 73 vert. Kok.</note> een vonnis, dat later in een eeuwigdurende verbanning veranderd werd.</p>
<p>De vredestichter Karel van Valois verliet, een maand nadat dit vonnis gevallen was, April 1302, Florence en liet de Zwarten geheel meester van de stad. Dantes woning werd geplunderd en daarna verbrand. Zijne goederen deelden de vijanden onderling. Dantes gemalin Gemma schijnt nog eenig vermogen, als huwelijksgift, behouden te hebben. Zij bleef met eenige harer kinderen te Florence.</p>
<p>Dante bevond zich te Siena, toen hij het vreeselijk lot vernam, dat hem en zijn vaderstad getroffen had. Vele ballingen voegden zich bij hem. Dante raadde steeds aan om een vreedzamen terugkeer te beproeven. Toen de ballingen niet langer veilig waren te Siena, trokken zij naar Gargonza, in de buurt van Arezzo. Daar kozen zij den graaf Allessandro di Romena tot hun hoofd en stelden hem 12 krijgsraden ter zijde, waaronder ook Dante behoorde. Ongelukkig in hunne onderhandelingen met den podesta van Arezzo, begaven zij zich hierop naar Forli. Toen hij daar vertoefde kreeg de dichter goede hoop, dat hij nog op den weg van vrede in zijn vaderstad terugkeeren zoude. Paus Bonifacius VIII was gestorven<note n="4)" place="foot">Men zeide van hem: ‘Hij beklom den heiligen stoel als een vos, hij regeerde als een leeuw en hij stierf als een hond.’ Zie verder den 19den zang van het Inferno.</note> in
<pb n="309"/>1203, en opgevolgd door Benedictus XI, die onmiddelijk een kardinaal naar Florence zond, om de partijen aldaar te verzoenen. Dante schreef ter dier gelegenheid een brief, waarin hij in naam van alle ballingen de meest vreedzame gezindheid ten toon spreidt; terwijl hij zijne liefde en verlangen naar het vaderland op de roerendste wijze uit. De pogingen van den pauselijken gezant leden echter alle schipbreuk op de onverzoenbaarheid der Zwarten. Vol verontwaardiging verliet nu de kardinaal, 4 Juni 1304, Florence, nadat hij eerst over haar den kerkelijken ban uitgesproken had; doch kort daarna stierf Benedictus, die de hoofden der Zwarten voor den stoel te Rome gedaagd had. Zoo was weer alle hoop op een vreedzame schikking voor de ballingen vervlogen. Men rustte zich nu toe tot geweld. Den 23<hi rend="sup">sten</hi> Juli 1304 drong men gewapenderhand Florence binnen, doch die aanslag, in den beginne gelukkig, mislukte ten slotte geheel. Sedert scheidde Dante, die te rechtvaardig was, om de gebreken van beide partijen niet te erkennen, zich geheel van hen af; hij zoude voortaan zijn eigen partij zijn; zooals de dichter zijn voorvader Cacciaguido laat zeggen:<note n="1)" place="foot">Paradiso. Zang, XVII vs. 58 vgl. vert. Kok.</note></p>
<lg type="poem">
<l>Dan zult gij ervaren hoe bitter 't brood</l>
<l>Van vreemden smaakt, en wat een harde wet</l>
<l>Het op- en neêrgaan is langs andrer treden.</l>
<l>En wat u 't meest de schoud'ren drukken zal,</l>
<l>Dat zal 't verdwaasd en snood gezelschap zijn,</l>
<l>Waartoe ge in deze rampvallei zult vallen;</l>
<l>Want heel ondankbaar, woedend en laaghartig</l>
<l>Zal 't tegen u zich keeren. Maar slechts kort.</l>
<l>En hun, niet u, zal 't hoofd van schaamte kleuren,</l>
<l>Hun daden zullen van hun laagheid</l>
<l>Alom getuigen; dies zal 't eere u zijn,</l>
<l>Dat ge uw partij gevormd hebt bij u zelf.</l>
</lg>
<p>Dante bezocht daarop verschillende steden van Italië, hield zich eenigen tijd op te Bologna, waar zijn zoon Piëtro, 13 jaren oud, zich aan de rechtsgeleerdheid wijdde. Doch toen deze universiteit door het interdict van paus Clemens V getroffen werd, en alle hoogleeraren er van naar Padua trokken, begaf ook Dante zich daarheen, 1306. Hier vertoefde de dichter eenigen tijd, en genoot er, zoowel wegens zijne geleerdheid als wegens zijn edel karakter, hooge achting. In 1307 bracht hij eenige gelukkige maanden door aan het hof van Marvello Malaspina, het hoofd van een oude vorstelijke familie, in Lunigiana.<note n="2)" place="foot">Dante verheerlijkt dat geslacht Purgat. VIII, 121 vgl.</note> Aan dezen Marvello (Morello), die een vurig Welf was, droeg hij zijn Purgatorio op. Door den omgang met vele edele mannen van alle partijen werd Dantes politieke blik ruimer; voortaan overwoog hij niet de belangen van zijne vaderstad alleen, maar die van geheel Italië</p>
<p>Toen in 1208 Hendrik VII van Luxemburg tot keizer gekozen was, meende Dante dat de tijd gekomen was, waarin hij de vervulling zijner hoogste wenschen konde verwachten. Volgens zijne meening was alleen het keizerschap, in zijn oude macht en glorie hersteld, in staat om een
<pb n="310"/>einde te maken aan de groote rampen, die Italië verscheurden. Nu bezat Hendrik VII zoowel den wil als het vermogen, om de hooge waardigheid, waartoe hij met algemeene stemmen verheven was, weer met al dien glans te omgeven, die er eens over verspreid lag. In hem zag dus Dante den redder van Italië. Toen Hendrik VII tot eenen tocht over de Alpen besloten had, baande Dante als 't ware hem den weg, door een brief ‘aan alle vorsten van Italië, aan de senatoren van Rome, aan de hertogen, markgraven en graven en aan alle volkeren.’ ‘Verheug u, Italië, roept hij uit, gij zult weldra door de geheele wereld, zelfs door de Saracenen, benijd worden; want uw bruidegom, die de vreugde dezer eeuw en de roem van uw volk is, de godvreezende Hendrik, uw Caesar en uw Augustus spoedt zich om u als bruid te omhelzen. Hij zal u uit de banden der boozen verlossen, de goddeloozen zal hij met het zwaard verdelgen, doch hun, die zijne barmhartigheid inroepen, zal hij genadig zijn. Ontwaakt dan allen, voegt hij er later bij, en gaat uwen koning te gemoet, o bewoners van Italië! die hem toebehoort, niet om door hem overheerscht, maar als vrije volkeren door hem bestuurd te worden.’</p>
<p>In Noord-Italië werd Hendrik VII met open armen ontvangen. Zijn edel karakter bracht er eene verzoening tot stand. Hij bezocht de meeste steden van Lombardije en overal werden, door zijn toedoen, de ballingen, Welfen zoowel als Ghibelijnen, teruggeroepen. Ook in Middel-Italië waren vele steden geneigd dit voorbeeld te volgen. Alleen Florence verzette zich hevig tegen den keizer, en stond aan het hoofd der onverzoenlijken. Hoe verbitterd Dante ook was op ‘dien venijnigen adder, dat schurfte schaap,’ hetgeen geheel Italië aansteken zoude, zooals hij zegt, beproefde hij toch nog de gemoederen tot inkeer te brengen door een brief, welke tot onderschrift heeft: ‘Geschreven in Toskane aan de bronnen van de Arno, den 16<hi rend="sup">den</hi> April 1311, het eerste jaar sints de komst van den hemelschen en glorierijken Hendrik in Italië.’</p>
<p>De keizer had zich vrij lang in Lombardije opgehouden, misschien wel om bij ongelukkig slagen zijner onderneming, den terugtocht ten minste veilig te hebben. Tegen den raad van Dante, trok hij niet onmiddelijk op Florence los, dat daardoor tijd kreeg om zich te versterken, en zich met koning Robert van Napels te verbinden; bij wiens komst Dante, wiens ballingschap op nieuw, 6 September 1311, te Florence was uitgesproken, naar den keizer vluchtte, die zich toen te Genua ophield. Eerst in het volgende jaar trok deze verder en baande zich, onder gestadige gevechten, met moeite den weg naar Rome, waar hij met geweld binnen drong en zich den 5<hi rend="sup">den</hi> Mei kroonen liet. De vijandelijke gezindheid der bevolking aldaar en de troepen van Robert deden hem echter die stad ras weder verlaten; waarop hij eindelijk eerst tegen Florence lostrok. Deze stad was intusschen zoo duchtig versterkt, dat de keizer na korten tijd het beleg weder moest opbreken en naar Pisa terugtrekken (October 1312). Daar bevonden zich toen alle de ballingen der Ghibellijnen van Toskane, en Dante was des keizers voornaamste raadsman. De keizer sloot nu een verbond met Frederik, koning van Sicilië, die met 50 galeien hem bijstond en gelukkig tegen Robert van Napels oorlog voerde. Zoo scheen alles een gunstigen keer te nemen. Over Florence en over koning Robert werd de rijksban uitgesproken. Het plan was om de stad Napels aan te tasten en zoo de bron zelve van het verzet stoppen. De keizer rukte op van Pisa,
<pb n="311"/>doch in de buurt van Siena gekomen werd hij ongesteld en stierf plotseling den 24<hi rend="sup">sten</hi> Augustus 1313. - Zoo was dan de man gevallen, wiens grootmoedigheid zoo vermaard was, dat zelfs zijne vijanden er niet van konden zwijgen. Dante heeft hem een heerlijke plaats in de paradijsroos van den Lichthemel bereid.<note n="1)" place="foot">Paradiso XVII, 76 vgl. en XXX, 133 vgl.</note> ‘Op ginschen stoel, waar uw oog zich richt, naar de kroon, die er geplaatst is, zal de groote keizer Hendrik zeet'len, die komt om Italië weder op te richten, voor dat het bereid is.’</p>
<p>Met den dood van den keizer, stortte Dantes hoop ineen. Het was een slag voor hem, dien hij nooit weer geheel te boven kwam. Overal begon daarna verwarring te heerschen. In Duitschland streden twee keizers om de oppermacht, en, na den dood van Clemens V, werd, wat ook Dante in een brief aan de kardinalen mocht schrijven, na veel twist in 1316 te Avignon weer een Franschman, Johannes XXII op den pauselijken stoel gezet. Rome bleef weduwe en de treurende Christenheid in Italië verlaten.</p>
<p>Na vele omzwervingen vinden wij den dichter, ongeveer 1316, te Verona weder aan het hof van den doorluchtigen Cane Della Scala (Scaliger), die, ofschoon nog jong, reeds Cangrande, de Groote, genoemd werd. Zijn aanzien werd nog vermeerderd, toen hij, na de Welfen verslagen te hebben, in 1318 het hoofd der Ghibellijnen werd. Dante werd te Verona met allen eerbied, dien men aan zijn talent en aan zijn ongeluk verschuldigd was, ontvangen. Aan Cangrande droeg hij zijn Paradiso op, met een brief, waarvan het begin aldus luidt: ‘Aan den doorluchtigen en glorierijken Heer Cangrande della Scala, algemeen stedehouder van het heilige gebied des Caesars in Verona en Vicenza, wenscht zijn getrouwe Dante Alighieri, Florentijn door geboorte, maar niet in karakter, een gelukkig leven gedurende vele heilrijke tijden en bij gestadige vermeerdering van roem.’</p>
<p>Intusschen hadden Dantes vrienden eene poging gedaan, om voor hem den terugkeer in zijn vaderland te bewerken. Zij kregen het zooverre, dat hem dit toegestaan werd, indien hij de boete betaalde en openlijk in de kerk zijne schuld beleed. Het is echter natuurlijk dat de dichter, hoe vurig hij ook naar zijn vaderland verlangde, deze voorwaarden, vooral de laatste, vol verontwaardiging verwierp. Aan een geestelijke, die hem genegen was en hem gepoogd had over te halen tot de aanneming der voorwaarden, schrijft hij o.a: ‘Dat is dan de roemvolle wijze, waarop Dante Alighieri in zijn vaderland teruggeroepen wordt, na de ellende van een bijna vijftienjarige ballingschap? Dat de belooning van zijn allen bekende onschuld? Dat het loon voor den arbeid en het zweet bij zijne studiën? - Dit is niet de weg, mijn vader, om in het vaderland terug te keeren. Wanneer gij of een ander mij een anderen kunt wijzen, die Dantes roem en eer niet schandvlekt, ik zal hem met geen trage schreden inslaan. Doch wanneer ik Florence niet met eere binnenkomen kan, dan zal ik het nooit betreden. Hoe? Kan ik niet overal de zon en den glans der sterren aanschouwen? Kan ik niet overal de heerlijke waarheid onder den hemel opsporen, zoodat ik niet zonder eere en smaadvol te Florence naar mijn volk behoef terug te keeren? Het zal mij toch wel nergens aan brood ontbreken.’</p>
<p>Hierop bevestigden de Florentijnen, over deze taal van den dichter vertoornd, op nieuw alle vonnissen, vroeger over hem uitgesproken. Met hoeveel achting en eerbied Cane della Scala den dichter ook bejegende, deze
<pb n="312"/>was te trotsch om misbruik van de gastvrijheid te maken en verliet Verona, om van 1318-1320 in het land van Frioul, in de Romagna en in het Appenijnsch-gebergte rond te zwerven. Zoo vertoefde hij in 1318 eenigen tijd in een klooster bij Fonte Avellana, in een woeste bergstreek van Umbrië. Hij werd door den prior aldaar gastvrij opgenomen en werkte er onvermoeid aan de voleindiging van zijn groot gedicht. Nog heden wijst een marmeren opschrift aldaar de cel aan, waarin hij gewoond zoude hebben. In 1319 was hij eenigen tijd de gast van den patriarch van Aquileia, op het kasteel di Tolmino, dat midden tusschen rotsen ligt, waar Dante vrij in de wildernis ronddoolde; zoodat de bewoners dier omstreek nog heden een grot van Dante aanwijzen en tevens een rots, waarop hij dikwijls zoude gezeten hebben. Natuurlijk kan men voor de waarheid van zulke verhalen niet instaan; maar daaruit blijkt toch hoe groot en gevierd de naam van den dichter werd.</p>
<p>Het laatst van zijn leven bracht Dante te Ravenna door. Guido Novello had hem herhaaldelijk aan zijn hof aldaar genoodigd. In 1320 voldeed hij aan dit verzoek; terwijl tevens zijnen zoon Pietro er eene rechterlijke betrekking werd opgedragen. Te Ravenna voltooide Dante het Paradiso, en droeg het aan zijnen ouden vriend Cane della Scala op. Hij hoopte nog altijd dat de voltooiing van zijn groot dichtstuk de Florentijnen tot inkeer zoude brengen en dat zij hun schandelijk vonnis zouden herroepen.<note n="1)" place="foot">Hoe hij naar zijn vaderstad verlangde, getuigen de eerste regelen van den XXVsten zang van het Paradiso.
<lb/>
<lg type="poem">
<l>Zoo 't ooit gebeurt, dat dit gewijd gedicht,</l>
<l>Waaraan de hand gelegd heeft aarde en Hemel</l>
<l>Terwijl 't sints jaren vleesch en been mij kostte,</l>
<l>De wreedheid afmat, die de schoone schaapskooi</l>
<l>Mij uitwierp, waar ik als een ooilam sliep,</l>
<l>Den wolven vijand, die haar leed bereiden.</l>
<l>Dan keer 'k met andren roem, met andre kruin</l>
<l>Als dichter weder, en nabij de vont</l>
<l>Waar 'k werd gedoopt, aanvaard ik dan den lauwer.</l>
</lg>
En in de Eclog I, 48-50 schrijft hij aan del Virgilio: ‘Aangenaam en roemvol zoude het zeker voor mij wezen, wanneer mijn hoofd te Bologna met den lauwerkrans getooid werd; doch liever nog wil ik den bloemenkrans aan de Arno verdienen, waarop ik hope, als mijn Paradiso zoo bekend geworden is, als mijne andere gedichten.’</note> Die eer was Florence echter niet beschoren. In 1321 had Dante een zending naar Venetië op zich genomen, om voor Guido een vrede te bemiddelen. Doch ook nu, nog op 't laatst, was de man, die zijn geheel leven door vruchteloos vrede had zoeken te stichten, ongelukkig in deze poging. De Venetianen wilden van geene onderhandeling weten, Dante werd smadelijk afgewezen en moest in de hitte der hondsdagen terugkeeren en reizen door de moerassen van Comacchi, waar hij de kiemen eener ziekte opdeed, die den laatsten stoot gaf aan een leven, dat reeds lang door de vele teleurstellingen verzwakt en afgemat was. Te Ravenna, in het bijzijn zijner zonen Pietro en Jacobo, zijner dochter Beatrice en van zijnen vriend Guido, legde dat eerwaardig hoofd zich voor altijd te ruste. Het was op den
<pb n="313"/>14<hi rend="sup">den</hi> September 1321, juist den dag, wanneer de Roomsche kerk het feest der kruisverheffing viert. Des dichters vriend, Guido, eerde den afgestorvene door een plechtige lijkstatie en een gedenkteeken in de kloosterkerk der minderbroeders, waar zijn lijk was bijgezet. Nog had echter de dichter niet over den nijd getriomfeerd. De kardinaal Pogetto, als onverzoenlijke dienaar der kerk, kwam te Ravenna met den last, dat Dantes gebeente verbrand en de gevloekte asch naar de vier hoeken des hemels verstrooid zoude worden. Maar toen verhief zich zulk een kreet van verontwaardiging, waaraan zelfs Florence deelnam, dat de kerkvorst zelf met den smaad overtogen werd, dien hij den grootsten geest veler eeuwen had willen aandoen. Het is hier niet noodig op te geven hoe Dantes naam later steeds luisterrijker verrees, doch eerst in deze eeuw met een glans praalde, die slechts te vergelijken is met dien, waarmede de dichter zelf de heiligen in zijn paradijs omstraalde. Wij noemen slechts <hi rend="spat">The Prophecy of Dante</hi> door lord Byron, bij zijn graf gedicht, en herinneren, hoe geheel een volk voor dat genie boog, toen het te Florence, 1865, in het standbeeld ter zijner eere onthuld, het teeken van heil en verheffing voor geheel Italië in de toekomst meende te zien.</p>
<p>Er bestaat een groot aantal levensbeschrijvingen van Dante. De oudste en die, met des dichters eigen werken, de beste bronnen er van uitmaken, zijn door Boccacio en Leonardi Bruni<note n="1)" place="foot">Boccacio, Origine, vita, studi e costumi di Dante Alighieri. - Leon. Bruni, vita di Dante e del Petrarca. Van de lateren wordt vooral geroemd de Memoria per la vita di Dante, geplaatst voor de uitgave van Dantes werken door Zatta. Venet. 1758 4 d. 4<hi rend="sup">o</hi>. In deze eeuw is het getal levensbeschrijvingen van den dichter ontzaggelijk vermeerderd. Zij komen meer of min uitgebreid in elke vertaling of uitgave van Dantes werken Voor. Onder de afzonderlijke werken verdienen o.a. opmerking: Dante et le philosophie catholique au XIIIe siècle, par Ozanam. Paris 1845. Wegele, Dante's Leben und Werke 1852. Floto, Dante, Sein Leben und Seine Werke, 1857.</note> geschreven; waarbij men voegen moet de <hi rend="spat">Storia di Firenze</hi> van Ricordano Malespini, de <hi rend="spat">Cronaca Fiorentina</hi> van Dino Compagni en de <hi rend="spat">Istorie Fiorentine</hi> van Giovanni Villani, die een geheel hoofdstuk aan Dante wijdt. Niettegenstaande den ijver, waarmede vooral in den laatsten tijd, alles wat op Dantes leven en werken betrekking heeft, opgespoord en overwogen werd, is het onderzoek daaromtrent echter nog op verre na niet gesloten.</p>
<p>Dante was een buitengemeen man, die eene zeldzame vereeniging van groote gaven met groote geleerdheid verbond. Hij streefde naar een hoog ideaal en drukte dit in geheel zijn leven uit. Die hoogheid en strengheid hinderde de groote menigte; maar nooit week hij daarom van den door hem zelven gebaanden weg. Hij was even streng jegens zich zelven als jegens anderen. Zijne hooghartigheid uitte zich in alles. In 't huiselijk leven was hij even deftig als in 't openbaar. Alles ging bij hem naar den regel, zelfs het gebruik van spijs en drank, en steeds was hij matig; zoodat hij ook de onmatigen in het Inferno plaatst. Zijn nachtwaken, wegens staatszaken of studie, maakte echter zijne vrienden meermalen ongerust. De melancholie, hem, zooals wij boven zagen, eigen, werd wel gevoed door het bittere leed dat hij ondervond, maar was nog veeleer eene aangeborene eigenschap, die hem aanzette om tot de hoogten en diepten des levens door te dringen. Zijn innig haken naar een ideaal bestaan drukte hem in de werkelijkheid
<pb n="314"/>ter neer. Het liefst was hij dus in de eenzaamheid, waar het hem vrijstond, zich vrij aan zijne gedachten over te geven. In het dagelijksch verkeer schiep hij geen behagen. Dante bezat zulke vurige hartstochten, dat het hem een laagheid toe moest schijnen, ze met de kleine bewegingen der menigte te vermengen. Voor alles wat gemeen en laag was, toonde hij een bijzonderen afkeer. Vooral maakte hij zich gehaat door waarheidsliefde, door zijn afkeer van alle vleierij en door zijn gestreng oordeel over onzedelijkheid. Alleen verhevene en edele karakters konden Dantes hooge waardij beseffen. Vandaar ook, dat mannen als Can Grande hem eerden en geheel als een gelijke behandelden; en Dante twijfelde er niet aan of edele vorsten konden oprechte vrienden worden van hen, die wel geen gunstelingen der fortuin<note n="1)" place="foot">In zijn opdracht van het Paradiso bedoelt hij onder de fortuna obscuros, honestate praeclaros, zeker zich zelven.</note> waren, maar die toch door hun genie uitblonken. De vaderlandsliefde van Dante was even groot als de haat tegen hen, die zijn geliefd Florence hadden bedorven. Toch blijft hij ook tegenover zijne vijanden billijk. Wat de politieke gezindheid van Dante betreft, het blijkt uit zijn geschriften duidelijk, dat hij bovenal verzoening en vrede wenschte. Hij meende dat de partijen in Italië deze eerst ten volle zouden bekomen, als het keizerrijk weder in aloude heerlijkheid verheven werd en de macht des pausen zich alleen over de kerk uitstrekte. Orde en eenheid, ziedaar hetgeen Dante vooral noodig oordeelde om rust te verkrijgen. Zonder twijfel hebben de tijdsomstandigheden er veel toe bijgebracht om hem daarin alle heil te doen zoeken. Ketterij verafschuwt hij evenzeer als de schraapzucht der kerkvoogden, die dagelijks 
Christus verkoopen. Dante bleef zich zelven steeds gelijk, er bestond tusschen zijne gedachten en zijne daden de meest mogelijke éénheid. Het is een teeken van zijne groote voortreffelijkheid, dat hij steeds zijn ideaal getrouw bleef, hoeveel miskenning en smaad hij er ook om mocht ondergaan. Maar juist die onbuigzaamheid maakte hem misschien minder geschikt, om de zachtere en leniger naturen op hunne rechte waarde te schatten. In allen gevalle deelde hij het lot van velen, die zich standvastig tegen de fortuin verzetten, dat hij zijne ideale wereld meer beminde, dan de maatschappij, die hem omgaf. Vandaar zekere gestrengheid en hardvochtigheid, die wel uit vurige liefde geboren was, maar toch niet steeds van menschenhaat verwijderd scheen.<note n="2)" place="foot">Hiermede strijdt niet wat de heer A.S. Kok zegt: ‘Vaderl. Letteroef. 1866 I, 234.’ ‘De grondtrek van zijn karakter is liefde, liefde tot God en gerechtigheid, liefde tot al wat schoon is, liefde tot de waarheid, liefde tot zijn vaderland, liefde tot de menschheid.’ Het zwakke gedeelte van Dante ligt in zijue theoriën, die uit de middeleeuwsche geleerdheid haren oorsprong namen, het is gebrek aan vrijheid en natuurlijkheid. Het Romanisme hecht echter steeds meer aan éénheid en orde als de Germaansche natuur goedvindt. Ware Dantes ideaal bereikt, de Europeanen waren op den weg der Chinezen en Japanners gekomen.</note> Dante wilde heer en meester zijn van zich zelven en niettegenstaande zijne vurige hartstochten, zijne groote geleerdheid en zijne droevige lotgevallen, is hij dit steeds gebleven en in dit opzicht overtreft hij o.a. verre Torquato Tasso. Hij bleef een reus onder de Italianen, die hem meer bewonderden dan beminden. Eenzaam en verlaten 
overschitterde hij allen, doch, als een verheven verschijnsel, dat over zoovele eeuwen zou lichten, dat het de meest
<pb n="315"/>nabijzijnde te veel verblindde, om het in alle schoonheid te kunnen aanschouwen.</p>
<p>Dante heeft zeer veel geschreven, veel wordt hem ook ten onrechte toegekend.<note n="1)" place="foot">Eene volledige opgave van alle werken, die door Dante zelven of over hem en zijne geschriften vervaardigd zijn, kan men vinden in: Bibliografia dantesca, ossia catalogo delle edizione, traduzione, mss. e commenti della Divina Commedia e delle opere minori di Dante Alighieri, seguito dalla serie de' biografi di lui, dal cav. Colomb. di Batines, trad. italiana fatta sul manoscr. dell, autore Prato, Albergate. 1845 vgl.</note> In zijn jeugd maakte hij vele minneliederen, welke grootendeels door den dichter opgenomen zijn in de <hi rend="spat">Vita Nuova</hi><note n="2)" place="foot">Libro dell' Vita Nuova. Veelal verklaart men het door het boek van het Nieuwe leven, zóó o.a. A.S. Kok, in zijne uitnemende verhandeling, achter de vertaling der Divina Commedia, III bl. 393. Mij lokt echter meer de verklaring van Fraticelli toe, die aantoont dat vita nuova zooveel als vita giovanile beteekenen kan en het boek dus ‘herinneringen mijner jeugd’ ten opschrift zoude dragen. Vergelijk Dr. Ruth. Gesch. Ital. Poes. I bl. 372.</note>. Hij schreef het niet lang na den dood van Beatrice, dus in 1291 of 1292. Hij verheerlijkt daarin zijne liefde voor haar, verhaalt er de geschiedenis van en vlecht er tusschen een tal van Sonetten en Canzonen, die hij dan weer in proza opheldert. Dante is hier minnedichter, doch men bespeurt er reeds den man in, die niet tevreden is met het gevoel alleen, hij wil er gedachten en denkbeelden van maken. Beatrice's zinnelijke verschijning wordt er ten laatste geheel opgelost in het ideale, dat voor Dante in de wetenschap en kunst bestond en waaraan hij na den dood der verheerlijkte zich geheel wijden
wilde.<note n="3)" place="foot">Vertaald o.a. in 't Fransch door M.E.J. Delécluse, Dante Alighieri, ou la poésie amoureuse Paris. 1855 2 vol. in 't Engelsch door Lyell. The Canzioniere of Dante Alighieri, London 1835, in 't Duitsch door K. Förster, Leipzig 1841.</note></p>
<p>Een ander werk Il <hi rend="spat">Convito</hi>,<note n="4)" place="foot">Vertaald in 't Fransch door S. Rhéal. Le Banquet, Paris 1852.</note> het gastmaal, bewijst hoe Dante zich meer en meer in de geleerdheid van zijnen tijd verdiepte. Het zoude een geleerde en allegorische verklaring van 14 vroeger gemaakte Canzonen bevatten. Daardoor wilde de dichter zijne ongeleerde landgenooten met de wetenschap zijns tijds bekend maken. Als zoodanig heeft dit werk een bijzondere verdienste voor de Italiaansche taal en voor de kennis der spitsvondigheden van de scholastieken, maar in onzen tijd verlokt die onnatuurlijke geleerdheid niemand meer. Men weet niet recht, wanneer de Convito vervaardigd is; eenigen stellen den tijd vóór des dichters ballingschap, anderen beweren dat het eerst na 1306 gemaakt kan zijn.</p>
<p>De rechten van de Italiaansche taal tegenover hen, die de wetenschap alleen in 't Latijn wilden verkondigd hebben, verdedigt hij in de <hi rend="spat">libri duo de vulgari locutione</hi>, twee boeken over het schrijven in de landstaal. Toen hij zich midden in de staatsberoering van zijn tijd geworpen had, schreef hij ook in 't Latijn zijn <hi rend="spat">tractatus de monarchia</hi>, waarin hij zijne denkbeelden over het keizerschap ontwikkelde, om daarmede, zooals in den bovenvermelden brief, Hendrik VII eene goede ontvangst in Italië te bereiden. Hij toont daarin, hoe de groote verdeeldheid der vele staten het groote ongeluk van Italië uitmaakte, en hoe noodig het was, om vrij, eenig en krachtig te worden, dat allen zich aan de
<pb n="316"/>bescherming van één machtig keizer onderwierpen. De kerk zoude dan, van alle wereldlijke machtsoefening verre, met te meer ijver zich aan het geestelijk welzijn der volkeren kunnen wijden. Wij bezitten bovendien nog een Italiaansche overzetting <hi rend="spat">der zeven boetpsalmen</hi> en van het <hi rend="spat">Credo</hi>; ook twee <hi rend="spat">Italiaansche Eclogae</hi>; en eenige <hi rend="spat">Latijnsche Eclogae</hi>, een briefwisseling tusschen den dichter en Giovanni di Virgilio in den vorm van herdergesprekken. Hij pleit daarin nog eens voor de waardij der landstaal. Doch alle deze werken worden verre overschaduwd door het groote kunstwerk, waarin hij zijne innigste gevoelens en de verhevenste gedachten nederlegde, en waaraan hij alle kracht van zijn talent en wetenschap besteedde, <hi rend="spat">de Commedia</hi>. Daarover zullen wij dus iets uitvoeriger dienen te zijn.</p>
</div>
<div type="section">
<head rend="h4">De Commedia.</head>
<p>16. Dante verhaalt aan 't einde van zijn Vita Nuova, dat hij een visioen gekregen had, dat hem er toe dreef, om Beatrice te verheerlijken, zooals nog geen sterveling geprezen was. Het zoude een gedicht worden, dat al het aardsche en het hemelsche, de natuur en de geschiedenis, de hel, het vagevuur en het paradijs bevatten moest. Alle wetenschap van zijn tijd, het streven van geheel zijn eigen leven zoude hij er in uitdrukken, om het tot een waardig gedenkteeken voor zijne geliefde te maken. Hij beschouwde de vervaardiging van dit dichtstuk als een heilig werk en noemt het dan ook een gewijd gedicht, dat hem vele jaren lang vleesch en bloed gekost had. Toen hij het geheel voltooid had, zond hij het laatste gedeelte, het Paradiso, met eenen brief aan Can Grande della Scala, met de woorden dat zijn doel met het geheel was: de levenden uit den toestand van ellende te voeren en tot dien van waarachtig geluk te leiden.</p>
<p>Hij noemde het gedicht Commedia<note n="1)" place="foot">Hij noemt het zelf Commedia. (Inferno XVI, 128 en XXI, 2). Divina, de goddelijke, is een toevoegsel van de latere bewonderaars. De gewone verklaring van den naam is, dat hij, wijl het in de volkstaal geschreven was, het stelde tegenover de Aeneis van Virgilius, die in 't latijn, de taal der geestelijkheid, vervat is. Nog andere verklaringen bestaan er, die echter geen van alle zeer natuurlijk zijn. Wat er ook van zij, Dante heeft door dien naam aan zijn dichtstuk, in allen gevalle aan het Inferno, te geven, wel degelijk het oude begrip van de Komoedie, een politiek hekelspel, zie boven bl. 72, uitgedrukt. Het Inferno is de scherpste politieke hekelzang, die ooit vervaardigd werd. Dante richt tijdgenooten en gestorvenen met eene strenge waardigheid, waarbij Aristophanes lichtzinnig schijnt.</note> en verdeelde het in drie groote deelen, naar de drie groote rijken, die hij in zijn visioen bezocht.<note n="2)" place="foot">De 3 rijken zijn elk verdeeld in 3 afdeelingen. Ieder afdeeling bevat 33 zangen, het Inferno één meer, dus te zamen 100 zangen. Ieder koeplet bestaat uit 3 verzen, welke door 3 rijmen verbonden worden.</note> Inferno, de hel, Purgatorio, het vagevuur, en Paradiso, het paradijs.</p>
<p>De eerste twee zangen van het Inferno bevatten als eene inleiding op het geheel. De dichter begint den tocht op Goeden Vrijdag van het jaar 1300. Voor hij zijn levensbaan ter halverwege opgegaan was, meende hij zich te bevinden in een somber woud, dat hem angst en schrik aanjoeg. Om dat jammerdal te verlaten, wil hij een heuvel, die in 't zonnelicht straalde, bestijgen. Reeds bij den opgang der steilte trad hem echter een bont-ge-<pb n="317"/>vlekte panter in den weg. Hij zoude teruggekeerd zijn, ware niet juist de zon opgerezen; doch ziet toen kwam een woedende leeuw aanschieten en eene hongerige wolvin, die den dichter zulk een schrik baarde, dat hij wanhoopte aan den kruin des bergs te geraken. Onstuimig drong de wolvin op den verschrokkene aan en noodzaakte hem terug te gaan. Doch ziet nu verschijnt eensklaps Virgilius, die hem langs een anderen weg zal leiden door de eeuwige ruimte, waar de wanhoop kermt en de geesten van voorheen schreeuwen om een tweeden dood. Ook zal hij het oord bezoeken, waar zij zich bevinden, die geduldig de marteling van 't vuur verdragen, omdat zij ook eens hopen te komen bij de gelukzaligen des hemels. Daarna zal een waardiger gids, Beatrice, hem begeleiden door het rijk, waar God zelf zijn hoogen zetel heeft opgericht. De dichter bidt dus Virgilius hem te leiden, waar hij op doelde; deze was er toe gereed en Dante volgde.</p>
<p>In dezen eersten gang moet men, zooals overal in 't gedicht, wel letten op hetgeen Inferno IX, 61-63 staat:</p>
<lg type="poem">
<l>O Gij, die dieper inzicht hebt verkregen,</l>
<l>Merkt op den zin, die in deez' vreemde woorden,</l>
<l>Gewikkeld in een sluier, is gelegen.</l>
</lg>
<p>Onder de dieren, welke er in voorkomen, is de panter het zinnebeeld van de onderscheidene partijen te Florence, de leeuw van Karel van Valois of van Frankrijks heerschzucht en de wolvin van den pauselijken stoel te Rome. Onder Virgilius wordt de wetenschap en aardsche wijsheid voorgesteld, Beatrice is de Christelijke vroomheid of eenvoudig de godgeleerdheid. In den eersten zang zegt dus Dante, dat de beroerten, welke de verschillende partijen, de paus en Karel van Valois in zijn moederstad veroorzaakten en hem zelven in ballingschap wierpen, hem brachten in een toestand van verslagenheid, waarin zijn geest tot niets meer in staat was. Nadat hij langen tijd aldus moedeloos en ellendig rondgedoold had, ontwaakte weer zijn oude zielskracht en besloot hij van de politiek af te zien en zich geheel aan de wetenschap en aan de poëzie te wijden. Hij bestudeerde Virgilius en zijn gemoed kwam tot rust. Toen verrezen weder de schoone herinneringen van zijne jeugd en vooral het liefelijk beeld van zijne vurig geliefde Beatrice. Dat alles wekte zijn scheppend genie op en zoo ontstond een werk, waartoe hem de studie van Virgilius aanzette, dien hij daarom met dankbaarheid en eerbied gedenkt.</p>
<p>In den tweeden zang komt Dante hierop nog weder terug. Hij vreest geen kracht genoeg te bezitten om zoo grootsch een tocht te ondernemen. Virgilius spreekt hem echter moed in, hij maant hem aan om niet bloohartig te zijn en verklaart dat hij hem verschenen is, wijl een schoone en zalige vrouw, Beatrice, hem verzocht had den man, door haar, maar niet door 't lot bemind, te behoeden voor de gevaren, die hem bedreigen. Waarom dus getoefd? Drie zalige vrouwen, Maria, de goddelijke goedertierenheid, Lucia, de verlichtende genade Gods, en Rachel, het beschouwende leven, trekken zich het lot des dichters aan, die zich nu ook met kracht oprichtte en moedig zijn gids volgt op den woesten en moeilijken weg. De dichter bedoelt hiermede, dat de liefde voor Beatrice en de herinneringen zijner gelukkige jeugd hem opgewekt hebben tot het vervaardi-<pb n="318"/>gen van zijn verheven gedicht, en dat de goddelijke genade hem daartoe kracht en moed verleend heeft. Door Gods besturing had hij in zijn jeugd Virgilius lief gekregen en door Aeneas' tocht naar de onderwereld was hij op het denkbeeld gekomen, om een christelijk wereldgericht voor te stellen. Ook wijst hij op zijn ideaal, de herstelling van de Romeinsche wereldmonarchie. Aeneas werd toch in de onderwereld door zijn vader Anchises aangemoedigd om de wereldsche monarchie te stichten, en Paulus steeg ten hemel om, daar in zijn geloof gesterkt, kracht te krijgen tot de vestiging van het geestelijk rijk der kerk.</p>
<p>In den derden zang staat de dichter met zijn geleider voor de poort der hel, met het schrikwekkend opschrift:<note n="1)" place="foot">Zie hier het oorspronkelijke dat in den echten stijl van een opschrift aldus luidt:
<lg type="poem">
<l>Per me si va nella cittâ dolente:</l>
<l>Per me si va nell' eterno dolore,</l>
<l>Per me si va per la perduta gentc.</l>
<l>Giustizia mosse il mio alto fattore:</l>
<l>Fecemi la divina potestate,</l>
<l>La somma sapienza, e 'l primo amore,</l>
<l>Dimanzi a me non fur cose creates,</l>
<l>Se non eterne, ed io eterno duro,</l>
<l><hi rend="spat">Lasciate ogni speranza voi ch'entrate</hi>.</l>
</lg></note>.</p>
<lg type="poem">
<l>‘Door mij de weg tot naar de stad van jammer,</l>
<l>Door mij de weg naar 't eeuwig bitter leven,</l>
<l>Door mij de weg tot de verlorene geslachten,</l>
<l>Rechtvaardigheid dreef mijn hoogen Schepper,</l>
<l>Gods almacht, maakte mij,</l>
<l>De hoogste wijsheid en de eerste liefde,</l>
<l>Niets was vóór mij geschapen,</l>
<l>Dan alleen 't eeuwige - ook ik zal eeuwig duren,</l>
<l>Laat alle hope varen, gij die binnen treedt.’</l>
</lg>
<p>De hel bevindt zich, volgens de algemeene voorstelling van Dantes tijdgenooten, in het midden der aarde, onder de drie werelddeelen der aarde, Europa, Afrika en Azië, waarvan weer Jerusalem het middelpunt uitmaakt en wel zoodanig dat de berg Sion en de onderste punt der hel juist tegenover elkander liggen. Men moet zich haar voorstellen als een omgekeerden kegel, wiens omtrek al enger en enger wordt en onder het middelpunt der aarde zich geheel vernauwt, en uitloopt op den diepsten kuil, in den Judasput, waar Lucifer in een ijsklomp ligt opgesloten. Hoe hooger op, hoe wijder de kringen, hoe geringer de zonden zijn, terwijl daarentegen zwaarder zonden dieper naar beneden drukken. Ieder zonde straft hier zich zelve. De zondaar zet zijne zonden in de hel voort en vermeerdert daardoor steeds zijne straf en vertwijfeling. Hoe volmaakter een wezen is, des te scherper brandt het gevoel der zonde. Toen Lucifer, eens de eerste en schoonste der engelen, in zijn hoogmoed tegen God was opgestaan en wegens deze vermetelheid op aarde geslingerd werd, spleet deze verschrikt uit elkaar en in haar midden bleef de ontzaggelijke ruimte der hel open, terwijl aan den anderen kant der zee de louteringsberg oprees.</p>
<pb n="319"/>
<p>In het voorportaal der hel zijn de zielen zonder eer en schande, die niets gedaan hebben om hel of hemel deelachtig te worden. Bij hen bevinden zich de luiaards en de lafaards. Zij zijn tot eene eeuwige vergetelheid gedoemd. Ook de dichter en zijn gids ijlen hen, zonder er verder acht op slaan, voorbij. Zij liggen in de duisternis verscholen. Daarop volgt in denzelfden kring een verlichte plaats, waar de helden, dichters en de wijzen der oudheid vertoeven, die hier ten minste hunnen roem nog genieten en met Homerus aan het hoofd, de wandelaars welkom heeten. Hierna komt de tweede kring, waar Minos zich bevindt; want alle zondaars worden door het onweerstaanbaar geweld der gerechtigheid of door het drukkend gevoel Van eigen schuld voor den rechterstoel van Minos gebracht; waarop zij na belijdenis hunner zonden onmiddelijk naar hunne strafplaats verzinken.</p>
<p>Volgens de verdeeling van Aristoteles<note n="1)" place="foot">In de Ethika, Inferno XI 79-81.</note> zijn er drie gezindheden, welke den mensch van den hemel uitsluiten, losbandigheid of zinnelijkheid, geweldenarij of dierlijkheid, kwaadaardigheid of verdorvenheid van gemoed. Zoo is ook de hel in drie groote afdeelingen gesplitst, ieder door een bijzonderen hellestroom ingesloten en door verschillende elementen beheerscht.</p>
<p>Rondom de bovenste afdeeling stroomt de sombere Acheron. Donkere nevels, hevige stormen, regenvlagen, sneeuw- en hageljacht kwellen hier de bewoners. In drie verschillende kringen boeten de wellustigen, de zwelgers, de gierigaards en verkwisters, de beide laatsten bij elkander. De eersten, met Semiramis aan 't hoofd, jagen steeds in een eeuwigen storm hunne zinnelijke begeerten na en juist het voorwerp hunner zonde pijnigt hun geweten. De zwelgers, wier beeld in den Cerberus geteekend wordt, steken in het vuile slik der aarde, waarop steeds een zware hagel, sneeuw en morsig water nederstroomt, zoodat de grond een stank van zich afgeeft. De geldwolven, die in Plutus hun beeld vinden, en de verkwisters leggen steeds beladen met zware steenen een halven cirkel af, werpen en stooten dan tegen elkander, al gillend: waarom behoudt gij? waarom verspilt gij? Dan deinzen zij weer in hun donkeren kring terug, om op nieuw onder gekreun en gekerm denzelfden loop te herhalen. De overgang van dezen kring tot den volgenden wordt gevormd door de nijdigaards en de toornigen, die allen naakt in het slijk van den Styx, een groot moeras, rondwoelen. Als woedenden slaan zij elkaar met de vuisten, met het hoofd, met de borst, met de voeten, ja, scheuren met de tanden elkaar het vleesh bij stukken af. Onder het troebele water van den Styx liggen de traaghartigen of onverschilligen in de modder. Slechts aan het borrelen van 't water kan men hun jammeren bespeuren.</p>
<p>Aan de overzijde van den Styx ligt de stad van Dis, waarmede een nieuwe afdeeling van de Hel begint. In de bovenste kringen worden de zonden uit zwakheid bedreven gestraft, thans volgen die, welke uit bedorvenheid van geest en met overleg bedreven worden. Hunne straffen worden dan ook verzwaard. De wandelaars worden hier eerst door gevallene engelen, die in groote scharen op de muren staan, afgewezen, doch een bode des hemels opent hun de poort en zij treden de stad binnen, wier roode gloed reede lang in de duisternis hun akelig tegengeblonken had.
<pb n="320"/>Dit komt van 't eeuwige vuur, dat er binnen gloeit, Het eerst zien zij tallooze graven, waartusschen de vlammen spelen. Scherpe jammerkreten rezen er uit op. Daarin bevinden zich de ketters. Ieder hoofd eener sekte ligt met de zijnen in 't zelfde graf, terwijl de opene zerken gloeien, die na het laatste oordeel zich voor eeuwig zullen sluiten. (10<hi rend="sup">de</hi> zang). Opmerkelijk is het dat ook een paus, Anastasius, in zulk een grafkuil lijdt.</p>
<p>In den 11<hi rend="sup">den</hi> zang worden de beginselen, waarvolgens de zonden ingedeeld zijn, door Virgilius ontvouwd. Het doel van ieder boosheid is onrecht, dat wordt gepleegd of door geweld of door bedrog. Dit laatste is erger kwaad dan het eerste en daarom zinken de schurken dieper en kwelt hen grooter smart. De zevende kring van de hel bevat drie ommegangen. In den eersten bevinden zich de plegers van geweld tegen hun naaste. Zij zijn gedompeld in een kokende bloedrivier, wier bodem meer of minder diep is, naar de schuld der zondaren. Eenigen, zooals de tyrannen, zijn geheel door 't kokende bloed omgeven; anderen, steken met hoofd en borst boven den ziedenden stroom uit, dien zij met hunne tranen vermengen. In den volgenden omgang bevinden zich de zelfmoordenaars, die in wanhoop over hun lot of na verspilling hunner have en goed den dood zochten of de hand aan zich zelven sloegen. De zielen der eersten huizen in knoestige of gedraaide heesters en boomen, waarin de harpijen nestelen. Bij den oordeelsdag zullen hunne lichamen, die zij niet waardig zijn te dragen, aan den tronk, dien ieder bewoont, opgehangen worden. De verspillers worden daarenboven door zwarte honden vervolgd, die in hen de tanden slaan. De derde omgang bevat een uitgestrekt veld, waar het gloeiende zand ieders voet verschroeit. Driederlei zondaars bevinden er zich, zij die tegen God, tegen de natuur en tegen de maatschappij misdeden: de godslasteraars, de bedrijvers van onnatuurlijke zonden en de woekeraars. De godslasteraars worden door een ontzettenden vuurregen getroffen en zijn gedoemd om, op het gloeiend zand zittend, dien te verduren zonder zich te kunnen bewegen. De bedrijvers van onnatuurlijke zonden zijn aan denzelfden vuurregen blootgesteld, en ijlen, hoewel vruchteloos, in 
vliegende vaart om dien te ontvlieden. De woekeraars leunen, staande op het gloeiende zand, tegen den rotswand en worden zoo door den aanhoudenden vuurregen getroffen. Ieder hunner draagt om den hals een geldzak, die zijn hoofd naar beneden trekt; zoodat de woekeraar het voorwerp van zijn ijdel zwoegen ter eeuwige kwelling telkens voor oogen heeft.</p>
<p>Scherper en wreeder worden de pijnigingen in den achtsten kring der hel, door den dichter Malebolge, gruwelbalg, genoemd, en in 10 groeven verdeeld. In de eerste groeve bevinden zich de koppelaars en verleiders. Gehoornde duivels slaan hen met groote geesels, terwijl de zondaars steeds voort ijlen om aan die snerpende slagen te ontkomen. In de tweede groeve liggen de vleiers diep in drek verzonken. Zij slaan in vertwijfeling geweldig tegen hun hoofd, dat er afzichtelijk uitziet en van vuilheid niet meer te onderkennen is. De onreine Thaïs, het beeld der fleemende vrouw, zit er en krabt met vuile nagels in wanhoop haar hoofd, waarvan de haren uitgevallen zijn. In den derden balg worden de Simonieten gestraft, die handel gedreven hebben in kerkelijke ambten of geestelijke goederen. Zij steken allen in holen met het hoofd naar beneden, terwijl de voeten tot aan de kuiten er uitkomen en door vuurvlammen geroosterd worden; paus Nikolaus III bevindt zich onder hen en belijdt aan Dante zijne zonden.
<pb n="321"/>In de vierde groeve worden de toovenaars en waarzeggers gestraft: een treurige stoet weenenden, die onder gewetenswroeging in een kring ronddwalen, hun hoofd achterwaarts gewend, zoodat zij gedwongen worden steeds achteruit te gaan. In de volgende afdeeling, de vijfde, worden de wereldlijke Simonieten gestraft, die zich in hunne ambten en bedieningen lieten omkoopen; deze zijn in een stroom kokend pek gedompeld en worden voortdurend dooreen bende afschuwelijke duivels met haken in het lichaam geslagen, zoodra zij het wagen zich boven de oppervlakte te verheffen.</p>
<p>Door duivels vervolgd, glijden de reizigers van daar naar de zesde gruwelbalg, waar de huichelaars, statig als bij een bedevaart, rondgaan. Zij zien er vermoeid en afgemat uit en dragen monnikspijen, wier kap diep over de oogen neerhangt. Van buiten schijnen die mantels van goud, doch zij zijn binnenwaarts van lood en nog zwaarder; de schare sleept moedeloos en weenend hare loome leden voort. Kajafas ligt hier naakt dwars over 't pad en wordt door ieders zwaren voetstap vertreden. Daarop volgt de groeve der dieven, waaronder ook de kerkroovers. Te midden van een schrikkelijk gewemel van slangen, rennen daar de misdadigers. Hun handen zijn op den rug gebonden door slangen, terwijl anderen den buik omkronkelen en met kop en staart boren in 't lichaam, dat dan van zelf ontbrandt en tot asch verteert, doch onmiddelijk daarna weer zijn vroegeren vorm herneemt. Aan hen, die anderen het hunne ontstolen, wordt dus het eenige wat hun overig bleef, het lichaam, telkens ontnomen. Ook zij, die zich in hun ambt aan de goederen van den staat vergrepen hebben, bevinden er zich, en worden steeds vervolgd door den vlammenspuwenden Cacus. Dante ziet hier hoe een mensch in een monster en dit weer in een mensch verandert. In de achtste afdeeling bevinden zich de valsche raadgevers, die het licht Gods, hun verstand, misbruikt hebben. Zij worden nu door datzelfde licht gekweld, ontelbare vlammen zweven er rond; elk hunner bevat een geest, die er in gebrand wordt. Hier bevinden zich Ulysses en Diomedes. Dante houdt er ook een lang gesprek (27<hi rend="sup">ste</hi> zang) met graaf Guido van Montefeltro, den raadgever van paus Bonifacius VIII. In de negende groeve houden zich de twistzoekers in kerk en staat op. De scheurmakers worden nu zelve door het zwaard der tweedracht opgescheurd en 
zóó rennen zij den kring rond. Op 't einde van de baan sluiten zich de wonden, die dan weer door een wreeden demon vaneen gespleten worden, waarop dezelfde wanhopige weg weer ingeslagen wordt. Onder de verstoorders van den vrede der kerk komt Mahomet voor; onder de staatkundige verraders Bertrand van Born, die met het hoofd van den romp gescheiden ronddwaalt. In de tiende of laatste afdeeling der gruwelbalgen liggen allerlei schelmen op den bodem. Zij worden door een walgelijke melaatschheid gekweld, die hen onkenbaar maakt en hun geen rust laat, zoodat zij onophoudelijk de huid met hunne nagels openrijten. In drie soorten kan men ze verdeelen: de schelmen, die zich voor anderen uitgaven en als razenden elkander bijtend voorbij snellen; de valsche munters, die aan waterzucht en onverdragelijke dorst lijden, en de leugenaars, die in een heete koorts nederliggen, hun lichaam dampt van zweet en hun hoofd bonst eeuwig.</p>
<p>Na de gruwelbalgen volgt de Hellekrocht, bestemd voor de <hi rend="spat">verraders</hi>. Het is de negende kring. Een verschrikkelijk hoorngeschal laat zich hoo-<pb n="322"/>ren, toen de reizigers naderen. Zij zien een aantal reuzen, in eene rij, ter halver wege uit de krocht steken. Zij houden de wacht. Boven het onderdeel des lichaams was hun gestalte nog zoo groot, ‘dat zelfs een drietal Friezen zich nauw beroemen kan, aan 't haar te reiken’. De reus Antéus steekt zijn armen uit en zet de tochtgenooten over.</p>
<p>In de Hellekrocht is een akelige duisternis, een eeuwige opsluiting en een snerpende koude; alles is het tegenovergestelde van het lot der zalige geesten, die licht, vrijheid en de telkens ontvlammende liefde Gods genieten. De zondestroom is er vastgevroren, de zondaars steken, naarmate van hunne misdrijven, meer of min boven de ijskorst uit. In vier ommegangen is dit ijselijkste aller verblijven verdeeld. De eerste omgang heet kaïna, naar den broedermoorder Kaïn. Hier bevinden zich allen, die verraad aan hunne bloedverwanten pleegden. In den tweeden zijn zij, die hun vaderland hebben verraden. Deze afdeeling wordt Antenora genoemd, naar Antenor, die het palladium te Troje aan de Grieken overleverde. De derde afdeeling het Ptolemēa, naar Ptolemeus, den verrader van Pompeius. Daar bevinden zich allen, die jegens hunne vrienden verraad pleegden. Daarna volgt de Judasput, waarin de verraders van weldoeners en van God geworpen zijn. Hij loopt uit op Lucifer, die in het middelpunt der aarde vastgevroren zit en slechts zijne vleugels vrij heeft, waarmede hij onophoudelijk klept, om zich op te heffen. Doch juist daardoor ontstaan zulke hevige stormen, dat de Cocytus geheel tot ijs stolt. Lucifer heeft driederlei gelaat van verschillende kleuren. Uit zijn zestal oogen druppelen tranen, die langs 't drietal kinnen, dik van 't bloedig kwijlen, stroomen. In elk zijner muilen kauwt hij op een zondaar. In den eenen steekt Judas met het hoofd binnen en de beenen buiten. In de andere muilen hangen Brutus en Cassius, de moordenaars van Caesar en dus verraders van het heilig Romeinsch rijk. Langs den ruigen rug van Lucifer weet Virgilius den dichter uit de hel te brengen naar eene opening, waar zij weer de sterren zien.</p>
<p>Zoo komen zij dan aan den voet des bergs van het Vagevuur. Ook hier bestaat de verdeeling in omgangen. Hoe hooger men klimt, hoe minder steil de weg wordt. Eerst komt het voorhof, het Antipurgatorio, dat vier omgangen heeft; daarna de eigenlijke plaats van zuivering, het Purgatorio, dat, naar de zeven hoofdzonden, zeven omgangen omvat. Op den top bevindt zich het aardsch paradijs.</p>
<p>In het voorhof worden de tochtgenooten aangesproken door Cato van Utica, die hier de wacht houdt. Virgilius zegt hem, dat Dante de vrijheid zoekt, die zoo dierbaar is, als hij weet, die het leven er voor liet.<note n="1)" place="foot">Men ziet, hoe weinig men bij Dante naar juiste opvatting van de historie kan vragen. Hij laat Brutus in de kaken van Lucifer, terwijl aan den zelfmoordenaar Cato alle eere gegeven wordt, en gezegd: dat zijn lichaam op den grooten dag des oordeels schitteren zal. Doch Dante dacht niet aan de werkelijke personen, maar aan zijne idealen van eene wereldlijke monarchie en van vrijheid, toen hij de wezenlijke geschiedenis zoo troebel voorstelde. Hij heeft dit gemeen met de meeste dichters. Bij ons zijn Vondel en Bilderdijk even weinig aan de historie getrouw.</note> Cato, hier het symbool van den waren staatsburger, wijst hun den weg naar den stroom aan den voet des bergs en leert hen verder wat zij, daar
<pb n="323"/>gekomen, moeten verrichten. Na aan zijn bevel voldaan te hebben, zwerven beiden aan den oever van het water en ontdekken het vaartuig met de zielen der afgestorvenen, die gelouterd moeten worden; zij schepen zich er ook in. Bij zijne aankomst wordt Dante omhelsd door den beroemden zanger Casella, die hem een zijner schoonste liederen voorzingt, waardoor des dichters geest, die door den vreeselijken tocht nog ontroerd was, geheel verkwikt wordt. Aan de steile helling van den Louteringsberg gekomen, ziet Dante eene groote menigte met langzame schreden bijna onmerkbaar voortgaan. Het zijn die stierven zonder met de kerk verzoend te zijn, doch die wegens het berouw bij hun uiteinde nog van de straffen der hel bewaard bleven. Zij moeten nu dertig malen den tijd, dien hun verzet tegen de kerk duurde, doorbrengen aan den voet des bergs. Zij wijzen den reizigers het enge en moeilijke pad, dat naar boven voert. Op den eersten omgang van de benedenhelling worden aangetroffen de tragen van harte, die tot het einde des levens boete en bekeering uitstelden. Zij liggen loom in de schaduw van een grooten rotsklomp, tot dat het hun geoorloofd wordt hooger te stijgen. Op den tweeden omgang bevinden zich de tragen, die vóór hun bekeering een geweldigen dood stierven, toen evenwel hun ziel aan God opdroegen. Daarop volgen die traag waren met hunne bekeering, omdat zij te veel tijd en ijver wijdden aan staatszaken en dus hunne hoogere belangen vergaten. Zij bevinden zich in eene vallei, welke onmiddelijk aan de helling des bergs grenst en ondervinden nog den invloed der elementen. Terwijl de dichter er zich des avonds bevindt, heffen de geesten een kerkgezang aan om de goddelijke bescherming tegen den nacht af te smeken. Wel doet nu nog de booze geest eene poging 
om de boetelingen te verschrikken door een slang, die tusschen kruid en boomen kruipt, doch de hemelsche schutsengelen verschijnen weldra en verdrijven het monster door het geklep hunner vleugelen.</p>
<p>De dichter valt nu in slaap en wordt onderwijl door Lucia, het beeld der verlichtende genade Gods, opgenomen en zoo bij den ingang van den berg gebracht. Bij de poort houdt een engel de wacht. Deze sluit haar open, nadat hij op het voorhoofd van Dante zeven P's (Peccata), die de zeven hoofdzonden aanduiden, geteekend heeft. Binnengekomen heffen de boetelingen een ‘te deum laudamus’ aan, zooals zij steeds doen, wanneer een ziel ter loutering binnentreedt. Langs een moeilijk en kronkelend pad komen de reisgenooten tot den eersten omgang, waar de hoogmoedigen zich bevinden. Zij gaan gebukt onder zware lasten, waarmede zij met moeite zich voortslepen. Langs de wanden van den opgang is fraai beeldwerk, waarin uitstekende voorbeelden van ootmoed en van vrijwillige vernedering worden voorgesteld. Wijl de hoogmoedigen door den zwaren last van de steenklompen, die zij torschen, gedwongen worden naar beneden te zien, komen zij tot inzicht van hunne ijdelheid. De heerschzucht der staatslieden en vorsten, de trots der kunstenaars en de hoogmoed der krijgslieden wordt hier door drie verschillende personen, welke Dante erkent, vertegenwoordigd. De dichter blijft er eenigen tijd wijlen, omdat hij gevoelt zelf aan de zonde, daar geboet, mank te gaan. Virgilius spoort hem echter aan zich voort te maken, en zoo komen zij, op aanwijzing van een engel, die met zijn vleugelen Dante één P van het voorhoofd wischt, tot den tweeden omgang, waar zij weder een liefelijk gezang hooren. Het is de plaats, waar de nijdigaards gereinigd worden. In mantels gehuld, die als de rotsen,
<pb n="324"/>die hen omringen, zwartachtig geel of vaal zijn, bewegen zij zich voort met aan elkander gehechte oogleden, zoodat zij genoodzaakt zijn elkanders steun te zijn. Engelen houden hun intusschen voorbeelden van menschlievendheid voor. In den derden omgang bevinden zich de gramstorigen. Een scherpe rook, het zinnebeeld van den toorn Gods, loutert hen, die in onrechtvaardige drift zich misgrepen. Hiermede verlaten de reizigers de plaatsen, waar zij boeten, die te weinig liefde jegens hunne naasten gekoesterd hebben; daarop volgt de verblijfplaats der tragen in goede werken en hierna komen drie omgangen, waar gevonden worden die te veel liefde voor zich zelven koesterden: de gierigaards, de zwelgers en de wellustelingen. Deze laatsten bevinden zich op den laatsten of zevenden omgang. Uit de rotsen ontspringt aldaar een louteringsvuur, dat het symbool der goddelijke liefde is, die van het zinnelijke en aardsche reinigt. De boetelingen snellen in dit vuur en daar wordt hun laatste P van het voorhoofd gevaagd. Ook Dantes P verdwijnt in dit vuur, waardoor hij eerst waardig is om voor het aangezicht zijner Beatrice te verschijnen, die zich in het aardsch paradijs ophoudt. Bij den ingang daarvan blijft Virgilius achter, doch hij wijdt vooraf zijnen leerling nog tot priester en koning. Dante, in 't paradijs gekomen, ontmoet er de beroemde gravin Mathilde, die hem vele bijzonderheden dier plaats verklaart; hij ziet er eene schitterende vertooning, welke den triomftocht der onzichtbare kerk voorstelt, waarna te midden van een wolk van bloemen, de bruid van den Libanon, de verheerlijkte Beatrice aan den dichter verschijnt. Deze onderhoudt hem over zijne afdwalingen. Dante belijdt zijne zonden en drinkt uit de Lethe, den stroom der vergetelheid, waarop Beatrice zich 
ontsluiert. Verschillende zinnebeeldige verschijnselen doen zich verder nog voor, zooals de zegenwagen en de boom der kennis van 't goed en kwaad, de aanvechtingen der kerk enz. Het geheel eindigt, dat Mathilde hem in de Eunöe, de herinnering aan de goede werken, een bad laat nemen, waarna Dante als herboren oprees en zich gevoelde rein en geschikt tot den opgang naar de sterren. Hier eindigt het Purgatorio en het Paradiso begint, waarvan de dichter de volgende voorstelling geeft.</p>
<p>De dichter, door Beatrice begeleid, stijgt eerst, door de sfeer van vuur, den uitersten dampkring, naar de zeven planeten of hemelen, die de aarde omringen en wier kringen al grooter en grooter worden. Deze sferen zijn: die der maan, waar de onstandvastigen in de kloostergelofte; van Mercurius, waar de roem en eerzuchtigen, als keizer Justinianus; van Venus, waar de geesten zijn, die aardsche liefde koesterden, zonder de hemelsche te vergeten; der zon, waar de wijzen en geleerden, de kerkvaders en godgeleerden, zooals Thomas van Aquino zich ophouden; van Mars, waar de geloofshelden, waar de rechtvaardigen en van Saturnus, waar de heilige kluizenaars vertoeven. Deze sferen vormen het laagste deel des hemels; daarop volgen de vaste sterren, waar een hooger graad van liefde heerscht. Maria en de apostelen verschijnen hier voor 't verhelderd oog des dichters. Achtereenvolgens komen de sferen, waar Petrus, Jacobus en Johannes zetelen. Doch daarmede is ook de uiterste grens van het geschapene bereikt. Daarop volgt dé kristallijnen hemel, welke alle licht ontvangt van God zelven, die het middelpunt er van uitmaakt. Hij is in negen kringen verdeeld. Het naast bij het lichtpunt of God wonen de Serafijnen, in liefde ontvlamde geesten; de Cherubijnen, die de volle wijs-<pb n="325"/>heid bezitten; en de Tronen, zinnebeelden der rechtvaardigheid. Dan volgen ook in drie kringen, de Heerschappijen, de Krachten en de Machten en eindelijk de Vorstendommen, de verkondigers van Gods wil aan de vorsten, de Aartsengelen, de hoogste godsgezanten en de Engelen, zijne gewone dienaren. Beatrice verdwijnt, zoodra de dichter tot het hoogste, den kristallijnen hemel, verheven is. Bernard van Clairvaux, de beroemde Mystieker, laat hem het aangezicht van Maria aanschouwen en beschrijft hem 
de heilige Paradijsroos, waarin de heiligen van het oude en nieuwe testament zich vereenigen. In den laatsten zang is de dichter rijp voor de aanschouwing van den drieëenigen God, welke hem door de moedermaagd wordt aangewezen. Des dichters geest, begeerte en wil werd nu bewogen, gelijk een rad in effen ommezwaai, door de liefde, die beweegt zon en sterren.</p>
<p>De Commedia van Dante is zonder twijfel een voortreffelijk gedicht. De hoogste en verhevenste begrippen en gevoelens der middeleeuwsche Christenheid zijn er op de meest volmaakte wijze in uitgedrukt. De vereering der vrouw is nergens tot zulk een ideale hoogte gevoerd, als in de verheerlijking van des dichters liefde voor Beatrice, die van haar stoffelijk hulsel verlaten, zijn edeler wederhelft wordt, die hem tot al wat goed en groot is opheft. Zij is het ideaal van de vrouw in het aardsche paradijs, zooals Maria, de moedermaagd, niet minder prachtig in den hemel geschilderd wordt. De politieke, godsdienstige en wetenschappelijke begrippen van den tijd worden in dit gedicht door Dante omvat en veredeld. Alleen de ridderschap zoude zich over hem kunnen beklagen. Doch de dichter, die van alles ernst maakt, kon geen hulde bewijzen aan het ijdele en dikwerf ongerechte wezen der ridderschap, die in Italië toch nooit bloeide en in Dante's tijd ook elders reeds in verval kwam. Dat hij het grootsche en edele er van diep gevoelde, bewijst onder anderen de beschrijving van het fonkelende kruis, dat op Mars door de helden, welke voor het geloof streden, gevormd wordt (Paradiso zang XIV). De geheele Commedia zoude men één politiek gedicht kunnen noemen, zoo rijk is zij in beschrijvingen van politieke personen, bovenal in de verheerlijking van het Romeinsche keizerschap, dat, volgens den dichter, alleen in staat is om aan de Christenheid den gewenschten vrede te brengen. In uitspraken over de kerk en de kerkelijke toestanden is de Commedia niet minder rijk. Aan den eenen kant is hij bitter tegen de pausen, waarvan Petrus zegt (Paradiso, vs. 22-28): ‘Hij die op de aarde zich meester gemaakt heeft van den zetel, die in 't oog van Gods zoon nog steeds 
ledig staat, heeft van mijn grafstee een riool gemaakt van bloed en stank, waarover Lucifer zich verheugt.’ Maar daar tegenover staat het hoog ideaal van de verheffing der kerk (Purgatorio XXXIII) en de hooge eer, die hij betoont aan de monniken, vooral aan de Dominicanen en Franciscanen, in de verheerlijking der stichters hunner orden.<note n="1)" place="foot">In den 11den zang van het Paradiso spreekt Thomas van Aquino, een dominicaan, een heerlijke lofrede uit op Francisco di Assisi, den stichter der orde van de Minderbroeders; terwijl in den 12den zang de Franciscaan Bonaventura niet minder schoon zich uit over Dominicus, den stichter der orde van de Dominicanen. Deze trek des dichters is te fijner, omdat in zijn tijd de grootste vijandschap tusschen die orden bestond welke in den hemel verzoend zijn.</note> De hooge achting, die hij de scholastieke geleerdheid toedraagt, bewijst hij door den lof aan Thomas van Aquino en Al-<pb n="326"/>bertus Magnus<note n="1)" place="foot">X, 94 vgl. Thomas van Aquino is de schrijver van de Summa Theologiae; het voornaamste werk over de Middeleeuwsche kerkleer. Albertus Magnus is vooral als natuurkundige bekend.</note> toegezwaaid; terwijl Bernardus van Clairvaux, de beroemde mystieker, alleen in staat is om den dichter tot de diepste geheimen der godheid te geleiden.</p>
<p>Bij Dante moet men evenzeer de veelzijdigheid van kennis bewonderen, als de kracht, waarmede hij de rijke stof met den tooverstaf van zijn genie beheerscht. Hij blijft steeds de scheppende kunstenaar, die zich zelven meester is. De geleerdheid der Scholastieken en der Mystieken, het volksleven en de overlevering, worden gelijkelijk door zijne phantasie en verstand omvat, zoodat hij alles als in één brandpunt vereenigen kan. Ook was Dante groot genoeg om wegens zijn verheven bespiegeling de werkelijkheid niet te vergeten. De uiterlijke en de innerlijke wereld weet hij even goed te waardeeren. Niettegenstaande al de rampen en ellenden, die hem in zijn privaat en in zijn publiek leven troffen, niettegenstaande de eindelooze verwarring, die in Italië, ja in de geheele Christenheid en niet het minst in de kerk heerschten, is hij sterk genoeg om niet aan de toekomst te wanhopen en zijne idealen te behouden. De mensch heeft volgens hem tweederlei soort van zaligheid. De eene bestaat in het doen van edele en groote daden, de andere bestaat in het genot van het ideale leven, in de beschouwing van de grootheid en liefde Gods. Zooveel hij in staat was, zocht hij beide te vereenigen. Zijn politieke werkzaamheid leed echter schipbreuk op de ongunst der tijden; zijn ideaal leven maakte hem tot den schepper der Commedia.<note n="2)" place="foot">Onder het tal werken, die ter verklaring van de geheele Commedia of van enkele gedeelten geschreven zijn, noem ik hier slechts: Schlosser, Studien über Dante, 1856, Vorträge und Studien über Dante Alighieri, von C.F. Göschel. Berlin, 1863. Dante et les origines de la langue et de la littérature italiennes, par Fauriel. Paris, 1854. Critical, historical und philosophical contributions 
to the study of the Divina Commedia, bij H.C. Barlow. London, 1864. Naar aanleiding van het laatstgenoemde werk schreef A.S. Kok eene verhandeling over Dante en zijne Divina Commedia, geplaatst in de Vaderl. Letteroef. 1866. I, bl. 223-255.</note></p>
<p>De drie deelen van dit met de meest fijne kunst vervaardigde dichtstuk sluiten geheel in een; zoodanig echter, dat elk gedeelte er van een bijzonder karakter draagt. Zoo is de <hi rend="spat">Inferno</hi> verreweg het meest plastische. De groote verscheidenheid der toestanden en persoonlijkheden verheffen het bijna tot een dramatisch stuk, waarin voortdurend handeling heerscht. Men heeft de scherpte en bitterheid er van voor een gedeelte toegeschreven aan de treurige ervaring van den dichter in den eersten tijd zijner ballingschap. Door zijne studie en door zijne hooge idealen werd des dichters blik echter ruimer en het leed van het tegenwoordige verzacht door de hoop op eene betere toekomst. In dien tijd schreef hij de Purgatorio, waarin een hooger politiek en de wetenschap op den voorgrond treedt; terwijl de kunst zich vooral in liefelijke schilderingen en beelden openbaart. Het derde deel, het Paradiso, is geschreven toen Dante in al zijn hoop voor het tegenwoordige bedrogen was en ze alleen op een meer of min verwijderde toekomst gevestigd had. Hij sluit, zich af van de werkelijkheid en geeft zich voortaan geheel over aan de idealen van liefde en vrede, die
<pb n="327"/>geheel zijn ziel vervullen. Het Paradiso is bijna geheel lyrisch en vol kleuren. Het is de kroon van 't werk, doch uit het oogpunt der middeleeuwsche Christenheid beschouwd. De tinten verliezen zich er zoo in het oneindige, de allegorie wordt zooverre voortgezet, de mystiek wordt zoo diep en onbepaald, dat zij, die geen behagen in zulk een spel der phantasie scheppen, zich er spoedig van afwenden. Men bedenke echter dat voor Dante en zijne geloofsgenooten het voorgestelde de hoogste heiligste ernst uitmaakte. De scherpte van teekening treft in het Inferno, de schoone schildering roert in het Purgatorio, maar de vele fijne kleuren in het Paradiso verwarren.</p>
<p>Het is niet mogelijk de eigenaardige voortreffelijkheid van de Commedia hier geheel in 't licht te stellen. Zooals dit gedicht de middeleeuwsche wetenschap en kunst in hare hoogste verheffing vertoont, is het tevens het eerste kunststuk geworden der nieuwere Italiaansche Letterkunde. De taal van Dante is sedert het model der latere dichters gebleven en het Toscaansch had hiermede voor altijd op de overige dialecten van Italië getriomfeerd. Dantes Commedia vordert een ernstige studie, die echter altijd beloond wordt; want zij is met zooveel kunst samengesteld, dat deze het der beoefening alleen waardig zou maken; doch ook de inhoud is van dien aard, dat men daarbij bijna alle menschelijke en goddelijke toestanden als doorloopt en zoo in eenig gedicht, wordt hier de zuivering en verheffing der hartstochten door schrik en medelijden verkregen.</p>
<p>Hoezeer de ware schoonheid van de Commedia eerst door de kennismaking met het geheel genoten wordt, trekt echter het Inferno, hoe gruwelijk ook menigmaal de voorstelling is, de meeste bewonderaars. Ook enkele gedeelten er van kunnen meer bijzonder geroemd worden. Daartoe mag men rekenen in het Inferno; de voorstelling van de ongelukkige geliefden Paolo Malatesta en Francesca di Rimini, V, 73-142; de schildering der Fortuin, VII, 73-97; het gesprek met den trotschen Ghibellijn Farinata en met Calvalcanta Cavalcanti in den tienden zang, met Piere delle Vigne, XIII, 28-109 en bovenal de voorstelling van den schrikkelijken hongerdood, dien Ugolino della Gherardesca met zijne zonen onderging. XXXIII. Zonder twijfel de meest, roerende en treffende schildering, die ooit van zulk een gruwzaam feit gemaakt werd. Juist de soberheid en matiging van uitdrukking maakt het zoo schoon. Bilderdijk heeft het afzonderlijk in onze taal overgebracht.<note n="1)" place="foot">In de Nieuwe Oprakeling.</note> Hierbij kan men nog voegen de beschrijving van Lucifer in gezang XXXIV. In het Purgatorio munten bovenal uit: de samenkomst van den dichter met den zanger Casella, II, 76-118, de beschrijving, welke Buonconte van zijnen dood in den slag bij Campaldino geeft, V, 94-129; de voorstelling der partijschappen in Florence en in Italië, VI, 76-151; het gesprek met de schoone Sofia van Siëna, XIII, 91-154, de beschrijving der bewoners van het Arnodal; XIV en bovenal de verschijning van Beatrice in gezang XXX. In het Paradiso heeft de lyriek, deels des verstande deels des gevoels, zoozeer de bovenhand, dat er minder episoden in voorkomen, die onzen smaak bevredigen, hoewel ook in dit gedeelte verschillende treffende schilderingen voorkomen, zooals van het schitterend kruis, dat de 
kruisvaarders en andere strijders voor het geloof vormen, in zang XIV, het heerlijke tafreel, dat
<pb n="328"/>Dantes voorvader Cacciaguida van den vroegeren toestand te Florence ontwerpt, XV, 97-135, de schildering der ellenden van de ballingschap, XVII, 46-100 en dan de verhevene schildering van de hemelroos, XXX en XXXI en het schoone gebed van Maria, dat Bernard van Clairvaux uitspreekt, XXXIII, 1-42.</p>
<p>De geschiedenis der studie van de Commedia bevat eene litteratuur op zich zelve. Wij zullen hier slechts een paar bijzonderheden van vermelden. In verschillende Italiaansche steden werden leerstoelen voor de verklaring er van opgericht. Het eerst deed dit Florence bij besluit van den 3<hi rend="sup">den</hi> Aug. 1373. Boccacio werd daartoe benoemd en hield zijne voorlezingen en uitvoerige verklaringen over het Inferno in de kerk van S. Stephano. Hij kwam slechts tot XVII, 17. Na zijnen dood werden deze lessen door verschillende beroemde mannen, zooals Filippo Villani, Marcio Filelfo en anderen voortgezet. Te Bologna geschiedde hetzelfde en van 1375 las aldaar Benvenuto de Rambaldi da Immola zijn beroemde verklaring, waarmede hij tien jaar bezig was. Te Pisa, te Venetië en Piacenza werden gelijke leerstoelen opgericht. Dantes eigen zonen, Petro en Jacopo, worden de oudste uitleggers der Commedia genoemd. In 1350 droeg de aartsbisschop van Milaan, Giovanni Visconti, aan zes der beroemdste Italiaansche geleerden op, om eene Commentaar op dit gedicht te vervaardigen. In 't begin der 15<hi rend="sup">de</hi> eeuw, besteedden vele geestelijken bij het Concilie te Constanz hunnen ledigen tijd aan de studie der Commedia en een hunner, Serravalle, bisschop van Fermo, bracht haar in latijnsch proza over. Gedurende de volgende eeuwen werd de studie er van wel voortgezet, maar hield zich veelal met geringe bijzonderheden bezig; totdat zich in deze eeuw een bijzondere geestdrift voor de Commedia openbaarde, waarin de meest beschaafde en ontwikkelde lieden van de meeste natiën in Europa deelen. Dat blijkt ook uit de vele uitgaven, vertalingen en verklaringen van de Commedia, welke in deze eeuw het licht zagen. De eerste uitgave der Commedia is van 1472 te Foligno.
In de 15<hi rend="sup">de</hi> eeuw verschenen er nog bovendien zes van; in de 16<hi rend="sup">de</hi> eeuw 8 en in de 18<hi rend="sup">de</hi> eeuw slechts 3 uitgaven. De beste uitgave is die van prof. Witte in 1862, de prachtigste, die van lord Vernon, in 1858, die bovendien verschillende Commentaren, zooals van Pietro Dante, in 't licht deed verschijnen.</p>
<p>Wij zullen hier nog slechts iets over de vertalingen bijvoegen. Onder de Latijnsche vertalingen is die, welke Witte uitgaf,<note n="1)" place="foot">Divina Comedia hexametris lat. reddita ab abbate della Piazza, edidit C. Witte. Lipsiae, 1848.</note> de voornaamste. Onder vele Fransche vertalingen zijn op te merken, die van L. Ratisbonne, welke getrouw bijna woordelijk vertaalt.<note n="2)" place="foot">L'enfer trad. en vers par L. Ratisbonne. Paris, Levy 1853-1854 2 vol. doch later meermalen herdrukt, zooals ook le Purgatoire 1856 2 vol. en le Paradis, 1860 2 vol.</note> Meer vrij, maar daardoor vloeiender is de vertaling van den bekenden abt de Lamennais.<note n="3)" place="foot">La Divine Comédie de Dante Alighieri, précédée d'une introduction sur la vie, la doctrine et les oeuvres de Dante, par Lamennais. Paris, 1855 3 vol.</note> De vertaling van J.A. de Mongis, welke het midden tusschen een al te woordelijke en eene te vrije overzetting bewaart, wordt ook zeer geprezen.<note n="4)" place="foot">La Divine Comédie de Dante, traduite en vers français par J.A. de Mongis. Paris S. Hachette, 1857.</note> In 't En-<pb n="329"/>gelsch is de Commedia ook herhaalde malen overgebracht. In 't begin dezer eeuw leverde H.F. Carey eene vertaling, die echter later overtroffen werd door die van J.C. Wright, C.B. Cayley en anderen. J.A. Carlyle gaf den text en de woordelijke vertaling uit van het Inferno. W. Longfellow heeft eenige gezangen van het Paradiso in versmaat overgebracht. In Duitschland wedijverden verschillende talenten, om een goede vertaling van de Commedia te geven. De opmerkelijkste, in rijmloozen jamben, is die van koning Johan van Saksen.<note n="1)" place="foot">Göttliche Komödie, metrisch
übertragen und mit Erlaüterung von Philalethes. Dresden, 1839-1849 3 vol. in 40.</note> Zeer geprezen wordt ook die van A. Kopisch.<note n="3)" place="foot">Halle, 1867.</note> Zeer getrouw is die van L.G. Blanc<note n="2)" place="foot">Berlin, 1837-1841.</note> en thans is A. Doerr weder met eene begonnen.<note n="4)" place="foot">Uitgekomen is: ‘die Hölle uebersetst von A. Dörr.’ Darmstadt, 1867.</note> Ons land verheugde met eene geheele vertaling der Comoedia de heer A.S. Kok en bracht in verrukking en bewondering de vertaling van het Inferno door Dr. Hacke van Mijnden,<note n="5)" place="foot">Dante's Divina Commedia. Metrische vertaling, voorzien van opheld. en afbeeld. door A.S. Kok. Haarlem, Kruseman, 3 deel. 1863-1864. Deze goede en goedkoope vertaling maakte Dantes Commedia het eerst voor alle Nederlanders toegankelijk.</note> die echter, als lord Vernon, slechts voor weinigen zijn schitterend werk bestemde.</p>
</div>
<div type="section">
<head rend="h4">Het humanisme, Petrarca.</head>
<p>17. In de middeleeuwen heeft het zonder twijfel noch aan diepte van gevoel noch aan fijnheid van oordeel ontbroken. De Mystieken en Scholastieken hebben in dat innig gevoel zoo diep getast en dat scherp verstand zoo fijn uitgeplozen, dat hunne voorstellingen voor die der Indische of Persische wijzen niet behoeven te wijken. In daden zien wij er even als in de gedachten eene buitensporigheid heerschen, waarbij alle maat en harmonie uitgesloten is. Grove zinnelijkheid met fijne teerheid, ruwe domheid met buitengemeene geleerdheid vinden wij gepaard gaan. Noch in de philosophie, noch in de poëzie, die zoo nauw samenhangen, kende de phantasie perken.<note n="6)" place="foot">De Komedie van Dante Alighieri. In dichtmaat overgebracht door Dr. J.C. Hacke van Mijnden. Eerste deel. De Hel. Haarlem, 1867. Deze prachtuitgave is versierd met de schoone platen van Gust. Doré, en bevat den Italiaanschen text en eene vertaling in Terzinen. Toen het Duitsche Dante-Gesellschaft dit werk ontving, verklaarde men openlijk: Das Ganze, in honorem Dantis veranstaltet, gereicht sowohl dem Herausgeber und Uebersetser, als der Nation, unter der es erschienen, zur Ehre. Wahrlich ein Volk das Männer, wie Dr. Hacke von Mijnden besitst, die ihren Reichthum, ihr poëtisches Talent und ihre studien zu solchen glänzenden Huldigungen des Genius verwenden, muss auf einer hohen Stufe der Enropäischen Kultur-leiter stehen.</note> De onnatuur van het kloosterwezen strafte zich zelve door overspanning van daad en gedachte. Allen die van hevige hartstochten houden, kunnen in de middeleeuwen te recht. Barbaarsche wreedheid aan den eenen kant, buitensporige en onnutte zelfverloochening en opoffe-<pb n="330"/>ring aan de andere zij. De hoogste dweeperij met het 
puntigste rationalisme ontmoet men er. Men streefde wel naar eenheid en vrede, maar had toch steeds verdeeldheid en strijd. Toen de kerk met geweld de eenheid wilde handhaven, werd zij wreed en tyranniek. Hoe meer de kerk en de kloosters macht kregen, hoe meer de natuur verkracht werd, hoe meer de litteratuur zich afscheidde van het leven en dus haar innerlijke kracht verloor. De poëzie verloor zich geheel in ijdele beelden der phantasie. In de 14<hi rend="sup">de</hi> eeuw openbaart zich overal en in alles verval. De Dominicanen en Franciscanen, hoewel onderling in strijd, houden nog met moeite de kerk bijeen. De poëzie ging onder in symboliek en allegorie. Het middeleeuwsche leven verstijfde en verdorde. Het werd tijd dat de natuur en de eenvoud, vooral de harmonie tusschen daad en gedachte hersteld werd. Dit konde toen alleen de oude wereld doen, wijl de phantasie zich daar niet zoover van de werkelijkheid verwijderd had. Juist toen de eenzijdigheid der Mystieken en Scholastieken alle verband tusschen de materie en de voorstelling verbroken had, trad het humanisme op, wel niet zoo zuiver, als het behoorde te zijn, maar toch als een krachtig geneesmiddel tegen de éénzijdige geleerdheid en tegen de dwaze dweeperij. Beiden waren een ziekte geworden; de gezondheid van lichaam en ziel werd hersteld door het humanisme. Wat ik daarover vroeger gezegd heb, moge hier zijne plaats vinden.<note n="1)" place="foot">Petrarca, de profeet van het Humanisme, een voorlezing door Dr. W. Doorenbos. Winschoten, 1860.</note></p>
<p>Dante, de eeuwige en groote dichter, had al het verhevene en diepzinnige wat in de middeleeuwsche wetenschap verborgen lag, in een gedicht, dat eerst voor onze eeuw geschapen schijnt, heerlijk ontvouwd en verbonden; maar daarna scheen het noodig, dat die geest der middeleeuwen wegstierf om voor eene nieuwe en vrijere levensrichting plaats te maken. Juist toen stond de man op, die met den eenen voet in het land van zijnen oorsprong staat, terwijl hij den anderen tot ver in de toekomst zette. Ik bedoel Petrarca, den vader van het moderne humanisme.<note n="2)" place="foot">Dante is stellig veel idealer karakter dan Petrarca, die juist door zijne grootere middelmatigheid meer invloed kreeg op zijne tijdgenooten; terwijl daar, waar hij ééne richting der Middeleeuwsche poëzie volmaakte, zijn groot gebrek ligt en zijn invloed nadeelig voor de toekomst werkte, ik bedoel in zijne minneliederen.</note></p>
<p>Het humanisme wil in betrekking tot kennis, veelzijdigheid; tot den vorm, elegantie; en tot gezindheid, waardeering van het vrije en natuurlijke menschelijk gevoel; het doel er van is eene groote en edele individualiteit te ontwikkelen. De beweging, welke het humanisme deels veroorzaakt, deels begeleidt, is het gevolg van den dwang der natuur om het evenwicht tusschen het leven en de wetenschap te herstellen. Het was de geest van vrijheid en schoonheid, die eensklaps uit het graf verrees, en de verstijving, waarin de menschelijke gedachte, als door eene betoovering gebonden lag, door een zachten en liefelijken gloed deed verdwijnen. Het was een geluk voor de opkomst der nieuwe kracht, welke voortaan Europa verjongen zoude, dat de strijd geheel op onzijdig gebied gevoerd konde worden. De wereld der oudheid was toch evenzeer toen een nieuwe wereld voor het rijk der gedachten, als het ontdekte Indië en America zulks voor de stoffelijke natuur werd. Aan de kunst werd zoo een nieuw gebied aan-<pb n="331"/>gewezen, om de macht van het subjectieve gevoel tegenover de verstandelijke objectiviteit der middeleeuwen te verheffen.</p>
<p>De Italiaansche humanisten, wier rei Petrarca aanvoert, hebben de wetenschappen niet willen herstellen in den zin, waarin wij van geleerdheid spreken. Zij trokken dit zelfs zoo ver, dat zij degenen hunner, die daarin meer uitmuntten, dan door kunst, zooals o.a. Manetti en Biondi, een lageren rang toekenden. De humanisten in Italië representeeren ook den tijd van twijfel en ongeloof tegenover het dogmatisme en mysticisme. Zij vereerden de oudheid, zooals zij die verstonden, omdat zij er een schooner en natuurlijker leven in ontdekten, dan zij in hunne dagen opmerkten. Het nieuwe leven, dat hierdoor gewekt werd, is een frissche stroom geworden, die de wetenschap gezuiverd en de kunst verheven heeft. Gelijk de humanisten in helderheid en sierlijkheid van taal en stijl de Ouden en vooral Cicero tot maatstaf namen, zoo keerden de rechtsgeleerden meer en meer tot de bronnen, de oud-Romeinsche rechtsgeleerden terug en zuiverden. daardoor hun vak van alle middeleeuwsche vuil en onreinheid. Ook vele godgeleerden hebben zoo hun vak van alle latere bijvoegselen en verklaringen gemeend te moeten reinigen en namen daarbij den Bijbel tot eenigen maatstaf. Allen volgden denzelfden weg, die hen tegen willekeur behoedde en die vastheid gaf aan hunne kritiek. Zij konden dan gezag tegen gezag stellen. Hetgeen echter eerst een deugd was, werd later een gebrek. De navolging der oudheid bleef zich weldra alleen bij den vorm bepalen en gaf aanleiding tot een nieuw formalisme, waartegen de natuur zich eerst in de vorige eeuw verhief. Zoo was het echter niet bij de opkomst en den bloei der nieuwere richting. Eerst langzamerhand kregen de stijve vormen der middeleeuwen weer kracht genoeg om zich over hunne verwaarloozing op het humanisme te wreken. Hier kan dit alles echter niet 
uiteengezet worden, doch het was toch noodig op eene richting te wijzen, welke op de nieuwere letterkunde zulk een geduchten invloed uitgeoefend heeft. Bij Petrarca vinden wij reeds alle beginselen er van, die later echter scherper ontwikkeld werden.</p>
<p>Francesco Petrarca werd den 10<hi rend="sup">den</hi> Juli 1304 te Arezzo geboren.<note n="1)" place="foot">Over Petrarca is veel geschreven en hij is naar men zijnen invloed op de nationale letterkunde van zijn land of dien op de restauratie der klasieke oudheid beschouwt, verschillend beoordeeld. Een der beste beschrijvingen van zijn leven leverde Blanc in de groote Hallische Encyclopaedie van Ersch en Grüber. Belangrijk is ook: Petrarque. Etude d'apres de nouveaux documents par Mézières. Paris, 1865.</note> Zijn vader was notaris te Florence geweest, doch in 1302, tegelijk met Dante, uit die stad verbannen. In 1305 begaf hij zich met zijn familie naar Avignon, waar toen de pauselijke stoel gevestigd was. Francesco werd voor de rechtsgeleerdheid bestemd. Daarvoor begaf hij zich naar de universiteit, eerst 4 jaren te Montpellier, later 3 jaren te Bologna; maar welke drangredenen zijn vader ook gebruikte, Francesco las Virgilius en Cicero, of maakte minneliederen in het land der troubadours en op hunne wijze, doch verwaarloosde de studie der rechtsgeleerdheid. In 1326 stierven zijne ouders en keerde hij met zijnen broeder Gherardo naar Aviguon terug, waar het bleek dat trouwelooze boedelberedders een groot deel van de erfenis zoek gemaakt hadden. Zoo bleef beiden niets overig dan in een klooster te gaan. Zij deden het. De vlugge, levendige en ta-<pb n="332"/>lentvolle Francesco wist zich echter spoedig aan het hof te Avignon bekend en bemind te maken. Onder hen behoorde de bisschop van Lombez, Jacopo Colonna. Toen Petrarca drie-en-twintig jaar oud was, ontvlamde hij in liefde voor Laura, de dochter van Auderberto de Novel, een aanzienlijk inwoner van Avignon. Zij was in 1308 geboren en sedert 1325 gehuwd met Hugo de Sade. Petrarca maakte de 
eerste bekendschap met haar op goeden vrijdag, den 6<hi rend="sup">den</hi> April, van het jaar 1327. Tot haren dood toe, in 1348, bleef hij haar als zijne beminde vrouw op de wijze der troubadours huldigen, zonder dat dit echter veel invloed op beider leven uitoefende. Petrarca deed vele reizen en bezocht o.a. Gent, Luik, Aken, Keulen, Lyon. In 1336 werd hij door zijnen beschermer Jacopo Colonna, wiens geheele familie Petrarca gunstig was, uitgenoodigd om naar Rome te komen. Hij bleef hier korten tijd, want de verlatenheid der beroemde stad deed hem verdriet aan. Ook andere steden van Italië bezocht hij en bevond zich in 1337 weder te Avignon. Toen kocht hij een klein landgoed bij de heerlijke bron Vaucluse, die in het gebergte van Dauphiné ontspringt. Zijn vierjarig verblijf aldaar is beroemd geworden door de vele geschriften, welke hij er vervaardigde. Zoo schreef hij dan het boek de <hi rend="spat">vita solitaria</hi>, over het leven in de eenzaamheid, een boek <hi rend="spat">de Otio religiosorum</hi>, over den vrijen tijd der geestelijken, bovendien vele Latijnsche brieven en eclogae; ook begon hij er met zijn groot Latijnsch epos, Africa, waarmede hij zijnen roem voor eeuwig meende te vestigen, hetgeen hem echter bij zijne tijdgenooten slechts gelukte. Meer bekend zijn gebleven zijn Italiaansche gedichten, waaronder de drie canzones op Laura's oogen,<note n="1)" place="foot">De 6de, 7de en 8ste in de verzameling zijner Rime.</note> welke de drie zusters of de drie gratiën genoemd worden. Zijn roem steeg door dit alles zoo hoog bij zijne tijdgenooten, dat hij den 23<hi rend="sup">sten</hi> Augustus 1340 een brief van den senaat te Rome ontving, waarin deze hem uitnoodigde naar Rome te komen, om daar plechtig op het capitool als dichter 
gekroond te worden. Kort daarna kreeg hij een dergelijke uitnoodiging van de universiteit te Parijs. Vóór die plechtige hulde hem bewezen werd, begaf hij zich naar Napels, waar de koning Robert hem met eerbewijzen overlaadde en hem openlijk examineerde. Hierna werd hem den 8<hi rend="sup">sten</hi> 1341 te Rome met groote statie en onder het aanschouwen van een talrijke menigte door den senator Orso de lauwerkrans op zijn hoofd gedrukt. Sedert was het leven van Petrarca als één triomf. Overal in Italië en elders werd hem door aanzienlijken en geringen de hoogste eer bewezen. Hij was toen zonder twijfel de meestgeëerde en de beroemdste man der Christenheid, hetgeen weder op de waardeering der studiën, die hij beminde en waarop hij zich toelegde, een buitengemeen gunstigen invloed uitoefende. Het laatst van zijn leven bracht hij door te Argua, in de buurt van Padua. Hij had hier een fraai huis gebouwd en leefde er in rust en kalmte, welke afgebroken werd, toen de heer van Padua, Francesca da Cararra, hem dringend uitnoodigde om voor hem een gezantschap naar Venetië op zich te nemen. Hoewel Petrarca hier zijn doel bereikte, deed hij daarbij echter, even als Dante, eene ongesteldheid op; den 19<hi rend="sup">den</hi> Juli 1374 des morgens vond zijne familie hem dood in zijne bibliotheek, met het hoofd op een boek leunend. Zeventig jaren oud had hem een beroerte getroffen. Buitengemeen was de rouw, dien men in Italië over dit verlies
<pb n="333"/>betoonde, en schitterend de stoet, die den dichter de laatste eere bij de begravenis bewees. Zijn schoonzoon Francesco Borsano liet boven zijn graf in den omtrek van de kerk te Argua een marmer monument op vier zuilen oprichten, dat men daar nog heden zien kan.</p>
<p>Het onderscheid tusschen Dante's lot en dat van Petrarca is treffend. De eene telkens diep getroffen in zijn innigste hoop, en als balling van 't eene oord naar 't andere trekkende; wel geëerd door enkelen, maar toch rampspoedig in alles; de andere daarentegen een glorierijk leven leidende, waarin hem meer eer en geluk te beurt viel dan waarop hij zelfs in zijne grootste ijdelheid gehoopt had.</p>
<p>Petrarca behield van der jeugd af zijne onafhankelijkheid. Nooit heeft hij een vast ambt op zich willen nemen, nimmer zelfs bij de schitterendste aanbiedingen zich aan één bepaald persoon verbinden. Zoo bad paus Urbanus V hem te Rome te komen, alleen om de curie tot sieraad te verstrekken, doch Petrarca weigerde. Hij bezat een onbegrensde eerzucht. ‘De liefde naar roem,’ roept hij ergens uit, ‘is de machtigste drijfveer tot verhevene daden.’ Hierdoor gedreven, voldeed hij te meer aan het grootste genot dat hij kende, namelijk te lezen, te schrijven en te denken. ‘O! als gij wist welk een vurig verlangen in mij gloeit om te lezen en dan daarover te spreken,’ schrijft hij aan een vriend. In de Ouden, wien geschriften hij al vroeg leerde bewonderen, vond hij verwante gemoederen. Augustinus, Seneca en Cicero en onder de dichters Virgilius waren zijne meestgeliefde schrijvers, waarin hij zich geheel verdiepte. Hij zag in hunne geschriften een school voor het leven, en maakte dus den inhoud er van als tot zijn persoonlijk eigendom. Met al den gloed zijner overtuiging en taal ijverde hij tegen de scholastieke geleerdheid, welke zich meer en meer van de natuur vervreemdde en op weg was om door gebrek aan den stroom des levens te verdorren. ‘Niets heeft waarde,’ zeide hij, ‘dan hetgeen op het werkelijk leven betrekking heeft. Geene geleerdheid kan achtingswaardig zijn, waarvan het doel buiten de belangen van den mensch loopt.’ Evenzeer veracht hij de slaven of handwerkers in de wetenschap. ‘De wetenschap mag geen koopwaar zijn en toch wordt zij zoo gedreven op de universiteiten, die nesten van duistere en dorre geleerdheid zijn.’ Ook van de specialiteiten houdt hij niet. De 
scholastieken scheidden alle vakken vaneen; volgens Petrarca moet de ware geleerde, geschiedvorscher, wijsgeer, dichter en theoloog zijn. Onafgebroken voerde hij dus strijd tegen de beoefening der wetenschap op de universiteiten. Zijne slagen troffen de Astrologie en Alchymie, de Geneeskunde en de Rechtsgeleerdheid. Hij bestreed in alles het dogmatisme en ijverde tegen al wat het gezond verstand en de vrije natuur in den weg stond. Zoo jammert hij er over dat het natuurlijk recht door allerlei spitsvindigheden verdraaid werd, en brandmerkte de laagheid, waardoor de goede trouw en de eerlijkheid hare natuurlijke beschermers verloren hadden.</p>
<p>Het scherpst hekelde hij echter de scholastieke philosophie. Als een andere Socrates ijverde hij tegen de sophistiek er van. Onvruchtbaar, zoowel voor de ware kennis, als voor het leven, waren volgens hem de ijdele spitsvondigheden en beschouwingen der katheder-wijzen, met hoe hooge bewondering het domme volk hen ook aanstaarde. Tegenover de navolging van Aristoteles stelt hij de beoefening van Plato. Wat de theologie betreft, de geleerdheid der pralende dialectici, die de heilige wetenschap ont-<pb n="334"/>wijdden, boezemt hem evenmin eerbied in als de spookachtige verschijning der monniken. De geschriften der Ouden werden in dien tijd, zoo zij al gelezen werden, alleen geacht om den inhoud voor de vakstudie. Petrarca beminde in Virgilius vooral de zoetvloeiendheid, in Cicero de geestigheid en sierlijkheid.</p>
<p>Zonder twijfel zijn de verdiensten van Petrarca het grootst in de herstelling der classieke letterkunde. Hij deed dit door ijverig de geschriften der Ouden te verzamelen en af te schrijven, maar nog meer door de geestdrift, welke hij door zijne daden en geschriften voor de oudheid opwekte. Petrarca spreekt over zijne Italiaansche gedichten als over een spel zijner jeugd, hij begeert daarentegen vurig te dichten als Virgilius en welsprekend te wezen als Cicero. Zijne Latijnsche geschriften drukken dan ook zijne denkbeelden en richting het best uit. Juist daardoor werkte hij het krachtigst op de ontwikkeling der nieuwere letterkunde. Zijne Africa<note n="1)" place="foot">Petrarca herstelde weer het metrum der ouden in de Latijnsche gedichten.</note> gaf indirekt aanleiding tot de Gerusalemme liberata van Tasso. Zijne Latijnsche brieven werden voortdurend nagevolgd, zoodat men de sporen er van zelfs bij onzen Hooft ontdekken kan. Petrarca is evenwel natuurlijker. Dat Petrarca, hoe tevreden hij ook konde zijn over den invloed zijner geschriften, nog een hooger ideaal zocht te bereiken, blijkt uit de <hi rend="spat">Acedia</hi>, waarin een melancholische stemming heerscht, wijl hij zelf gevoelde dat daad en gedachte bij hem nog niet zoo in overeenstemming waren, als behoorde en hij vurig wenschte.</p>
<p>De Latijnsche geschriften van Petrarca, waaronder de Confessiones voor ons misschien het belangrijkst zijn, worden echter weinig meer gelezen.<note n="2)" place="foot">Behalve de Africa, waarin hij den derden Punischen oorlog bezingt en Scipio zijn held is, schreef hij o.a. nog: de remediis utriusque fortunae - Rerum memo-randarum libri IV, vitae virorum illustrium - de republica optime administranda. De eerste volledige uitgave verscheen te Bazel 1581. Marsand heeft eene bibliografia van alles wat van en over Petrarca geschreven is, uitgegeven. Onder de vele vertalingen zijner Rijmen is vooral de Duitsche van Kekule en Riegeleben. Stuttgart 1845, aan te bevelen. W. Krigar gaf er ook eene in 't licht. Berl. 1855.</note> Zulks is niet het geval met zijne Italiaansche gedichten. Deze zijn onder den eenvoudigen titel van <hi rend="spat">Rime</hi> verzameld en bevatten Canzone en Sonnetten, te zamen 368 gedichten. Hierbij moet men nog voegen de <hi rend="spat">Trionfi</hi>, die hij in zijn ouderdom maakte en waarin hij Dante schijnt na te volgen. Zij bevatten visioenen en allegorische voorstellingen van de liefde, van de kuischheid, van den dood, van den roem, van den tijd en van de godheid. Zij zijn in terzinen vervat. Petrarca bracht het Sonnet, dat uit 14 rijmen bestaat, en waar de Sicilianen zich het eerst op toelegden, tot de hoogste volkomenheid en werd sedert in dezen kunstvorm door tallooze dichters zoowel in zijn vaderstad als in alle andere beschaafde landen van Europa nagevolgd. Ten onrechte heeft men dikwijls aan Petrarca het ijdele woordenspel verweten, waartoe dat geknutsel aanleiding gegeven heeft.<note n="3)" place="foot">Zie hierover The book of the sonnet. Edited bij Leigh Hunt and Adam Lee. London 1867.</note> Ook in de Canzone, het lied der 
troubadours, toonde Petrarca zijn onovertreffelijk meesterschap. Zelfs zij die zeer tegen zijne poëzie uitvaren, zooals Sismondi en Ruth, ontkennen niet dat Petrarca's Son-<pb n="335"/>netten en Canzonen in fijnheid, elegantie en zuiverheid van taal en stijl uitmunten. Wijl hij in zijne minneliederen steeds van Laura zingt, heeft dit tot vele fabelen omtrent zijne betrekking tot die vrouw aanleiding gegeven. Hoe weinig de ideale Laura met de werkelijkheid gemeenschap had, kan men reeds daaruit opmaken, dat toen Petrarca haar nog als eene schitterende en fijne schoonheid verheerlijkte, zij reeds elf kinderen had, terwijl de dichter zelf, niet tegen de zeden dier dagen, twee zonen bij twee verschillende vrouwen verwekt had.<note n="1)" place="foot">F.v. Raumer zegt hieromtrent juist: Es liegen Keine Beweise vor dass Laura jemals Petrarca leidenschaftlich liebte, oder ihrem Gemahle untreu ward. Gewiss war sie, mit Petrarca verglichen, nur unbedeutend, und 11 Schwangerschaften, Kindbetten, Mutterpflichten und derlei für die Schönheit sehr ungünstige Verhältnisse, stellte Petrarca mit Recht als unpoëtisch zur Seite, und liess seiner Fantasie freien Lauf. Dieser bis in die Wolken sich erhebende Idealismus bedurfte jedoch eines realistischen Gegengewichts, und jene zwei natürlichen Kinder Petrarcas thaten seiner Verehrung Lauras gewiss keinen Abbruch - insbesondere wenn man bedenkt, das seine Geliebte wesentlich seine eigene Schöpfung war.</note></p>
<p>Wanneer men er over klaagt, dat de inhoud van Petrarca's rijmen zoo schraal is, vergeet men wel eens zijn prachtige Canzone op Italië (No. 29). Hij wil dat de Italianen zich zelven helpen. ‘Wat doen hier zooveel uitheemsche zwaarden? Waarom wordt de groene bodem rood van het bloed der barbaren? Met recht beschermde de wijze natuur door de Alpen Italië tegen de woede der Duitschers, maar blinde drift, die eigen welzijn vergeet, besmet het gezonde lichaam.’ Hij droomde dus van de bevrijding van zijn vaderland, en richtte zich dan ook vol geestdrift, in een Canzone, tot zijnen vriend Cola di Rienzi, die de oude heerlijkheid van Rome weder scheen te zullen herstellen, doch als een schitterend meteoor weldra in 't niet verzonk. Scherp tastte ook Petrarca de gebreken der geestelijkheid aan, zooals in het 109<hi rend="sup">ste</hi> Sonnet, waar hij van het riool te Avignon zegt: ‘O bron van smart, woning der toorn, school van dwaling en van ketterij; weleer Rome, thans het valsche en goddelooze Babylon, die zoovele weeklachten en zuchten veroorzaakt: o smederij van bedrog en kerker des toorns, waar het goede sterft en het kwade wordt geschapen en gekweekt, gij hel der levenden!’ en in het 107<hi rend="sup">de</hi> Sonnet: ‘Het begeerige Babylon heeft het vat van Gods toorn tot barstens toe gevuld, Venus en Bacchus door snoode zonden en misdaad tot goden verheven. Doch hare afgoden zullen ter aarde geworpen worden, met hare trotsche hemeltergende torens. Edele zielen, die de deugd beminnen, zullen dan de wereld bezitten, dan zal de gouden eeuw, vol van de daden der oudheid, wederkeeren.’ Wanneer een man, die door pausen, keizers, koningen, wereldlijke en kerkelijke vorsten met eerbewijzen overladen werd, zich zoo 
krachtig durfde uiten, mag men hem toch wel niet van volslagen lafheid en vleierij beschuldigen, zooals velen in deze eeuw gedaan hebben.</p>
</div>
<div type="section">
<head rend="h4">Boccacio.</head>
<p>18. <hi rend="spat">Giovanni Boccacio</hi> is de derde van het schoone drietal, dat de Italiaansche letterkunde eensklaps boven die van het overige Europa verhief, nadat zij er zoo lang bij achtergestaan had. Hij was een onechte zoon
<pb n="336"/>van een aanzienlijk koopman te Florence, Giovanni Boccacio di Chellino,<note n="1)" place="foot">De zoon noemde zich veelal di Certaldo, omdat zijne voorouders van het kasteel Certaldo afkomstig waren. Doch reeds lang had dit geslacht zich te Florence gevestigd en aldaar het burgerrecht verkregen. De vader van Boccacio bekleedde er verschillende hooge ambten.</note> bij eene Fransche vrouw, en werd in 1313 te Parijs geboren. Al vroeg nam zijn vader hem mede naar Florence, waar hij goed onderwijs genoot en reeds op zijn zevende jaar blijken van talent en lust voor poëzie aan den dag legde. Zijn vader wilde echter een koopman van hem maken en plaatste hem bij een handelsvriend te Parijs. Toen hij daar zes ongelukkige jaren doorgebracht had, zond deze hem evenwel als ongeschikt weder naar zijn vader terug. Deze liet hem nu reizen en zoo kwam hij 20 jaren oud te Napels, waar hij, na een bezoek aan het graf van Virgilius, zoo in geestdrift voor de oude dichters ontvlamde, dat hij alle handelzaken van zich wierp en zich geheel aan zijne neiging overgaf. Zijn vader stond hem dan ook toe den handel vaarwel te zeggen, maar onder voorwaarde, dat hij in het kanonieke recht zoude studeeren, en toen hij ook dit veronachtzaamde, liet hij hem eindelijk volle vrijheid. Boccacio begaf zich naar Napels, legde zich met ijver op de oude Latijnsche dichters toe en leerde hier ook de Grieksche taal, Welke in Zuid-Italië nog vrij bekend was. Hiermede verbond hij de lectuur van Dantes Commedia, die hij niet minder dan de geschriften der Ouden in eere hield. Ook de wetenschappen van zijnen tijd, de Mathematiek, Astronomie en zelfs de Theologie vonden in hem een beoefenaar. In 1341 geraakte hij het eerst bekend met Petrarca, toen deze vóór zijne krooning 
bij koning Robert vertoefde. Sedert onderhielden beiden een getrouwe vriendschap. In hetzelfde jaar ontvlamde hij in liefde voor donna Maria, de natuurlijke dochter van koning Robert, en reeds sedert 8 jaar met een Napelsch edelman gehuwd. Hij verheerlijkte deze liefde in een roman, <hi rend="spat">Fiametta</hi> geheeten, waarin de heldin Fiametta, d.i. Maria, hare liefdesmarten aan Panfilo, d.i. Boccacio beschrijft. Dit stuk is vol gloed. Daarna schreef hij een verhaal <hi rend="spat">Filicopo</hi>, een roman, waarin de gewoonten en denkbeelden in de Fransche ridder-romans met de voorstellingen der oudheid en der Christelijke hierarchie op een dikwijls potsierlijke wijze verbonden worden; zoo komt b.v. de paus er in voor als een vicarius van Juno. Ten slotte wijdde hij zijne beminde vrouw het epos, la <hi rend="spat">Teseide</hi>, waarin hij de avonturen van twee Thebaansche prinsen, die de amazone Emilia beminden, beschrijft. Volgens eigen verklaring bevat het de geschiedenis van eigene liefdesgevallen. Dit gedicht is vooral daarom voor de geschiedenis der letterkunde opmerkenswaardig, omdat Boccacio daarin zich bediende van de <hi rend="spat">ottavo rime</hi>, achtregelige rijmen, welke sedert door alle dichters in Italië bij het epos gebruikt werden.<note n="2)" place="foot">Zooals in de gedichten van Boiardo, Ariosto en Tasso. De Ameto, hoewel een jager de held er van is, strekte later tot voorbeeld voor de herdersgedichten van Sannazaro, Bembo, Mangini en bereidde daardoor de bekende meesterstukken van Tasso en Guarini voor.</note> Later vervaardigde Boccacio nog een ander epos, <hi rend="spat">Filostrato</hi>, waarin eene episode uit den Trojaanschen oorlog behandeld werd en dat hij ook aan donna Maria opdroeg.</p>
<p>Familieomstandigheden riepen hem in 1342 naar Florence terug, waar
<pb n="337"/>hij zich aan alle politiek vreemd hield en zijnen tijd geheel aan wetenschappelijken of dichterlijken arbeid besteedde. Hij vervaardigde toen o.a. een jagers-idyl, naar den held <hi rend="spat">Ameto</hi> geheeten. Na twee jaren vertoevens, verliet hij, bij het huwelijk van zijn vader, Florence weder en haastte zich naar zijn geliefd Napels, waar koning Robert intusschen gestorven en de regeering in handen was van de lichtzinnige koningin Johanna. De levendige en geestige dichter werd er met open armen ontvangen en stortte zich ten volle in de dartelheid van dat weelderig hof. Hoe groote zinnelijkheid er heerschte, bewijst Boccacio's <hi rend="spat">Corbacchio</hi> of il <hi rend="spat">labirinto d'amore</hi>, eene satire geschreven om zich van onwaardige liefdesbetrekkingen als te genezen. De stemming van het hof kan men daaruit opmaken, dat hij er onder aller toejuiching vele niet zeer stichtelijke verhalen voorlas, welke later in de Decamerone opgenomen werden.</p>
<p>In 1350 stierf zijn vader, en nu vorderden familieaangelegenheden zijn vertrek naar Florence, waar hij vertoeven bleef. Zijne medeburgers stelden hem in verschillende eereambten en droegen den geleerden man, wiens naam geheel Italië door beroemd was, meermalen gewichtige zendingen op. Intusschen legde hij zich met ijver op de studie der klassieke letterkunde toe en verzamelde eene groote menigte handschriften, waarvan hij er vele zelf geheel afschreef. Wijl het getal Grieksche geschriften te Florence nog uiterst gering was, spaarde Boccacio moeite noch kosten om in dit gebrek te voorzien, zoodat men bijna alle Grieksche handschriften, die er in de 15<hi rend="sup">de</hi> eeuw in Toskane te vinden waren, aan hem te danken had.</p>
<p>Hierdoor en door zijne ruime levenswijze waren zijne middelen echter zeer geslonken, waarvan het gevolg was, dat hij dikwijls in geldnood verkeerde. Zijn vriend Petrarca noodigde hem dan meermalen bij zich, waarvan hij ook gebruik maakte, maar op den duur konde hij het verdriet over zijne drukkende omstandigheden niet verdragen. Zijne stemming werd somber, en hij dompelde zich in mystieke dweeperijen. Een Karthuizer monnik, Ciani, maakte hier gebruik van om door een vroom bedrog aan de bekeering, zoo het heette, van Boccacio te arbeiden. Deze, hoewel gewaarschuwd door Petrarca, gaf zich aan zijn angst geheel over. Hij liet zich tot priester wijden en legde zich met ijver op de theologie toe. Hoewel hij deze studie later weder met die der oudheid verwisselde, kreeg hij de oude vroolijkheid niet weer terug. Na eenige omzwervingen trok hij in 1363 naar Certaldo, waar nog zijne kleine woning aangewezen wordt. Hier schreef hij een groot werk de <hi rend="spat">genealogia Deorum libri</hi> XV, een werk over de mythologie der Grieken en Romeinen. Niet veel meer dan een aanhangsel hiervan is het boek de <hi rend="spat">montibus, sylvis, fontibus, fluminibus, stagnis seu paludibus, de diversis nominibus maris</hi>, eene beschrijving der plaatsen die in het groote werk voorkomen, de <hi rend="spat">casibus virorum et foeminarum illustrium libri</hi> IX, eene geschiedenis der beroemde mannen en vrouwen, tot zijnen tijd toe, de <hi rend="spat">clarismulieribus</hi>, levensbeschrijvingen van beruchte vrouwen, van Eva af tot koningin Johanna toe, waarin ook van de pausin Johanna gewag gemaakt wordt. De rust, die hij te Certaldo genoot, werd slechts afgebroken door gezantschappen naar Avignon en Rome en door een paar reizen naar Venetië en Napels, waar koningin Johanna hem 
herhaaldelijk een ambt aanbood. In 1373 begaf hij zich echter ter woon naar Florence, wijl hem daar een eervolle en met zijne neiging geheel overeenkomende werkkring, de verklaring
<pb n="338"/>der Commedia van Dante, opgedragen werd. Hoewel zwak en ziekelijk, meende hij zich daaraan niet te mogen onttrekken. Hij zoude echter die taak niet voleinden. Zijn vriend Petrarca stierf, terwijl hij er mee bezig was, en dit bericht schokte hem zoozeer, dat hij genoodzaakt werd zijne lessen te sluiten, waarop hij terugkeerde naar Certaldo, waar hij den 21<hi rend="sup">ste</hi> December 1375 in twee-en-zestig-jarigen ouderdom overleed.</p>
<p>Van het groote drietal bezat Boccacio zonder twijfel het meest liefelijke en natuurlijke karakter. Hij staat vooral door zijne dartele lichtzinnigheid tegenover den deftigen ernst van Dante. Zijn openhartigheid en eenvoudigheid maakt hem tot een beminnenswaardiger figuur dan de dikwijls ijdele Petrarca, met wien hij echter, hetgeen voor beiden getuigt, een getrouwe vriendschap onderhield.<note n="1)" place="foot">Onder de oudere uitgaven is die bij Elzevier in 1665 de voortreffelijkste; onder de nieuwere, die door den abt Michele Colombo, Barma 1818, 8 d. bezorgd is en waarop de vele latere alle steunen.</note> Petrarca wist zich echter beter in idealen te verplaatsen, terwijl Boccacio daartoe te gevoelig was voor het dagelijksch verkeer.</p>
<p>Het hoofdwerk van Boccacio, waardoor hij de stichter werd van het Italiaansch proza, is <hi rend="spat">il Decamerone</hi>, zoo genoemd wijl het in tien dagen verdeeld is, waarop telkens 10 novellen<note n="2)" place="foot"><hi rend="spat">Novelle, Novas</hi>, beteekende bij de Provençalen een verhalend, doch ook wel een godsdienstig of didaktisch gedicht. De vorm er van werd gebruikt bij de vertellingen, Fabliaux ou Contes, die in grooten aantal in 't Noorden van Frankrijk gemaakt werden.</note> verhaald worden. De tijd der vervaardiging is niet wel op te maken. Reeds vroeger bezaten de Italianen eene verzameling novellen, <hi rend="spat">Cento novelle antiche</hi>, honderd oude vertellingen, die uit allerlei bronnen, uit de legenden der heiligen zoowel als uit de Fransche fabliaux, in het laatst der 13<hi rend="sup">de</hi> eeuw vervaardigd werden. In de Decamerone is van deze verzameling en van vele andere geschriften gebruik gemaakt, de keurigheid en losheid, waarmeê Boccacio het deed, maakt de grootste verdienste er van uit. Reeds de vorm, waarin hij ze wikkelde, is bevallig. Zeven jonge en geestige meisjes en drie jongelingen ontvluchtten de ijselijkheden der pest, die te Florence in 1348 woedde, op een eenzaam en liefelijk landgoed. Onder het genot van liefde en vriendschap brengen zij er hunne dagen door. Des avonds komt men gezellig bijeen en ieder lid is verplicht door eenig verhaal het gezelschap te vervroolijken. Vooraf gaat eene beschrijving van het gruwelijk woeden der pest te Florence, waarop de vertellingen volgen, waarin een uitgelatene dartelheid heerscht, vermengd met een scherpe satire tegen de bedorvenheid der tijden, vooral der geestelijkheid. Het is een boek vol met de deugden en ondeugden van het menschelijk geslacht.</p>
<p>In den nieuweren tijd zijn deze verhalen herhaalde malen nagevolgd en vertaald. Onder de Fransche overzettingen is die van Antoine Mason, welke aan Margaretha van Navarra, de zuster van Frans I, opgedragen werd, de opmerkelijkste. Onder de nieuwere munt uit de Duitsche, door K. Witte vervaardigd en te Leipzig bij Brockhaus herhaalde malen gedrukt. De inleiding, welke er voorafgaat, geeft een duidelijk en uitvoerig overzicht Van het leven en de geschriften van Boccacio en van de bronnen der Decamerone in 't bijzonder. Na op de voortreffelijke karakterschildering en de losse trant van verhalen gewezen te hebben, zegt Witte aldaar te recht, dat
<pb n="339"/>echter deze deugden juist niet de algemeene verbreiding van de Decamerone bewerkt hebben maar wel de zuiverheid van 't Italiaansch, de scherpe invectiven tegen de geestelijkheid, vooral tegen de monniken, en niet het minst de grove zinnelijkheid van vele voorstellingen.</p>
</div>
</div>
<div type="chapter">
<interpGrp>
<interp type="secundair" value="spanj01"/>
<interp type="secundair" value="duits01"/>
<interp type="secundair" value="ijsla01"/>
</interpGrp>
<pb n="340"/>
<head rend="h3">VIII.
<lb/>
De Kastieljaansche letterkunde.</head>
<p>Toen wij<note n="1)" place="foot">Bl. 222 vgl.</note> over de poëzie der troubadours in Spanje handelden, hebben wij gezien hoe de poëzie in Aragon, doch bovenal in Catalonië zich geheel naar die van Provence schikte. De eigen taal- en letterkunde van Spanje kwam eerst in Kastilië tot ontwikkeling. In het midden der 12<hi rend="sup">de</hi> eeuw komen de eerste stukken in 't Kastiliaansch geschreven voor. Deze tongval heeft zich daarna zoozeer boven de andere verheven en de letterkunde er in zoo hooge vlucht genomen, dat geen volk in Europa, sedert den tijd van Griekenlands bloei, zulk een schat oorspronkelijke en fraaie dichtwerken kan aanwijzen, als waarop de Spanjaarden zich met recht verheffen. Wij zullen hier slechts over de meest uitstekende werken het een en ander mededeelen.<note n="2)" place="foot">In deze eeuw is de Spaansche letterkunde door binnen- en buitenlandsche geleerden met ijver beoefend; daaraan heeft men o.a. te danken de volgende verzamelingen, J. Grimm, Silva de romances viejos, 1815. Depping: Romancero Castellano, 1844. Vollediger is A. Duran: Romancero general, colleccion de romances Castellanos anteriores al siglo XVIII recogidos, ordenados, classificados y annotados. 2 tom. 1849-1851. Het bevat 1900 romanzes. Eene goede bloemlezing van de oudste en schoonste stukken bevat: Primavera y Flor de Romances ó colleccion de los mas viejos y mas populares Romances Castellanos, publicada con una Introduccion y notas por Don Fernand Joso Wolf y Don Conrado Hoffman, Berlin 1856. Ruim 200 romances zijn in dit werk opgenomen. Over de geschiedenis van het oudste tijdperk der Spaansche letterkunde handelen afzonderlijk o.a.: Darstellung der Spanischen Litteratur in Mittelalter von L. Clarus, 2 b. Mainz, 1846. Naar 
aanleiding daarvan schreef prof. R. Dozy: ‘Kastieljaansche Letterkunde in de middeleeuwen,’ Gids 1848. Later gaf hij uit de scherpzinnige Recherches sur l'histoire politique etc. de l'Espagne pendant le moyen âge. Leiden 1849; uitgebreid en omgewerkt in 1860.</note></p>
<p>Men kan de oude dichters in twee soorten onderscheiden. Zij waren of volksdichters (joglares) of geleerde dichters (clerigos). Hoewel zonder twijfel de volksdichters de meerderheid uitmaken en in den regel ook de oudsten zijn, is toch de eerste dichter, dien wij met name kennen, een we-<pb n="341"/>reldlijk geestelijke, namelijk <hi rend="spat">Gonzalo</hi> naar zijn geboorteplaats gemeenlijk <hi rend="spat">de Berceo</hi> bijgenaamd. In 1198 ongeveer geboren, stierf hij omstreeks 1268, onder de regeering van Alfonsus den geleerde. Zijne werken bevatten ongeveer 13000 versen, zijn allen van godsdienstigen of kerkelijken inhoud en bestaan uit levensbeschrijvingen in rijm van <hi rend="spat">Dominicus van Silos</hi> en van <hi rend="spat">San Millan</hi>; verder uit gezangen <hi rend="spat">op de Mis, over het martelaarschap van den heiligen Laurentius,ter eere van onze Lieve Vrouwe, over haar smart bij de kruiziging over de teekenen welke den oordeelsdag vooraf zullen gaan</hi>, en eindelijk een groot gedicht, uit 3600 versen bestaande, over de <hi rend="spat">wonderwerken van Maria</hi>. Op zijn ouden dag dichtte hij nog het leven van den heiligen Oria (Aurea). Onder alle deze stukken wordt dat over de wonderen van Maria het meest geprezen. Men vindt er den eenvoud van den ouden tijd in terug, maar tevens ook het bewijs, hoe vroeg reeds de Mariadienst zich van de moraal losrukte. Zoo is o.a. de geschiedenis van de abdis, die door de moeder-maagd zelve verlost wordt, om haar te vrijwaren van de beschuldiging, door de nonnen van haar klooster bij den bisschop ingebracht, een voorbeeld voor hen, die sprookjes als van Beatrijs en anderen verdichtten. De Spaansche Christenen stelden echter veel prijs op de vereering van Maria om zich daardoor van de zuiver 
theïstische Mohammedanen te onderscheiden.</p>
<p>Door den strijd, dien de Spanjaarden tegen de Mooren voerden, vermeerderde de macht der kloosters en der geestelijkheid. De Christenen, in de ruwe bergstreken van Asturië teruggedrongen, werden door de monniken en priesters aangevuurd om voor hunne godsdienst en tegelijk voor hunne onafhankelijkheid te strijden. De koningen, die het land van de Mooren bevrijdden, werden dus als heiligen, die als geloofshelden voor het vaderland gevochten hadden, vereerd. Eerst in de tweede helft der 10<hi rend="sup">de</hi> eeuw komt in Kastilië de macht van de edelen op, doch dit strekte meer tot nadeel van het koningschap dan van de geestelijkheid. Nergens toch bloeiden de kloosters zoo vroeg en was de monnik zoo trotsch op zijne meerdere kennis. Hij waagde het even vermetel tegen den koning te spreken als later de Kastieljaansche ridder dit dorst doen.</p>
<p>Het eigenlijke volksgezang der Spanjaarden ging hand aan hand met het herwinnen van hun land op de Mooren. Geen volk is in dit opzicht rijker. Hunne volksliederen dragen den naam van romances en zelfs daar, waar deze buitenlandsche helden vermelden, dragen zij geheel de kleur van het land, waar zij gedicht werden. De oudste romances, bezingen de daden van Bernard del Carpio, van Fernan Gonzales, van den Cid, van de Infanten van Lara en van Karel den Groote met zijn XII pairs. De stof der laatstgenoemden is wel van elders ontleend, maar de behandeling er van is geheel Spaansch, zoodat van de oorspronkelijke verhalen bijna alleen de namen overblijven. Bovendien zijn er nog verschillende romances, welke zich aan geen bijzonderen fabelkring aansluiten. Het is aan de oudste liederen eigen, dat zij het overgeleverde feit, dat er in behandeld wordt, eenvoudig weg vermelden, zonder den eigen indruk daarvan mede te deelen. Het lyrisch element ontbreekt er bijna geheel. In lateren tijd worden de romances meer en meer historisch en kunnen dan dienen om werkelijke gebeurtenissen op te helderen; terwijl de vroegere zich steeds in een fabelkring bewegen. Over den vorm en den inhoud der romances blijft echter
<pb n="342"/>nog veel ter onderzoeking overig.<note n="1)" place="foot">Het woord romance zoude, volgens Fr. Wolf, in den oudsten tijd alleen van groote avontuurlijke en kunstig samengestelde verhalen gebruikt zijn, in tegenoverstelling van de cantares, die altoos gezongen werden, terwijl eerst ten tijde van den markgraaf van Santillana met dien naam ook de gewone volksliederen zouden aangeduid zijn. Volgens de gewone voorstelling is de maat er van de redondielje, d.i. vier trochaeën (- υ) in den eersten regel en vier in den tweeden regel, als het rijm slepend is, doch bij staand rijm bestaat de laatste voet uit één lange syllabe. Von Schack meent echter dat er een groot onderscheid tusschen de versen der romances en de redondieljen bestaat. Prof. Dozy volgt de meening van Jacob Grimm, dat de verzen der Spaansche romances ten onrechte in tweëen verdeeld worden en beweert dat de redondieljen met staand rijm niets anders zijn dan de Latijnsche tetrameter catalecticus. Over den tijd, waarin elke romance gemaakt is, is het onderzoek op verre na nog niet gesloten. Prof. Dozy zegt dat bijna alle oude romances staan in de oudste verzameling, getiteld ‘Cancionero de romances,’ Antwerpen 1555 en meent, dat er gewichtige redenen moeten bestaan om eene romance voor oud te verklaren, die niet in deze verzameling staat.</note> Wij zullen er hier slechts dan iets van mededeelen, wanneer zij met een geheele reeks gedichten samenhangen.</p>
<p>Geen onderwerp heeft zoo verschillende bewerkingen ondergaan, en ook in andere landen zoo de aandacht getrokken, dan hetgeen de daden van den Cid omvat. Eerst sedert kort is men met de werkelijke geschiedenis van den Cid bekend geworden, en daaruit is, zooals meestendeels bij dergelijke onderwerpen, gebleken dat aan dien populairen held langzamerhand allerlei feiten en allerlei gezindheden zijn toegekend, welke in den tijd van den vervaardiger van 't stuk voor edel en roemvol doorgingen, en dus volstrekt niet op werkelijke gebeurtenissen steunen.<note n="2)" place="foot">Aan prof. Dozy komt de eer toe de Europeesche geleerden het eerst omtrent de waarheid ingelicht te hebben. Hij maakte daarbij gebruik van Arabische bronnen, die tot 1109 n. Chr., dus 10 jaar na den dood des helds, reiken, in de Recherches sur l'histoire politique et literaire de l'Espagne pendant, le Moyen-âge I, 320-706.</note></p>
<p>De ware geschiedenis komt hierop neer, dat Rodrigo Diaz of Diez, d.i. zoon van Diego, ongeveer het jaar 1044 in het Noord-Westen van Spanje geboren werd en te Valencia, dat hij op de Mooren veroverd had, in 1099 overleed. Hij was van lage af komst, maar wist door zijn dapperheid en moed zich tot den eersten rang te verheffen. Hij sleet het grootste gedeelte van zijn leven in dienst van den emier van Saragossa en was in 't algemeen een partijganger, die nog niets gemeen had met de ridderlijkheid, die hem later toegeschreven werd. Hij streed dan eens tegen de Mooren en dan eens, en wel het meest, tegen de Christelijke vorsten in Spanje. Zijne dapperheid en moed gaf hem den bijnaam van El Cid Campeador, den strijdenden held of heros<note n="3)" place="foot">Zie, over den oorsprong en de beteekenis hiervan, Dozy, Recherch. 416-423.</note>, en zijne verdediging van de oude volksrechten, der Fueros, maakte hem populair.</p>
<p>Wij bezitten vijf verschillende oud-Spaansche bronnen en gedichten, waarin de daden van den Cid deels beschreven, deels verheerlijkt, vergroot en uitgebreid worden. Het zijn de romancen van den Cid, <hi rend="spat">Romancero el Cid</hi>, eerst verzameld door Juan de Escobar, welke onnauwkeurig en met allerlei vreemde toevoegselen vertaald werden door Herder en aldus
<pb n="343"/>algemeen bekend.<note n="1)" place="foot">Eene zuiverder vertaling van een grooter aantal Cid-romancen leverden Duttenhofer en ook Regis ‘das Liederbuch von Cid’ 1842.</note> Sedert zijn echter nog een aantal nienwe romances, die over den Cid Handelen, ontdekt,<note n="2)" place="foot">De volledigste verzameling der Cid-romancen is in de nieuwe uitgave van Duran, Romancero general 1849-1851 D. I te vinden. Men vergelijke ook ‘Herders Cid und die Spanische Cid-romancen, Programm von prof. Mönnich.’ Tübing. 1854. De verzameling van Duran bevat 1904 romancen, die allen vóór 1700 vervaardigd werden.</note> welke met de liederen die nog heden op de straten te Madrid gezongen worden, tot een getal van tweehonderd opklimmen, dus bijna het dubbel van 't geen Escobar verzamelde.</p>
<p>Belangrijker is echter het heldendicht van den Cid, <hi rend="spat">Elpoema del Cid</hi>, het eerst uitgegeven door Sanchez in de beroemde Colleccion de poësias castellanas anteriores al Siglo XV (1779 volg.), doch waarvan in onze dagen door de Spaansche Akademie van Wetenschappen eene verbeterde uitgave bezorgd wordt en verschillende vertalingen bestaan.<note n="3)" place="foot">Eene Hoogduitsche vertaling in de maat van het origineel leverde O. Wolff, Jena 1850. Eene overzetting in 't, Fransch vindt men in: Le Cid Campeador, chronique tirée des anciens poëmes espagnols, des historiens arabes et des biographies modernes, par C. de Monseignat. Paris 1853, 16<hi rend="sup">mo</hi> en in Poëma du Cid, Texte espagnol accorapagnë d'une traduction française etc. par D. Henard. Paris 1858, 4<hi rend="sup">to</hi>. Zelfs verscheen er eene Zweedsche vertaling van, door Estlander Helsingsfors 1863. Men vergelijke verder Ozanam, un pélerinage au pays du Cid, Paris 1853 en C. Baret: Du poëme du Cid dans ses analogies avec la Chanson du Roland. Moulins 1858. Bij ons leverde voor den tijd waarin ze geschreven werd, een niet onaardige verhandeling, W. de Clerq: de Cid, voorgesteld als het ideaal der middeleeuwen, in van Kampen's Magazijn, III deel. hl. 193-244.</note> Dit gedicht is ongeveer 70 jaren na den dood van den held vervaardigd. Het karakter en de dapperheid van den Cid wordt er in verheerlijkt, en de glans, die daardoor over zijne familie zich verspreidde, in 't licht gesteld. Het is in twee zangen verdeeld. Van het begin ontbreken eenige bladzijden in het eenige handschrift, dat er van overig is. Het neemt een aanvang, waar de Cid, door zijnen ondankbaren koning verbannen, zijn blik nog eens wendt naar het kasteel 
Vivar, dat hij gaat verlaten; volgens Wolffs overzetting is het begin aldus:</p>
<lg type="poem">
<l>Mit seinen Augen so gar heftig Thränen weinend,</l>
<l>Wandt' er das Haupt und stand und schaut sie an.</l>
<l>Sah Thüren offen stehend und Pforten ohne Riegel</l>
<l>Und Kleiderhalter, leer an Pelzen und an Manteln</l>
<l>Und ohne Falken, ohne Geier in der Mause.-</l>
<l>Mein Cid erseufste da, denn viele Leiden hatt' er</l>
<l>Es sprach mein Cid also gut und wohl abgemessen:</l>
<l>‘Dank dir, Herr Vater, der du droben waltest,</l>
<l>Das haben böse Feinde mir bereitet!’</l>
</lg>
<p>Nadat hij zijn vrouw en kinderen eene veilige schuilplaats in een klooster bezorgd had, trekt hij met 300 getrouwen naar de grenzen, om op de Mooren buit en bezittingen te veroveren. Eerst maakt hij zich meester van Alcocer, maar de Mooren verzamelen een groote macht en belegeren hem. Na wonderen van dapperheid weet hij er zich doorheen te slaan. De strijd
<pb n="344"/>met den graaf van Barcelona en de verovering van Valencia wordt daarna beschreven; hierop volgt de verzoening van den Cid met den koning, die hem zoo slecht behandeld had. Door den roem, dien de Cid behaald had, opgewekt, dingen de graven van Carrion, de eerste edellieden van het rijk, naar de hand zijner dochters. De Cid is dit aanzoek niet genegen, maar legt de beslissing in de hand des konings, die den wensch der graven vervult.</p>
<p>De tweede zang begint, dat de Cid op eenen namiddag ingeslapen is; zijn leeuw maakte daarvan gebruik om uit de ijzeren kooi te breken. Hierop vluchtten de schoonzoons, de een onder een stoel, de ander achter een wijnpers, maar de held, inmiddels ontwaakt, bedwingt het wilde dier met zijnen blik en sluit hem weer in zijn hok. De graven meenen nu, dat dit opzettelijk geschied was, om hen te honen. Hun trots is beleedigd en zij willen zich op hem, dien zij als een parvenu verachten, wreken. Zij voeren hunne vrouwen naar een woest en eenzaam gebergte en laten haar, na ze bloedig gegeeseld te hebben, daar voor dood achter. De Cid echter, die steeds de graven wantrouwde, had een zijner neven bij het gevolg zijner dochters gevoegd en deze hield haar in het oog, redde ze uit het gebergte en voerde ze naar hunnen vader terug. De Cid klaagt nu de graven bij den koning aan. Een tweegevecht zal beslissen, en de graven Carrion worden overwonnen en met smaad overtogen. De Infanten van Aragon en van Navarra vragen nu de dochters van den Cid ten huwelijk en aldus krijgt hij zelf en zijne familie de hoogste eer. Zoo wordt dan de held van het volk de schepper van zijn eigen lot, en de zoon zijner daden een vorst gelijk.</p>
<p>Veel wordt er over getwist, of het poema del Cid eene navolging is der Fransche Chansons de Geste of dat wel de vorm er van aan Latijnsche stukken ontleend is. Uit dien strijd zelven blijkt reeds dat het onderscheid tusschen de oud-Fransche riddergedichten en het Spaansche poema niet groot is.<note n="1)" place="foot">Prof. Dozy meent, dat men, als voor de romances, ook voor deze Cantar de gesta, een Latijnsch model mag aannemen. A. Wolf is dit met hem eens; maar Diez, F. Wolf en anderen, zooals dezer dagen, M. Carriere, (Die Kunst enz. III, 2, bl. 282) houden de navolging van de Fransche Chansons voor stellig.</note> Een gelijke strijd wordt gevoerd over den tijd, waarin de <hi rend="spat">Cronida rimada del Cid</hi>, de rijmkroniek van den Cid, vervaardigd is.<note n="2)" place="foot">Het werd in 1846 te Weenen het eerst uitgegeven door F. Michel, naar een zeer onvolledig handschrift. Gemeenlijk houdt men het voor veel jonger dan het poëma. Prof. Dozy verschilt hierin van meening, hoewel ook deze geleerde toestemt dat de taal er van, dus de tegenwoordige redactie, van de 15<hi rend="sup">de</hi> eeuw is.</note></p>
<p>De Cronida rimada begint met eene korte inleiding in proza over den toestand van Spanje ten tijde van Fernan Gonzales; daarop volgen 1126 verzen, waarna het stuk eensklaps midden in een vers afbreekt zonder dat men vermoeden kan dat het gedicht al ten einde liep. In de Cronida Rimada wordt de geschiedenis van den Cid en die van zijne familie dikwijls geheel anders dan in de oude romances voorgesteld. Prof. Dozy meent o.a. de sporen der oudste traditie in het volgende verhaal te vinden.<note n="3)" place="foot">Kastill. Lett. Gids bl. 540. Recherches I 635 en 675.</note></p>
<p>In het geheele land heerschte vrede, toen graaf Don Gomez de Gormas de kudden van Diego Laynez<note n="4)" place="foot">De vader van den Cid, Lainez d.i. de zoon van Lain.</note> wegdreef en diens herders wondde. Daarop
<pb n="345"/>riep Laynez zijne broeders en overige familie bijeen. Te paard rijden zij des morgens vroeg naar Gormas, verbranden de voorstad en rooven alles wat hun in handen valt, en om den graaf te smaden, nemen zij zelfs de vrouwen mee, die aan het water pleegden te wasschen en te bleeken. Eensklaps verscheen daarop de graaf met honderd edellieden en wendde zich tot den zoon van Layn met luider stemme. Hij vorderde de vrijheid der waschvrouwen, want, zegt hij, gij zult mij toch niet afwachten man tegen man. Ruy Laynez, die heer was van Faro, antwoordde hem: ‘Honderd tegen honderd zullen wij gaarne, op een duim afstands, tegenover u staan.’ Zoo worden dan de onderhandelingen geopend. Eenige geroofde Waschvrouwen en vazallen worden teruggegeven, doch de overige buit, de kudden, geeft de familie Laynez niet terug, voor de graaf wedergegeven had wat hij roofde. Na negen dagen rijden allen uit, om den kamp te beginnen. Rodrigo was twaalf jaren oud en nog nooit in den slag geweest; hij voegde zich zelfs tegen den zin van zijnen vader bij de honderd kampvechters, want zijn hart brandde van begeerte om te strijden. De strijders scharen zich in slagorde en het gevecht begint met de slagen, welke Rodrigo en de graaf Don Gomez elkander toebrengen. Rodrigo doodt den graaf en neemt twee zijner zoons. Fernan Gomez en Alfonso Gomez, gevangen en voert ze mee naar Bivar. De graaf had drie ongehuwde dochters. Toen deze het ongeluk dat haar overgekomen was vernomen hadden, trokken zij rouwkleederen aan en gaan na Bivar. Bij Diego Laynez gekomen, zeggen zij: ‘Wij zijn de dochters van den graaf, dien gij hebt doen dooden; gij houdt onze broeders gevangen en wij vrouwen hebben niemand om ons te beschermen.’ Diego verwijst haar tot zijnen zoon Rodrigo, want deze 
had het gedaan en aan hem kwam dus de beslissing over het lot der broeders toe. Rodrigo, die dit hoorde, verklaart daarop, dat hij een waardige zoon van zijnen vader en van zijnen moeder wil zijn. De dochters hadden geen deel aan de schuld, die de vader op zich laadde. Hij verzoekt dus zijnen vader hare broeders los te laten, want zij hebben ze zeer noodig. Zoo worden dan de twee zonen van Gomez ontslagen en aan hunne zusters teruggeven. Maar pas zijn de twee broeders in vrijheid of zij riepen driftig: Wij geven vijftien dagen uitstel aan Rodrigo en zijnen vader en dan zullen wij hen in hunne woningen te Bivar des 's nachts overvallen en verbranden. Doch Ximena Gomez, de jongste dochter, maande hare broeders aan hunne drift te betoomen. Zij zal naar koning Ferdinand te Zamora gaan en hare klacht bij hem inbrengen, deze zal hun recht verschaffen.</p>
<p>Alzoo steeg Ximenes Gomez te paard, vergezeld van drie jonkvrouwen en van schildknapen, om haar te beschermen. Zij komt aan het hof te Zamora en zegt weenende tot den koning: ‘Ik ben een ongelukkige jonkvrouw, heb medelijden met mij. Toen mijne moeder stierf, bleef ik achter als een zeer jonge weeze. Een zoon van Diego Laynez berokkende mij veel kwaad; mijne broeders nam hij gevangen en mijnen vader doodde hij. Ik kom bij u, den koning, mij beklagen, wees gij genadig en geef mij recht.’ De koning gevoelde zich bij die woorden diep bezwaard en zeide: ‘Groote onrust heerscht er in mijne landen: Kastilië zal tegen mij opstaan en dan zullen de Kastieljanen mij veel kwaad doen.’ Ximena Gomez dit hoorende, antwoordde: ‘Genade, heer! Duid mij niet ten kwade wat ik u zeggen zal. Ik zal u leeren hoe gij Kastilië en al uwe landen tot rust kunt brengen. Geef mij Rodrigo, die mijn vader heeft gedood, tot echtgenoot.’ Toen de
<pb n="346"/>leermeester en raadsman van koning Ferdinand deze woorden gehoord had, zeide hij tot hem: ‘Gij moet den Almachtigen danken voor de gift, die zij van u gevraagd heeft; ontbied dus Rodrigo en zijnen vader.’</p>
<p>Spoedig waren de brieven gereed, want zij wilden het niet uitstellen. Toen de bode daarmede te Bivar kwam, was Diego aan den maaltijd. ‘De dappere koning Ferdinand ontbiedt u en uwen zoon,’ zeide hij, ‘zie hier de brieven. Het is een goede boodschap, die ik breng; moge uw zoon Rodrigo spoedig een hoogen rang bekleeden.’ Doch Diego vreesde voor veraad, ‘want zoodanig is,’ sprak hij tot Rodrigo, ‘de schandelijke gewoonte der koningen. Ik diende den koning zonder het minste bedrog; maar toch hoed u voor hem als voor een doodsvijand. Ga gij, mijn zoon, naar uwen oom Ruy Laynez, terwijl ik naar het hof des konings vertrek. Doodt hij mij, dan zult gij en uw ooms mij kunnen wreken.’</p>
<p>Rodrigo wilde echter zijnen vader niet verlaten. ‘Ofschoon gij mijn vader zijt, toch zal ik u een raad geven. Neem driehonderd ruiters mede, en geef ze mij, als wij bij de poort van Zamora gekomen zijn.‘ Zoo geschiedde. Beiden vertrekken met de driehonderd ruiters. Voor de poort der residentie gekomen, houdt Rodrigo een aanspraak tot de gewapenden, waarin hij hen aanspoort om hun heer zonder bedrog of list te beschermen en zelfs den koning niet te sparen, wanneer deze hem geweld aandoen wilde. Daarna gaan Laynez en Rodrigo tot den koning, Voor hem verschenen, kust Laynez de hand van zijn vorst, maar Rodrigo weigert dit.‘ Liever ware ik aan het kruis gespijkerd, dan dat gij mijn heer zoudt zijn en ik uw vazal; ik ben vertoornd, omdat mijn vader u de hand heeft gekust.’ Ferdinand schrikte zeer wegens die trotsche taal en riep zijnen raadsman toe, de jonkvrouw te brengen, om haar met dien stoutmoedigen jongeling te verloven. Ximena hierop, door des konings vertrouweling binnengeleid, sloeg hare oogen op, zag Rodrigo aan en sprak: ‘Heer! veelmalen dank ik u, want deze is de graaf, dien ik ten huwelijk vraag.’ Daarop werden beiden door den koning aan elkander verloofd; doch Rodrigo bleef vertoornd en zeide: ‘Heer! meer tegen mijnen wil dan met mijnen wil, hebt gij mij verloofd; maar ik zweer bij Christus, dat ik u de hand niet zal kussen, en dat ik met haar niet zal zijn op het land noch in de stad, voor ik vijf eerlijke veldslagen in het open veld gewonnen zal hebben,’</p>
<p>Prof. Dozy merkt op hoe in dit verhaal, zooals in alle oud-Spaansche stukken, geen spoor van de galanterie der latere dagen te vinden is. Ximena blijft eene nederige en onderworpen vrouw, Rodrigo een geweldig en onverschrokken strijder, die van iedereen, ook van zijne vrouw, eerbied en onderwerping vordert.</p>
<p>Bij hetgeen wij genoemd hebben, moet nog gevoegd worden <hi rend="spat">la Cronica del Cid</hi>, de kroniek van den Cid, zoo het schijnt eene bewerking van een gedeelte der <hi rend="spat">Cronica general</hi>, door Alfonsus X zelven samengesteld.<note n="1)" place="foot">Cronica del famoso Caballero Cid Ruydiaz campcador. Nueva edicion con una introducion historico-literaria par D. V.A. Huber, Marburg 1844. Zeer uitvoerig en scherpzinnig handelt over de Cronica general en de betrekking er van tot de particular del Cid prof. Dozy. Recherch. 384-413.</note> Een onkundig monnik, denkelijk uit het klooster van San Pedro de Cardēnas,<note n="2)" place="foot">Daarhenen werden de overblijfselen van den Cid gebracht door Alfonsus, den Wijze, in 1272. Later zijn deze herhaalde malen verplaatst, zoo in 1447, in 1541 in 't begin der 18<hi rend="sup">de</hi> eeuw, en in de 19<hi rend="sup">de</hi> eeuw door den Franschen generaal Thibaut; totdat zij in 1824 weer in het oude klooster van San Pedro terecht kwamen.</note> heeft de geschiedenis van den Cid daarin gewijzigd en
<pb n="347"/>uitgebreid. Dit geschiedde ongeveer het begin der vijftiende eeuw, en deze willekeurige veranderingen der Cronica del Cid werden later nog weer voortgezet door den eersten uitgever er van, in 't begin der 16<hi rend="sup">de</hi> eeuw, namelijk door Juan de Velorado, en aldus is het een volksboek der Spanjaarden geworden.</p>
<p>Zeer belangrijk voor de kennis der Cid-traditie is het Latijnsche gedicht, <hi rend="spat">Historia Didaci Campidocti</hi>,door Edélestand du Méril het eerst te Parijs uitgegeven. Het is kort na de verovering van Almeria, in 1147, vervaardigd, en, dat de daden van den Cid toen reeds den inhoud van volkszangen uitmaakten, blijkt uit de volgende verzen:</p>
<lg type="poem">
<l>Ipse Rodericus Mio Cid semper vocatus,</l>
<l>De quo cantatur, quod ab hostibus haud superatur,</l>
<l>Qui domuit Mauros, comites domuit quoque nostros.</l>
</lg>
<p>De behandelingen van de overleveringen omtrent den Cid leveren eene opmerkelijke bijdrage tot het wezen en het verloop der volksdichting en der poëzie in 't algemeen. Juist wijl wij tegenwoordig de werkelijke geschiedenis van Rodrigo Diaz vrij goed kennen, kunnen wij des te beter den loop der traditie beoordeelen. Deze verandert telkens met den geest der natie en de gebeurtenissen worden telkens naar de nieuwe richting, welke deze nam, gekleurd of ook nieuwe feiten, door anderen verricht, er aan vastgeknoopt. Toen eenmaal de Cid bij uitstekendheid de held geworden was, moest hij ook in alles, aan datgene wat men in verschillende tijden van zoo iemand verwachtte, beantwoorden. Zoo bestaat er reeds in de oudere romances eene dubbele voorstelling omtrent de betrekking van den Cid tot den ondankbaren koning. In de alleroudste, die zonder twijfel het meest met de waarheid overeenkomt, houdt de Cid zich geheel onaf hankelijk en bekommert zich in 't minst niet om den vorst; doch in de latere romances wordt hij juist als de trouwe leenman geschilderd, die wat er ook geschiedt, nooit van zijn leenplicht afwijkt. Hetzelfde verschijnsel openbaart zich dus hier, wat in vele Karel-romans op te merken is, zooals in den roman der Heemskinderen. In nog lateren tijd krijgt de Cid alle eigenschappen, die men bij eenen galanten ridder verwachten mag, en is Ximena ook eene geheel andere vrouw geworden. Deze latere voorstelling, in den nieuweren tijd algemeen geworden, wordt ook aangetroffen in romances, die nog in de straten van Madrid door de bedelaars gezongen worden. Ofschoon deze voorstelling niet met de ware geschiedenis overeenkomt, mag men echter de dichters, die in dit opzicht de gewone wet van alle traditie volgden, daarover niet hard vallen. De traditie van den Cid is 
echter niet alleen daarom opmerkelijk, omdat zij een tijdvak van meer dan acht eeuwen doorloopen heeft en dus met de geschiedenis der Spaansche natie in het nauwste verband staat: maar ook omdat zij in alle hoofdvormen der litteraire kunst voorgesteld is. De romances kunnen tot de lyrische en deels zelfs tot de epische poëzie gebracht worden; tot deze laatste behoort zonder twijfel het poema del Cid, dat vele geleerden met den Rolandszang en met de Niebelungen vergelijken.
<pb n="348"/>In een land waar zulk een vormkracht is, en waar de dramatiek zulk een buitengewone hoogte bereikte als in Spanje, was het natuurlijk te verwachten dat ook deze zich van de Cid-traditie meester zoude maken. Van de stukken, die daarop betrekking hebben, zijn het meest bekend <hi rend="spat">Las mocedades del Cid</hi>, de bedrijven van den Cid in zijn jeugd, door <hi rend="spat">Guillen de Castro</hi>. Het bestaat uit twee stukken, die niet alleen daarom zoo bekend geworden zijn, omdat het de fraaiste drama's zijn, welke door dezen beroemden dic hter, die van 1567-1631 leefde, vervaardigd werden, maar nog meer omdat zijn tijdgenoot Corneille het eerste tot grondslag legde bij zijn bekend treurspel de Cid.<note n="1)" place="foot">Bilderdijk heeft een uitvoerig overzicht gegeven van beide treurspelen, te vinden in de Mnemosyne, (Tydeman en van Kampen, III bl. 111-162 en IV 159-207) later gedrukt in zijne Bijdragen tot de tooneelpoëzy.</note></p>
<p>In dit eerste stuk der Mocedades wordt Rodrigo door den koning tot ridder geslagen en tot overmaat van vereering bindt de Infante, Donna Urraca zelve, hem de sporen aan. Zulks geschiedde in tegenwoordigheid van het geheele hof. Daartoe behoort ook de graaf Lozano de Orzas, wiens dochter Ximena Gomez, zoowel als de Infante, op Rodrigo verliefd is. Deze graaf dong naar het gouverneurschap over des konings zoon, Don Sanche, doch de koning benoemt hiertoe Don Diego Laynez. De graaf, hierover verbitterd, vergeet zich in een twist hierover zoozeer, dat hij den ouden Diego een slag in 't aangezicht geeft, en daarvoor later door Rodrigo gedood wordt. Daarop volgt de strijd van Ximena tusschen den plicht om haren vader te wreken en hare liefde voor den Cid. Reeds had zij het zooverre bij den koning gebracht, dat haar geliefde volgens de aloude landswetten ter dood veroordeeld werd. De Cid ontgaat dit vonnis echter door de dapperheid, waarmede hij de Mooren, die de hoofdstad belegerden, verslaat. Intusschen verspreidde zich het gerucht dat de Cid onder het bedrijven van dat wonderbare heldenfeit gesneuveld was, en nu eerst verraadt Ximena hare liefde voor den held, waardoor het geschiedde dat zij eindelijk toegaf en aan hem, nadat hij nog een menigte heldendaden verricht had, hare hand schonk.</p>
<p>De inhoud van het tweede stuk is de volgende: koning Ferdinand had op zijn sterfbed, in tegenwoordigheid van alle zijne kinderen, de beschikking over de verdeeling van zijne staten, die in het eerste stuk vermeld was, herhaald, en inzonderheid de gift Van Zamora aan Urraca, met zijn vloek tegen die het haar ontnemen zou, bevestigd, waarop zij allen Amen zeiden, Sanche alleen uitgezonderd. Maar nauwelijks had de goede grijsaard den geest gegeven, of Sanche wierp zijn broeder Don Garcia in de gevangenis, vervolgde zijn anderen broeder Alonzo met de wapenen, ontnam Donna Elvira haar erfdeel en trok vervolgens tegen Uracca op, om ook haar het kleine Zamora te ontrukken. Bij de belegering van die stad, komt hij echter om door de hand van een overlooper, die hem, onder voorgeven van door geheime verstandhouding de stad te zullen overleveren, uit zijn leger lokt en daarop van een gunstig oogenblik gebruik maakt, om hem met zijn eigen werpschicht te dooden. Zijn broeder <hi rend="spat">Alonzo</hi>, die uit zijn rijk verdreven, bij den Moorschen koning van Toledo een schuilplaats gevonden had, volgt hem nu op en neemt eene bekeerde Moorin tot vrouw. In dit stuk vervult de Cid, hoewel de eerste in krijgsroem en moed, echter
<pb n="349"/>niet de eerste rol. Het dient, om Bilderdijks woorden te gebruiken, eigenlijk om de braafheid van Rodrigo te schilderen, die aan zijn overleden vorst en diens geheele huis trouw, den opvolger met geheel zijn hart dient, maar het koninklijk geslacht niet bestrijden of verkorten wil en daarin standvastig, ten trots van alles, volhardt.</p>
<p>Andere drama's, de daden van den Cid betreffende, zijn gemaakt door <hi rend="spat">Juan Bautista Diamante</hi>, die, in 1626 te Madrid geboren, niet aan Corneille, wiens stuk in 1636 uitkwam, tot voorbeeld kan verstrekt hebben.<note n="1)" place="foot">Volgens A. de Latour, L'Espagne religieuse et littéraire, II: P. Corneille et J.B. Diamante, Paris 1863. Voltaire heeft echter beweerd, dat Corneille de navolger van Diamante was en v. Schack meent ook, dat men zulks uit innerlijke gronden bewijzen kan. Geschicht. Dram. III, 372.</note> De belegering van Zamora, El <hi rend="spat">cerco de Zamora</hi>, bevat ongeveer hetzelfde onderwerp, als het tweede stuk van Guillen de Castro en El <hi rend="spat">hijo honrador de su padre</hi>, de zoon die zijnen vader eert, bevat den strijd van den Cid met den graaf Lozano, een feit dat ook door Corneille voorgesteld wordt. Velen meenen dat de Spanjaard den Franschman daarbij voor oogen had.</p>
<p>Hoe beroemd de Cid ook zij, in Spanje zelve was <hi rend="spat">Bernardo del Carpio</hi> oudtijds een niet minder gevierd held. Wij bezitten nog ongeveer 40 romances, die op zijne daden betrekking hebben; welke weder, benevens de verhalen over hem in de kroniek van Alfonsus den Wijze, den grond legden van een aantal tooneelstukken en vertellingen. Diensvolgens leefde Bernardo ongeveer 800 n. Chr. Hij was uit een geheim huwelijk geboren van den graaf van Saldana met Ximena, de zuster van Alfonso den Kuische, die daarover zoo verbitterd was, dat hij den vader in de gevangenis wierp en de moeder in een klooster stopte. Hij voedde echter Bernardo als zijn eigen zoon op, zonder hem zijne afkomst te ontdekken. De heldenfeiten van Bernardo, welke met de overwinning bij Roncevalles eindigen; de vele pogingen, die hij, van het geheim zijner geboorte onderricht, in 't werk stelde, om zijnen vader uit de gevangenis te verlossen; de valschheid van den koning, die aan Bernardo telkens de bevrijding zijns vaders belooft, maar even dikwijls zijn woord breekt; eindelijk de vertwijfeling van den held, toen hij den dood zijns vaders in de gevangenis vernam, en hoe hij daarop in openlijken opstand tegen den koning uitbreekt; dat alles wordt in de romances, deels in kronieken, met treffende kleuren geschilderd en in de Spaansche volksboeken overgenomen.<note n="2)" place="foot">Nog in 1849 kwam er een volksboek uit, over de avonturen van Bernardo del Carpio.</note></p>
<p>Een andere held der volksage is <hi rend="spat">Fernan Gonzales</hi>, die in het midden der 10<hi rend="sup">de</hi> eeuw een groot gedeelte van Kastielje van de Mooren bevrijd zoude hebben. De daden, die van hem vermeld worden, vallen tusschen de jaren 934, toen de slag bij Osma geleverd werd, en 970 zijn sterfjaar. Hij is voor Noord-Spanje, wat de Cid later meer bijzonder voor Valencia en Aragon geworden is. Het aantal der bestaande romances, die over zijne avonturen handelen, is echter gering, nog geen twintig. De meest dichterlijke er van verhalen hoe zijne moedige gemalin hem tweemalen uit de gevangenis bevrijdde, zooals ook zijnen strijd met den koning Sanche, waarin Gonzalez als een geweldig en slim middeleeuwsch baron geteekend
<pb n="350"/>wordt. Dezelfde gebeurtenissen worden ook van hem in de Algemeene Kroniek vermeld. Wij bezitten ook nog een afzonderlijk gedicht, dat geheel aan zijne verheerlijking gewijd is, onder den titel van <hi rend="spat">Historia del conde Fernan Gonzalez</hi>, dat met den inval der West-Gothen in Spanje een aanvang neemt en tot aan den slag bij Moret, 967, voortloopt en dan eensklaps afbreekt. Dit stuk is in 1863 voor het eerst uitgeven.</p>
<p>In ongeveer 30 romances worden de <hi rend="spat">lotgevallen der zeven kinderen van Lara</hi> bezongen, die leefden ten tijde van Garcia Ferrandez, den zoon van Ferran Gonzalez.<note n="1)" place="foot">Prof. Dozy geeft van eenige dezer romances uitvoerig den inhoud in de Kastilj. Letterk. 1. c. 533-540.</note> De zeven zonen van Lara worden tengevolge van een familietwist, verraderlijk in de handen der Mooren geleverd. Vol bewondering over hunnen moed, werden zij eerst door de Moorsche bevelhebbers gastvrij verpleegd, maar toen hun oom Rodrigo de Lara, die hen verraden had, den Moorschen emier met zijne ongenade dreigde, indien hij hen in 't leven liet, werden zij allen omgebracht. Hun vader Gonzalo was in een Moorsche gevangenis geworpen en daar werden hem eensklaps de hoofden zijner zonen getoond. Intusschen had deze met de zuster van den emier een minnehandel aangeknoopt, en toen hij eindelijk ontslagen werd, nam hij zijn ring, brak dien door midden en gaf de eene helft aan zijne minnares, opdat het een teeken zoude zijn, waaraan hij zijn kind later zoude kunnen herkennen. Mudarra Gonzalez, zoo heette de zoon uit deze betrekking geboren, werd de dapperste en volmaaktste Moorsche ridder. Toen deze van zijne moeder vernomen had, wie zijn vader was, en welk lot de zeven vroegere zonen had getroffen, nam hij zich voor de wrake daarvan op zich te nemen. Hij trekt met een leger vertrouwde Mooren naar Gonzalez, toont hem de helft van den ring en verklaart hem dat hij bereid is zijne broeders te wreken. De oude Gouzalez stijgt te paard Eerst weigerde Rodrigo de uitdaging van den jongen Moorschen ridder aan te nemen, doch daartoe weldra gedwongen, zoekt hij zich aan het tweegevecht door de vlucht te ontrekken; doch Mudarra wachtte hem in een hinderlaag op en doodde hem.
Donna Lara, de bewerkster van al het onheil, verloor haar leven op een brandstapel.</p>
<p>Deze verhalen, die ook al weer in de algemeene kroniek voorkomen, leveren eene opmerkelijke bijdrage tot de oude en ruwe zeden, die overal oudtijds in de middeleeuwen heerschten, doch veelal in de latere bewerkingen der gedichten naar den smaak van lateren tijd veranderd werden. Ook worden daarin aan de Mooren dezelfde deugden toegekend als aan de Christenen. Dit komt overeen met de denkwijze, die in den tijd van den Cid heerschte, die, zooals de ware geschiedenis van hem getuigt, ook geen onderscheid tusschen hen maakte. De rechte religiehaat is eerst later opgekomen. Onder de zeven zonen van Lara is de jongste, Gonzalvo, de edelste en de dapperste, zooals ook de Cid de jongste zoon en Ximena de jongste dochter des huizes was.<note n="2)" place="foot">Lope de Vega heeft zoowel de verhalen over del Bernardo del Carpio als die over de kinderen van Lara, tot onderwerp van eenige zijner tooneelstukken gemaakt.</note></p>
<p>Niet alle romances hebben echter een epischen inhoud. Ook het familieleven en de natuur zelve wordt er meermalen in bezongen. Tot voorbeelden van den vorm en aard der romances mogen hier drie der oudste en
<pb n="351"/>meest beroemde, volgens uitstekende metrische vertalingen in het hoogduitsch overgebracht, hunne plaats vinden.</p>
<p>De eene draagt het opschrift, <hi rend="spat">Rio verde</hi>, de bloedige stroom. De vertaling van Geibel<note n="1)" place="foot">Geibel, Volkslieder und Romanzen der Spanier in Versmasse des Origenals verdeutsch. Berlin 1843, bl. 169 vlg.</note> luidt aldus:</p>
<lg type="poem">
<head>Romanze von blutigen Strome.</head>
<l>Grüne Wellen, grüne Wellen</l>
<l>Wie so viele Leichen tragt ihr,</l>
<l>Christenleichen, Maureleichen,</l>
<l>Die das scharfe Schwert erschlagen!</l>
<l>Tief gefärbt mit rothem Blut ist</l>
<l>Euer klar krystall'nes Wasser;</l>
<l>Denn von Christen, denn von Mauren</l>
<l>Ward gewalt'ge Schlacht gehalten,</l>
<l>Fürsten standen hier und Grafen,</l>
<l>Grosse Herrn von hohem Stande,</l>
<l>Männer tapfern Muthes fielen</l>
<l>Von der Blüte Span'schen Adels</l>
<l>Hier erlag auch Don Alfonso,</l>
<l>Der von Aguilar sich nannte,</l>
<l>Und zugleich an seiner Seite</l>
<l>Sank der tapfere Urdiates.</l>
<l>Aufwärts klimmt am Felsenabhang</l>
<l>Saavedra dort, der Tapfre,</l>
<l>Er gebürtig von Sevilla</l>
<l>Aus dem blütenvollsten Stamme.</l>
<l>Hinder ihm ein Renegate</l>
<l>Ruft ihm nach mit lautem Schalle:</l>
<l>‘Gib dich, gib dich, Saavedra</l>
<l>Fliehe so nicht aus dem Kampfe!</l>
<l>Nur zu gut erkenn' ich dich</l>
<l>War in deinem Haus ja lange,</l>
<l>Auf dem Marktplatz von Sevilla</l>
<l>Sah' ich wie du Lanzen warfest.</l>
<l>Kenne deine beiden Aeltern,</l>
<l>Dein Gemahl auch, Donna Clara;</l>
<l>Sieben Jahre dein Gefang'ner</l>
<l>Ward ich schlimm von dir behandelt.</l>
<l>Traun! Jetst bist du bald der Meine,</l>
<l>Hilft Mahoma meinem Arme,</l>
<l>Und wie du verfuhrst mit mir,</l>
<l>Will ich dann mit dir verfahren.’</l>
<l>Saavedra, der es hörte,</l>
<l>Wendet rückwärts schnell sein Antlits,</l>
<l>Einen Pfeil schoss da der Mohr,</l>
<l>Doch vorüber flog die Waffe.</l>
<l>Und es traf ihn Saavedra</l>
<pb n="352"/>
<l>Mit dem Schwerte so gewaltig,</l>
<l>Dass er todt zu Boden stürzte</l>
<l>Ohne noch ein Wort zu athmen.</l>
<l>Aber enger eingeschlossen</l>
<l>Von dem ganzen Maurenschwarme,</l>
<l>Fiel auch endlich Saavedra,</l>
<l>Schlimm durchbohrt von einer Lanze.</l>
<l>Unterdess hielt don Alonso</l>
<l>Kräftig Stand und kämpfte wacker,</l>
<l>Und sein Ross, das ihm gefallen,</l>
<l>Braucht er nun anstatt des Walles.</l>
<l>Aber Mauren über Mauren</l>
<l>Drangen auf ihn ein zum Kampfe;</l>
<l>Endlich matt vom Blutverluste</l>
<l>Sank er nieder auf den Abhang.</l>
<l>An dem Fuss der hohen Felsen</l>
<l>Haucht' er aus den letsten Athem;</l>
<l>Also starb der Held Alonso</l>
<l>Doch unsterblich lebt sein Name.</l>
</lg>
<p>Deze romance is geheel episch, de volgende heet de <hi rend="spat">Fonte frigida</hi>, de koele bron; de vertaling is van Diez.<note n="1)" place="foot">Altspanische Romancen, Frankf. 1818, bl. 50 vgl.</note></p>
<lg type="poem">
<head>Romanze von der kühlen Quelle.</head>
<l>Kühle Quelle, kühle Quelle,</l>
<l>Kühle Quelle, süss und fein,</l>
<l>Da wohin nach lindem Troste</l>
<l>Gehn die Vöglein allgemein,</l>
<l>Nur die Witwe Turteltaube</l>
<l>Bleibt zurück in ihrem Leid:</l>
<l>Doch die Nachtigal, die falsche,</l>
<l>Fliegt von da zu ihr herbei,</l>
<l>Die sie redet ihre Worte.</l>
<l>Voll Verrathes sind sie fein:</l>
<l>‘Herrin, wollt' es dir gefallen,</l>
<l>Möcht ich wohl dein Diener sein.’</l>
<l>‘Fleuch von dannen du Verräther,</l>
<l>Fleuch du falscher böser Feind,</l>
<l>Nie ruh' ich auf blum'gen Wiesen,</l>
<l>Nie auf grünen Aestelein,</l>
<l>Mache trüb eh' denn ich trinke</l>
<l>Jechlich helles Wässerlein,</l>
<l>Mach auch keinen Gatten nehmen,</l>
<l>Dass ich ohne Kinder sei;</l>
<l>Will mit ihnen kein Ergötsen,</l>
<l>Keinen Trost al meine Zeit.</l>
<l>Lass mich traurig, du Verräther,</l>
<pb n="353"/>
<l>Böser, falscher böser Feind,</l>
<l>Keine Huld sollst du gewinnen,</l>
<l>Nie will ich die Deine sein.’</l>
</lg>
<p>Een andere romance, <hi rend="spat">Rosa fresca</hi>, de frissche roos, luidt volgens de vertaling van Geibel aldus:</p>
<lg type="poem">
<head>Romanze von der frischen Rose.</head>
<l>Frische Rose, frische Rose,</l>
<l>Wonniglich und hold und lieb,</l>
<l>Euch zu dienen wusst ich nimmer</l>
<l>Da ich euch in Armen hielt;</l>
<l>Nun ich gern euch dienen möchte,</l>
<l>Habt ihr euch gewandt von mir.</l>
<l>‘Fleuch, die Schuld ist einzig eure,</l>
<l>Eure ist sie, meine nicht,</l>
<l>Denn durch einen eurer Diener</l>
<l>Schicktet ihr mir einen Brief,</l>
<l>Und dazu anstatt zu schweigen,</l>
<l>Gab er anderen Bericht,</l>
<l>Dass im Land Leon ihr wäret</l>
<l>Schon vermählt zu dieser Frist,</l>
<l>Dass ein schönes Weib ihr hättet,</l>
<l>Kinder wie die Blumen licht.’</l>
<l>Wer euch solches sprach, o Herrin,</l>
<l>Sprach zu euch die Wahrheit nicht;</l>
<l>War ich nie doch in Castilien,</l>
<l>War ich in Leon doch nie;</l>
<l>Nur ein einzig mal als Knabe,</l>
<l>Wo man nicht auf Liebe sinnt.</l>
</lg>
<p>Gedurende de 13<hi rend="sup">de</hi> eeuw en in den aanvang der 14<hi rend="sup">de</hi>, heerschten over Kastilië drie koningen, welke zich bij uitstek verdienstelijk maakten omtrent de landstaal en de beschaving der natie. Ferdinand III (1217-1252) beval het gebruik der volkstaal in alle openbare handelingen en stukken. Hij liet het Gothische wetboek, (lex Visigothorum) in het Spaansch overbrengen, hetgeen nog heden, onder den naam van <hi rend="spat">Fuero Juzgo</hi> (forum Judicum), als landrecht geldig is. Zijn zoon Alfonso X (1252-1284), bijgenaamd de Wijze (el sabio), beval het algemeen gebruik der Spaansche taal bij alle officieele handelingen en trachtte gedurende zijne regeering op alle wijze wetenschap en beschaving te bevorderen. Zelf was hij een geleerde en dichter. Hij hervormde de universiteit te Salamanca en zijn hof was een toevluchtsoord voor geleerden en dichters. Hij bezorgde de beroemde algemeene kroniek van Spanje, <hi rend="spat">Cronica del rey Don Alfonso el Sabio</hi>,<note n="1)" place="foot">Zie daarover prof. Dozy, Recherch. 384-413.</note> waarmede de beschrijving der geschiedenis van Spanje in proza een aanvang neemt. Dit werk, door den koning zelven vervaardigd, bestaat uit vier afdeelingen. De eerste begint met de schepping der
<pb n="354"/>wereld, handelt vrij uitvoerig over de geschiedenis der Romeinen en loopt tot de vestiging der West-Gothen in Spanje. De tweede afdeeling handelt over het West-Gothische rijk tot den inval der Mooren; de derde loopt tot de regeering van Ferdinand den Groote, in 't begin der 11<hi rend="sup">de</hi> eeuw en de vierde sluit met 1252, het sterfjaar van den heiligen Ferdinand, den vader van koning Alfonso X en den veroveraar van Andalusië. - De derde en vierde afdeelingen zijn de belangrijkste voor de geschiedenis der traditie van het Spaansche heldentijdperk.</p>
<p>De voornaamste gedichten van Alfonso X zijn de <hi rend="spat">Tesoro</hi>, over de verandering van onedele metalen in goud, en 401 gezangen, <hi rend="spat">Cantigas</hi>, ter eere van Onze Lieve Vrouw. De hoofdverdienste van den koninklijken schrijver is echter in zijn proza gelegen. Zijne beroemde verzameling van wetten wekte zeer de ontwikkeling van de landstaal en zijne geschiedenis van de groote verovering over de zee, <hi rend="spat">Lagran Conquista de ultra mar</hi>, lichtte zijne landgenooten omtrent de geschiedenis der kruistochten in, en was dus een veel gelezen werk. Het wetboek van Alfonso is bekend onder den naam van <hi rend="spat">Las siete Partidas</hi>, de zeven afdeelingen. Uit den stijl en de taal er van maakt men op, dat hij er zelf ijverig aan gearbeid heeft.</p>
<p>Zijn zoon Sancho IV begunstigde evenzeer de letterkundige oefeningen, maar nog meer deed dit zijn kleinzoon Alfonso XI (1324-1350), aan wien men ook de vervaardiging van eene in Redondiliën vervatte kroniek zijner regeering toeschrijft. Ook <hi rend="spat">Don Juan Manuel</hi> behoorde tot het koninklijk huis van Kastilië en Leon, hij was een kleinzoon van Ferdinand den heiligen. Alfonso de Wijze, aan wiens hof hij opgevoed werd, was dus zijn oom. In 1282 geboren, streed hij, twaalf jaren oud, reeds tegen de Mooren en had op zijn 28<hi rend="sup">ste</hi> jaar de hoogste staatsambten verworven. Gedurende de minderjarigheid van Alfonso XI was hij lid van het regentschap; maar toen deze zelf het bestuur in handen genomen had, werd hij van zijne waardigheden ontslagen; hetgeen hem zoozeer verbitterde, dat hij in openbaren opstand tegen zijnen koning uitbrak. Later weder met hem verzoend, behaalde hij in 1327 eene schitterende overwinning op de Mooren in den slag bij Guadalhorra. Doch daarna weder door den koning verraderlijk behandeld, voerde hij tegen hem eenen hardnekkigen en langdurigen strijd. Eindelijk kwam de verzoening tot stand en Don Juan trad in dienst des konings als opperbevelhebber des legers, terwijl hij zijne dochter Constance, vroeger aan den koning verloofd, aan den kroonprins van Portugal uithuwelijkte. Als opperbevelhebber van het Kastiliaansche leger behaalde hij nog vele overwinningen op de Mooren, totdat hij in 1347 overleed.</p>
<p>Opmerkelijk is het dat Don Juan, midden onder de beslommeringen van zijn onrustig leven, den tijd gevonden heeft zich met ijver en nauwgezetheid op de letteren toe te leggen. Door hem werd het Kastieljaansch proza het eerst goed ontwikkeld, hij schreef er twaalf werken in en was zoo bezorgd over het lot er van, dat hij ze in één groot deel nauwkeurig afschrijven liet en de zorg daarover aan een klooster opdroeg, dat hij zelf op zijne goederen gesticht had en tevens voor de grafstede van zich en zijne nakomelingen bestemde.</p>
<p>Slechts een gedeelte der werken van Don Juan is echter over. Daarvan is het meest bekend de graaf Lucanor, <hi rend="spat">Conde Lucanor</hi>. Het bestaat uit eene verzameling van 49 verhalen, die duidelijke sporen van Oostersche afkomst verraden. Graaf Lucanor, een aanzienlijk en onafhankelijk vorst,
<pb n="355"/>wenscht omtrent verschillende vragen betreffende zede- en staatkunde ingelicht te worden. Hij wendt zich daartoe tot zijnen minister of raadsman, Patrocinio, welke ze beantwoordt door dan eene ware dan eene verdichte geschiedenis te verhalen, hetgeen met een paar rijmen, waarin de moraal vervat is, besloten wordt. Meermalen wordt de een of andere gebeurtenis uit de Spaansche geschiedenis genomen, of eigenaardige trekken uit het volksleven medegedeeld; ook vindt men er fabeldichtingen onder. Een van de opmerkelijkste is de Moorsche bruiloft, welke dezelfde geschiedenis bevat, die Shakspeare in de <hi rend="spat">Taming</hi> of de <hi rend="spat">Shrew</hi> behandelde en die, ofschoon bij de Persen en Indiërs reeds gevonden, in Europa het eerst door Don Juan voorgesteld werd. Uit alle verhalen blijkt dat de schrijver een ontwikkeld verstand en een verheven gemoed bezat. Hij schertst met de monniken en hun hoogmoed, bespot de dwaasheden der pelgrims en lacht met de domheid van zijn oom Alfonso, die aan de kunst van goudmaken geloofde. Don Juan behield, niettegenstaande al zijne dikwijls droeve ervaringen, toch de frischheid en vroolijkheid van de jeugd. In de <hi rend="spat">Lucanor</hi>, waarvan wij weten dat het een zijner laatste werken is, heerscht eene eenvoudigheid en natuurlijkheid van uitdrukking en inhoud, welke men van iemand, die zooveel beslommeringen in vrede en in oorlog had, niet licht zoude verwachten,<note n="1)" place="foot">De Lucanor is in 't Duitsch vertaald door Eichendorff en in 't Fransch door A. de Puibusque, den talentvollen vervaardiger der Histoire comparée des littératures espagnole et française.</note></p>
<p>Het is ons er hier niet om te doen den vollen rijkdom der Kastieljaansche letterkunde aan te wijzen, slechts de meest gevierde stukken kunnen wij even aanroeren.<note n="2)" place="foot">Over het poema de Alejandro van Segura, zie bl. 269 en 270.</note> Daartoe behooren zonder twijfel de gedichten van <hi rend="spat">Juan Ruiz</hi>, bekend onder den naam van aartsbisschop van Hita, die tijdens de regering van Alfonso bloeide. Zijne werken bevatten ongeveer 7000 verzen. Men kent weinig van zijne lotgevallen; alleen weet men dat hij zijn groot gedicht vervaardigde in 1343, en wel in gevangenschap, waartoe hij op bevel van den aartsbisschop van Toledo veroordeeld was. Het bevat eene reeks kluchtige verhalen, deels op eigen ondervinding gebouwd, die met allegoriën en fabelen afgewisseld worden. Don Amor speelt een grooten rol bij al die avonturen, waarin van de geestelijken, vooral van de nonnen, niet zeer stichtelijke dingen vermeld worden. Zoo maakte de verteller gebruik der diensten van eene vrouw, die hij <hi rend="spat">trotaconventos</hi> noemt, hetgeen prof. Dozy niet onaardig door klooster-dribbelares vertaalt. Het was eene oude vrouw, die, onder voorwendsel van snuisterijen te verkoopen, de kloosters rond liep en voor postillon d'amour diende. Een der geestigste gedeelten van het gedicht is de schildering van den strijd, dien mijnheer Carnaval en mevrouw Vasten met elkander voeren, <hi rend="spat">guerra de Don Carnal y de donna Guaresma</hi>.<note n="3)" place="foot">Hoewel het idee dezer allegorie ontleend is aan een Noord-Franschen dichter, zie Barbazan Fabliaux IV, bl. 20, heeft de Spanjaard haar echter zoo levendig en luimig uitgewerkt, dat het een geheel nieuwe verdichting schijnt.</note> Mijnheer Carnaval is gewapend met vet gevogelte,
varkenshammen en schapenbouten; mevrouw Vasten daarentegen heeft de visschen in haar gevolg. De hanen kraaiden te laat, toen mevrouw Vasten onverhoeds in den nacht een aan-<pb n="356"/>val deed op het leger van mijnheer Carnaval, die met de zijnen, na rijkelijk gegeten en gedronken te hebben, in diepen slaap gedompeld was. Zoo wordt deze dan overwonnen en smadelijk uit zijn paleis verjaagd. Na veertig dagen is mijnheer Carnaval echter weer ten kamp gereed en overwint nu gemakkelijk mevrouw Vasten, die door hare onthouding mager en zwak geworden was. Daarop doet mijnheer Carnaval een prachtigen intocht in zijn paleis. Hierna volgt de intocht van Don Amor, die allergeestigst beschreven wordt en vol scherpe zetten vooral tegen de monniken is. Het tafereel valt voor op den zeer heiligen Paaschdag; de geheele natuur eert door zangen en geuren Don Amor. Iedereen wenscht hem tot gast. De monniken bieden hem hunne kloosters aan, waar de tafels wel bezet zijn en de slaapkamers met goede bedden voorzien. De wereldlijke geestelijken zoeken hem daarvan af te honden en door op de kloosters te smalen hem ten hunnent te lokken. Ook de nonnen lonken hem toe, maar anderen zeggen, dat zij nooit hare geloften houden en hare minnaars met valsche lachjes bedriegen. De dichter meent echter dat dit laster is, want in een nonnenklooster zoude Don Amor alle ondeugden en alle genoegens gevonden hebben, het vertoef aldaar had hem nooit berouwd. Intusschen wordt Don Amor de gast van den aartspriester en zoo krijgt deze een leermeester, die hem tot allerlei liefdesavonturen drijft, welke in het gedicht beschreven worden. Eindelijk werd eene non zijn liefje en hij bevond er zich goed bij; maar toen zij gestorven was en hij door de genoemde oude vrouw eene nieuwe liefdesbetrekking met eene Moorin 
wilde aanknoopen, werd hij afgewezen. Men begrijpt hoeveel aanleiding deze en dergelijke verhalen geven tot puntige, maar ook tot grove voorstellingen en gezegden. Dit gaat dan ook ook zoo ver, dat de uitgever er van, don Sanchez, tegen den raad der Spaansche Akademie in, er veel uitgelaten heeft, dat zijn gevoel als geloovig katholiek te zeer hinderde, Hoe Juan Ruiz niets ontziet, blijkt ook uit een afzonderlijk stuk over de eigenschappen van het geld, waarin alle beschuldigingen voorkomen, die gedurende de middeleeuwen tegen de schraapzucht der geestelijkheid opeen gehoopt werden. Als de monniken en geestelijken merken, dat de rijke gaat sterven, zegt de schrijver, dan staan zij te wachten, wie het vetste koetje hebben zal; al is hij nog niet dood, toch prevelen zij reeds hun paternoster, als kraaien, wanneer een ezel gevild wordt, denken zij, morgen zullen wij hem hebben, nu is hij reeds rechtens de onze. Ook op de rechtsgeleerden is Juan Ruiz zeer gebeten, zooals blijkt uit menig satirieke voorstelling van de rechtsgedingen zijner dagen.<note n="1)" place="foot">Prof. Dozy vertaalt bl. 698 vgl. een fabel. waarin de wolf den vos bij den aap van diefstal beschuldigt en aldus een Kastieljaansch rechtsgeding tot in de kleinste bijzonderheden geparodiëerd wordt.</note></p>
<p>Een ander beroemd dichter was <hi rend="spat">Pedro de Ayala</hi>, een der uitstekendste staatslieden van zijnen tijd. Hij bekleedde onder Peter den Wreede, Hendrik II, Johan I en Hendrik III hooge staatsambten en stierf in 1407, op vijf-en-zeventigjarigen ouderdom. Zijn voornaamste werk is de <hi rend="spat">Rimado de Palacio</hi>, hofrijmen, waarin raadgevingen aan koningen en staatslieden vervat zijn. Een gedeelte van dit gedicht vervaardigde hij tijdens zijne gevangenschap in Engeland. De voltooiing er van valt tegen het einde van zijn leven. Hoewel eenige deelen er van aan de losse en luchtige voor-<pb n="357"/>stelling van den aartsbisschop herinneren, is het meerendeel echter ernstig; er heerscht een sombere toon in; zooals natuurlijk is bij den eerlijken staatsman, die veel onrecht, door de vorsten en hunne dienaren gepleegd, gezien heeft, en eindelijk inzag, dat hij, die het ijverigst arbeidt voor aardsche heeren, het meeste verliest.</p>
<p>Behalve door genoemd werk, behaalde Ayala ook grooten roem door zijne vertaling van Livius, doch hem en vele andere oud-Kastieljaansche geschriften, zooals een <hi rend="spat">gedicht op Josef</hi>, een <hi rend="spat">doodendans</hi> en anderen zullen wij hier voorbijgaan, zooals ook de voortreffelijke werken van vele Spaansche Joden, waaronder vooral Juda ha-Levi<note n="1)" place="foot">Hij was uit Kastilië en draagt ook wel den Arabischen naam Aboêl Hassan; en stierf waarschijnlijk in 1140. Zijne gedichten zijn door A. Geiger in 't Duitsch overgebracht. Breslau, 1851.</note> dient vermeld te worden. Wij gaan over tot een geheel ander volk, waar nog sporen eener volkslitteratuur aan te treffen zijn, die ons nader aangaan en wel tot de</p>
<div type="section">
<head rend="h4">Heldensage der Germanen, de Edda.</head>
<p>De volkssagen der Germanen van den voor-Christelijken tijd zijn òf geheel òf grootendeels verloren gegaan. Omtrent het midden der 5<hi rend="sup">de</hi> eeuw n. Chr. schijnen er echter in grooten overvloed voorhanden geweest te zijn en wel als een gemeengoed van alle Germaansche stammen. De Angelsaksen brachten ze toen naar Engeland over. In Duitschland vindt men er reeds sporen van, die tot in de 17<hi rend="sup">de</hi> eeuw te vervolgen zijn. Mogelijk waren vele dier oude sagen reeds vroeg tot één geheel, tot een epos, vereenigd; waarin de Germanen de overleveringen en de denkbeelden van hunnen stam bewaarden. Hoe dit echter ook geweest zij, de Roomsche geestelijkheid heeft met zooveel ijver de herinneringen aan den voor-Christelijken tijd bij de Duitschers uitgeroeid, dat slechts zeer geringe overblijfselen van dien vroegeren tijd bij hen bewaard bleven. Anders ging het in IJsland. Toen de vrijheid en het oude geloof naar dat eiland hun toevlucht hadden genomen; verzamelde men aldaar de oude sagen, doch doordrong ze ook met de grootsche woestheid en wildheid der Skandinavische natuur. Om dus wel de overblijfselen van het volksepos der Duitschers te verstaan, is het noodig met de IJslandsche letterkunde eenigzins bekend te zijn.<note n="2)" place="foot">Die Deutsche Heldensage und ihre Heimat von A. Raszmann. Hanover, 1857-1858.</note></p>
<p>Sedert 874 waren naar IJsland vele moedige mannen uit Noorwegen geweken, om aldaar, bevrijd van het geweld der koningen en van andere onderdrukkers, onafhankelijk te kunnen leven. Zij stichtten er vrije gemeenten en bestuurden hun eigen zaken, totdat eindelijk de Christen-zendelingen, in de 11<hi rend="sup">de</hi> eeuw uit Noorwegen overgekomen, ook daar de oude denkwijzen en inrichtingen ondermijnden, en IJsland, in 1261, geheel aan Noorwegen onderworpen werd. Lang genoeg had echter de eigenaardige beschaving der IJslanders geduurd, om een eigen letterkunde te vormen, die in stoutheid en kracht, in verhevenheid en diepte van gedachte voor geen andere van gelijken aard behoeft te wijken. De IJslandsche litteratuur is episch. Zonder twijfel is de inhoud er van menigmaal aan de oudste herin-<pb n="358"/>neringen van den germaanschen stam ontleend, waarom het ook niet bevreemden kan, dat meermalen de gelijkheid er van met de oudste Indische sagen duidelijk in de oogen springt. Indische Ariërs en de bewoners van IJsland hadden uit dezelfde gemeenschappelijke bron geput.</p>
<p>In de oude IJslandsche letterkunde onderscheidt men de priestergezangen, de heldensagen en de liederen der Skalden.<note n="1)" place="foot">Skäld = dichter, zanger. De Skälden vormden de kunstpoëzie.</note></p>
<p>Van de eerstgenoemde bezitten wij eene verzameling, waarin de mythen der goden en de sagen der helden vervat zijn. Deze verzameling is bekend onder den naam van Edda <hi rend="spat">Saemundar hins frōda</hi>, d.i. Edda van Saemund den wijzen.<note n="2)" place="foot">Edda beteekent overgrootmoeder, stamvrouw. Edda Saemundar, met commentaar en Deensche vertaling, Kopenhagen 1787-1828, 3 vol. 4. Den aeldre Edda, hrsg. v. Munch, Christiana, 1847. Die Edda. Eine Sammlung altnordischer Götter- und Heldenlieder. Urschrift mit Anmerkungen, Glossar und Einleitung von H. Lüning, Zürich, 1859. Lieder der ältern Edda, uitgegeven door de broeders Grimm, 1815. Saemunds Edda oder die ältesten norränischen Lieder, aus d. Isländ. übers u. mit Anmerkungen begleitet von J.L. Studach, 1828. Die ältere und jüngere Edda nebst den Mythischen Erzählungen der Skalda, übers und erläutert von K. Simrock, verm. u. verb. Aufl. Stuttgart, 1864.</note> Saemund Siguszoon, was een IJslandsch geleerde die den bijnaam van <hi rend="spat">hin frōdi</hi>, den wijzen, erlangde en in 't begin der 12<hi rend="sup">de</hi> eeuw n. Chr. leefde. Hij stierf in 1133 op zijn vaderlijk erfgoed Odde op IJsland. Hoewel het nog niet uitgemaakt is, dat juist aan hem alleen de ons bewaarde verzameling toegeschreven moet worden, is tot dusverre nog geen ander gevonden, dien met meer recht deze eer toekomt. In 't midden der 17<hi rend="sup">de</hi> eeuw werd eerst een handschrift der Edda door den bisschop van Skaholt, Brynjulf Svendsen, ontdekt. De liederen der Edda zijn in stafrijm vervat en afgedeeld, deels in koepletten van vier regels, welke door de caesuur in 8 halve verzen gesplitst zijn, deels in koepletten,
waarvan de tweede en vierde regel deze caesuur mist. De dichters dezer liederen zijn onbekend en men kan slechts zelden den ouderdom er van met eenige nauwkeurigheid bepalen. De gezangen der Edda, die aan de godenleer gewijd zijn, bevatten of het geheele stelsel in groote omtrekken, of bepalen zich tot de behandeling van afzonderlijke mythen. Van de eerste soort is denkelijk het oudste, in allen gevalle het gewichtigste, de <hi rend="spat">Voluspā</hi> d.i de openbaring van Völa of Wala, d.i. waarzeggeres. Deze wordt daarin sprekend ingevoerd en ontwikkelt er de geheele Noordsche godenleer, zij begint met de schepping der wereld door de Asen en eindigt met haren ondergang.<note n="3)" place="foot">Völuspā, das älteste Denkmal Germanisch-nordischer Sprache nebst einigen Gedanken über Nordens Wissen and Glauben u. Nordische Dichtkunst van L. Etmüller, 1830. Het bevat den oorspronkelijken text met eene Hoogduitsche vertaling.</note> De liederen der Edda, waarin de enkele mythen ontvouwd worden, houden zich het meest bezig met de tragische lotgevallen van den god Balder, zooals de twee gedichten, <hi rend="spat">Hrafnagaldr Odins</hi>, het raafgekras van Odin, en <hi rend="spat">Vegtamsqvida</hi>, het lied van den Wandelaar. Ook de daden van Thor maken een geliefd onderwerp der zangers uit, zooals in de liederen <hi rend="spat">Hymisqvida</hi>, de roof van den grooten ketel en de <hi rend="spat">Hamarsheimt</hi>, de terugkeer van den hamer.</p>
<p>Onder de heldensagen, die in de Edda voorkomen, is wel de verhevenste en meest zuiver Noordsche, de <hi rend="spat">Sage van Helga</hi>, welke in verschil-<pb n="359"/>lende gezangen behandeld wordt. Ons boezemen echter de meeste belangstelling in de liederen, welke de sagen behandelen, die ook in het Niebelungelied bewerkt zijn. Het zijn verschillende gezangen en wel: <hi rend="spat">Sigurdarqvida Fafnisbana</hi>, drie liederen van Sigurd, den drakendooder, <hi rend="spat">Brynhildarqvida</hi>, drie liederen van Brynhild, de dochter van Budli, <hi rend="spat">Gudrunarqvida</hi>, drie liederen van Goedroen, dezelfde die in de Niebelungen Kriemhilde geheeten is, <hi rend="spat">Oddrunar-gratr</hi>, de klacht van Oddrun, de zuster van Atli, <hi rend="spat">Gunnars slagr</hi>, de harpenslag van Gunnar, den Duitschen Gunther, <hi rend="spat">Atlaqvida</hi>, twee liederen uit lateren tijd over het verraad van Atli tegen zijne zwagers Gunnar en Högni gepleegd en de wraak van hunne zuster Goedrun daarover op hem genomen, <hi rend="spat">Hamdismal</hi> het lied van Hamdir, den zoon van Goedrun, en <hi rend="spat">Gudrunar hvöt</hi>, Goedroens wraak- en weegeklach.<note n="1)" place="foot">Vergl.: die Eddalieder von den Nibelungen, verdeutscht von v.d. Hagen, 1814. Die Lieder der Edda von den Nibelungen, stabreimende Verdeutschung nebst Erläuterungen von L. Ettmüller, 1837.</note></p>
<p>Na verloop van tijd veranderde de epische poëzie meer en meer in geschiedenis en werden de mythe en de sage, die vroeger de hoofdzaak waren, alleen tot opheldering en versiering van het verhaal aangewend. Zoo ten minsten handelden de Skalden, die in het Noorden tot het volk en de vorsten in dezelfde verhouding stonden als eens de Minstrels in Engeland. De bloeitijd van deze Skalden valt gedurende de tiende eeuw, hoewel reeds in de achtste van hen melding gemaakt wordt en hunne werkzaamheid tot het einde der elfde eeuw voortduurde. Oorspronkelijk waren de Skalden, als de Troubadours, de helden zelve, die aan de tochten der zeekoningen deel namen en daarna hunne gevechten bezongen. Later vormde zich echter een afzonderlijke stand zangers, zooals de Homeriden, welke het dichten en zingen als een beroep dreef en ten laatste in het najagen van de gunst der grooten niet voor de Arabische hofzangers behoefde te wijken. Op IJsland behielden echter de Skalden nog het langst het gevoel van de waardigheid, waarvan de oude zangers vervuld waren. Sedert Olaf Tryggswason het Christendom in Skandinavië had doen triomfeeren, verviel de poëzie der Skalden, die geheel in het Heidendom wortelde, meer en meer, en ging eindelijk over tot eene knutselarij, waaruit alle geest verdwenen was; zooals b.v. toen in Duitschland het Minnegezang in het Meistergezang overging. Men wijst 136 verschillende soorten van gedichten bij de Skalden aan. Eerst door den Skald Eimar Skulason, ongeveer 1150, werd het eindrijm ingevoerd, zonder dat daardoor echter het stafrijm verloren ging.</p>
<p>Men kan de gedichten der Skalden onderscheiden in de <hi rend="spat">Islendinga sögur</hi>, welke de geschiedenis van IJsland, die der Faröer- en Orkney-eilanden en van Groenland daarin besloten, behandelen, en in de <hi rend="spat">Fornmana sögur Nordrlandr</hi>, welke de gebeurtenissen in Noorwegen, Zweden en Denemarken verhalen. Natuurlijk speelt bij dit alles de sage nog een hoofdrol. Het beroemdste werk van deze soort is geschreven door <hi rend="spat">Snorri Sturluson</hi>, gedood in 1241. Het draagt tot titel: <hi rend="spat">Noregs Konunga Sögur</hi>, geschiedenis der koningen van Noorwegen, is echter nog meer bekend onder den naam van <hi rend="spat">Heimskringla</hi>, d.i. wereldkring, met welk woord dit werk een aanvang neemt; zooals men het eerste boek
<pb n="360"/>der Pentateuch, Bereesjiet ‘In den beginne,’ noemt. Het verhaal begint met den mythischen tijd en loopt voort tot 1176. De vele gezangen der oude Skalden, welke er ingelast zijn, maken deze geschiedenis van het hoogste gewicht voor de oud-Noordsche letterkunde.<note n="1)" place="foot">Den oorspronkelijken text vindt men in: Historia regum norvegicorum conscripta a Snorrio Sturlae filio, 1777-1820. Een vertaling in 't Hoogduitsch bevat: Snorri Sturlusons Weltkreis, übersetst uud erläutert von F. Wachter, 1835 vlg.</note></p>
<p>Onder de sagen, die meer de overlevering van den oud-Heidenschen tijd vermelden, dan op historische trouw kunnen bogen, is vooral opmerkelijk de <hi rend="spat">Volsungasaga</hi>, de geschiedenis van het mythische geslacht der Wolsingen, d.i. van Sigurd en zijn geslacht,<note n="2)" place="foot">Vertaald in 't Hoogd. door van Hagen, in zijne Nordische Heldenromanen, 1835.</note> en de <hi rend="spat">Frithiofs-saga</hi>, in den nieuweren tijd door de fraaie bewerking van Tegner zoo bekend geworden,<note n="3)" place="foot">E. Tegner, Frithiofs Saga uit het Zweedsch door Eischdorff, herzien door J.L. ten Kate.</note></p>
<p>De IJslandsche letterkunde bevat ook verschillende werken over Zedekunde, Staatkunde, Mathematiek, Astronomie en Astrologie. Het voornaamste werk echter, dat voor leering en stichting geschreven werd, is de <hi rend="spat">jongere Edda</hi>, gemeenlijk <hi rend="spat">Snorröedda</hi> genaamd.<note n="4)" place="foot">Ten onrechte schrijft men echter de vervaardiging er van aan Snorri, den maker der Heimskringla, toe; hoogstens zijne enkele gedeelten der jongere Edda van hem afkomstig. De Snorro-Edda is uitgegeven door R.K. Rask, Stokholm, 1818.</note> De Snorröedda is in drie deelen verdeeld. De eerste afdeeling geeft een overzicht van de oud-Noordsche godenleer, zooals die in de oudere Edda ontvouwd is. Het tweede boek bevat eene dichtkunde voor de Skalden en het derde deel handelt over het letterschrift, de Runen, en geeft lessen over de Redekunst.</p>
<p>Zooals er uitdrukkelijk in vermeld wordt, is het geheele werk geschreven, om tot een handleiding te dienen voor jonge Skalden. Voor de vervaardiging van dit werk en van de Heimskringla had reeds een Deensche priester uit de inlandsche gezangen eene geschiedenis in het latijn samengesteld. H et was <hi rend="spat">Saxo Grammaticus</hi>, gestorven in 1204, die <hi rend="spat">Historiae Danicae Libri</hi> XVI schreef, waarin hij, als eens Livius, de overlevering zooveel mogelijk met zijne denkbeelden en die zijner dagen in overeenstemming zocht te brengen. Onder de oud-Noordsche sagen zijn voor de geschiedenis der letterkunde bovenal belangrijk die, welke later ook in het Nibelungelied voorkomen. Juist daarom geef ik hier daarvan eene uitvoeriger ontvouwing.</p>
<p>Eens als de drie Asen, Odin, Loki en Hönir, de wereld doortrokken, kwamen zij bij een waterval, juist toen een otter bezig was een zalm op te eten. Loki, de booze, wierp den otter dood met een steen en zoo namen zij beide dieren mede. Zij kwamen daarop bij eenen boer, die met de tooverkunst bekend was, Hreidmar geheeten. Deze, door zijne beide zonen, Fafnir en Regin, geholpen neemt de Asen gevangen en bindt ze vast, wijl zij in den otter zijnen derden zoon verslagen hadden. De Asen bieden hem nu losgeld aan; hij laat zich overreden onder beding dat zij het ottervel van binnen met goud zullen opvullen en van buiten er mee beleggen, zoodat het er geheel meê bedekt wordt. Daarop dwingt Loki den dwerg Andvari, die als snoek in 't water zwemt, om al het goud dat in een rotskloof steekt, hem te overhandigen. De dwerg poogt echter een ring te verber-<pb n="361"/>gen; Loki bemerkt dit en neemt ook dezen weg, en nu wordt de dwerg, die ook Gustr genoemd wordt, vertoornd en spreekt een vloek uit. ‘Het goud, dat Gustr had, zal twee broeders dooden en acht edellieden in 't verderf storten. Zijn goud zal niemand nuttig zijn.’ Hierna geeft Odin aan Hreidmar het goud, doch behoudt ook den ring. Reeds was het ottervel gevuld en bedekt, doch de boer zag nog een haartje van den baard des otters doorschemeren en Odin moest nu ook wel met den ring voor den dag komen. Van dien tijd af vordert de vloek, die op het goud ligt, offer op offer. Fafnir doorboort zijnen vader in den slaap, omdat hij met zijne zonen het niet had willen deelen. Daarna dringt Regin op eene verdeeling aan; maar Fafnir verjaagt hem en gaat naar de Gnitaheide, waar hij in een slang verandert, die zich ter bewaking om het goud kronkelt. Regin nam als smid dienst bij den koning Hiaprek en 
riep de hulp in van Sigurd, den zoon van Sigmund, eens koning der Hunnen, die aldaar opgevoed was. Regin weet Sigurds begeerte naar het goud te prikkelen, en zoo trekt deze naar de Gnitaheide gezeten op het ros Grani, hem door Odin geschonken, en met het wonderzwaard Gram, dat Regin gesmeed had. Vooraf vraagt hij zijnen oom Gripnir hem de toekomst te onthullen en verneemt nu dat hij vroeg sterven, maar een onvergankelijken roem nalaten zal. Na nog eerst zijnen vader op de Hundingszonen gewroken te hebben, gaat hij, door Regin begeleid, doch daarna verlaten, naar de streek, waar Fafnir zich ophield. Hij graaft er een kuil en toen Fafnir zich er in verbergen wilde, doorstoot hij hem van onderen. Stervende herhaalt Fafnir den vloek: ‘Regin verried mij, ook u verraadt hij, beiden brengt hij ons den dood.’ Toen Regin terug kwam, beval Sigurd hem het hart van Fafnir te koken, en daarop legde hij zich te slapen. Doch toen Sigurd het kokende vocht met zijn vingers proefde, verstond hij eensklaps de taal der adelaars, die op een boom zaten en hem voor den smid waarschuwden. Daarom doodde Sigurd Regin, at zelf het hart van Fafnir, dronk het bloed van den verslagene en belaadde zijn ros met het goud.</p>
<p>Sigurd rijdt hierop naar Frankenland. Daar schitterde hem hoog op een berg een vuur tegen. Toen hij naderbij kwam, zag hij een kasteel, dat geheel met schilden omgeven was. Hij trad binnen en zag er iemand in volle wapenrusting slapen, die, toen hij den helm afnam, bleek eene vrouw te zijn. Toen Sigurd het als aan het lichaam vastgegroeide harnas met zijn zwaard vaneen gespleten had, ontwaakte de vrouw. Nadat de held haar toegesproken had, bood zij hem een meedrank aan, noemde zich Sigurdrifa, en verhaalde hem hare lotgevallen. Zij was eene Walkyre en sedert haar twaalfde jaar in dienst van den jongen koning Agnar, dien zij, tegen den wil van Odin, de overwinning bezorgd had over den ouden koning Hialgunnar, die door haar ter helle gezonden was. Odin had haar daarom de macht over de overwinning ontnomen, vuurvlammen in haar burg laten flikkeren en haar bevolen te huwen. Zij deed echter de gelofte, om aan geen man, die ergens vrees voor koesterde, hare hand te schenken. Wijl Sigurd naar wijsheid streefde, onderwees Brynhilt, want dit was haar eigenlijke naam, hem in de Runen, en andere wetenschappen. Zoo kregen zij elkander lief en zwoeren onderling trouw. Het noodlot verzette zich hier echter tegen.</p>
<p>Aan den Rijn was een koning Gioeki. Hij had bij zijne vrouw Grimhilt drie zonen, Gunnar, Högni, Guttorm en eene schoone dochter Goedroen.
<pb n="362"/>Deze droomde eens, dat zij een goudharig hert opjoeg, doch dat Brynhilt het dier van hare knieën wegschoot. Op zijne tochten kwam Sigurd aan het hof van Gioeki en sloot met zijne zonen een verbond van vriendschap. Bij hunne moeder ontbrandde nu de begeerte om zulk een held tot schoonzoon te krijgen, doch vooral om het goud, dat hij bezat. Wijl zij echter bemerkte dat hij een getrouwe liefde koesterde, gaf zij hem uit een tooverhoorn te drinken en sedert vergat hij Brynhilt. Het duurde echter nog vijf halve jaren voor alle herinnering aan vroegere liefde geheel uit zijn hart verdwenen was. Toen werd het huwelijk tusschen Sigurd en Goedroen gesloten. Liefde, vriendschap, macht en roem vereenigden zich alzoo om Sigurds geluk te bekranzen. Ook werd hem een zoon Sigmund geboren. Maar de vloek van Andvari rustte niet.</p>
<p>Aangezet door zijne moeder Grimhilt, besloot Gunnar naar de hand van Brynhilt te dingen. Van Sigurd vergezeld, begeeft hij zich naar haar vader Boedli, welke vooral op aanraden van zijn zoon Atli, die door gouddorst verblind was, zijne toestemming geeft. Brynhilt weigert lang, doch belooft eindelijk hem te zullen huwen, die met zijn paard, beladen met goud, door de vuurvlammen heen, tot haar kwam. Gekomen bij den met schilden omgeven burg, wisselen Sigurd en Gunnar onderling van gedaante. Op zijn moedig paard gezeten, geraakt Sigurd met een sprong in den burg, het vuur verflauwt daarop en verdwijnt weldra geheel. Daarop rijdt hij de zaal binnen, waar Brynhilt, in volle wapenrusting met het zwaard in de hand, den man, die zich Gunnar noemde, vol angst wegens hare belofte, zat te wachten. Zij hield nu haren gast drie dagen en drie nachten bij zich en deze bleef getrouw aan zijnen zwager. Toen zij zich ter ruste begaven, legde Sigurd het zwaard tusschen hen en bewaarde de vorstin rein voor den zoon van Gioeki. Slechts verwisselt hij den ring van Andvari, dien hij haar eens gegeven had, met eenen anderen. Het kasteel verlaten hebbende, reed hij naar Gunnar en nam zijne oude gestalte weer aan. Daarop werd het huwelijk tusschen Gunnar en Brynhilt gesloten. Doch nu keert bij Sigurd de herinnering aan zijne oude liefde terug, ook Brynhilt begint het bedrog, waarvan zij het slachtoffer werd, in te zien. Eindelijk komt de smart en verontwaardiging hierover tot een uitbarsting. Eens toen de beide schoonzusters hare haren in den Rijn wieschen, begon Brynhilt den twist door te zeggen. ‘Mijn man reed door het vuur, de uwe was een knecht van Hialprek.’ Goedroen wordt daardoor verbitterd en zegt eindelijk: ‘Neen, mijn man is uw eerste man; hij versloeg Fafnir,
reed door het vuur en nam u dezen ring af en zij toonde haar dien van Andvari; Brynhilt erkende hem en verbleekte. Zij sprak toen geen woord meer, maar zon op wraak. Na eenigen tijd haar verdriet verkropt te hebben, komt zij eindelijk tot een besluit. Zij vordert van Gunnar dat hij Sigurd en diens zoon doode en verklaart dat zij onmiddellijk naar hare bloedverwanten terug zal keeren, wanneer hij aan haar verzoek niet voldoet. Gunnar bedacht er zich een geheelen dag op; toen vroeg hij aan Högni, of deze hem wilde behulpzaam zijn om den schat van Sigurd te bekomen, doch Högni weigerde het wegens den eed van trouw, dien hij aan Sigurd gezworen had. Toen Gunnar darrop den voorslag deed om Guttorm, welke dien eed niet gedaan had, tot verraad op te zetten, verzette Högni er zich niet tegen. En, zooals het lied zegt, gemakkelijk was het den hoogmoedige over te halen; weldra had het zwaard Sigurds hart
<pb n="363"/>doorboord. Guttorm doodde Sigurd des nachts, toen beide echtelingen naast elkander te bedde lagen. Toen Sigurd door den stoot ontwaakte, had hij nog kracht genoeg om den vluchtenden sluipmoordenaar zijn speer achterna te werpen, zoodat hij dood nederviel. Goedroen werd wakker en zag haar gade in bloed baden. Hij sprak nog eenige woorden en stierf daarop in hare armen. Toen slaakte Goedroen een kreet en sloeg hare armen met zooveel geweld te samen, dat de ganzen op het hof begonnen te schreeuwen. Daarna ging Goedroen stom van smart op eenen zetel in de zaal zitten, terwijl verschillende edelvrouwen haar leed poogden te verzachten, door ieder hare eigene rampen te verhalen; doch eerst toen eene dochter van Gioeki het lijkkleed van Sigurd afgenomen had, barstte de vorstin in bittere tranen uit. Intusschen was Brynhilt over de genomen wraak voldaan; zij neemt daarop het besluit om hem, dien zij op aarde niet mocht toebehooren, in de onderwereld te volgen. Vast besloten te sterven verdeelt zij hare schatten, trekt haar gouden harnas aan en doorsteekt zich met een dolk. Haar dood voelende naderen, laat zij zich nevens Sigurd en diens zoon op den brandstapel neerleggen, doch met het zwaard tusschen hen, zooals zij eens op het tooverkasteel geslapen hadden. Het eerste gedeelte der Noordsche sage sluit met Brynhilts vaart naar Helheim. Daar gekomen, wil eene reuzin haar in het hof tegen houden, maar zij verdedigt haar bedrijf en eindigt met de woorden: ‘Wij beiden, Sigurd en ik, zullen voortaan vereenigd leven, verzink, gij reuzenbroed!’</p>
<p>De saga van de Niflungen, die daarop volgt, bevat eene reeks gruwzame daden. Na de vermoording van Sigurd maken Gunnar en Högni zich van den schat meester en Goedroen week naar elders, Atli was ook na den dood van Brynhilt vertoornd op de beide broeders, die hij de oorzaak van haren dood noemde. Zij poogden hem echter te verzoenen en boden hem hunne zuster ten huwelijk aan. Goedroen weigerde echter; doch toen zij uit den tooverkelk van Grimhilt gedronken had, vergat zij de woorden van Sigurd en gaf eindelijk aan den wensch harer bloedverwanten gehoor. Onder kwade voorteekenen kwam het ongelukkige huwelijk tot stand, Goedroen beminde haar echtgenoot niet, alleen haar broeder Högni bleef haar nog dierbaar. Intusschen greep de begeerte naar den schat ook Atli aan. Hij liet dus Gunnar en Högni, die beiden alleen wisten, waar de schat zich bevond, bij zich noodigen. Goedroen, die het plan van haren echtgenoot doorzag, gaf aan de boden waarschuwende runen mede, en een gouden ring, waaraan zij een wolfshaar gebonden had. Doch onderweg veranderde een der boden de runen, zoodat men er uit opmaken konde, dat Goedroen ook hare broeders wenschte zien. In den beginne weigerden Gunnar en Högni, die uit den ring de waarschuwing begrepen, naar Atli's hof te trekken. Maar een der boden wist door list het eindelijk te verkrijgen. Zoo aanvaardden dan Gunnar en Högni, hoe hunne vrouwen het hen ook afrieden, de reis. Zij namen slechts een klein gevolg mede, doch lieten vooraf den schat in den Rijn zinken. Bij Atli gekomen, vorderde deze dadelijk van hen den schat, en toen zij hem weigerden uit te leveren, ontstond er een hevig gevecht, waarbij Goedroen met een zwaard gewapend zich bij hare broeders voegde. Door de overmacht werden echter eindelijk de 
zonen van Gioeki bedwongen; eerst Gunnar en daarna Högni. Nadat zij beiden gevangen waren, vroeg Atli aan Gunnar of hij zijn leven en zijne vrijheid voor den schat wilde lossen. Gunnar antwoordde, dat hij eerst het
<pb n="364"/>hart van Högni voor zich verlangde. Men bracht hem daarop het hart van eenen lagen dienstknecht, doch, toen dit trillend op den schotel lag, riep Gunnar dat dit het hart zijns broeders niet zijn konde. Dus werd Högnis hart uitgesneden en voor Gunnar gezet; toen deze het kalm en rustig zag, erkende hij het daaraan, maar nu verklaarde hij ook aan Atli, dat niemand den schat der Niflungen aanraken zoude, omdat allen die van de plaats wisten, behalve hij zelf, omgekomen waren. Atli liet daarop Gunnar, gekneveld als hij was, in een plaats vol slangen werpen; doch Goedroen wist hem heimelijk een harp te doen toekomen, waarmede hij de slangen in slaap speelde, uitgenomen een adder, die hem in de borst beet en aan zijn lever hing totdat hij dood was. Intusschen had Goedroen uit wraak hare twee zonen bij Atli gedood en hunne harten, in honig gezet, aan Atli tot spijze gegeven, en daarna vermoordde zij met behulp der zonen van Högni den koning zelven en stak de zaal in brand, die met het hofgezin in vlammen verteerde. Voor zich zelve richt zij nu een brandstapel op en roept Sigurd uit het rijk der dooden, om haar af te halen. Zoo was de schat der Niflungen allen ten vloek geworden.</p>
<p>De oud-Germaansche heldensage, waarvan in de Edda nog zoovele sporen te vinden zijn, ging in Duitschland spoedig geheel verloren of verbasterde en nam een Christelijke kleur aan. Karel de Groote liet nog de oude liederen verzamelen; maar de Christelijke geestelijkheid deed alle moeite om deze te vernietigen.<note n="1)" place="foot">Uitgegeven o.a. door Dr. Grein; Gottingen, 1858.</note> Zoo ijverde vooral Bonifacius sterk tegen de volkspoëzie en werd in 789 een capitulare uitgevaardigd, waarbij aan de nonnen verboden werd ‘winileodes scribere vel mittere.’ Niettegenstaande dezen woesten ijver waren er nog in 821 in het klooster Reichenau 12 gedichten uit den Germaanschen voortijd.</p>
<p>De sagen, welke in die liederen behandeld werden, kan men in vier deelen onderscheiden, 1. de gothische sage van Ermanerich, 2. de sage van Siegfried, 3. de sage van de Bourgondische koningen en 4. de sage van Diederik van Bern, d.i. Theodorik van Verona, waarmede zich weer de overleveringen omtrent Attila en Ermanerich vermengden. Het voornaamste dat wij van die Germaansche liederen overig hebben is een fragment van het <hi rend="spat">Hildebrandsliet</hi>,<note n="1)" place="foot">Uitgegeven o.a. door Dr. Grein; Gottingen, 1858.</note> in den aanvang van de 9<hi rend="sup">de</hi> eeuw uit mondelinge overlevering opgeschreven, in een dialect dat den Nederduitschen tongval zeer nabij komt. Het behoort tot den sagenkring van Diederik van Bern. De oude Hildebrand, met Diederik door Odoaker verdreven, keert na dertig jaren zwervens terug en kampt met zijn eigen zoon Hadubrand.<note n="2)" place="foot">Later is dit onderwerp behandeld door een Duitsch dichter Kasper von der Roen, die in 't laatst der 15de eeuw leefde.</note> Dit lied bestaat uit koepletten van drie dubbele regels, wier twee deelen door stafrijm verbonden zijn. Een merkwaardig overblijfsel van de oud Germaansche heldenzangen is ook het Angelsaksische gedicht ‘<hi rend="spat">Het lied van Beowulf</hi><note n="3)" place="foot">The Anglo-Saxon Poem of Beowulf, ed. bij Kemble, 1833. Beowulf, Stabreimend und mit Einleitung übersetst von L. Ettmüller, 1840. Neuhochd. von K. Simrock, 1859. Een overzicht van den inhoud geeft W.J. Hofdijk, Gesch. der Ned. Letterk. 4<hi rend="sup">de</hi> druk, 1867, bl. 17-23.</note> uit de 8<hi rend="sup">ste</hi> eeuw. Nog van grooter gewicht voor de kennis der Duitsche heldensage is het latijnsche gedicht <hi rend="spat">Waltharius</hi> geheeten, dat
<pb n="365"/>in navolging van Virgilius uit hexameters bestaat en door Ekkehard (gestorven 973), een monnik in het klooster van St. Gallen, vervaardigd is.<note n="1)" place="foot">De prima expeditione Attilae, regis Hunnorum, in Gallias ac de rebus gestis Waltharii, Aquitaniae principis, ed J. Fischer, Lips, 1780, 92. De beste uitgave er van is gegeven in de Lateinischen Gedichten des 10 und 11 Jahrhunderts, herausg. von J. Grimm en A. Schmeller. Vertaald in het Hoogd. door K. Simrock Heldenbuch: een uitstekend werk voor de kennis der Germaansche sage.</note> Daarin wordt verhaald, hoe Walther, de zoon eens konings van Aquitanië, met de dochter van den koning van Bourgondië, het hof van Attila ontvluchtte, waar zij beiden als gijzelaars zich bevonden. De frankische koning Gunther echter, belust op hunnen schat, overvalt de vluchtelingen bij Worms, doch wordt met zijn gevolg in eene reeks tweegevechten overwonnen door Walther, die daarop triomfantelijk zijne bruid naar zijns vaders hof voert.</p>
<p>Alle deze overblijfselen worden echter overtroffen door <hi rend="spat">Het Nibelunge liet</hi> of <hi rend="spat">Nōt</hi>, dat, zooals Wij het thans bezitten, in het begin der 13<hi rend="sup">de</hi> eeuw vervaardigd werd. Het is in twee groote deelen onderscheiden, die slechts door een lossen band samenhangen. Het bevat negenendertig aventiuren of zangen, waarvan de eerste hoofdzakelijk de lotgevallen van Siegfried tot aan zijnen dood vermelden en de laatste de wraak van Kriemhilde behelzen en denkelijk het oudste gedeelte uitmaken. De inhoud er van is de volgende:</p>
<p>Te Worms in Bourgondië leefde de schoone Kriemhilde; zij had drie broeders, Gunther, Gernoot en Giseleer, drie vorsten wijd en zijd beroemd. Hunne moeder was vrouw Ute; hun vader Dankraat had bij zijn dood hun het rijk gelaten. Eens droomde Kriemhilde dat twee arenden een jongen en sterken valk, dien zij opgefokt had, woest en wreed verscheurden. Haar moeder duidde dit zoo, dat zij met een stouten en jongen ridder zou huwen, dien zij echter vroeg verliezen zou. Kriemhilde, die voor het leed, dat mannenminne haar berokkenen zoude, vreesde, besloot nu om niet te huwen.</p>
<p>Intusschen leefde in de Nederlanden een edel koningskind, de schoone en dappere Siegfried. Zijn vader heette Siegmond, zijne moeder Siegelind. Zij woonden in het prachtig slot Xanten aan den Rijn. Heerlijk waren de feesten geweest, toen Siegfried tot ridder geslagen werd. Sedert ging hij op avonturen uit en kwam onder anderen in het rijke land der Nevelingen. Juist was de schat der Nevelingen uit het diepe hol op een berg gedragen en toen baden de zonen der Nevelingen, Schilbing en Neveling, den held hun den schat te verdeelen. De edelgesteenten, die hij daar zag, kon men nauw op honderd wagens leggen en nog grooter overvloed aan goud was er. Hij verdeelde den schat en kreeg ter belooning het Nevelingenzwaard Balming. Kort daarop geraakten echter de Nevelingen met hem in srijd over de verdeeling, doch hij versloeg ze beiden, hoewel zij bijgestaan werden door twaalf sterke reuzen. Hij sloeg de beide koningen dood en wilde zich nu meester maken van den schat; doch deze werd bewaakt door een sterken dwerg, Alberik. Eerst nadat Siegfried dezen in een moeilijk gevecht overwonnen had, konde hij den schat verkrijgen. Hij ontnam den dwerg tevens den tarnkap, een nevelmantel, die den drager onzichtbaar maakte en diens kracht vertwaalfvoudigde. Ook zwoer
<pb n="366"/>Alberik, dat hij hem voortaan als een trouwe knecht dienen zoude, - Nog andere wonderdaden vermeldde de faam van hem. Zoo versloeg de held eens een draak en baadde zich in het bloed er van, waardoor zijn huid zoo hard werd als hoorn, zoodat geen wapen haar doorboren konde.</p>
<p>Nadat Siegfried aldus vele avonturen doorstaan had, rieden hem zijne magen en makkers om zijnen geest te stellen op duurzame minne en toen besloot hij: ‘zoo wil ik Kriemhilde nemen tot vrouw.’ Niettegenstaande zijne ouders over dit besluit bekommerd waren, bleef Siegfried bij zijn voornemen en trekt heerlijk uitgedost met eene schaar ridders naar het hof van Gunther. Hoewel vriendelijk ontvangen, begint hij echter vol overmoed met de woorden:</p>
<lg type="poem">
<l>‘Gij moogt zoo dapper wezen, als het overal heet,</l>
<l>Mij deert het niet ten minste; 't zij u lief of leed,</l>
<l>Ik wil met u kampen, tot ik gansch uw erf,</l>
<l>Uw land en uwe burge met mijn zwaard mij verwerf.’</l>
</lg>
<p>Die stoute taal wekte wel de verontwaardiging der Bourgondische ridders, maar zij vergaten niet den raad van den wijzen Hagen, des konings trouwen leenman, om voor Siegfried op hunne hoede te zijn. Het einde was dat Siegfried met de zijnen te Worms vriendschappelijk geherbergd werd en de ridders zich met allerlei spelen onderling vermaakten. Zoo woonde Siegfried een vol jaar in de landen, van koning Gunther, zonder dat hij echter zijne geliefde zag.</p>
<p>Toen die tijd verloopen was, kwamen er boden van Liedegeer, vorst van Saksenland, en van Liedegast, koning van Denemarken, om den Bourgondiërs den oorlog te verklaren. Gunther gevoelde zich hierover zeer bedrukt. Siegfried, met de oorzaak van het verdriet geheel onbekend, bemerkte al ras, dat de blijde stemming, die er tot dien tijd aan 't hof te Worms heerschte, verdwenen was; hij vroeg dus Gunther de reden er van. Deze zeide echter, dat hij niet aan iedereen zeggen konde, welke zware zorg hij in zijn hart verborg, want slechts aan trouwe vrienden mag men zijn hartenood klagen. Siegfried betuigt hem daarop, dat hij zijn verdriet zal helpen verdrijven en zegt: ‘zoo gij vrienden moogt zoeken, ik zal er een zijn.’ Hierna openbaart dan Gunther alles en Siegfried belooft hem hulp en bijstand. Men besloot zelfs den aanval niet af te wachten, maar de vijanden op te zoeken. Siegfried met de dapperste Bourgondische ridders rukken door Hessen naar het land der Saksen, terwijl zij alles wijd en zijd verwoesten. Siegfried betoont zich als den dappersten onder de dapperen. Hij neemt koning Liedegeer gevangen en dwingt Lieudegast den vrede te verzoeken, dien hij niet verkreeg dan op voorwaarde, dat hij zelf, als gijzelaar, in Gunthers land zou blijven. Met vijfhonderd gevangenen keeren de Bourgondiërs naar Worms terug en overal vermeldde de faam den roem van Siegfried, aan wien vooral de zegepraal op de geduchte vijanden moest toegeschreven worden. Ook de bode, die Kriemhilde, op hare vragen naar hare broeders en vrienden, bericht geeft, weidt met zooveel geestdrift in den lof van den held der Nederlanden uit, dat:</p>
<pb n="367"/>
<lg type="poem">
<l>Toen zij vernam die mare, kleurde een lichte blos haar wang.</l>
<l>Haar liefelijk wezen werd nu rozenrood,</l>
<l>Daar ongedeerd was gekomen, uit zoo bangen nood,</l>
<l>Siegfried, de jonge onverschrokken held.</l>
</lg>
<p>De zegevierende helden werden door den koning met de grootste eere verwelkomd en van alles rijkelijk voorzien, wat tot hunne verkwikking dienen konde. Vooral zorgde men treffelijk voor de gewonden, waarbij geen onderscheid tusschen vriend en vijand gemaakt werd. Tot belooning voor de helden noodigde Gunther hen over zes weken ten hove te komen, om dan luisterrijke feesten ter eere der overwinning te vieren. In dien tuschentijd zouden ook de gewonden genezen zijn. Siegfried wil ook henen gaan, doch laat zich, om Kriemhildes wille, door den koning verbidden te blijven. Op den bepaalden dag komen ruim vijfduizend ridders bijeen, waaronder vijf-en-dertig vorsten. Om het feest luister bij te zetten en vooral om Siegfried te eeren en genoegen te doen, noodigt Gunther ook vrouw Ute met hare dochter en maagden. Ute, vergezeld door meer dan honderd vrouwen en hare dochter, omstuwd door een aantal schoone jonkvrouwen, verlaten dan op het heerlijkst uitgedost haar verblijf en begeven zich in plechtigen optocht naar Gunthers paleis. Van Kriemhilde wordt gezegd:<note n="1)" place="foot">Een stijve, doch vrij woordelijke vertaling door Siegenbeek gemaakt van het volgende:
<lg type="poem">
<l>Nu gie diu minnechliche, also der morgen rot</l>
<l>Tüt üz den trüben wolchen: da schiet von maniger not,</l>
<l>Der si da trüg' in herzen, unt lange het getan;</l>
<l>Er sach diu minnichlichen nu vil herlichen stan.</l>
<l>&nbsp;</l>
<l>Ja luhte ir vor ir waet manich edel stein,</l>
<l>Ir rosen rotiu varwe vil minnechlichen schein:</l>
<l>Ob' jemen winschen solde, der cunde niht gejehen,</l>
<l>Daz er ze dirre werelde het' iht schöners gesehen.</l>
<l>&nbsp;</l>
<l>Sam der liehte mane vor den sternen stat,</l>
<l>Der schin so lüterliche ab den wolchen gat,</l>
<l>Dem stünt si nu geliche vor maniger vröwen gūt,</l>
<l>Des wart da wol gehöhet den zieren helden der mūt.</l></lg></note></p>
<lg type="poem">
<l>De minnelijke ging gelijk het morgenrood</l>
<l>Uit droeve wolken doet; toen week van hem de nood</l>
<l>Die haar in 't harte droeg, en 't lang reeds had gedaan.</l>
<l>Hij zag veel heerlijk thans de minnenswaarde staan.</l>
<l>&nbsp;</l>
<l>Veel kostelijk gesteent' blonk van haar kleed'ren af,</l>
<l>Welks glans haar rozengeur nog hooger schijnsel gaf.</l>
<l>Ja, schoon hij 't wenschen mocht, kon niemand toch verklaren,</l>
<l>Dat ooit iets schooner zich zijn oog kwam openbaren.</l>
<l>&nbsp;</l>
<l>Gelijk de lichte maan voor al de sterren staat,</l>
<l>Wier glans zoo hel en klaar van uit de wolken gaat,</l>
<pb n="368"/>
<l>Haar stond zij nu gelijk voor menig vrouwen goed.</l>
<l>Dit deed veel helden thans hooger klimmen het gemoed.</l>
</lg>
<p>De ontmoeting der twee gelieven wordt aldus beschreven:</p>
<lg type="poem">
<l>Toen zij hem, hoog van moed, zag voor haar oogen staan,</l>
<l>Verhoogde zich zijn verf: de maagd sprak dus hem aan:</l>
<l>‘Ik heet u wellekom, heer Siegfried, edel, goed,’</l>
<l>Toen steeg van dezen groet veel hooger zijn gemoed.</l>
<l>&nbsp;</l>
<l>Hij boog zich voor haar neer; zij greep zijn handen aan.</l>
<l>Hoe minlijk zag men hem daar naast de vrouwe gaan!</l>
<l>Terwijl hun beider oog, vol teed'ren liefdegloed,</l>
<l>Elkander menigwerf, doch in 't geheim, ontmoet.</l>
<l>&nbsp;</l>
<l>Of vriend'lijk soms de hand van teed're hartemin</l>
<l>Gedrukt werd, kwam bij mij geen zeek're kondschap in:</l>
<l>Doch ik geloof het nauw, dat zulks niet werd gedaan,</l>
<l>Zij gaf haar liefde hem wel spoedig te verstaan.</l>
<l>&nbsp;</l>
<l>Nooit mocht, bij zomertijd en schoone voorjaarsdagen,</l>
<l>Hij in zijn moedig hart zoo hooge vreugde dragen,</l>
<l>Als zich op dezen stond door heel zijn ziel verspreidt,</l>
<l>Nu hij zijn hartvriendin aan zijne hand geleidt.</l>
</lg>
<p>De stoet gaat daarop naar de kerk, waarna Siegfried en Kriemhilde elkander weder ontmoeten, zooals verder op het luisterrijk feest, dat daarop gevierd wordt.</p>
<p>Verre over zee, in IJsland, woonde de krachtige koningin Brunehilde. Om hare hand te bekomen, moest men haar overwinnen in drie verschillende spelen, in het werpen met een speer, met een steen en in het springen. Zoo iemand in één er van te kort schoot, verloor hij zijn leven. Bij koning Gunther komt de begeerte op om haar te huwen. Hoewel Siegfried hem dit plan tracht af te raden, vraagt hij, op raad van Hagen, juist diens hulp om de hand der fiere vorstin te erlangen. Siegfried belooft ze te verleenen, als Gunther hem zijne zuster tot echtgenoot geeft. Tengevolge van die afspraak begeven zich beide vorsten, door Hagen en Dankwaart begeleid, naar het land van Brunehilde. Daar gekomen herkende eene der vrouwen van haar gevolg Siegfried, waarop de koningin buiten den burg treedt om den held te begroeten. Doch hij wijst deze eer af en zegt dat Gunther, die nevens hem staat, zijn heer is en haar verlangt te huwen. Brunehilde noemt nu de voorwaarde op en verklaart dat als de koning haar niet in elk dezer spelen overwon, het hun allen het leven zoude kosten. Siegfried, in zijn tarnkap gehuld, staat echter Gunther bij en overwint, hoewel met de grootste moeite en inspanning, Brunehilde, die nu wel hare belofte houden moet. Allen trekken daarop, door een grooten stoet mannen en vrouwen vergezeld, naar het land der Bourgondiërs. Daar gekomen herinnert Siegfried Gunther de gedane belofte. De koning voldoet er onmiddelijk aan en laat Kriemhilde ten hove ontbieden:</p>
<pb n="369"/>
<lg type="poem">
<l>De koning Gunther sprak: ‘o hooggeboren vrouw,</l>
<l>Vervul mijn duren eed door uwe deugd en trouw.</l>
<l>Ik zwoer een held u toe; neem gij tot man hem aan,</l>
<l>Zoo hebt gij aan mijn wensch met groote trouw voldaan.’</l>
<l>&nbsp;</l>
<l>‘Smeek, antwoordt d' eedle maagd, o lieve, broeder niet,</l>
<l>Gij vindt mij steeds bereid te doen, wat gij gebiedt.</l>
<l>Den man, dien gij mij geeft, dien neem ik willig aan,</l>
<l>Om door mijn volgzaamheid u van uw eed te ontslaan.’</l>
<l>&nbsp;</l>
<l>Der oogen lieve blik verwt Siegfrieds wangen rood,</l>
<l>Ten dienste van vrouw Kriemhild de koene held zich bood.</l>
<l>Men deed hen tot elkaar toen naadren in een ring,</l>
<l>En vroeg, of gaarn den held zij tot gemaal ontving.</l>
<l>&nbsp;</l>
<l>Schoon maagdelijke schaamte een wijl haar tonge bond,</l>
<l>Toch maakt, tot Siegfrieds vreugd, haar oog genoegzaam kond,</l>
<l>Dat zij gewillig hem haar hart geeft en haar hand.</l>
<l>Ook zwoer haar echte trouw de vorst van Nederland.</l>
<l>&nbsp;</l>
<l>Na wederzijdsche trouw, elkandren toegezeid,</l>
<l>Sloot Siegfried in zijn arm, met teedre minzaamheid,</l>
<l>De lievenswaarde maagd, die straks, als echtvriendin,</l>
<l>Gekust werd door den held tot zegel van zijn min.</l>
</lg>
<p>Aan de algemeene vreugd over dit huwelijk nam echter Brunehilde geen deel. Zij houdt zich verontwaardigd, dat een der onderhoorigen van haren gemaal met diens zuster huwt en weigert aan de verzekering van Gunther, dat Siegfried ook een koning is, gehoor te slaan. Zij blijft in eene wrevelige stemming, die zelfs zoo ver gaat, dat zij Gunther, toen hij zich met haar te bedde begaf, van zich afstiet, zijne handen en voeten met een gordel samenbond en hem zoo aan een spijker tegen den wand hing. Gunther verhaalt de vernedering, die hij onderging, aan Siegfried, en deze biedt weer zijne hulp aan om de ontembare vrouw te bedwingen. Des avonds in zijn tarnkap gehuld, treedt hij het slaapvertrek binnen en overweldigt, na eene lange worsteling, Brunehilde, die sedert, zooals prof. Siegenbeek zegt, eene betamelijke onderwerping aan haren echtgenoot betoonde. Siegfried had haar intusschen een ring ran den vinger genomen en van een gouden gordel beroofd, dien hij aan Kriemhilde ten geschenke gaf.</p>
<p>Toen de bruiloftsfeesten afgeloopen waren, trok Siegfried met zijne vrouw naar zijne ouders:<note n="1)" place="foot">
<lg type="poem">
<l>Mit lachenden munde Sigelint unt Sigmunt</l>
<l>Chusten Chriemhilde durch liebe ze maniger stunt,</l>
<l>Und ŏch Sivriden; in was ir leit benomen;</l>
<l>Allez ir gesinde was in groze willechomen.</l></lg></note></p>
<lg type="poem">
<l>Het minnend oudrenpaar kust met een zoeten lach</l>
<l>Kriemhilde menigmaal, die in hunne armen lag,</l>
<l>Hun dierbren Siegfried ook: hun leed was hun benomen,</l>
<l>'t Zag ook hun gansch gezin met vreugde tot zich komen.</l>
</lg>
<pb n="370"/>
<p>Siegfried vestigt zich daarop in het land der Nevelingen. Tien jaren verliepen er zoo in groote vreugd.</p>
<p>Intusschen wrokte Brunehilde nog steeds tegen het echtpaar. Zij geeft hare verontwaardiging aan Gunther te kennen, dat tun dienstman Siegfried in zoo langen tijd geen de minste bewijzen van hulde aan hen gegeven had. Hoewel met de zaak verlegen, geeft eindelijk Gunther toe om Siegfried met zijne vrouw aan zijn hof te ontbieden. Dertig boden, aan wier hoofd de markgraaf Gere, trekken uit en komen, na verloop van drie weken, te Nibelungenburg. Zij vinden den held te Noorwegen in de mark. Siegfried neemt na eenig beraad de uitnoodiging aan en ook zijn vader Sigemund trekt met zijn gevolg mede. Te Worms gekomen, hebben er weder vele feestmalen en ridderlijke spelen plaats, doch de beide koninginnen geraken met elkaar in een hevigen twist. Zij zaten eens des avonds bijeen en roemden op hare echtgenooten. Brunehilde zegt tegen Kriemhilde dat Siegfried toch in allen gevalle een dienstplichtige van Gunther is. Kriemhilde, hierover verontwaardigd, verklaart dat zij een vrije vrouw is en dit bewijzen zal door vóór Brunehilde in de kerk te gaan - het was juist de tijd van den vesper. - Beide vorstinnen maken zich met haren stoet gereed daarhenen te gaan. Brunehilde komt er het eerst, doch blijft wachten tot de komst van Kriemhilde en gebiedt haar toen op scherpen toon stil te staan, omdat geen eigene vóór de vrouw des konings binnentreden mag. Dit alles geschiedde ten aanzien van eene menigte ridders, die voor de kerkdeur verzameld waren. Kriemhilde houdt dus hare drift niet in, maar zegt: ‘Het ware u beter te zwijgen: hoe durft een keefswijf zich vrouw des konings noemen?’ Brunehilde vraagt verbaasd wat zij bedoelt, en nu openbaart Kriemhilde het geheim van den nacht, toen Siegfried Brunehilde bedwongen had. Brunehilde barst hierover 
geheel verslagen in tranen los en Kriemhilde treedt voor haar het heiligdom binnen. Brunehilde blijft buiten staan en weet van spijt en droefenis geen raad; zij zweert dat, als Siegfried zich werkelijk op hare vernedering beroemd had, dit hem het leven zoude kosten. Na het uitgaan der kerk hernieuwt zij den twist met Kriemhilde, en vraagt de bewijzen der beweering, en toen toont deze den ring en gouden gordel, die Siegfried Brunehilde ontnomen en aan zijne vrouw geschonken had. Brunehilde klaagt nu haar leed aan Gunther, die daarop Siegfried laat ontbieden en hem vraagt, of hij zich ooit er op beroemd heeft vóór hem Brunehildes echtgenoot geweest te zijn, zooals Kriemhilde beweerd had? Siegfried verklaart zich daarop bereid een eed te zweeren, dat hij dit nimmer gezegd had; waarop de koning hem geloofde.</p>
<p>Brunehilde is echter met dit antwoord niet tevreden en blijft slechts aan wraak wegens hare vernedering denken. Hagen biedt haar hierbij zijne hulp aan en weet Gunther, door het uitzicht op de landen van Siegfried, over te halen, dat hij een samenzweering ter vermoording van Siegfried toelaat. Dit droeg zich aldus toe: twee-en-dertig mannen worden opgemaakt om, als waren zij gezanten van Ludigast en Ludigeer, Gunther den oorlog te verklaren. Siegfried biedt daarop wederom zijne hulp aan en men rust zich toe als tot een krijgstocht. Intusschen weet Hagen het vertrouwen van Kriemhilde te winnen, die hem opdraagt haren dapperen echtgenoot tegen lagen te beschermen, en hem daarbij mededeelt, dat, toen Siegfried zich in het bloed van den draak baadde, een breed linde-<pb n="371"/>blad tusschen zijne schouders viel, zoodat hij op die plek alleen gewond konde worden. Hagen verzoekt haar een teeken op Siegfrieds kleed te maken, opdat hij des te beter over hem waken kan. Kriemhilde borduurt er een klein gouden kruis op. Reeds is het leger opgetrokken, toen andere geveinsde boden Gunther den vrede komen aanbieden. Hagen deed daarop het voorstel om over den Rijn op beren en wilde zwijnen te gaan jagen. Op deze jacht toonde weder Siegfried zijnen buitengemeenen moed en kracht. Aan den maaltijd, die hierop volgde, was op Hagens bevel opzettelijk de wijn achtergelaten. Siegfried begint over dorst te klagen en het gezelschap besloot naar eene koele bron in de buurt te gaan. Hagen stelt nu Siegfried voor, om tegen elkander om het hardst te loopen. Siegfried is verreweg het eerst bij de bron, trekt er zijn opperkleed uit en legt zijn wapen er naast, en is beleefd genoeg te wachten met drinken, totdat Gunther zijn dorst gelest heeft. Daarop buigt de held zich voorover, en nu stoot 
Hagen een jachtspriet tusschen zijne schouders zoo diep in 't lijf, dat het bloed uit de wonden sprong en des moordenaars kleederen bespatte. Gewond grijpt Siegfried naar zijne wapenen, doch deze waren door Hagen weggenomen; hij neemt nu zijn schild, rent op den vluchtenden Hagen los, en werpt hem met een geweldigen slag ter aarde; doch wijl hij van zijn zwaard beroofd is, kon hij hem niet dooden. Kort daarop bezwijkt Siegfried. Op bevel van Hagen wordt het lijk den volgenden morgen voor Kriemhildes slaapvertrek nedergelegd, opdat zij het vinden zoude, als zij ter vroegmis wilde gaan. Den volgenden ochtend berichtten hare vrouwen dat een ridder dood voor hare deur lag. Vol angst gaat zij naar voren en erkent den held der Nibelungen.<note n="1)" place="foot">
<lg type="poem">
<l>Diu vrŏwe hiez sich wisen, da si den held vant,</l>
<l>Si hŭp sin hŏbet schŏne mit ir vil wizen hant,</l>
<l>Swi rot ez waere von blŭte, si het in schiere erchant:</l>
<l>Do lach vil jaemerliche der helt von Nibelunge lant.</l>
<l>&nbsp;</l>
<l>Do rief vil trurechliche diu vrŏwe milt:</l>
<l>‘O we mich mines leides! nu is dir din schilt</l>
<l>Mit swerten niht verhŏwen: du list ermorderot;</l>
<l>Wesse ich, wer es het getan, ich riet im immer sinen tot?’</l>
</lg></note> Bij al haar smart denkt zij toch onmiddelijk aan de wraak: ‘Wist ik wie het gedaan had, ik zal steeds op zijn dood zinnen’ zegt zij, doch niet lang zoude zij over den moordenaar in het onzekere zijn. Den volgenden morgen was de verslagen held in een doodkist van goud en zilver ter kerke gedragen. De ongelukkige weduwe met hare moeder en alle zijne vrienden bevinden zich bij deze uitvaart. Ook Hagen behoort tot den stoet, doch toen hij in de nabijheid van het lijk gekomen was, openen zich de wonden weer, en beginnen hevig te bloeden. Nu doorzag zij het verraad geheel. Hare broeders Gernoot en Giseleer waren de eenigen, die aan den aanslag geen deel genomen hadden.</p>
<p>Drie dagen en drie nachten duurden de lijkmissen; zooals in de Nederlandsche vertaling, waarvan een paar fragmenten overig zijn, staat:<note n="2)" place="foot">Deze twee fragmenten, elk van 72 regels, behelzen, het een, Siegfried op de berenjacht voor zijn dood, het ander, zijn uitvaart. Zij bevinden zich in een handschrift uit de 13<hi rend="sup">de</hi> eeuw en zijn uitgegeven in Serrures Vaderl. Museum, I bl. 30 vgl.</note></p>
<pb n="372"/>
<lg type="poem">
<l>Ai, wat men al offranden doe ten outare droech</l>
<l>Voer des Heren ziele! Hi hadde eren genoech;</l>
<l>Crimelt, die Vrouwe tot ere maget sprac:</l>
<l>‘Ic moet duer siner ziele dogen groet ongemac,</l>
<l>Ende wille voer deilen doen mijn roede goud;</l>
<l>Oec willic siere ziele altoes wezen hout.’</l>
<l>Meer dan hondert missen men daer dies daeghe sanc;</l>
<l>Doe was in die kerke harde groet bedranc.</l>
<l>Doe misse was gezongen sprac Ver Crimelt saen</l>
<l>Te Zegevrijts vrienden: ‘Ghine selt niet henen gaen,</l>
<l>Maar helpen mi wachten den lieven Here mijn;</l>
<l>In verblide nemmerweer!’ sprak die Vrouwe fijn.</l>
<l>‘Drie dagen ende drie nachte selen wi wachten dlijc</l>
<l>Ende ic salt bescouwen elker dagelijc;</l>
<l>Hier binnen zal mi comen ocht God wilt, die doet!</l>
<l>Soe war ic verledecht van wel groeter noet.’</l>
<l>Doe gingen alle wege die portren van der stat;</l>
<l>Papen en de moenke si bleven daar, omdat</l>
<l>Si lasen ende songen en de baden onsen Here,</l>
<l>Dat Hij die siele ontfinge deur siere moedere ere.</l>
</lg>
<p>Op den vierden dag had de begrafenis plaats. Reeds was de zerk gesloten, toen Kriemhilde er op aandrong nog eens het gelaat van haren Siegfried te aanschouwen:<note n="1)" place="foot">
<lg type="poem">
<l>Da brahte man diu vrŏwe, da si in ligen vant:</l>
<l>Si hŭp sin schŏne hŏbet mit ir vil wizen hant,</l>
<l>Do chuste s'also toten den edelen ritter gŭt:</l>
<l>Diu ir vil liehten ŏgen vor leide weinten blŭt.</l>
<l>&nbsp;</l>
<l>Ein jamerigez scheiden wart do da getan;</l>
<l>Do trŭch man si von dannen, si ne chunde niht gegan;</l>
<l>Do vant man sinnelose daz herliche wip;</l>
<l>Vor leide moht' ersterben der ir vil wunnechlicher lip.</l></lg></note></p>
<lg type="poem">
<l>Men bracht de droeve vrouw, waar zij den dooden vond.</l>
<l>Zij heft zijn hoofd omhoog en kust den bleeken mond</l>
<l>Des eedlen ridders, wien haar blanke hand omvat,</l>
<l>Terwijl van weedom 't bloed uit lieflijke oogen spat.</l>
<l>&nbsp;</l>
<l>'t Afscheid was jammervol, dat daar toen werd gedaan,</l>
<l>Men droeg de onzaalge weg, onmachtig om te gaan.</l>
<l>Van zinnen gansch beroofd vond men het heerlijk wijf;</l>
<l>Men vreesde dat van 't leed verstierf haar schoone lijf.</l>
</lg>
<p>Sedert sleet Kriemhilde sombere dagen in de nabijheid van een klooster te Worms; zij bracht haar tijd door in treurigheid en in het bidden voor de ziel van haren Siegfried. Vrouw Ute kwam haar gedurig bezoeken, doch niets konde haar troosten. In zeven halve jaren had zij haren broeder Gunther niet toegesproken en Hagen slechts eenmaal gezien, toen deze laatste den koning aanried zich met haar te verzoenen, om alzoo den
<pb n="373"/>schat der Nibelungen te bekomen. Zulks gelukt ook. Giseleer en Gernoot worden naar het Nibelungenland afgezonden, en de dwerg Alberik geeft, op Kriemhildes bevel, den schat aan hare broeders mede. Hagen merkt echter weldra, dat Kriemhilde zich door dien schat een aantal vrienden verwierf, hij weet alzoo een groot gedeelte er van in handen te krijgen en laat dat te Lorch in den Rijn werpen. Wel zijn de beide broeders hierover vertoornd; doch het onrecht wordt niet hersteld. Hiermede eindigt het eerste gedeelte van het gedicht. Het tweede stuk, dat met een lossen band er mee verbonden is, bevat het volgende:</p>
<p>Dertien jaren lang had Kriemhilde reeds om haren echtgenoot geweend, toen Etzel, koning van Hunnenland, die pas zijne vrouw Helche verloren had, besloot naar hare hand te dingen. Hij zendt daartoe den markgraaf Rudegeer van Bechelaren met een aanzienlijk gevolg naar Worms. Toen Gunther het doel van hun gezantschap vernomen had, hield hij raad met de rijksgrooten, die allen behalve Hagen gunstig voor het aanzoek gestemd waren. Kriemhilde wilde er echter niets van weten. Met moeite brengen hare broeders Gernoot en Giseleer het zoover, dat zij Rudegeer, voor wien zij de meeste hoogachting betuigt, bij zich toelaat. Zij verklaart daarop, dat hij den volgenden dag haar besluit vernemen zal. Zij ontbiedt daarna haar moeder en broeder Giseleer en geeft dezen te kennen dat zij van plan is het huwelijksaanzoek af te wijzen. Te vergeefs doen dezen dien avond en den volgenden morgen alle moeite om haar van dit voornemen af te brengen. Eindelijk wordt Rudigeer weder bij haar toegelaten, om hare beslissing te vernemen. Eerst weigert zij toe te geven aan de beden van den gezant en van hare naaste bloedverwanten, doch toen Rudigeer haar de gelofte doet, dat hij al het leed, dat haar immer geschiedde, wilde vergoeden, begint zij te wankelen. Zij laat den markgraaf met al zijne mannen een plechtigen eed zweren, dat zij haar altijd getrouw ten dienst zullen staan en zich nimmer aan de handhaving van hare eer zullen onttrekken. Door de hierdoor opgewekte hoop om zoo nog eenmaal den dood van Siegfried te kunnen wreken, geeft zij eindelijk toe en verklaart zich bereid naar het land der Hunnen te trekken. Weldra is alles tot dat vertrek gereed. Hare broeders doen haar met duizend hunner helden uitgeleide. Kriemhilde wordt verder op haren tocht overal met de meeste eer bejegend en geniet 
het eerst op het kasteel van Bechelaren eenige rust, waar zij met de vrouw en dochter van Rudegeer kennis maakt. Eindelijk komen zij in het gebied van koning Etzel. Diens rijk strekte zich zoover uit, dat er aan zijn hof ten allen tijde de aanzienlijkste vorsten en dapperste helden, zoowel christenen als heidenen, aangetroffen werden. Deze allen beijverden zich nu om Kriemhilde met een groot gevolg te begroeten. Niet minder dan vier-en-twintig vorsten reden met hun gevolg voor den koning uit. Daaronder bevond zich zijn broeder, de heer Blodelijn met drieduizend man, op hem volgde Etzel, die door den heer Diederik van Bern, vorst der Amelungen, vergezeld werd. Door zooveel eerbetoon werd de moed van Kriemhilde grootelijks verhoogd. Men reed gezamenlijk naar Weenen, waar de hoogtijd van het doorluchtig paar, die op een Pinksterdag inviel, zeventien dagen achtereen met een buitengewone pracht en luister gevierd werd. Daarna toog Etzel met zijne gemalin naar Etzelenburg. Hier won Kriemhilde de genegenheid en eerbied van allen. Wel weende zij nog in stilte om haren Siegfried, doch toen zij in 't zevende jaar van
<pb n="374"/>haar huwelijk een zoon kreeg, scheen ook die herinnering te zullen verflauwen. Niets was echter minder waar. Reeds twaalf jaren met Etzel gehuwd, begon de gedachte aan het leed, haar door Hagen en Gunther aandaan, haar op nieuw te pijnigen.</p>
<lg type="poem">
<l>Het lag haar, vroeg en spa, op 't rustloos zwoegend hart,</l>
<l>Hoe zij gansch schuldeloos daartoe gedwongen werd,</l>
<l>Dat zij een Heidensch' man haar hand en liefde gaf,</l>
<l>Van Hagen kwam die nood en Gunther op haar af.</l>
<l>&nbsp;</l>
<l>Schaars zweeg de stem der wraak in haar ontrust gemoed,</l>
<l>Zij dacht: ‘Ik ben zoo rijk en heb zoo machtig goed,</l>
<l>Dat ik mijn vijanden vermag veel leed te doen</l>
<l>'k Zag 't Hagen gaarn bereid, mijn fellen wrok ten zoen.</l>
<l>&nbsp;</l>
<l>Vaak trekt mij jamrend 't hart naar mijn getrouwen heen;</l>
<l>En mocht ik bij hen zijn, door wie 'k daar heb geleen,</l>
<l>Ik schafte wis mij wraak van mijns geliefden dood,</l>
<l>'k Verbei met smart dien stond,’ sprak Etzels echtgenoot.</l>
</lg>
<p>Om tot dit doel te geraken weet zij haren niets kwaads vermoedenden gemaal over te halen, om koning Gunther met zijne mannen uit te noodigen tot een feest, dat de koning in den naderenden zomer dacht te vieren. Kriemhilde draagt de gezanten op om met name ook op de komst van Hagen aan te dringen.</p>
<p>Aan het hof van Gunther gekomen, worden de gezanten heerlijk gehuisvest en onthaald, terwijl de koning weder de rijksgrooten bijeenroept om over hun verzoek te beraadslagen. Ook nu is Hagen de eenige, die op eene weigering aandringt. Hoewel er anders besloten werd, hadden toch zijne waarschuwingen ten gevolge, dat men besloot de dapperste ridders mede te nemen. Op de uitnoodiging van Gunther komen drieduizend helden te Worms, en Hagen kiest daaruit de meest getrouwe en de moedigste om hunnen koning op den tocht te vergezellen. Na dus welgewapend en uitgerust te zijn, trekt Gunther op met een gevolg van duizend ridders, waartoe zijne naaste bloedverwanten behoorden. Hun eerste reis was door Oost-Frankenland naar de Main, vandaar naar Saalveld en zoo kwamen zij op den twaalfden dag aan den Donau. Hier vonden zij het water zoo gezwollen en den stroom zoo breed, dat het onmogelijk was, dien anders dan met schepen over te trekken. Hagen gaat nu uit om een veerman te zoeken. Hij hoorde ergens in het water plassen en aanschouwde witte wijven, die zich bij eene bron baadden. Op zijne komst nemen de meerwijven de vlucht met achterlating van hare kleederen, waarvan Hagen zich meester maakt. Een meerwijf belooft hem hierop te zeggen hoe hun tocht afloopen zal, onder voorwaarde dat hij hare kleederen teruggeeft; zij verklaart daarop, dat hij en zijne reisgenooten in het land der Hunnen grooten roem zullen behalen. Hagen geeft dus haar goed terug, doch daarna kondigt een ander meerwijf hem aan, dat hetgeen hare moei hem gezegd had, om der kleederen wille, gelogen was, en dat hun allen, behalve den kapellaan des konings, in het Hunnenland een zekere dood beschoren was. Op zijn verlangen wijst zij Hagen een veerman, die echter weigert
<pb n="375"/>hem over te voeren, en zelfs met een breeden en grooten riem hem zoo geweldig op het hoofd slaat, dat hij in het schip op zijne knieën nedervalt. De geslagen held trekt hierop zijn zwaard, houwt den veerman het hoofd af en werpt het met het overige lichaam in den vloed. Hagen zelf Stuurt nu het schip en brengt allen dan ook behouden over den Donau. Om de voorspelling der meerwijven echter te logenstraffen, grijpt hij den kapellaan eensklaps aan en werpt hem overboord. Deze zwemt nog het schip achterna, doch wordt door Hagen afgewezen; waarop hij terugkeert en, zichtbaar door hooger hulp beschermd, behouden aan den verlaten oever komt. Daar stond, zegt de dichter, de arme, schudde zijn kleed af en was genoodzaakt op zijne voeten naar den Rijn terug te keeren.</p>
<p>Hagen werd echter door dit voorval bewogen, om aan de voorspelling meer geloof te hechten en vermaant dus Gunther om de zijnen tegen iederen aanval zorgvuldig te wapenen. Tot leidsman voor den verderen tocht wordt Volker, de speelman des konings, gekozen. Het eerst hebben de Bourgondiërs te strijden met Gelpfrat en zijn broeder Else, die wegens den dood des veermans vertoornd waren. Dezen worden echter na een hevig gevecht verslagen. Weldra komen zij in het land van den markgraaf Rudigeer, waar allen hartelijk verwelkomd en onthaald worden. Rudigeer geleidt de opperhoofden der Bourgondiërs naar zijn kasteel, waar zijne gemalin en dochter Cotelinde, schitterend schoon uitgedost, nevens zes-endertig maagden en vele andere vrouwen, hen op het minzaamst ontvangen. Vooral waren de ridders opgetogen over de schoonheid van Cotelinde, waarvan dan ook het gevolg was dat des konings broeder Giseleer haar ten huwelijk bekomt. Om deze verbintenis te vieren, blijven de Bourgondiërs nog drie dagen bij Rudigeer, die hen allen daarop rijkelijk begiftigd van zich liet gaan. Vooral Gunther met de zijnen ontvingen schoone geschenken; alzoo kreeg Gernoot een voortreffelijk wapen, waarbij de dichter de opmerking voegt: ‘Van ganscher harte gunde hem de vrouw van den markgraaf deze gift, waardoor de goede Rudegeer sedert zijn leven moest verliezen.’</p>
<p>Hierna komen de Bourgondiërs weldra in het gebied van koning Etzel. De eerste, die hun hier te gemoet komt, is Diederik van Bern; vorst der Amelungen, die hen welkom heet, doch tegelijk waarschuwt, dat Kriemhilde nog steeds den dood van Siegfried beweent. ‘Hetgeen ons beschoren is, kunnen, wij niet ontgaan,’ zegt Volker, en zoo trekken allen moedig voort. Ten hove gekomen, kijken de Hunnen vooral naar Hagen, die Siegfried verslagen had. Hij was hoog van gestalte en breed van borst; zijn haar was gemengd met eene grijze kleur; zijne beenen waren lang en zijn uitzicht vreeselijk; hij stapte met trotsche schreden vooruit.</p>
<p>Kriemhilde toont reeds bij de eerste samenkomst hare gezindheid. Giseleer is de eenige, dien zij met een kus verwellekomt en de hand geeft. Weldra ontstaat er een hevige twist tusschen de koningin en Hagen, waarbij Diederik de partij van den laatsten opneemt. Hagen ziet nu naar een strijdmakker om en vindt dien in den speelman Volker. Beiden zonderen zich af en zetten zich op een bank voor het paleis neer, waar de Hunnen hen als wilde dieren aangaapten. Ook Kriemhilde zag hen, omdat zij juist tegenover de zaal, waar zij zich bevond, gezeten waren. Zij begon bitter te weenen, waarop Etzels mannen haar naar de oorzaak dier tranen vroegen. Kriemhilde zeide het en bezweert hen haar op Hagen te wreken en be-<pb n="376"/>looft hun de grootste belooningen als hun dit gelukte. Vierhonderd mannen scharen zich alzoo bijeen. Door hen gevolgd daalt daarop de koningin langs een trap neder. Volker ziet de gewapenden het eerst en waarschuwt Hagen, die zegt dat hij wel wist, dat die aanslag tegen hem gericht was. Op de vraag van Hagen aan Volker, of hij hem wilde bijstaan om hen te bestrijden, verklaart deze, dat al zag hij ook den koning met al zijne helden tegen zich optrekken, hij, zoolang hij leefde, geen voet van hem wijken zoude. Volker wil echter nog door op te staan de koningin de verschuldigde hulde bewijzen, doch Hagen verzet zich hiertegen, omdat men dit aan vrees zoude kunnen toeschrijven. Overmoedig gaat hij zelfs kruiselings met zijne beenen zitten en legt daarover het schitterend zwaard, dat Siegfried eens toebehoord had en welras door Kriemhilde erkend werd. Volker legt een sterken grooten en langen vedelboog, scherp en breed, gelijk een zwaard, neder op de bank. Zoo wachten beide helden, zonder van hnnne zitplaats op te rijzen, de komst van Kriemhilde en hare mannen 
stoutmoedig af.</p>
<p>De koningin, tot hen genaderd, vraagt Hagen, op grimmigen toon, hoe hij het heeft durven wagen naar het land der Hunnen te komen, daar hij toch wel wist wat hij haar gedaan had, en als hij hierop antwoordt, dat hij aan zijne drie heeren den leenmansplicht vervulde, verwijt zij hem openlijk den moord van Siegfried. Hagen loochent dit feit niet, doch verklaart, dat wie lust heeft, hetzij man of vrouw, het moge wreken. Kriemhilde wendt zich nu tot hare mannen, doch deze worden zoo versaagd door het schrikwekkend voorkomen der beide helden, dat zij tot Kriemhildes bittere smart wegsluipen. Hierna begeven zich Hagen en Volker naar Gunther om dien tegen allen aanval te beschermen. Gezamenlijk gaan de Bourgondiërs daarop, onder geleide van Diederik en Rudigeer naar het paleis van Etzel, die van zijn zetel oprijst, hen hartelijk verwelkomt en rijkelijk onthaalt. Tegen het aanbreken van den nacht nemen zij een minzaam afscheid van den koning. Buiten het paleis gekomen, worden zij aan alle kanten door de Hunnen verdrongen, hetgeen hun toorn zeer opwekt. Hagen zegt, dat als zij wat beginnen willen, zij morgen vroeg maar komen moesten. Zij worden hierop geleid naar een ruime zaal, waar heerlijke bedden gespreid waren. Toen Giseleer zijne vrees te kennen gaf, dat zij in den slaap overvallen zouden worden, nemen Hagen en Volker het op zich de wacht te houden. Hunne wapenrusting aangetogen en met het schild in de hand, gaan beide helden voor de deur staan; doch weldra keert de speelman terug, zet zijn schild tegen den wand der zaal, haalt zijn vedel te voorschijn en plaatst zich daarmede op een steen voor de deur, waar hij zoolang de liefelijkste toonen doet klinken, totdat allen waren ingeslapen. Daarop neemt hij zijn schild weer op en vat met Hagen weer post voor het 
gebouw. Hun voorzorg was niet nutteloos geweest, want omstreeks middernacht zagen zij gewapende mannen op de zaal afkomen, die, toen zij zagen dat het gebouw bewaakt werd, weder terugtraden en aan Kriemhilde de mislukking van den aanslag berichtten.</p>
<p>Den volgenden morgen besluiten de Bourgondiërs naar de vroegmis te gaan. Op raad van Hagen trekken zij niet hunne feestkleederen maar hunne wapenrustingen aan. Op het kerkhof gekomen, maant Hagen hen aan om bijeen te blijven en het iedereen, die hen valschelijk mocht begroeten, met diepe doodwonden te betalen. Hij zelf gaat met Volker voor de poort van
<pb n="377"/>het klooster staan, opdat de koningin daar niet zonder dringen binnen zoude komen. Etzel verschijnt kort daarop met zijne gemalin en een aanzienlijk gevolg en geeft zijne bevreemding te kennen, dat zijne gasten gewapend waren opgetogen; hij verklaart tevens dat hij iedereen, die hun overlast mocht doen, zoude straffen. Hagen antwoordt slechts, dat het bij de Bourgondiërs gebruikelijk was om bij alle hoogtijden drie dagen lang gewapend te gaan. Na de godsdienstplechtigheid hebben er steekspelen plaats. Volker had daarbij de vermetelheid een ridder der Hunnen, die zeer geliefd was bij de zijnen, met zijn speer te doorsteken. Diens vrienden en magen willen daarop zijn dood op Volker wreken, doch koning Etzel weerhoudt hen. De koning geleidt hierop zijne gasten naar het paleis, waar hun een maaltijd was toebereid. Het duurde echter vrij lang eer de heeren gezeten waren en van dien tusschentijd maakt Kriemhilde gebruik, om eenige rijksgrooten tot bevrediging van hare wraakzucht over te halen. Diederik van Bern weigert het aanzoek, maar het gelukt haar bij Blodelijn, dien zij Nudungs weduwe ter belooning toezegt. Deze verzamelt nu zijne mannen, om de Bourgondiërs, die in een herberg buiten het paleis aan tafel zaten, te overvallen. Dankwaart, de broeder van Hagen, ontvangt hen vriendelijk, doch toen Blodelijn verklaarde, dat hij gekomen was om den dood van Siegfried op hen te wreken, trekt hij zijn lang zwaard en doodt den vermetelen indringer, met de woorden: dit moge uw bruidschat zijn bij het trouwen van Nudungs weduwe. Daarop ontstaat er een geweldige strijd, waarbij, door de steeds toeloopende menigte vijanden, alle mannen van Dankwaart verslagen worden. Hij zelf ontkomt, na wonderen van dapperheid verricht te hebben, en treedt, geheel met 
bloed bedekt, de zaal binnen, waar Hagen met de koningin aan den disch gezeten was. Ook Kriemhilde bevond er zich met haar zoon, den jongen Ortlieb, dien Etzel pas aan zijne bloedverwanten aanbevolen had, waarbij hij zelf zijn wensch uitte, dat zij hem naar Worms zouden medenemen en daar opvoeden, totdat hij een man zoude geworden zijn. Dankwaart, de zaal binnengetreden, verhaalt zijnen broeder den doorgestanen nood. Hagen beveelt hem daarop de wacht voor de deur te houden, opdat niemand der Hunnen, die buiten zijn, binnendringe; daarna geeft hij het sein tot een algemeenen moord door den jongen Ortlieb het hoofd af te houwen, dat in der moeder schoot viel. Volker helpt hen. Deze sprong van den disch op; zijn vedelboog klonk luid in zijne handen; toen vedelde Gunthers speelman op eene onbeschofte wijze. De drie vorsten worden nu ook gedwongen aan den strijd deel te nemen; vooral Giseleers zwaard deed vele vijanden in hun bloed wentelen. De Hunnen betoonen ook groote dapperheid en de zaal weergalmt van een vreeselijk wapengekletter en van het akelig jammergeschreeuw der gewonden. Intusschen dringen de Hunnen van buiten met zooveel geweld op de deur aan, dat Dankwaart zijn post niet langer bewaren kan, doch Hagen zendt hem Volker te hulp. Nu begint in de zaal de moord op nieuw. Kriemhilde, bevreesd dat Hagen ook haar dooden zal, zoekt hulp bij Diederik van Bern, die op een tafel gaande staan, zoo luide begon te roepen, dat de gansche burg er van dreunde. Gunther hoort het en gebiedt stilte. Diederik geeft nu te kennen dat hij de zaal wenscht te verlaten. Gunther staat dit toe en nu neemt Diederik Kriemhilde onder den arm, voert Etzel mede en verlaat, door zeshonderd mannen gevolgd, de zaal. Ook Rudegeer verlaat met vijfhonderd der zijnen het moordtooneel.</p>
<pb n="378"/>
<p>Nadat dezen vertrokken waren, nam de moord op nieuw een aanvang. Het was nu vooral Volker, die eene vreeselijke slachting onder de Hunnen aanrichtte, zoodat deze allen bezweken. Op raad van Giseleer werpen daarop de Bourgondiërs de verslagenen, ten getale van zevenduizend, de trappen af, waardoor velen, wier wonden anders nog geneeslijk waren, een jammerlijken dood stierven. Het jammergeschrei der Hunnen wekt den spot van Volker, die zegt, dat het beter was, dat zij hunne gewonden verpleegden. Een markgraaf wil hierop een zijner magen, die onder de dooden lag, wegdragen, doch wordt door den vermetelen speelman dadelijk doorschoten. Hierop ontstaat onder de verschrikte Hunnen een algemeene vlucht. Doch nu komt Etzel met de zijnen ter plaatse en geraakt door de schimpredenen van Hagen zoozeer in drift, dat hij voorwaarts dringt, en de zijnen, voor zijn leven beducht, hem bij den band van zijn schild terugtrekken. Hagen gaat intusschen voort met schimpen en bijzonder op Kriemhilde, die daarop het schild van Etzel, tot den rand toe met goud gevuld, aanbiedt aan hem, die haar het hoofd van Hagen brengt. Hierdoor bewogen treedt de markgraaf Inrich van Denemarken te voorschijn, en verklaart zich bereid alleen met Hagen een kampstrijd aan te gaan. Zijne vrienden en volgelingen willen hem hierin bijstaan, doch hij weigert alle hulp. Hierop ontstaat een hevig gevecht, waarbij Hagen ten laatste gewond wordt, doch onmiddelijk Inrich weer uitdaagt, dien hij daarop doodelijk wondt. De markgraaf had slechts even tijd, om tot de zijnen de wijk te nemen en in hunne armen te sterven.</p>
<p>Twee vrienden van Inrich willen nu zijn dood wreken, doch worden door Volker en Hagen verslagen. In woede dringen nu de Duringers en Denen op de deur aan. Volker raadt hen binnen te laten, onder de verzekering dat zij allen daar hun einde zullen vinden. Dit geschiedde, zooals voorspeld was. Allen die in de zaal gedrongen waren, ten getale van duizend en vier, werden afgemaakt. Nu volgt op het verschrikkelijk krijgsrumoer een diepe stilte, terwijl het bloed der gedooden door alle openingen nederstroomt. De Bourgondiërs leggen de wapenen en de schilden af en gaan zitten om uit te rusten; alleen de vermetele speelman blijft voor de poort de wacht honden, of ook nog iemand naar binnen ten strijde wilde gaan. Etzel en Kriemhilde storten bittere klachten, maagden en vrouwen jammeren om strijd.</p>
<p>Slechts kort duurde de rust der Nevelingen, zooals zij ook in 't gedicht genoemd worden. Nog voor den avond verzamelden op Etzels bevel wel twintigduizend Hunnen zich voor het paleis; en tot den nacht toe wordt er hevig gestreden. De Nevelingen zien an wel in, dat zij eindelijk voor de overmacht moeten bukken en doen dus eene poging om een zoen te treffen. Wegens den moord aan hun zoon gepleegd weigeren echter Etzel en Kriemhilde. Deze laatste verklaart zich niettemin bereid om voor de overigen eene verzoening te bewerken, wanneer men haar Hagen uitlevert. Dit voorstel wordt echter met verontwaardiging verworpen. Hierop gelast de koningin hare ridders om voorwaarts te trekken en niemand buiten de zaal te laten. Dit geschiedt dan ook; de Hunnen drijven hen, die buiten stonden, met zwaarden en speren naar binnen. Kriemhilde laat daarna, zooals zij gedreigd had, de zaal in brand steken, waarna de Nevelingen, wijl de vlam door de wind weldra tot het gansche gebouw oversloeg, in den verschrikkelijksten nood geraken. Zij heffen een luid geschreeuw aan
<pb n="379"/>en klagen bijzonder over een ondragelijken dorst. Hagen roept een hunner toe: ‘Drink bloed, dat is beter dan wijn’ Oogenblikkelijk knielt deze bij een der verslagenen neer, maakt zijn helm los en slurpt het stroomende bloed op. Velen volgen zijn voorbeeld en staan verkwikt en versterkt weder op. Ook gelukt het hun de brandende stukken hout, die zij eerst met de Schilden van zich afhielden, in het bloed te smoren. Den volgenden morgen waren er nog zes honderd Nevelingen in leven, die moedig bleven strijden tegen de Hunnen, welke door Kriemhilde aangevuurd werden.</p>
<p>Inmiddels was Rudegeer weer ten hove gekomen, en werd door den nood en jammer, die hij rondom zich zag, diep bewogen. Hij vraagt daarop Diederik van Bern of het nog niet mogelijk is, een zoen te treffen, doch krijgt ten antwoord, dat Etzel geen bemiddelaar toelaten wil. Weldra treden Etzel en Kriemhilde op en dringen bij Rudegeer, die met de Nevelingen door het gastrecht verbonden is, aan, om hun bijstand te verleenen. Kriemhilde herinnert den bedrukten held met hoogen ernst aan de bij eede gestaafde belofte, om haar tot aan den dood toe zijn dienst te wijden. Rudegeer weet niet wat in zijne radeloosheid te doen:<note n="1)" place="foot">
<lg type="poem">
<l>O we mir Gotes armen, daz ich ie ditze gelebet han!</l>
<l>Aller miner eren, der mŭz ich abestan,</l>
<l>Triuwen unde zŭhte, der Got an mir gebot:</l>
<l>O we, Got von himele, daz miches niht wendet der tot!</l>
</lg></note></p>
<lg type="poem">
<l>Wee mij, Gods armen, wee, dat ik dit heb beleefd!</l>
<l>'k Moet zien, dat al mijn eer en glorie mij begeeft,</l>
<l>Verzaken trouw en tucht, die Grod aan mij gebood,</l>
<l>Wee, hemel! dat ik thans geen heul vind dan de dood.</l>
</lg>
<p>Hij doet nog eens een poging om Etzel te verbidden; hij wil al zijn landen en burgen teruggeven en op zijne voeten naar vreemde landen gaan; doch Etzel wil hier niet van weten, doch belooft hem integendeel al het leengoed in eigendom te zullen geven, als hij hem wraak verschaft. Rudegeer beroept zich nog eens op de plichten der gastvriendschap, op den band, die Giseleer met hem verbond; doch alles te vergeefs, hij is eindelijk gedwongen aan den eisch van Kriemhilde toe te geven.</p>
<lg type="poem">
<l>'t Geldt heden nog het lijf van Rudegeer: gewis</l>
<l>Wat gij en ook mijn heer ter gunst mij hebt gedaan,</l>
<l>Voert heden mij ter dood; ik mag dien niet ontgaan.</l>
<l>'k Weet wel, dat nog dees' dag mijn burg'ren en mijn land</l>
<l>U weder eigen zijn, bevrijd van allen band;</l>
<l>'k Beveel aan uw gena mijn kind en echtgenoot,</l>
<l>Met Bechelarens volk, ellendig door mijn dood.</l>
</lg>
<p>Met vijfhonderd zijner mannen en nog twaalf andere helden trekt Rudegeer nu tegen de vijanden op. Toen Giseleer zijnen schoonvader zag aankomen, verheugde hij zich zeer, in de hoop dat daaruit iets goeds geboren zoude worden. Volker brengt hem echter spoedig uit dien waan, door op de vastgebonden helmen en getrokken zwaarden te wijzen. Voor de zaal gekomen, roept Rudegeer de Nevelingen toe, dat zij zich verweren moesten, daar hij, te voren hun vriend, zich zelven thans van alle trouw ontsloeg. Dit bracht bij allen hevige ontsteltenis te weeg. Gunther, Gernoot
<pb n="380"/>en Giseleer betuigen om strijd hunne hoogachting en vriendschap voor den markgraaf. Diep bewogen, zegt deze, dat hij, hoe gaarne ook, niet anders handelen kan. Zelfs Hagen en Volker worden door zijne edelmoedigheid zoozeer getroffen, dat zij verklaren geen hand tegen hem te zullen opheffen, al ware het ook dat alle Nevelingen door hem verslagen werden. Hierna begint de strijd. Rudegeer en de zijnen dringen op en worden in de zaal gelaten. Rudegeer richt er zulk eene groote slachting aan, dat Gernoot hem eindelijk toeroept, dat hij dit niet langer aanzien kan, maar den strijd voor de zijnen wil wagen, waarbij hem het vroeger gedaan geschenk (het zwaard als gastgeschenk gegeven) wel eens tot schade zoude kunnen verstrekken. Beide helden geraken daarop handgemeen en vallen door elkanders wapenen. Deze dood wekt een algemeen geklag bij de Nevelingen, die, na het verslaan der mannen van Rudegeer, vermoeid en treurig nederzitten. De stilte, die nu in de zaal heerschte, bracht Kriemhilde tot den argwaan, dat Rudegeer zijn woord gebroken had en bezig was een zoen met hare vijanden te treffen. Volker verneemt dit en roept daarop luide tot de koningin dat Rudegeer maar al te getrouw geweest was aan de belofte en dat hij en de zijnen geheel verslagen zijn. De Nevelingen brengen het lijk van den held uit de zaal. Op dit gezicht ontstaat bij Etzél en de zijnen eene zoo groote droefheid, dat ‘geen schrijver het menigvuldig jammergebaar van vrouwen en mannen verhalen of melden kan.’</p>
<p>Deze jammerkreet trof ook de ooren van Diederik van Bern. Hij vaardigt een zijner ridders af om naar de oorzaak er van te vernemen. Weenende keert deze terug en meldt zijnen heer dat de goede Rudegeer door de Nevelingen verslagen is. Hierover verbaasd, zendt Diederik zijnen ouden wapenmeester Hildebrand om naar de nadere bijzonderheden van dit vreemde feit, waarbij het gastrecht geschonden was, onderzoek te doen. Hildebrand gordt de wapens aan en gaat, vergezeld door zijnen vurigen neef Wolfhart en andere Amelungen, naar het verblijf der Nevelingen. Daar vraagt hij Gunthers mannen, uit naam van zijnen heer, of men hun naar waarheid bericht had, dat de edele markgraaf van Bechelaren door hunne handen verslagen was. Toen Hagen gezegd had, dat die tijding, welke hij zelf wenschte dat valsch was, maar al te waar was, stroomen Diederiks helden de tranen langs baard en kin en velen storten hunne droefheid in roerende klachten uit. Hildebrand verzoekt daarop hem het lijk uit te leveren om het de laatste eer te kunnen bewijzen. Gunther prijst dit voornemen, doch geeft geen last ter uitlevering van den doode. Wolfhart geraakt over dat dralen in drift; ten gevolge waarvan een woordenstrijd met Volker ontstaat, die Hildebrand en de zijnen tot zulk eene toorn opwekt, dat zij op de Nevelingen aanvallen. Nu ontstaat er een gevecht, nog bloediger en heviger dan de vorige, waarvan de uitkomst was, dat van de Nevelingen niemand dan Gunther en Hagen en van de Amelungen alleen Hildebrand, en deze nog zwaar gewond, aan den dood ontsnapte.</p>
<p>Hildebrand, met moeite aan de woede van Hagen, op hem vertoornd wegens het dooden van Volkert, ontkomen, wordt door zijnen heer Diederik van Bern met verwijtingen overladen, wijl hij tegen zijn bevel met de Nevelingen een strijd aangegaan had, doch toen deze daarop zeide, dat hun het lijk van Rudegeer geweigerd was, barstte ook Diederik in tranen en jam-<pb n="381"/>merklachten uit en gelastte Hildebrand zijne mannen te zeggen, dat zij zich spoedig moesten wapenen, daar hij zelf het aan de Nevelingen wilde vragen. Doch nu verkondigt Hildebrand het nog treuriger nieuws, dat, buiten hem, niemand van zijne mannen meer in leven is. Na hierover zijn diepe smart betuigd te hebben, trekt Diederik, met hulp van Hildebrand, zijne wapenrusting aan en beiden gaan de Bourgondische helden opzoeken. Hagen, hem ziende naderen, verklaart, als hij zich wreken wil, zich bereid met hem den strijd te wagen. Diederik beklaagt zich over de beleediging, die zij hem aandeden en stelt hun voor, om zich aan hem over te geven, onder verzekering er voor in te staan, dat niemand der Hunnen hen beleedigen zal, als hij hen in bescherming neemt. Hagen weigert echter op trotschen toon dit voorstel en begint Hildebrand te beschimpen. Eerst zoekt nog Diederik den twist, die hierop tusschen deze beiden ontstaat, te sussen; doch toen Hagen ook hem beleedigt en tergt, neemt hij zijn schild op en begint het gevecht. Voorzichtig gaat de vorst der Amelungen te werk, uit vrees voor het zwaard Balming, dat Siegfried eens uit den schat der Nevelingen gekregen had en door Hagen hem ontnomen was. Diederik weet eindelijk Hagen een diepe en zware wonde toe te brengen en bedenkende, dat het hem geringe eer zoude geven, als hij den gewonden vijand afmaakte, tracht hij hem levend in handen te krijgen; hetgeen hem ook 
gelukte. Hij brengt hierna Hagen gebonden tot de koningin, die vol vreugde hem in de vurigste bewoordingen haren dank betuigt, doch tevens door hem aangemaand wordt om den gevangene in het leven te laten. Zij laat Hagen in een afgelegen toren, waar hij door niemand gezien wordt, opsluiten.</p>
<p>Diederik valt daarop Gunther aan. Het paleis dreunt van hunne slagen, doch eindelijk bezwijkt de vorst der Nevelingen, en ook hij wordt door Diederik geboeid voor Kriemhilde gebracht. Deze ontvangt haren broeder met schimpende woorden en Diederik verwijdert zich niet, voor hij van de koningin de belofte ontvangen heeft, dat zij de gevangenen te zijner beschikking laten zoude. Kriemhilde laat hierop haren broeder afzonderlijk opsluiten, begeeft zich tot Hagen, en vraagt hem driftig of hij nu het haar ontnomene terug wil geven; wanneer zij hem vergunnen zal levend naar Bourgondië terug te keeren. Doch Hagen antwoordde haar: ‘Uw verzoek is vergeefsch, want ik heb gezworen aan niemand den schat te toonen of te geven, zoolang mijne heeren in leven zijn.’ Kriemhilde geeft daarop bevel om haren broeder te onthoofden, en zij brengt het hoofd bij de haren naar Hagen. Deze hierdoor diep getroffen, verklaart daarop dat, nu de Bourgondische vorsten allen dood zijn, de schat aan niemand dan aan God en hem bekend is, voor haar dus altijd zal verborgen blijven. Kriemhilde trok daarop het zwaard van Siegfried, dat Hagen om had, uit de schede en sloeg haren vijand, die zich niet verweren konde, hiermede het hoofd af.</p>
<p>Toen Etzel dit gezien had, klaagde hij, dat de beste held, die ooit kwam aanstormen of een schild droeg, door een vrouwenhand verslagea werd. Doch toen Hildebrand het zag, besloot hij den dood der dapperen te wreken. Toornig springt hij op Kriemhilde toe en velde haar, terwijl zij een zware angstkreet slaakte, met een enkelen slag ter neder. Etzel en Diederik bleven alzoo weeklagende en jammerende achter. De dichter eindigt met de woorden: Ik kan geen bescheid geven, wat sedert daar geschiedde,
<pb n="382"/>dan alleen, dat men ridders en vrouwen en daarbij de edele knechten den dood hunner lieve vrienden zag beweenen. Hier heeft het verhaal een einde; dit is het lied der Niebelungen.<note n="1)" place="foot">
<lg type="poem">
<l>Ine kan iu niht bescheiden waz sider da geschah,</l>
<l>Wan kristen unde heiden weinen man do sach,</l>
<l>Wib unde knechte und manige schoene meit,</l>
<l>Die heten nach ir vriunden diu allergroezisten leit.</l>
<l>Ine sage iu nu niht mere von der grozen not;</l>
<l>Die da erslagen waren, die lazen ligen tot;</l>
<l>Wie ir dinc angeviengen sit der Hiunen diet:</l>
<l>Hie hat das maere ein ende daz ist der Niebelunge liet.</l></lg></note></p>
<p>Het Niebelunge lied, eerst in de vorige eeuw door Bodmer<note n="2)" place="foot">Chriemhilden Rache von Bodmer. Zurich, 1757, volledig in 1782; van de latere uitgaven munten uit die van Lachmann, 1851, van A.J. Volmer, 1843; van T. Zarnike, 3<hi rend="sup">de</hi> uitg. 1868; van A. Holtzmaun, 1857 en 1863; en in de Deutsche Classiker des Mittelalters, herausgeg. v. K. Bartsch, bd. III.</note> uitgegeven, heeft sedert tot eene menigte onderzoekingen aanleiding gegeven.<note n="3)" place="foot">Lachmann ueber die ursprüngl. Gestalt des Nibelungen Noth, 1816, en Anmerkungen zu den Nibelungen, 1836. Mone, Einl. in der Nibel. Lied, Heidelb. 1818. Rosenkranz, das Heldenbuch und die Niebelungen, Halle 1829, en über die Geschichte und Bedeutung des Nibel. Lied in Deutsch Viertel-jahrschrift, 1840 II. A. Holtzmann, Untersuchungen über das Nibelungen Lied, 1854. F. Pfeiffer, Der Dichter des Nibelunges Liedes, Wien, 1862. Belangrijk is vooral K. Bartsch, Untersuchungen über das Nibelungen Lied, Wien, 1865. Der Nibelunge Noth. Heldendicht des 12 Jahrh, Studiën und ausgewählte Stücke zur Herstellung des Ursprüngs, Werken von Karl. Mosler und Nik. Mosler. Leipz. Engelmann, 1864.
<lb/>
De Nibelungen zijn herhaalde malen in 't hedendaagsch Hoogduitsch overgebracht; o.a. door von Hinsberg, Büsching, Marbach en anderen; het best echter door K. Simrock, Berlin, 1827, 2 b. waarop echter vele nieuwe uitgaven volgden, zooals de 20 liederen, welke Lachmann afscheidde, allen Bonn, 1840. Tot de laatste vertalingen behooren: Die Niebelungen eingeleitet durch eine Geschichte des Gedichts, in proza übers u. erläutert von J. Scherr, 1860 en Das Nibelungen Lied, übersetzt von Barsch, Leipz. Brockhaus, waar ook vertalingen van Bürger en Naumann uitgegeven zijn.
<lb/>
Bij ons gaf prof. Siegenbeek een uitgebreid overzicht van den inhoud in de Mnemosyne van Tydeman en van Kampen, Deel VIII en IX; waarin ook van Kampea eene verhandeling er over schreef. Max Rooses is begonnen met eene vloeiende vertaling in onze taal van der Nevelingen Nood, te vinden in het Nederduitsch Tijdschrift. Brussel, 1866.</note> De verschillende meeningen omtrent den oorsprong van dit heldendicht loopen in twee hoofdpunten geheel uiteen, naar dat men K. Lachmann volgt, die met veel scherpzinnigheid betoogde, dat het uit verschillende liederen ongeveer in 1210 samengevoegd is, en dat men duidelijk de 20 oudste gezangen er van afzonderen kan en daardoor een beter geheel verkrijgt. A. Holtzmann verzette zich met kracht tegen die meening en verdedigde de éénheid van het bestaande gedicht. Velen zijn hem hierin gevolgd. Latere onderzoekingen hebben het daarenboven zeer waarschijnlijk gemaakt niet alleen dat een Oostenrijker de vervaardiger van het Niebelunge lied geweest is, maar zelfs dat zijn naam was <hi rend="spat">Kürenberger</hi>, die omstreeks 1140 leefde en van wien ook nog andere liederen in gelijke strophen, waarvan hij de uitvinder was, overig zijn. Een der laatste onderzoekers
<pb n="383"/>K. Bartsch vermoedt dus dat de Niebelungen, reeds tusschen 1140 en 1150, maar in een anderen vorm, dan dien wij bezitten, vervaardigd zijn, en dat Kürenberger gebruik gemaakt heeft van toen reeds bestaande epische liederen, maar dat de samenstelling van het geheel en de overbrenging in Strophen aan hem toe te schrijven zijn. Later zijn er verschillende redactiën van die oorspronkelijke bewerking ontstaan, waarvan wij een paar uit de bestaande Handschriften kunnen opmaken. Het oorspronkelijke stuk is echter verloren en kan alleen door een scherpe kritiek eenigermate hersteld worden. In 't algemeen zijn echter in het gedicht de voorstelling en overlevering der adelijke geslachten in Tirol gevolgd.</p>
<p>Bij het Niebelunge lied wordt nog gevoegd de <hi rend="spat">Klage</hi>, een gedicht, waarin de smart der na het gevecht overgeblevene helden, Etzel, Diederik en Hildebrand, geschilderd wordt. Het is echter van lateren tijd en misschien alleen van eenig gewicht, omdat er blijkbaar op eenige andere sagen dan in het Nibelungen lied voorkomen, gedoeld wordt.</p>
<p>Wij zullen ons hier niet aan eene aesthetigche beoordeeling van dit gedicht wagen, hoewel de overdrijving der Duitschers, die het hun Ilias noemen, veel beperking vereischt. In 't algemeen kan men zeggen, dat de versierselen, die blijkbaar door den Duitschen dichter aangebracht zijn, zooals de herhaalde beschrijvingen van kleederpracht, van groote maaltijden en steekspelen, niet tot de gelukkigste gedeelten van het gedicht behooren. Ook heeft de bewerker der sage, vooral in het eerste gedeelte, dikwijls misgetast, en b.v. Brunhildes wraak in 't geheel niet begrepen. Het verhaal in de Edda bezit veel meer éénheid dan het eerste gedeelte van het lied der Niebelungen. De vloek, die op den schat ligt, is door den Hoogduitschen dichter er uitgelicht en daardoor is de schat zelf bijna een hors d'oeuvre geworden. Het is echter niet te verwonderen dat een Oostenrijksch dichter zijn hoofdwerk van het laatste gedeelte des lieds maakte en daarbij ook van andere in zijn tijd zeker zeer bekende heldensagen zich bediende. Dit houdt men dan ook voor het eerst en het best bewerkte deel.</p>
<p>Het gedicht bestaat uit vierregelige strofen. Ieder vers is door de caesuur in twee helften gesplitst. De eerste helft heeft vier toonheffingen, waarvan de laatste gemeenlijk op eene toonlooze, doch ook wel op een betoonde lettergreep valt. De tweede helft heeft in de eerste drie versen drie, en in het vierde vers meestal vier verheffingen, terwijl zij steeds met staande rijmen eindigt. Slechts weinig van dezen vorm verschillen de versen in de Goedroen, die echter in de laatste helft vijf toonheffingen hebben en op slepend rijm uitgaan. Doch over dit gedicht, dat door de Duitschers hun Odysseia, zooals het Nibelunge lied hun Ilias, genoemd wordt, zal ik een weiniger uitvoeriger handelen.</p>
<p>De <hi rend="spat">Gudrun</hi> of <hi rend="spat">Goedroen</hi> bestaat uit drie afdeelingen, waarvan de twee eerste als eene inleiding op het eigenlijk verhaal moeten beschouwd worden.</p>
<p>In den eersten zang, die uit 203 strofen bestaat, wordt verhaald dat Siegeband, die koning was van Eyrland, een groot feest gaf. Negen dagen hadden de gastmalen en spelen elkander afgewisseld, toen op den tienden dag de feestelijke vroolijkheid eensklaps ruw afgebroken werd, wijl een grijpvogel Hagen, des konings jongen zoon, die onder bewaking eener dienstmaagd voot de deur stond, aangreep en met zich naar zijn nest voerden, waar een jonge grijpvogel hem aanviel, doch in de worsteling, die
<pb n="384"/>daarop ontstond, met haar prooi naar beneden stortte. De jonge Hagen krijgt daardoor gelegenheid weg te kruipen en zich te verschuilen, Weldra ontdekt hij in zijne nabijheid drie koningsdochters, die, evenals hij, door den vogel geroofd, en weer aan zijne klauwen ontkomen waren, terwijl sedert nu met veel moeite zich in 't leven hielden. Hagen voegde zich bij haar en groeide in de wildernis als een buitengemeen krachtig man op, die van dieren behendigheid leerde. Na geruimen tijd worden de verlatenen opgenomen door een voorbij zeilend schip des graven van Garadie, een vijand der familie van Hagen, die hem met geweld dwingen moest den koers naar Eyrland te wenden. Daar gekomen wordt Hagen door zijne moeder erkend en weldra een beroemd held, van wiens daden de dichters zongen. Hij huwde met Hilde, eene der geredde prinsessen, die in Indie geboren was. Siegeband doet afstand van de regeering en Hagen heerscht voortaan als een dapper en rechtvaardig vorst over Eyrland. Hierop begint het tweede gedeelte, dat uit 359 strofen bestaat.</p>
<p>Hagen kreeg een dochter, Hilde, die hij met alle zorg liet opvoeden. De zon noch de wind, veel minder een man, mochten haar aanraken, zoo ijverzuchtig was hij op haar. Die hare hand wilde bekomen, moest den sterken koning overwinnen, anders verloor hij lijf en leven; de gezanten, die haar van hem kwamen vragen, liet hij ophangen. Niettemin wilde Hetel, koning van het Hegelingenland, zich en de zijnen er aan wagen. Hij verzoekt twee zijner meest vertrouwde dienaren, Froete en den beroemden zanger Horand, om Hilde voor hem ten huwelijk te vragen. Zij vragen daarbij de hulp van den ouden held Wate, die met moeite overreed wordt om met hen mede te trekken. Als kooplieden vermomd komen zij in Eyrland en geven voor dat zij door Hetel verbannen zijn. Hierdoor en wegens hunnen rijkdom en mildheid, winnen zij Hagens gunst. Alle drie worden zij aan het hof genoodigd en deelen weldra in aller gunst, vooral in die der vrouwen. Froete verbaast haar door zijne pracht, Wate door zijne kracht en behendigheid, terwijl Horand allen betoovert door zijn liefelijk gezang.</p>
<lg type="poem">
<l>Dō sich diu naht verende, und ez begunde tagen,</l>
<l>Hōrant begunde siagen, daz dâ bi in den hagen</l>
<l>Geswigen alle vogele, von sinen süezen sange;</l>
<l>Die liute, die dā sliefen, die lāgen dō niht lange.</l>
<l>&nbsp;</l>
<l>Sīn lūt erklanc im schōne, ie hōher und ie baz,</l>
<l>Hagene ez selbe hōrte; bī sīnen wībe er saz;</l>
<l>Uz der kemenāten muostens an die zinnen.</l>
<l>Der gast wart wol berāten: es hōrtez diu junge küniginne.</l>
<l>&nbsp;</l>
<l>Des wilden Hagenen tohter und ouch ir magedin</l>
<l>Die sāzen unde loseten, daz diu vogelīn</l>
<l>Vergāzen ir doene ūf dem hove frone;</l>
<l>Wol hōrten ouch die helde, daz der von Tenen sanc alsō schone.</l>
<l>&nbsp;</l>
<l>Dō wart im gedanket von wīben und von man.</l>
</lg>
<p>Zijn gezang maakte bijzonder op Hilde een diepen indruk, zoodat zij hem bij zich deed ontbieden; van welke gelegenheid Horand wist gebruik te maken
<pb n="385"/>om haar het aanzoek van Hetel over te brengen en haar over te halen om van haar vaders hof te ontvluchten. Met hare moeder bezoekt zij het schip der Hegelingen; de verborgen krijgers springen voor den dag, stooten de moeder met hare volgelingen terug, zeilen onmiddelijk weg en komen weldra gelukkig in Hegelingenland. Kort hierna landt daar echter ook Hagen, die hen vervolgde, waarop een gevecht tusschen de koningen ontstaat, waarin Hetel gewond, Hagen echter door Wate bedwongen wordt. Hierop komt er eene verzoening tot stand. Hilde wordt de vrouw van Hetel en haar speelgenoot, Hildburg van Portugal, blijft bij haar. Hiermede eindigt de tweede afdeeling en begint eerst het eigenlijke lied van Goedroen, dat uit 1143 strofen bestaat.</p>
<p>Uit het huwelijk van koning Hetel met de schoone Hilde, worden twee kinderen geboren, een zoon Ortwijn, dien de oude Wate opvoedt, en eene dochter, Goedroen, aan hare moeder in schoonheid gelijk. Harmoet, de zoon van Lodewijk, koning van Normandië, vraagt haar ten huwelijk, maar wordt afgewezen. Onbekend bezoekt hij daarop het hof van Hetel en openbaart zich aan Goedroen, die, ofschoon hem niet ongenegen, hem beveelt te vertrekken. Van dien tijd zinde Harmoet er op, om zich aan Hetel te wreken; zonder de gunst van Goedroen te verliezen. Doch ook de koning van Zeeland, Herwig, had naar de hand van het schoone meisje gedongen. Afgewezen, besloot hij zich gewapenderhand van haar meester te maken. Hij dringt met een aantal gewapenden in de stad, maar Goedroen maakt een eind aan het hierdoor ontstaan gevecht, door zich te verloven aan Herwig. Over een jaar zal het huwelijk gesloten worden. Intusschen doet Siegfried, koning van Moorland, een inval in het gebied van Herwig. Koning Hetel snelt zijnen aanstaanden schoonzoon te hulp. Van deze afwezigheid des konings door zijne verspieders verwittigd, doet Harmoet eene landing in het land der Hegelingen en geeft hiervan bericht aan Goedroen, die hem echter hare verloving mededeelt. Verbitterd verwoest Harmoet de stad en het land van Hetel en voert Goedroen en Hildburg weg. Zoodra Hetel dit vernomen had, sloot hij vrede met Siegfried en zette den roover achterna, dien hij inhaalde op den Wulpenwaard. Hierop volgt een hardnekkige strijd, welke door den dichter voortreffelijk geschilderd wordt. Hetel wordt door Harmoets vader, Lodewijk, gedood.<note n="1)" place="foot">Dr. Jonckbloet (Gesch. der Nederl. letterk bl. 34) zegt, dat Hetel Harmoets vader nederslaat. Men moet hier stellig aan eene vergissing denken, die misschien 
daaruit te verklaren is, dat Gervinus, (Geschichte der poëtisch. Nat. Lit. I bl. 379, 3 ed.) dien de schrijver, bij de ontvouwing van de Goedroen, op den voet volgt, de uitdrukking 
bezigt ‘wo Hetel dem Vater des Harmut erliegt.’ Dat Jonckbloet echter later niet aan den dood van Lodewijk dacht, blijkt hieruit dat hij de kort daarna volgende woorden. ‘Imdessen sucht der alte Ludwig die gefangene Gudrun für Hartmut zu gewinnen’ bl. 35 ook overnam, door te zeggen: ‘Te huis gekomen zoekt de oude Lodewijk Goedroen voor zijn zoon te winnen.’</note> Een hevig gevecht volgt hierop. Wate woedt als een ever, gelijk de dichter zegt, zelfs de duisternis maakte er geen einde aan. Eerst toen Horand, geen vriend van vijand meer kunnende onderscheiden, zijn eigen neef gedood had, laten de Hegelingen af van den strijd. Des nachts maken de Normandiërs zich met de geroofde vrouwen heimelijk weg. Bitter weende Hilde over den dood van haren gemaal, dien Wate haar aankondigt. Zij roept om wraak voor haren gemaal en zucht om hare verlorene dochter
<pb n="386"/>die zij nog eens hoopt weder te zien. Wate maant haar aan om geduld te hebben, totdat het jonger geslacht volwassen is.</p>
<p>Goedroen blijft intusschen getrouw aan haren Herwig. Lodewijk had haar voor zijnen zoon gunstig zoeken te stemmen en toen, in zijnen toorn over haar verzet, haar in zee geworpen, waaruit Harmoet haar echter bij de haren uittrok. Daarop had deze haar al het zijne aangeboden, doch Goedroen weigerde, want zijn vader had den haren gedood en Herwig was haar verloofde. Daarop neemt de hardvochtige koningin Geerlinde het op zich om Goedroens trots te breken. Zij dwingt haar en Hildburg tot de laagste diensten. Bitter was beider lot, niemand betoonde haar eenige deelneming dan Ortroen, Hartmoets zuster. Eindelijk was echter de tijd daar, dat de verlossing komen zoude. Vrouw Hilde wekt de Hegelingen ter wrake op. Ortwijn en Hedwig met een bende moedige mannen varen naar Normandië. Het was tegen Paschen, toen aan Goedroen en Hildburg, terwijl zij bezig waren aan het strand der zee kleederen te wasschen, een goede engel, in de gedaante van een zwaan, verscheen, en haar de naderende verlossing aankondigde. Den volgenden nacht viel er veel sneeuw en de arme prinsessen moesten des morgens vroeg barrevoets door de gevallen sneeuw treden om de wasch naar de zee te dragen. Aan het strand gekomen zagen zij met vurig verlangen naar de verwachte boden uit:</p>
<lg type="poem">
<l>Do si gewarten lange, do sāhens ūf dem sē</l>
<l>Zwene in einer barken und ander nieman mē.</l>
<l>Do sprac vrou Hildeburc ze Gūdrūn der rīchen:</l>
<l>‘Dort sihe ich vliezen zwene, die mügen dīnen boten wol gelīchen.’</l>
</lg>
<p>Toen echter het bootje nader kwam, schaamde Goedroen zich over haar werk en liep met hare vriendin weg. Intusschen sprongen de mannen op het strand en riepen de schoone wasscherinnen terug, die aan hun taal dan ook weldra gehoor gaven. Zoo komt het eindelijk uit, dat het Ortwijn en Hedwig waren, die zich zeer verblijdden, de beide vrouwen te vinden, ter wier opsporing zij hunnen tocht ondernomen hadden. Ortwijn wil haar echter nu niet mee nemen. In alle eer na een openlijken strijd wil hij haar terug erlangen. De beide vorsten beloven dus zoodra mogelijk terug te komen. Goedroen weigert daarop, nadat twee koningen haar omhelsd hadden, langer slavinnedienst verrichten, en werpt de kostbare keederen der koningin in zee. Laat in den avond keerden zij naar het kasteel terug, waar Geerlinde haar met ruwe woorden afwachtte. Op de vraag der booze bes naar de kleederen, antwoordt Goedroen zeer koelbloedig dat zij ze in het water heeft laten liggen, want dat zij haar te zwaar waren. Geerlinde laat haar daarop vastbinden om duchtig op haar bloote lijf te geeselen.</p>
<lg type="poem">
<l>Si wolte ir hūt die schoenen slahen von den beinen</l>
<l>Die vrowen, die daz westen begunden krefticlīchen weinen.</l>
</lg>
<p>Om zich hiervan te verlossen geeft Goedroen voor, dat zij besloten is om aan Harmoet hare hand te schenken.</p>
<lg type="poem">
<l>Dō sprach vrou Gērliut: so lieze ich mīnen zorn.</l>
<l>Und ob dū tūsent sabene haetest mir verlorn,</l>
<l>Die wolte ich verkiesen, ez kaeme ouch dir ze guote,</l>
<l>Ob dū von Ormanie minnen wilt den vuersten Harmuoten.</l>
</lg>
<pb n="387"/>
<p>Toen Harmoet het besluit van Goedroen hoorde, sprong hij van blijdschap op en begiftigde de boden met rijke geschenken. Vroolijk spoedde hij zich dadelijk naar het vertrek, waar het meisje zich bevond.</p>
<lg type="poem">
<l>Dō stount in nazzen hemede daz hērliche kīnt.</l>
<l>Mit weinenden ougen gruozte sī in sint</l>
<l>Si gieng im hin engegene und stuont im alsō nāhen,</l>
<l>Daz er mit sīnen armen wolte Gūdrūnen umbevahen.</l>
<l>&nbsp;</l>
<l>Si sprach: ‘neinā Harmuot! des entuot noch niht.</l>
<l>Jā wīzent iuz die liute, swer sō das ersīht.</l>
<l>Ich bin ein armiu wescherīn: ez mac iu wol versmāhen:</l>
<l>Ir sīt ein künic rīche: wie zaeme iu mich mit armen zu umbevāhen.</l>
<l>&nbsp;</l>
<l>Ieh erloube ez iu danne vil wol, Hartmuot;</l>
<l>Wan ich stēn under krōne vor iwern recken guot.</l>
<l>Sō heize ich küniginne und sol iu niht versmāhen:</l>
<l>So zimt ez wol uns beiden, sō sult ir mich mit armen umbevāhen’</l>
</lg>
<p>Vol verlangen naar het huwelijk, zendt Harmoet daarop wel honderd boden om de edellieden des lands ten hoogtijd te ontbieden; waardoor hij echter een groot aantal verdedigers van het kasteel verloor.</p>
<p>Intusschen waren Ortwijn en Hedwig weer bij de hunnen teruggekomen en hadden hunne ontmoeting verhaald. Smart en woede vervulde de gemoederen der Hegelingen, toen zij hoorden in hoe deerlijken staat zij de prinses aangetroffen hadden; vooral Wate is hevig verontwaardigd en spoort de helden aan om dadelijk op te rukken; ‘eer de morgen daagt staan wij dan voor Lodewijks burg.’</p>
<p>Vol angstig verlangen naar hare bevrijding, had Goedroen eene belooning toegezegd aan diegene harer vrouwen, welke haar het eerst de nadering van den morgen kwam aankondigen. Pas begon het te schemeren of een meisje, dat uit het venster keek om Goedroen het aanbreken van den dag te kunnen berichten, zag het geheele veld rondom den burg van gewapenden wemelen. Ras meldt zij dit aan Goedroen, die blijde en tevens angstig uitroept: ‘wee mij, hoevele helden zullen heden een prooi des doods worden!’ Weldra roept nu de wachter van den burg de mannen te wapen. Er ontstaat een hevig gevecht, waarin Lodewijk, dapper strijdende, eindelijk door Herwig gedood, en de burg ingenomen wordt. Geerlinde had intusschen een harer dienstmaagden, Hergart, overgehaald om Goedroen van kant te maken, hetgeen echter door Hartmoet werd verhinderd. De oude Wate woedt vreeselijk en spaart zelfs de ongeboren kinderen niet, Ortroen en Geerlinde nemen haar toevlucht tot Goedroen, die slechts de eerste redden kan, terwijl Geerlinde door den woedenden strijder afgemaakt wordt onder de woorden: ‘Vrouw Geerlinde hebt gij nog meer schoone wasschmeisjes noodig?’ ook Hergart wordt aan zijne wraak opgeofferd. Men vertrekt daarop naar Hegelingenland. Het gedicht eindigt met het huwelijk van Herwig met Goedroen, Hartmoet met Hildburg, en Ortwijn met Ortroen.</p>
<p>De Goedroen steunt, even als het Nibelunge lied, op oude verhalen,
<pb n="388"/>waarvan ook in de beide Edda's de eerste sporen te vinden zijn;<note n="1)" place="foot">Kutrun, Herausgegeben von A. Ziemann, 1835; Ettmüller, 1841; von A.J. Vollmer, 1845; von K. Bartsch, 1865. In 't Duitsch overgebracht door Keller 1840, K. Simrock, 2<hi rend="sup">de</hi> Aufl. 1851. Uebers u. Urtext door W.v. Plönnies, 1853; vrij bearbeid door S. Marte (A. Schultz), Berlin, 1839. K. Keck, Die Gudrunsage, Leipzig, 1867.</note> volgens eenigen is de sage op de eilanden ten noorden van Schotland ontstaan, en van daar naar de kusten van Friesland verbreid. Volgens J. Grimm, moet men het Wulpen-eiland, waar het gevecht tusschen Lodewijk en Hetel plaats grijpt, op Catsand zoeken, terwijl Dr. Jonckbloet,<note n="2)" place="foot">Geschied. der Ned. Letterkunde, I bl. 37-41.</note> die hem hierin volgt, opmerkt, dat de geheele Nederlandsche kust in de Goedroea-sage betrokken is. Hetel is in Deneland opgevoed, waaronder de mark tegen de Denen, het markgraafschap Antwerpen te verstaan is; Eyerland wijst op Texel en, volgens eene geestige gissing van onzen landgenoot, is Siegfried van Moringen of Moorlant, geen andere dan Siegfried of Sicco, de bekende broeder van den strijdzuchtigen graaf Diederik van Holland. Het gedicht zelve, in de eerste helft der dertiende eeuw vervaardigd, is fijner bewerkt en beter uitgevoerd, dan het Niebelunge lied.<note n="3)" place="foot">‘Jedenfalls muss die Hand, welche die Dichtung, auch noch in den ersten Jahrzehnten des dreizehnten Jahrhunderts, in die Gestalt brachte, die sie vor ihrem Durchgang durch mehrere, besonders auch in der verschiedenen Behandlung der Strophenform sich verrathene Ueberarbeitungen und Erweiterungen hatte, eine geschicktere gewesen sein, als die, welche die Niebelungenlieder zu einem 
Ganzen verband. Denn zumal der letste Theil, in welchen sich ‘die Blüthe des Gedichts öffnet,’ zeigt nach Aussonderung der 
Jüngern Zusätze, eine so feste Geschlossenheit der Fabel und eine so gleichmässige Darstellungsweise, dass hier viel eher als bei der Nibelunge Noth, an ein aus einem Gusse hervorgegangenes Werk gedacht werden könnte.’ A. Koberatein.</note></p>
</div>
</div>
</body>
</text>

</TEI.2>