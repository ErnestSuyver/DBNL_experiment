<?xml version="1.0" encoding="UTF-8"?>
<!DOCTYPE TEI.2 PUBLIC "-//DBNL//DTD TEI.2 XML//NL" "https://www.dbnl.org/xml/dtd/teixlite.dtd">
<TEI.2>
<teiHeader>
<fileDesc>
<titleStmt>
<title type="main">Vaderlandsche Letteroefeningen <lb/>Jaargang 1872</title>
</titleStmt>
<editionStmt>
<p>GEBRUIKT EXEMPLAAR</p>
<p>exemplaar universiteitsbibliotheek Leiden, signatuur: V 309</p>
<p>ALGEMENE OPMERKINGEN</p>
<p>Dit bestand biedt, behoudens een aantal hierna te noemen ingrepen, een diplomatische weergave van <hi rend="i">Vaderlandsche Letteroefeningen</hi> uit 1872 onder redactie van J.W. Bok en W.B.J. van Eyk.</p>
<p>&nbsp;</p>
<p>Deze jaargang bestaat uit drie delen die in drie banden zijn verschenen. In deze digitale versie is er één bestand van gemaakt. De eerste twee banden bevatten elk een deel Wetenschap en Belletrie. De derde band bevat een deel Binnen- en Buitenlandsche Bibliographie.</p>
<p>&nbsp;</p>
<p>REDACTIONELE INGREPEN</p>
<p>Deel 1, p. 1: op deze pagina is een kop tussen vierkante haken toegevoegd.</p>
<p>Deel 2, p. 399: op deze pagina is een kop tussen vierkante haken toegevoegd.</p>
<p>Deel 3, p. 1: op deze pagina is een kop tussen vierkante haken toegevoegd.</p>
<p>Deel 3, p. 643: noot ‘*’ heeft in de lopende tekst geen nootverwijzingsnummer. In deze digitale editie is de noot onderaan de pagina geplaatst.</p>
<p>&nbsp;</p>
<p>Bij de omzetting van de gebruikte bron naar deze publicatie in de dbnl is een aantal delen van de tekst niet overgenomen. Hieronder volgen de tekstgedeelten die wel in het origineel voorkomen maar hier uit de lopende tekst zijn weggelaten. Ook de blanco pagina's (deel 1 p. IV, deel 2 p. II, deel 3 p. II, VII, VIII) zijn niet opgenomen in de lopende tekst.</p>
<p>&nbsp;</p>
<p><hi rend="b">[deel 1, pagina <hi rend="i">I</hi>]</hi></p>
<p><figure><p><xptr to="_vad003187201_01_tpg.gif"/></p></figure></p>
<p>VADERLANDSCHE</p>
<p>LETTEROEFENINGEN</p>
<p>VOOR</p>
<p>1872.</p>
<p>ONDER REDACTIE VAN</p>
<p>Dr. J.W. BOK en Dr. W.B.J. VAN EIJK.</p>
<p>HONDERD TWAALFDE JAARGANG.</p>
<p>EERSTE DEEL.</p>
<p>Wetenschap en Belletrie.</p>
<p>ZALT-BOMMEL,</p>
<p>UITGAVE VAN JOH. NOMAN EN ZOON.</p>
<p>&nbsp;</p>
<p><hi rend="b">[deel 1, pagina <hi rend="i">II</hi>]</hi></p>
<p>LEIDEN: BOEKDRUKKERIJ VAN L. VAN NIFTERIK HZ.</p>
<p>&nbsp;</p>
<p><hi rend="b">[deel 1, pagina <hi rend="i">III</hi>]</hi></p>
<p>INHOUD VAN HET EERSTE DEEL.</p>
<p>
<table>
<row>
<cell role="header"/>
<cell role="header">Bladz.</cell></row>
<row>
<cell><hi rend="sc">van Manen</hi> (Dr. W.C.), Het Fetisisme</cell>
<cell>1, 85</cell></row>
<row>
<cell><hi rend="sc">van der Veen</hi> (W.), Bram Fortuin</cell>
<cell>39, 111</cell></row>
<row>
<cell><hi rend="sc">Burger</hi> (Dr. D.), Titus</cell>
<cell>69</cell></row>
<row>
<cell><hi rend="sc">Nijhoff</hi> (D.C.), De letterkundige krietiek der Romantische school</cell>
<cell>134, 261</cell></row>
<row>
<cell><hi rend="sc">Steenbergen</hi> (<hi rend="sc">Alb.</hi>), Fragment uit de nagelaten papieren van een Ambtenaar</cell>
<cell>153, 233, 346, 379</cell></row>
<row>
<cell><hi rend="sc">Acquoy</hi> (Dr. J.G.R.), Het kerkelijk element in onzen opstand tegen Spanje</cell>
<cell>201</cell></row>
<row>
<cell><hi rend="sc">Meijer</hi> (J.H.), Een bezoek aan Edinburgh tijdens het eeuwfeest van Sir Walter Scott (Aug. 1871)</cell>
<cell>277</cell></row>
<row>
<cell><hi rend="sc">Admiraal</hi> (<hi rend="sc">Aart</hi>), Eenzijdig realisme en godsdienstonderwijs</cell>
<cell>329</cell></row></table></p>
<p>&nbsp;</p>
<p><hi rend="b">[deel 2, pagina <hi rend="i">I</hi>]</hi></p>
<p><figure><p><xptr to="_vad003187201_01_tpg2.gif"/></p></figure></p>
<p>VADERLANDSCHE</p>
<p>LETTEROEFENINGEN</p>
<p>VOOR</p>
<p>1872.</p>
<p>ONDER REDACTIE VAN</p>
<p>Dr. J.W. BOK en Dr. W.B.J. VAN EIJK.</p>
<p>HONDERD TWAALFDE JAARGANG.</p>
<p>TWEEDE DEEL.</p>
<p>Wetenschap en Belletrie.</p>
<p>ZALT-BOMMEL,</p>
<p>UITGAVE VAN JOH. NOMAN EN ZOON.</p>
<p>&nbsp;</p>
<p><hi rend="b">[deel 2, pagina <hi rend="i">II</hi>]</hi></p>
<p>LEIDEN: BOEKDRUKKERIJ VAN L. VAN NIFTERIK HZ.</p>
<p>&nbsp;</p>
<p><hi rend="b">[deel 2, pagina <hi rend="i">III</hi>]</hi></p>
<p>INHOUD VAN HET TWEEDE DEEL.</p>
<p>
<table>
<row>
<cell role="header"/>
<cell role="header">Bladz.</cell></row>
<row>
<cell><hi rend="sc">van IJsselsteyn</hi> (Mr. <hi rend="sc">Leonard</hi>), Uit Schwaben</cell>
<cell>379</cell></row>
<row>
<cell>De politiek van Voltaire</cell>
<cell>399, 447, 507</cell></row>
<row>
<cell>Coronel (Dr. S. <hi rend="sc">Sr.</hi>), De legers der nijveren in de laatste helft der XIX<hi rend="sup">e</hi> eeuw</cell>
<cell>483, 535, 605, 683</cell></row>
<row>
<cell><hi rend="sc">Dusseau</hi> (P.J.F.), De prediker der woestijn. (Een fantasie)</cell>
<cell>497</cell></row>
<row>
<cell><hi rend="sc">Admiraal</hi> (<hi rend="sc">Aart</hi>), Het kermisvraagstuk</cell>
<cell>548</cell></row>
<row>
<cell>Konsul Julius</cell>
<cell>562, 575</cell></row>
<row>
<cell><hi rend="sc">van der Burg</hi> (P.), Indrukken en opmerkingen gedurende eene reis door Zwitserland</cell>
<cell>620, 643, 705,</cell></row>
<row>
<cell><hi rend="sc">van Manen</hi> (Dr. W.C.), De levensverzekering</cell>
<cell>737</cell></row></table></p>
<p>&nbsp;</p>
<p><hi rend="b">[deel 3, pagina <hi rend="i">I</hi>]</hi></p>
<p><figure><p><xptr to="_vad003187201_01_tpg3.gif"/></p></figure></p>
<p>VADERLANDSCHE</p>
<p>LETTEROEFENINGEN</p>
<p>VOOR</p>
<p>1872.</p>
<p>ONDER REDACTIE VAN</p>
<p>Dr. J.W. BOK en Dr. W.B.J. VAN EIJK.</p>
<p>HONDERD TWAALFDE JAARGANG.</p>
<p>BINNENLANDSCHE BIBLIOGRAPIHE.</p>
<p>ZALT-BOMMEL,</p>
<p>UITGAVE VAN JOH. NOMAN EN ZOON.</p>
<p>&nbsp;</p>
<p><hi rend="b">[deel 3, pagina <hi rend="i">II</hi>]</hi></p>
<p>LEIDEN: BOEKDRUKKERIJ VAN L. VAN NIFTERIK HZ.</p>
<p>&nbsp;</p>
<p><hi rend="b">[deel 3, pagina <hi rend="i">III</hi>]</hi></p>
<p>INHOUD.</p>
<p>&nbsp;</p>
<p><hi rend="b">I. Fraaie Letteren.</hi></p>
<p>
<table>
<row>
<cell role="header"/>
<cell role="header">Bladz.</cell></row>
<row>
<cell>Werken van Hendrik Conscience: De Kerels van Vlaanderen, door J. Hoek</cell>
<cell>1</cell></row>
<row>
<cell>Aan de vorsten van Europa in naam der beleedigde menschheid: Lierzang, door Gerard J. Spoor</cell>
<cell>3</cell></row>
<row>
<cell>Nienwe gedichten van Soera Rana</cell>
<cell>8</cell></row>
<row>
<cell>Joeo-Alethes: Dichterlijke verscheidenheid, door Mr. L.C.F. Gasinjet</cell>
<cell>11</cell></row>
<row>
<cell>Jaarboekje voor de adelborsten van het Koninklijk Institunt voor de Marine te Willemsoord 1872 door Dr. W.B.J.v. Eyk.</cell>
<cell>45</cell></row>
<row>
<cell>Fr. Muller's Nederlandsche geschiedenis in platen, door Mr. C. Vosmaer</cell>
<cell>56</cell></row>
<row>
<cell>Erkmann-Chatrian: Geschiedenis der Fransche revolutie in 1739, 1<hi rend="sup">e</hi> Deel</cell>
<cell>103</cell></row>
<row>
<cell>J.L. Wertheim: Tusschen licht en donker, door J. Hoek</cell>
<cell>115</cell></row>
<row>
<cell>Vertaalde Engelsche romans, door J. Hoek</cell>
<cell>151</cell></row>
<row>
<cell>A. van Oehlenslager: Drama, door Dr. A. Tersteegh Hz.</cell>
<cell>163</cell></row>
<row>
<cell>Simon Gorter's Letterk. schetsen, door B.D.</cell>
<cell>199</cell></row>
<row>
<cell>F.W. Hackländer: Langs slingerpaden door J. IIoek.</cell>
<cell>210</cell></row>
<row>
<cell>Jhr. Mr. D.T.v. Alphen: Reisverhalen, door J.v.W.B.</cell>
<cell>000</cell></row>
<row>
<cell>Fr. Gallé: De ziel van Wilg en Beek, door J. van Waning Bolt.</cell>
<cell>245</cell></row>
<row>
<cell>Elise Polko: Vrouwentypen. - Julie Burow: Vrouwenroeping. - Dr. Coronel: Dagboek voor moeders, door Mevr. Zwaardemaker</cell>
<cell>247</cell></row>
<row>
<cell>Dr. J. van Vloten: Aesthetika, door B.D.</cell>
<cell>293</cell></row>
<row>
<cell>Groen van Prinsterer; Brieven van Mr. I. da Costa, door Dr. B. Glasius</cell>
<cell>302</cell></row>
<row>
<cell>Mrs. Henry Wood: De hoeve</cell>
<cell/></row></table></p>
<p>&nbsp;</p>
<p><hi rend="b">[deel 3, pagina <hi rend="i">IV</hi>]</hi></p>
<p>
<table>
<row>
<cell role="header"/>
<cell role="header">Bladz.</cell></row>
<row>
<cell>van het roode hof. - S.W. Baker: Aan land gespoeld. - Edmunt Yates: Een klip voor den boeg. - W. Harryson Ainsworth: Tower-Hill. - T. Adolphus Trollope: Een sirene, door J. Hoek</cell>
<cell>341</cell></row>
<row>
<cell>Erckmann-Chatrian: De loteling van 1813. - Waterloo, door D.</cell>
<cell>351</cell></row>
<row>
<cell>Dichtwerken van Mr. Hieronymus van Alphen, door B.D.</cell>
<cell>389</cell></row>
<row>
<cell>J.H. Gunning Jr., Schiller's Taucher, door H.C.S</cell>
<cell>394</cell></row>
<row>
<cell>Vondel en da Costa, door W.P. Wolters</cell>
<cell>437</cell></row>
<row>
<cell>R. Mackenzie: De vereenigde staten van Noord-Amerika. - N.W. Posthumus: De Tachtigjarige oorlog, door B.D.</cell>
<cell>446</cell></row>
<row>
<cell>Dr. S. Muller Fz.: Mare clausum, door B.D.</cell>
<cell>485</cell></row>
<row>
<cell>H. v.d. Sprong Hz.: Onder vreemden, door J. Hoek</cell>
<cell>496</cell></row>
<row>
<cell>Dr. W. Hecker: Klass. Woordenboek, door Dr. M. van Groeneveldt</cell>
<cell>533</cell></row>
<row>
<cell>Bibliotheek van volksvoordrachten, door J. de Koo.</cell>
<cell>535</cell></row></table></p>
<p><hi rend="b">II. Godgeleerdheid, Kerkrecht en Wijsbegeerte.</hi></p>
<p>
<table>
<row>
<cell role="header"/>
<cell role="header">Bladz.</cell></row>
<row>
<cell>Dr. J. Cramer: Christendom en Humauiteit door Dr. H. Oort</cell>
<cell>16</cell></row>
<row>
<cell>J.H. Maronier: Kerkleer en Christendom, door J. de Koo</cell>
<cell>34</cell></row>
<row>
<cell>Prof. Dr. W. Moll: Kerkgeschiedenis van Nederland vóór de Hervorming, door Dr. G. Paris.</cell>
<cell>59</cell></row>
<row>
<cell>Th. Nöldeke: De boeken des O.T. door H.E. Stenfert Kroese</cell>
<cell>266</cell></row>
<row>
<cell>Prof. Dr. Van der Wijck: De wijsbegeerte der ervaring, door Dr. W. Scheffer.</cell>
<cell>309</cell></row>
<row>
<cell>Dr. B.H.C.K. van der Wijek: Zielkunde, door Dr. D. Burger</cell>
<cell>356</cell></row>
<row>
<cell>E. Snellen: De blijvende waarde van den christelijken godsdienst, door Dr. H. Oort</cell>
<cell>398</cell></row>
<row>
<cell>Prof. Dr. J. Tideman: De stichting der Remonstrantsche broederschap, door Dr. B. Glasius</cell>
<cell>411</cell></row>
<row>
<cell>De Oud-Katholieken in Nederland, door Dr. W.C. van Manen</cell>
<cell>421</cell></row>
<row>
<cell>Officiëele Bescheiden uit het Archief van den Kerkeraad der Nederduitsche Hervormde Gemeente te Amsterdam, door K.G.F.W. Ham</cell>
<cell>501</cell></row></table></p>
<p>&nbsp;</p>
<p><hi rend="b">[deel 3, pagina <hi rend="i">V</hi>]</hi></p>
<p><hi rend="b">III. Wis- Natuur- en Geneeskunde.</hi></p>
<p>
<table>
<row>
<cell role="header"/>
<cell role="header">Bladz.</cell></row>
<row>
<cell>Noirot: De kunst om lang te leven - Geschiedenis van een hapje brood. - Opwijrda: Vervalschte levensmiddelen. - Lubach en Coronel: De opvoeding van den mensch. - Spengler: Davos-Platz, door Prof. Dr. S.</cell>
<cell>68</cell></row>
<row>
<cell>Lucifer door Dr. S.R.J. van Schevichaven</cell>
<cell>118</cell></row>
<row>
<cell>H. Witte: Schetsen uit 't plantenrijk door R.W. Boer</cell>
<cell>216</cell></row>
<row>
<cell>Dr. C. Fraas: Het wortelleven der geteelde planten en de Oogstvermeerdering, door R.W. Boer</cell>
<cell>222</cell></row>
<row>
<cell>Breidhaupt: De landman en zijn beroep, door R.W. Boer</cell>
<cell>225</cell></row>
<row>
<cell>J. Tyndall: Warmte en koude, door Dr. S.R.J. van Schevichaven</cell>
<cell>226</cell></row>
<row>
<cell>Dr. M.W.C. Gori: Een Ziekendorp, door Prof. Dr. S.</cell>
<cell>276</cell></row>
<row>
<cell>Dr. Ch. West: Leerboek der Vrouwenziekten, door Prof. Dr. S.</cell>
<cell>277</cell></row>
<row>
<cell>Dr. A. Kussmaul: Pokziekte en inenting, door Prof. Dr. S.</cell>
<cell>278</cell></row>
<row>
<cell>Isis. Weekblad. - J. Steynis: Aanteekeningen bij het onderwijs in de natuurkunde. - Fr. Rüdorff: Scheikundige analyse. - Uitstapjes in het rijk der natuur, door Dr. S.R.J. van Schevichaven</cell>
<cell>451</cell></row>
<row>
<cell>Dr. P. van Geer Onderzoek: eener bijzondere omstandigheid der centrale beweging.</cell>
<cell>515</cell></row>
<row>
<cell>Schoedler's Boek der natuur. - J. Tyndall: De warmte enz., door Dr. S.R.J. van Schevichaven</cell>
<cell>548</cell></row>
<row>
<cell>Tuinbouw-Illustratie, door R.W. Boer</cell>
<cell>554</cell></row></table></p>
<p><hi rend="b">IV. Rechts- en Staatswetenschappen.</hi></p>
<p>
<table>
<row>
<cell role="header"/>
<cell role="header">Bladz.</cell></row>
<row>
<cell>L. Woudrichem van Vliet: Redevoeringen. - Woudrichem van Vliet: Thorbecke tegenover de uitbreiding van het kiesregt, door Mr. C. Duymaer van Twist.</cell>
<cell>169</cell></row>
<row>
<cell>Mr. W. Bouwmeester: Besch. over het maatsch. vraagstuk. - Werther: de Sociale kwestie, door Mr. L. de Hartog</cell>
<cell>229</cell></row>
<row>
<cell>F. Feringa: Democratie en wetenschap, door Mr. C. Duymaer van Twist</cell>
<cell>362</cell></row></table></p>
<p>&nbsp;</p>
<p><hi rend="b">[deel 3, pagina <hi rend="i">VI</hi>]</hi></p>
<p><hi rend="b">V. Opvoeding en Onderwijs.</hi></p>
<p>
<table>
<row>
<cell role="header"/>
<cell role="header">Bladz.</cell></row>
<row>
<cell>Dr. J. van Vlolen: Zielkundighistorische inleiding enz., door J.B.D.</cell>
<cell>124</cell></row>
<row>
<cell>Dr. W.L. van Helten: proeven van woordverklaring, door J.B.D.</cell>
<cell>126</cell></row>
<row>
<cell>J, Bouman: De volkstaal in N.-Holland, door J.B.D.</cell>
<cell>129</cell></row>
<row>
<cell>Aan Dr. W.B.J.v. Eyk, door Monitor</cell>
<cell>131</cell></row>
<row>
<cell>J. Bosscha: Neêrlands heldendaden, door Dr. G.J. Dozy</cell>
<cell>179</cell></row>
<row>
<cell>J.G.R. Vos: English grammar, door J.H. Meijer</cell>
<cell>182</cell></row>
<row>
<cell>J.G.R. Vos: Engelsch in den conversatie-stijl</cell>
<cell>319</cell></row>
<row>
<cell>J. Bergmans: Schetsen uit de algemeene geschiedenis. - J. den Broeder en A. Jansen: Spreekoefeningen, door Monitor</cell>
<cell>321</cell></row>
<row>
<cell>Landolt's wapenleer, door d.V.</cell>
<cell>385</cell></row>
<row>
<cell>Valkhoff's Vocabulary, le pelit précepteur, the yonung teacher, der kleine Lehrer.</cell>
<cell>430</cell></row>
<row>
<cell>W.D. Frerich's Verzameling van opstellen in 't Engelsch. - Dr. W. Zimmerman's Engelsche spraakkunst, door C. Stoffel</cell>
<cell>432</cell></row>
<row>
<cell>H. de Groot: Nederlandsche spraakkunst, door Monitor.</cell>
<cell>434</cell></row>
<row>
<cell>E. Gerdes: Bijbel voor de jeugd. - H.P. Schim van der Loeff: Chatechisatie-boekje, door Dr. W.C. van Manen</cell>
<cell>461</cell></row>
<row>
<cell>Hoogduitsche leerboeken van S. Susan, M.R. Bruck, H. Raeskin, Dr. Schwarz, door H.C.S.</cell>
<cell>471</cell></row>
<row>
<cell>Dr. M.P. Lindo: De opkomst en ontwikkeling van 't Engelsche volk. - Dr. L. Beins: Jan de Witt enz. - Mr. E.J. Kiehl: Oude geschiedenis, door Dr. G.J. Dozy.</cell>
<cell>556</cell></row>
<row>
<cell>The periods of the History of English literature</cell>
<cell>560</cell></row>
<row>
<cell>Dr. A. de Jager: Keur uit Bilderdijk's poëzy, - Dr. J.C. Matthes: De vier Heemskinderen door W.L.v.H.</cell>
<cell>562</cell></row></table></p>
<p><hi rend="b">VI. Varia.</hi></p>
<p>
<table>
<row>
<cell role="header"/>
<cell role="header">Bladz.</cell></row>
<row>
<cell>Engelands val. 1875-1925. De Slag van Dorking</cell>
<cell>43</cell></row>
<row>
<cell>De Park-meeting</cell>
<cell>49</cell></row>
<row>
<cell>Brunings: Wildrik. - Mevr. Duffus Hardy: Een kruisdrager. - Robinson: Op</cell>
<cell/></row></table></p>
<p>&nbsp;</p>
<p><hi rend="b">[deel 3, pagina <hi rend="i">VII</hi>]</hi></p>
<p>
<table>
<row>
<cell role="header"/>
<cell role="header">Bladz.</cell></row>
<row>
<cell>leven en dood. - Eene vronw van karakter. - Ch. Reade: Door eigen kracht, door v.O.</cell>
<cell>94</cell></row>
<row>
<cell>D.H. Meyer: De verdraagzaamheid vrn Prins Willem van Oranje, door J.B.D.</cell>
<cell>141</cell></row>
<row>
<cell>Nephelokokkygia door v.O.</cell>
<cell>145</cell></row>
<row>
<cell>P. Louwerse: Vlissingen in 1572 enz. door B.</cell>
<cell>146</cell></row>
<row>
<cell>Bibliotheek van Volksvoordrachten, door J. de Koo.</cell>
<cell>281</cell></row>
<row>
<cell>Jo. Theod. Bergman: Memoria Ludovici Valckenarii</cell>
<cell>322</cell></row>
<row>
<cell>Theod. Parker: Beroemde Amerikanen, door J.W.B.</cell>
<cell/></row>
<row>
<cell>Mühlbach: Keizer Jozef en zijn lansknecht. - A. Meissner: De kinderen van Rome. - K. Gützkow: De zonen van Pestalozzi. - J.M.H. Bosman: Hier en ginds. - Fides Gartney. Een meisjesleven. - Ad. Volckhausen: Het kind uit den jodengang. - Serv. de Bruin: Geld winnen zonder werken. - Marie van Bergen; Twee novellen. - Jaarboekje der Maatschappij van Weldadigheid, door v.O.</cell>
<cell>328</cell></row>
<row>
<cell>Feestredenen van Dr. Nic. Beets, A. Rutgers van der Loeff, Dr. J.G. Vos en Dr. B. Tideman Jzn., Dr. J.K. Koch, door Dr. W.C. van Manen</cell>
<cell>376</cell></row>
<row>
<cell>Franz Löher: Jacoba van Beijeren en haar tijd</cell>
<cell>425</cell></row>
<row>
<cell>J.J. Putman: Cervante's reis naar den Parnassus. - H. Uden Masman Jr.: Het modernisme van Dr. A. Kuyper. - H. Uden Masman: Een dag in Oud-Athene, door Dr. W.C. van Manen.</cell>
<cell>477</cell></row>
<row>
<cell>Jaarbockje der telegrafie. - F. Lewald: De onafscheidelijken. - Multatuli: De bruid daarboven. - Transatlantische kijkjes, door v.O.</cell>
<cell>483</cell></row></table></p>
<p><hi rend="b">VII. Biblioscopie.</hi></p>
<p>
<table>
<row>
<cell role="header"/>
<cell role="header">Bladz.</cell></row>
<row>
<cell>W. Harison Ainsworth: De Zuidzee-bubbel. - Mrs. Oliphant: De predikantsvrouw. - Anth. Trollope: De zorgen van een rijk weeuwtje. - H. Schmid: Vorst en burger. - W.L.F. Moltzer: Strijd baart vrede. - Amelie Godin: Verzoend. - Esther, door v.O.</cell>
<cell>185</cell></row>
<row>
<cell>Mr. A. de Vries: Het zonderl. Koningrijk der Adamieten, door Dr. W.C. van Manen</cell>
<cell>233</cell></row>
<row>
<cell>De familie Guldenarm. -</cell>
<cell/></row></table></p>
<p>&nbsp;</p>
<p><hi rend="b">[deel 3, pagina <hi rend="i">VIII</hi>]</hi></p>
<p>
<table>
<row>
<cell role="header"/>
<cell role="header">Bladz.</cell></row>
<row>
<cell>Fanny Fern: Grepen uit het leven. - Mr. A.H. Verster: Die in eens rijk wil worden enz., door H.W.T. Tydeman</cell>
<cell>235</cell></row>
<row>
<cell>J. Visscher: Alweder een advocatus diaboli. - F.C. Burnaud: gelukkige invallen. - H.W.T. Tydeman: Schatkistje voor alle dagen des jaars door v.O.</cell>
<cell>239</cell></row>
<row>
<cell>Spar en Hulst. - Uxores: Carolina. - Brendins: Geen Schoondochter enz. - C. Werner: Een held van de pen. - Marlitt: Het heideprinsesje. - Gerdes' Levenservaringen, door H.M.C. van Oosterzoe.</cell>
<cell>565</cell></row>
<row>
<cell>M.E. Braddon: Ten ondergebracht, door H.W.T. Tydeman</cell>
<cell>573</cell></row></table></p>
<p><hi rend="b">VIII. Bibliograflsch Nieuws.</hi></p>
<p>
<table>
<row>
<cell role="header"/>
<cell role="header">Bladz.</cell></row>
<row>
<cell>J. van der Veen Az., 1572-1672. Fcestliedjes voor 1872, door E.</cell>
<cell>147</cell></row>
<row>
<cell cols="2"/></row>
<row>
<cell cols="2"><hi rend="b">April-literatuur.</hi></cell></row>
<row>
<cell cols="2"/></row>
<row>
<cell>Van Lennep. - Kassies. - Hofdijk. - Schimmel, door v.E.</cell>
<cell>193</cell></row>
<row>
<cell>M. de Vries: Nederlands bevrijding. - Mr. B. Ten Brink: Het innemen van den Briel enz. - De Legende van den Geuzen Troubele over Zeelant enz. - W.N. Wolterink: Uit den Geuzentijd. - P. Vergers: tachtigjarige oorlog. - G. van der Schraft: Ons Vaderland. - Mr. J.W. Staats Evers: Arnhem in en omstreeks 1572. - Annie Foore (Fr. Junius): Vrijheidszin en Dwingelandij. W.A. Elberts Leven van Willem I. - W.J. Hofdijk: Het Nederlandsche Volk enz., door v.E.</cell>
<cell>241</cell></row>
<row>
<cell>Dr. G.D.J. Schotel: Volksboeken enz. - Java. - Jaarboekje voor de Ned. Herv. kerk, door v.E.</cell>
<cell>333</cell></row>
<row>
<cell>G. Bruna: De Regl. en Besl. v. de Ned. Herv. Kerk, door v.E.</cell>
<cell>435</cell></row>
<row>
<cell>Het vergrijp der zeventien ouderlingen. Memorie enz.</cell>
<cell>527</cell></row>
<row>
<cell>Klikspaan: Studententypen. Nieuwe Prentenboekjes</cell>
<cell>532</cell></row></table></p>
<p><hi rend="b">IX. Herdrukken.</hi></p>
<p>
<table>
<row>
<cell role="header"/>
<cell role="header">Bladz.</cell></row>
<row>
<cell>E. Bulwer Lytton: Ernst Maltravers, door J. Hoek.</cell>
<cell>331</cell></row>
<row>
<cell>Europa, door H.W.T.T.</cell>
<cell>333</cell></row></table></p>
</editionStmt>
<publicationStmt>
<availability>
<p>2009 dbnl</p>
<p>&nbsp;</p>
</availability>
<idno>_vad003187201_01</idno>
</publicationStmt>
<notesStmt>
<note>grieks</note>
</notesStmt>
<sourceDesc>
<p><hi rend="i">Vaderlandsche Letteroefeningen</hi>. Joh. Noman en zoon, Zalt-Bommel 1872</p>
<p>&nbsp;</p>
</sourceDesc>
</fileDesc>
<encodingDesc>
<p>DBNL-TEI 1</p>
</encodingDesc>
<revisionDesc>
<change>
<date>25-06-2009</date>
<respStmt>
<name>VH</name>
</respStmt>
<item>colofon toegevoegd</item>
</change>
</revisionDesc>
</teiHeader>
<text>
<interpGrp>
<interp type="primair" value="_vad003187201"/>
    <interp type="primair" value="_vad003vade01"/>
</interpGrp>
<body>
<div type="chapter">
<interpGrp>
<interp type="primair" value="mane004"/>
<interp type="primair" value="18710800"/>
</interpGrp>
<pb n="1"/>
<head rend="h2">[Wetenschap en belletrie.]</head>
<head rend="h3">Het fetisisme.
<lb/>Door Dr. W.C. van Manen.</head>
<q rend="bq">Der Fetischismus. Ein Beitrag zur Anthropologie und Religionsgeschichte. Von <hi rend="sc">fritz schultze</hi>, Dr. phil. - Leipzig, Verlag von Carl Wilfferodt. 1871.</q>
<p>Sedert Charles de Brosses, een fransch letterkundige, in 1760 zijn geschrift <hi rend="i">Du culte des Dieux Fétiches</hi> had uitgegeven, is de naam Fetisisme meer algemeen in gebruik gekomen. Fransche kooplieden aan den Senegal zouden het eerst, ter aanduiding van zekere goden, de uitdrukking Fétiche hebben gebezigd, naar analogie van het portugeesche Fétisso, dat een betooverd, goddelijk, of godspraken mededeelend voorwerp beteekent en van het latijnsche fatum, fanum, fari zou zijn afgeleid. Anderen zoeken den oorsprong van het woord in het portugeesche faticeira: tooveres, of faticaria: tooverkracht. De negers namen het woord Fetisso van de Portugeezen over en verwisselden het met Gree-Gree. In het westen van Afrika heet de fetis: Enquizi, Mokisso, Juju of Wong, in Amerika veelal: Manitus. Doch in Europa bleef men van fétiche, fetisch of fetis spreken, al naarmate men zich van de fransche, duitsche of hollandsche taal bediende.</p>
<p>De naam doet trouwens weinig ter zake, indien men maar weet, aan welk kind hij wordt toegekend. Het is er intusschen ver van af, dat allen die wel eens van het Fetisisme gewagen,
<pb n="2"/>een juiste, voorstelling daarvan hebben. Men houdt het meestal voor een bepaalde godsdienst of godsdienstvorm, doch ten onrechte. Het is een godsdienstig verschijnsel, dat - om met den heer Tiele te spreken - in alle religiën, zelfs in de ontwikkeldste voorkomt, doch dat zich in de godsvereering der zoogenaamde natuurvolken, der wilden, het sterkst vertoont. Het is de godsdienstige vereering van zinnelijk waarneembare voorwerpen als bezielde, goddelijke wezens.</p>
<p>Een hoogst belangrijk werk, ter verklaring van dit verschijnsel en ter schildering van het verloop dezer godsvereering, heeft Dr. F. Schultze ten vorigen jare gegeven onder den boven afgeschreven titel. De heer C.P. Tiele heeft in Nederland het eerst de aandacht van het publiek op dien voortreffelijken arbeid gevestigd, in het Theologisch Tijdschrift en in de Gids, beiden van Januari 1871. Wie zich nader overtuigen wil van het gewicht dezer studie, zelfs afgezien van het heldere licht dat zij over het Fetisisme zelf laat opgaan, leze het opstel, mede van de hand des heeren Tiele, geplaatst in het Theologisch Tijdschrift, 1871 4<hi rend="sup">de</hi> stuk: ‘Het wezen en de oorsprong van den godsdienst.’ Wel is waar wordt Schultze's naam daar niet genoemd, doch ongetwijfeld heeft de geachte schrijver zich onder den invloed van diens boek verplicht gevoeld, zijne vroegere opvatting omtrent het wezen en den oorsprong der godsdienst, zooals hij zelf verklaart, belangrijk te wijzigen.</p>
<p>Meerdere bekendheid met Schultze's beschouwingen, dan tot heden ten onzent wordt aangetroffen, kwam mij hoogst wenschelijk voor, én om het gewicht van het behandelde onderwerp, dat al te velen niet of uiterst gebrekkig kennen, én om de belangrijkheid der verkregen resultaten voor de beoefening der godsdienstwetenschap in het algemeen. Ik heb getracht, in de volgende bladzijden, een eenigszins volledig en toch zooveel mogelijk beknopt overzicht van het geheele werk te geven. Op gevaar af van te kort te doen aan den eisch der duidelijkheid, heb ik uitvoerige redeneeringen in weinige woorden samengevat, het getal der voorbeelden aanmerkelijk besnoeid en schier alle verwijzingen naar de bronnen, waaruit de schrijver zijne geschiedkundige mededeelingen putte, weggelaten. De indeeling is dezelfde gebleven. Voor zoover ik dus niet onjuist geresumeerd, of in de overzetting van den oorspronkelijken zin heb misgetast, is van nu af het woord aan den philosophiae doctor Fritz Schultze.</p>
<div type="section">
<pb n="3"/>
<head rend="h4">I.</head>
<p>Alle pogingen, die men, van tijd tot tijd, heeft aangewend ter verklaring van het Fetisisme, kunnen wij tot twee hoofdsoorten terug brengen: de transscendente of bovennatuurlijke, en de psychologische of empirische. De eerste gaat uit van de onderstelling, dat men den grond van het bedoelde verschijnsel buiten het gebied der zinnelijke waarneming moet zoeken. Zoo verwees men in de middeleeuwen algemeen naar den duivel. Hij en zijne dienaren - zoo heette het zelfs in de officiëele bescheiden der kerk - hadden de heidenen verlokt en hen geleerd, de elementen en sterren, steenen, boomen en andere voorwerpen in de natuur te aanbidden.</p>
<p>In minder ruwen vorm spraken zij, die zich, in lateren tijd, op hetzelfde transscendente standpunt plaatsten. Zij zochten den grond van het Fetisisme, gelijk van alle godsdienst, in God zelf. Hij vervulde, naar het oordeel van Schelling, het bewustzijn van den oorspronkelijken mensch, die mitsdien met Monotheïsme begon. Dit Monotheïsme was evenwel betrekkelijk; het wist <hi rend="i">nog niet</hi> van andere goden. Het kon absoluut worden, d.i. eindigen met de overtuiging: er is slechts één God; óf, door het vinden der aanvankelijk onbekende goden, zich tot Polytheïsme ontwikkelen. Doch in het Fetisisme, dat een vereering is van voorwerpen, die onder het bereik der zinnelijke waarneming vallen, vinden wij geen sporen eener oorspronkelijke erkenning van één god, noch van vele goden. Schelling neemt daarom aan, dat de wilde - wij zeggen hier in zijnen geest: de fetisdienaar - van God is vervreemd, en lager staat dan zijne stamouders.</p>
<p>Otto Pfleiderer heeft dit denkbeeld nader ontwikkeld, doch niet zonder, althans ten deele, aan psychologie en empirie recht te laten wedervaren. Hij kent den eersten mensch een oorspronkelijk bewustzijn van den hemelgod toe, welk bewustzijn werd opgewekt door de aanschouwing van den zichtbaren hemel. Deze en God waren in zijne voorstelling niet onderscheiden. Bij het woord <hi rend="i">God</hi> dacht hij aan den <hi rend="i">Hemel</hi>, gelijk de <hi rend="i">Hemel</hi> hem deed denken aan een levend, bezield, handelend wezen. Uit die onbepaalde voorstellingen konden zich Monotheïsme, Polytheïsme en Fetisisme ontwikkelen. Reeds aanstonds werd, naast den hemel, aan water, vuur, wind of sterren, goddelijke eer bewezen.
<pb n="4"/>Dit leidde tot Polytheïsme, waar men zedelijke eigenschappen aan de zoogenaamde natuurgoden toekende; óf tot Fetisisme, indien men de bedoelde voorwerpen uitsluitend van hunne stoffelijke zijde en als geheel op zichzelf staande beschouwde. Vergeleken met de oorspronkelijke godsdienst, was derhalve het Fetisisme een verbastering of ontaarding, stellige achteruitgang.</p>
<p>Hegel, schier op den voet gevolgd door Rosenkranz en Wuttke, staat wel op het standpunt der transscendentie, daar God, volgens hem, langzamerhand 's menschen bewustzijn doordringt; maar overigens bewandelt hij een gansch anderen weg. Hij wil, met name, niets weten van een oorspronkelijk zuiverder godsdienst. Veeleer tracht hij, uitgaande van de begrippen <hi rend="i">God</hi> en <hi rend="i">mensch</hi>, den ontwikkelingsgang der godsdienst, van den laagsten tot den hoogsten trap, te schetsen. De fouten, waaraan hij zich daarbij schuldig maakt, zijn een gevolg van zijn redeneeren uit begrippen, in plaats van het oog te vestigen op de werkelijkheid.</p>
<p>Dezelfde aanmerking treft alle pogingen om het Fetisisme, van het standpunt der transscendentie, te verklaren. Men begint met een begrip, het begrip van mensch, het begrip van God - zonder te weten of het begrip in overeenstemming is met de wereld der verschijnselen. Eerst uit de waarneming der menschheid zelf in al hare bestaansvormen, zal men het juiste begrip van den mensch kunnen opmaken; eerst uit de waarneming der meest verschillende godsdienstvormen het juiste begrip eener voorstelling van God kunnen afleiden. Bij het verklaren van het Fetisisme moet daarom zoowel een aprioristisch vastgesteld begrip van den mensch, als van God, worden buitengesloten.</p>
<p>David Hume was de eerste die dit in den nieuweren tijd, met betrekking tot de godsdienst in het algemeen, duidelijk inzag en, door waarneming van het wezen des menschen, langs psychologischen weg, de factoren trachtte op te sporen, die de godsdienst vormen. Hij wilde daartoe bij den eersten mensch slechts denken aan de meest gewone gewaarwordingen, als: het streven naar geluk, de vrees voor ongeluk, het sidderen voor den dood, wraakzucht, trek naar voedsel en andere behoeften. Hierbij komen zijne onbekendheid met de natuur en hare verschijnselen, zoowel als zijne verbeelding, die voorstellingen schenkt van de machten, waarvan hij zich afhankelijk gevoelt. Gewoonlijk volgt hij dan den regel, dat de mensch zich gaarne alle wezens menschvormig voorstelt, en alle voorwerpen als bekleed
<pb n="5"/>met eigenschappen, die hij zelf bezit en in zich waarneemt. Vandaar dat boomen, bergen en rivieren als personen worden beschouwd en de onbezielde natuur leven en gevoel ontvangt.</p>
<p>Onder den invloed van Hume zocht Benjamin Constant mede de bron der godsdienst in den mensch zelf, en wel in een bijzonder vermogen der ziel, het godsdienstig gevoel genaamd. Doch van dat gevoel verzuimde hij de analyse te geven, weshalve zijne stelling, ‘dat de wilde verschillende voorwerpen vereert, omdat hij iets vereeren moet,’ het Fetisisme onverklaard laat.</p>
<p>C. Meiners volgde Hume op den voet, doch werd in een voornaam opzicht terecht gewezen door G.P.C. Kaiser, die hem verweet, dat hij te weinig acht had geslagen op het algemeene karakter van den mensch. Het kind, zegt laatstgenoemde, houdt de droomen zijner verbeelding voor werkelijkheid. Dit doet ook de weinig ontwikkelde mensch. Dringt zijn verstand hem naar een oorzaak van het een of ander te zoeken, de naaste oorzaak, die hij opmerkt, is hem tevens de laatste en diepste. De levenlooze dingen, werkingen, eigenschappen en gebeurtenissen, die hij op aarde waarneemt en die door hunnen gloed, snelheid, grootte, of door een krachtig geluid, de sluimerende aandacht opwekten en zich daardoor als levend voordoen, staan in zijne schatting ieder op zichzelf en worden, niet zoozeer vereend, maar als tooverkrachten beschouwd.</p>
<p>Terwijl Meiners en Kaiser het Fetisisme de oudste godsdienst noemden, nam Th. Waitz, in overeenstemming met Hume, als zoodanig een ruw onsystematisch Polytheïsme aan, waaruit het Fetisisme zou zijn voortgekomen, als de vrucht eener tot het uiterste toe voortgezette bezieling der natuur. Ieder voorwerp schijnt op dit standpunt de zetel van een geest te zijn, of althans te kunnen zijn; de grootte en de macht van dien geest is onafhankelijk van het meerdere of mindere gewicht en aanzien van het bedoelde voorwerp, dat bovendien geen blijvende woonplaats is van den geest. Gewoonlijk evenwel maakt de fetisdienaar die onderscheiding niet en denkt hij zich het voorwerp én den daarin verborgen geest als één.</p>
<p>Hoe juist Waitz ook in dier voege den aard van een fetis moge hebben omschreven; hij laat de vraag onbeantwoord: waarom de wilde in zeker voorwerp een bezield voorwerp ziet, dat tegelijkertijd meer is dan dood, omdat het bezield is, en minder dan een geest, omdat het een tastbaar stoffelijk voorwerp blijft.
<pb n="6"/>Daarentegen had P.C. Reinhard reeds in 1794 die vraag op uitmuntende wijze toegelicht. In den menssh zelf zocht hij de verklaring van het ontstaan der godsdienstige denkbeelden. Zij komen voor op elken trap van beschaving en moeten derhalve samenhangen met alle neigingen en zielskrachten van den mensch. Om ze in hunnen oorsprong te leeren kennen, moet men zoover mogelijk teruggaan; op den laagsten trap van beschaving ontmoet men het Fetisisme. Hier is de mensch volkomen afhankelijk van de natuur. De krachten zijner ziel zijn nog bijkans werkeloos. Hij ontvangt slechts zinnelijke indrukken, terwijl zijn verstand hem doet vragen naar de oorzaken der verschijnselen, die eenigen indruk op hem hebben gemaakt. Aan zijn gevoel laat hij vrij spel; de begeerte is daarmede ten nauwste verbonden. De zucht naar het leven doet, al naar mate zij bevredigd wordt, of tegenkanting ontmoet, het gevoel van lust en onlust ontwaken. Voorziet men de oorzaken van naderende smarten, het gevoel treedt aanstonds op, en de vrees is geboren. Is die vrees overwegend, dan verliest de zwakke het gevoel zijner kracht, dat hem in het tegenovergestelde geval moed schenkt, en hij smeekt, bidt, belooft en geeft wat hij geven kan. Wat snel en onverwacht werkt schokt het lichaam, doet oogenblikkelijk alle voorstellingen ophouden, verandert plotseling den loop van het bloed, en wekt verwondering. Het voorwerp, dat schrik of verbazing te weeg bracht, wordt dan als iets buitengewoons beschouwd, verwijderd, of met dankbaarheid bejegend. Of dit voorwerp levend of levenloos is, den wil en het vermogen bezit om hem goed of kwaad te doen, daarnaar vraagt de mensch op dezen trap van uiterst lage verstandsontwikkeling niet. Evenmin bekommert hij er zich om, te weten of hij wel de ware oorzaak van wat hem aangenaam of onaangenaam aandeed, heeft leeren kennen. Het voorwerp, dat hem de oorzaak toescheen, blijft hij als zoodanig beschouwen, ook met het oog op gelijksoortige werkingen in de toekomst.
Derhalve kent hij aan dat voorwerp toe, wat wij niet anders dan kracht, ziel, leven, kunnen noemen. Op die wijze wordt de geheele natuur voor den wilde, naar onze manier van spreken, bezield, alles vol tooverij, en alle verschijnselen in de stoffelijke wereld louter een spel van verborgen tooverkrachten.</p>
<p>In het wezen der zaak heeft Ludwig Feuerbach dezelfde denkbeelden als Reinhard ontwikkeld. Het gevoel van afhankelijkheid,
<pb n="7"/>dat hij den grond der godsdienst noemt, omvat naar zijne voorstelling, alle aandoeningen van vrees en hoop, van smart en vreugde, in één woord: alles wat zuiver menschelijk mag heeten. Het heeft oorspronkelijk slechts betrekking op de natuur, die daarom het eerste voorwerp der godsdienst is, en wel zooals zij zich aan den afzonderlijken mensch in hare bijzondere deelen voordoet, in bergen, stroomen, dieren.</p>
<p>Feuerbach schetst intusschen het ontstaan van het Fetisisme in te algemeene omtrekken. Reinhard daalt meer tot de bijzonderheden af en is duidelijker. Hem komt derhalve de eerepalm toe. Het is toch slechts van belang, in concrete, tastbare, aan de werkelijkheid ontleende vormen de factoren aan te wijzen, waaruit het Fetisisme is voortgekomen. Daartoe is noodig, dat men hen nauwkeurig waarneme, die zich nog in den kring van het Fetisisme bewegen. Goede reisbeschrijvingen hebben hier een onschatbare waarde, en met het oog op ons onderwerp, geen meer dan die van A. Bastian: ‘Ein Besuch in San Salvador, der Hauptstadt des Königreichs Congo, ein Beitrag zur Mythologie und Psychologie.’</p></div>
<div type="section">
<head rend="h4">II.</head>
<p>De fetisdienaar stelt zich voor, dat de stoffelijke voorwerpen, die hij godsdienstige eer bewijst, deze eer waardig zijn. Hoe komt hij aan die voorstelling? Zij, m.a.w. het bewustzijn van den fetisdienaar, moet worden onderzocht. Aangezien wij het Fetisisme bepaald vinden bij die volken, wier geestelijke ontwikkeling het laagste staat, bij de zoogenaamde wilden, moeten wij dus het bewustzijn van den wilde trachten te leeren kennen, zoowel in logisch als in ethisch opzicht.</p>
<p>De mensch is zich slechts bewust van de dingen, waarvan hij kennis heeft gekregen en hij krijgt slechts kennis van de dingen, die hij vindt in zijne wereld, d.i. in de wereld zoo als hij haar kent. Van andere dingen heeft hij in zijn bewustzijn geen voorstellingen. Daarom verschillen de aard en het aantal der voorstellingen bij den bergbewoner en den zeevaarder, den Eskimo en den Hindoe. Hoe talrijker zij zijn, des te meer is het bewust-<pb n="8"/>zijn gegrond, het denken geoefend, de mensch ontwikkeld. Doch zij breiden zich niet uit, tenzij men scherp leere onderscheiden. De beschaafde mensch kenmerkt zich daardoor, dat hij dit doet, de onbeschaafde, dat hij dit niet doet. De denker munt daardoor uit, dat hij nog onderscheidt, waar anderen niet meer onderscheiden; de criticus, dat hij verschillen aanwijst, die anderen niet opmerken; de zedelijk fijngevoelige, dat hij nauwkeurig onderscheidt wat anderen toekomt.</p>
<p>Naarmate men hooger ontwikkeld is, neemt het aantal onzer voorstellingen toe. Het kind kent de abstracte voorstellingen van deugd en ondeugd nog niet. Het verstaat niets van wijsgeerige begrippen. Het bepaalt zich tot de voorwerpen die het in de kinderkamer, in het ouderlijk huis en in zijne woonplaats aantreft. Langzamerhand breidt zijne wereld zich uit - hoewel zij aanvankelijk zeer klein is - omdat zij in een grootere wereld ligt en daarmede in aanraking komt. Dat is evenwel bij den wilde niet het geval, en daarom blijft zijne ontwikkeling op zekeren trap van zinnelijke waarneming staan. Hij leert noch lezen, noch schrijven; hij hoort niet van vreemde landen en volken gewagen, noch wetenschappelijke voorstellingen duidelijk maken. Hij ziet slechts de hem omgevende wereld; en wat aanschouwt hij soms daar, b.v. een Eskimo? Sneeuw en ijs, beeren en visschen, en - Eskimo's! Dat is alles! Daar is geen afwisseling; dáár blijft alles eeuwig hetzelfde; dáár blijft ook de mensch steeds dezelfde Eskimo en ontwikkelt zich niet.</p>
<p>Let op een wezen, zoo ongelukkig als de Peschero in het onvruchtbare Vuurland. Met de beschaving is hij nooit in aanraking gekomen; geen enkele afgetrokken voorstelling drong tot hem door; hij weet niets van de overige wereld. Hij heeft van de oude wereld nog even weinig ontdekt, als de Europeanen vóór Columbus, van de nieuwe. Hij kent slechts de kale woestenijen van zijn dorren geboortegrond, waar geen huizen staan, noch rijke steden. Hij heeft nooit de school bezocht en nooit iets anders gewild, dan eten, zorgen voor de instandhouding van zijn geslacht en rusten. Hij heeft enkel zinnelijke voorstellingen en dan nog slechts van onvruchtbare vlakten, kale rotsen, vogels en stamgenooten. Hij kan derhalve niet denken en begrijpen, wat een beschaafde Europeaan denkt en begrijpt. Hij kwelt zijne hersenen dan ook niet met fijne onderscheidingen. Het denken zou hem vermoeien en, als andere wilden, over hoofdpijn doen klagen.</p>
<pb n="9"/>
<p>Het denkvermogen der Boschjesmannen verlamt reeds bij de meest kinderlijke begrippen, en verandert in stompzinnigheid. De betrekkelijk meer beschaafde Abiponen hebben slechts getallen tot drie; vier tellen zij op met drie en een; vijf duiden zij aan door de vingers eener hand; tien door beide handen; twintig door handen en voeten; wat meer dan twintig is wordt uitgedrukt door een handvol zand. De Indiaan, omgeven door een rijkere natuur, levende te midden van den strijd met wilde beesten en andere vijanden, hebben meer voorstellingen, dientengevolge ook meer geestkracht. Maar die meerdere scherpzinnigheid bepaalt zich toch tot het zinnelijke, hoewel zij het daar verder brengen dan wij, die ons meer met afgetrokken begrippen inlaten. Vandaar hunne fijne onderscheidingen van ter nauwernood merkbare sporen in de prairiën, van ter nauwernood zichtbare teekenen in de bosschen. Sommigen hebben het zoover gebracht, dat zij tot duizend kunnen tellen. Enkele Afrikaansche stammen hebben, in plaats van het tiendeelig stelsel, vijf of zes, als hoofdcijfer, zoodat derhalve 5 + 2 of 6 + 1 = 7 is. Zij derven alle zegeningen, die de mensch aan de getallen verschuldigd is. Zij kunnen niet rekenen, bijgevolg geen handel drijven, noch ieder geven wat hem toekomt.</p>
<p>Sommigen kennen geen andere verdeeling van den tijd dan in dagen. Zij hebben noch chronologie, noch historie en herinneren zich heden ter nauwernood wat gisteren voorviel. Afwisseling is er ook nagenoeg niet in hun leven. De dag begint: zij hebben honger, jagen een stuk wild, gaan slapen en den anderen morgen is het: da capo. Enkele krijgsdaden der voorvaderen worden somtijds in verhalen en liederen, die evenwel nooit hoog opklimmen, bewaard. De meeste wilden leven, alsof zij de eerstgeschapenen waren. De Groenlanders, die tamelijk ontwikkeld zijn, bezitten in stede van geschiedenis, slechts lijsten van voorouders, meermalen van tien geslachten.</p>
<p>Het getal der voorstellingen, die de wilden hebben, is, overeenkomstig den beperkten omvang hunner wereld, uiterst gering. Zij denken niet over hetgeen niet zinnelijk waarneembaar is, en kunnen mitsdien geen gedachten uitspreken. Derhalve moet hunne taal wel zeer onontwikkeld en armoedig zijn. Zij hebben slechts woorden voor de weinige voorwerpen, waarvan zij een voorstelling bezitten, en gelijken hun leven lang, op kinderen, die pas beginnen te spreken. De Boschjesmannen van Zuid-Afrika
<pb n="10"/>bebben niet eens namen om zich van elkander te onderscheiden, wat Herodotus mede verhaalt van de Ataranten, een volk dat oudtijds in de Sahara woonde. Aan den anderen kant lijden zij aan een lastige breedsprakigheid, omdat zij hunne voorstelstellingen en dus ook de woorden, waarin zij dezen wedergeven, niet kunnen vergelijken en daardoor buiten staat zijn het overtollige weg te laten. Wij kennen dit verschijnsel uit de ellenlange verhalen onzer minder ontwikkelde medemenschen, die ten slotte soms niet meer weten, wat zij ons zeggen wilden.</p>
<p>&nbsp;</p>
<p>De mensch heeft niet alleen het vermogen, om zich de dingen voor te stellen; hij is niet enkel een denkend, maar ook een willend wezen. Zijn willen schenkt hem zijn zedelijk karakter.</p>
<p>De wil is altijd op een bepaald voorwerp gericht. Maar de mensch kent geen voorwerpen, dan die waarvan hij voorstellingen bezit. Derhalve hangt de wil der wilden samen met het grooter of kleiner aantal zijner voorstellingen.</p>
<p>Nu heeft de mensch in de eerste plaats, en allen zonder onderscheid hebben dit, een voorstelling van zichzelf, van zijn organisme en de natuurlijke neigingen van dit organisme, als honger, geslachtsdrift, vermoeidheid enz. Daarnaast komen de voorstellingen van de buitenwereld, die op de verschillende trappen van ontwikkeling, in aard en omvang zeer ver van elkander afwijken.</p>
<p>Op hoe grooter aantal voorwerpen de wil zich richt, des te zwakker wordt zijne kracht. Hoe meer voorwerpen den mensch buiten zichzelf bezig houden, des te meer wordt zijn wil afgetrokken van de natuurlijke neigingen en driften; en omgekeerd, richt zich zijn wil te krachtiger op dezen, naarmate hij minder afleiding daarbuiten vindt. Vandaar dat de beschaafde mensch, met zijn bewustzijn van vele voorwerpen buiten het eigen organisme, zijne natuurlijke driften beter kan beteugelen, dan de wilde, terwijl deze, in het botvieren daarvan, een hoogte bereikt, die ons dierlijk en schaamteloos toeschijnt.</p>
<p>De wilde heeft slechts zinnelijke voorstellingen en kan zich dus slechts met het zinnelijke bezighouden. Na zijn honger gestild te hebben, heeft hij niets te doen, dan te spelen, te slapen of zich aan wellust over te geven. En omdat hij niets anders te doen heeft, doet hij dát alles op buitensporige wijze. Zedelijkheid,
<pb n="11"/>naar onze opvatting, kan voor hem niet bestaan. Hij, zoo min als het dier, kent het onderscheid, dat wij maken tusschen goed en kwaad. Wij mogen hem dus niet naar dien maatstaf beoordeelen. Zoolang zijne wereld zich niet uitbreidt, kent hij geen andere wet dan die der bevrediging zijner driften. Zijn wil is op de onbeduidendste dingen gericht, omdat die voor hem de hoogste waarde bezitten. Vandaar dat dingen, die ons volkomen onverschillig zijn, voor hem, indien wij het zoo zeggen mogen, een zedelijke beteekenis hebben en hij, omgekeerd, onverschillig is voor wat in onze schatting veelbeteekenend moet heeten, omdat zijn wil daarop nog niet is gericht. De Boschjesmannen wisten een Europeaan geen antwoord te geven op diens vraag: wat zij voor goed en wat zij voor kwaad hielden; zij verhaalden een broedermoord als iets dood onschuldigs. De Kamtschadalen meenen: slechts dat is zonde, wat schade berokkent, b.v. wanneer men heete bronnen bezoekt, omdat de geesten daar koken; wanneer men buiten 's huis de sneeuw van de schoenen afkrabt; wanneer men in de voetstappen van een beer loopt, enz. De negers aan de Oranje-rivier houden het voor zonde, op den grond te spuwen, terwijl de inwoners van Labrador niets verkeerd achten, behalve het vermoorden van een onschuldige.</p>
<p>De natuurlijke zelfzucht spoort den mensch tot overheersching van anderen aan en roept den wedijver in het leven. Dit schenkt een nieuwen prikkel aan de voldoening der natuurlijke driften. Voor de Indianen aan de Missouri is het boeleeren een zaak van eer. Evenzoo bestond op Tahiti en omliggende eilanden een genootschap, dat zich het plegen van ontucht als een zaak van eer ten doel had gesteld.</p>
<p>De Indianen doen slechts het allernoodzakelijkste; na de jacht ongestoorde rust. Gelijk overal bij de wilden, moet de vrouw voor het werk zorgen. Niets-doen is hun ideaal van geluk. Het verleden boezemt hen geen belang in; om de toekomst bekommeren zij zich niet. Het streven naar kennis en zedelijkheid blijft hun vreemd.</p>
<p>Wellust en zwelgen zijn voor alle natuurvolken de grootste zaligheid op aarde. De bewoners van Noord-Azië munten vooral in dit opzicht uit. Onder de Jakuten gebruiken drie personen in eens een geheel rendier; een hunner at eens acht en twintig pond meelpap en drie pond boter. Gedoopte Kamtschadalen herdachten den gelukkigen tijd, waarin zij drie- tot viermaal daags
<pb n="12"/>braakten. De buik is dan ook in de negertalen een veel beteekenend woord. Men vraagt uit beleefdheid naar den welstand van iemands buik, bewaart de maag van den overledene als een reliquie, of men meent dat dit lichaamsdeel bij den dood ten hemel vaart.</p>
<p>De wellust der wilden gaat alle voorstelling te boven. De Boschjesmannen hebben voor meisjes, jonge dochters en vrouwen slechts één woord; zij leven als het vee en zonder huwelijk. De vrouw is koopwaar, geen voorwerp van liefde. Op Nukahiwa behoort de bruid drie à vier dagen aan alle mannelijke gasten. Bloedschande is bij velen niet in tel. De meeste Nieuw-Hollanders en anderen loopen geheel naakt. Kuischheid is geen deugd; zelfs de Sodom's zonde hier en daar sterk verbreid. Bij de Kamtschadalen was echtbreuk algemeen en moesten vreemdelingen alle diensten met den bijslaap betalen.</p>
<p>Banden van liefde en vriendschap mag men natuurlijk niet zoeken in de kringen, waar geen zedelijk familieleven bestaat. Het recht van den sterkste geldt, voor den man tegenover zijne vrouw, voor den vader tegenover zijne kinderen, die hij als slaven behandelt, totdat hijzelf voor den sterkere moet bukken. Zijn naaste kent men slechts als zijn vijand. Van opvoeding der kinderen is geen sprake. De Indianen scheppen er veeleer behagen in, wanneer een kind zijne moeder slaat en niet gehoorzamen wil. Bij de Tungusen duelleeren meermalen vader en zoon. Onder de Arekuna's in Guiana hebben de vrouwen niet zelden een kind aan de eene, een aap aan de andere borst; de apen behooren daar tot de familie.</p>
<p>Wederkeerig zorgen de kinderen niet voor de ouders, laten hen hulpeloos achter op hunne zwerftochten, of dooden hen, wanneer zij oud, zwak of ziek, en daardoor buiten staat zijn, om voor hun eigen levensonderhoud te zorgen.</p>
<p>Dat evenwel niet alle wilden in geestelijk en zedelijk opzicht even laag staan, en dat dus het ontworpen beeld niet op allen in gelijke mate toepasselijk is, spreekt van zelf. Het medegedeelde moet slechts strekken, om den zoogenaamden natuurmensch, in het algemeen beschouwd, te leeren kennen.</p></div>
<div type="section">
<pb n="13"/>
<head rend="h4">III.</head>
<p>Nu wij den aard van het bewustzijn der wilden hebben leeren kennen, moeten wij nagaan, in welke verhouding dat bewustzijn staat tot de voorwerpen, waarvan het zich bewust is en dus voorslellingen bezit. Dit moet tot een verklaring van het Fetisisme leiden, aangezien het Fetisisme een wijze van voorstellen is.</p>
<p>De waarde, die wij aan eenig ding toekennen, hangt af van de voorstelling, die wij van dat voorwerp hebben. Die voorstelling is nauwkeuriger, naarmate wij scherper onderscheiden. Wij onderscheiden te scherper, naarmate wij meer voorstellingen begrijpen en met elkander vergelijken. Een nauwkeurige bepaling van de waarde eener zaak, hangt dus af van het aantal onzer voorstellingen. Kinderen en wilden schatten daarom de dingen op een andere waarde dan wij, hetzij te hoog, of te laag. Zij zijn buiten staat vergelijkingen te maken en schatten eenvoudig wat zij kennen het hoogst. De boer, die nooit zijn land verliet, is daaraan gehecht als aan het voortreffelijkste ter wereld, moge het ook ten deele uit moeras bestaan. Overschatting van de weinige voorwerpen, die het onontwikkelde bewustzijn kent; geringschatting van de vele dingen, die het niet kent, is alzoo regel. Een boer stelt prijs op zijn koorn, maar niet op zeldzame bloemen in zijne omgeving, want daarvan heeft hij geen verstand. Hij trekt ze als ‘onkruid’ uit, wat hij niet zou doen, indien zijne plantenkennis uitgebreider ware.</p>
<p>Die bewustzijn van weinig voorwerpen heeft, schat dezen hoog, al schijnen ze anderen onbeduidend toe. Die een ton gouds bezit, hecht nagenoeg geen waarde aan een stuiver; voor hem, die slechts een stuiver bezit, is een cent een niet te versmaden kapitaal. Het kind heeft geen bewustzijn van wetenschappen en kunsten, volhardenden arbeid en de vruchten daarvan. Dat alles heeft voor hem nog geen waarde. Het waardeert slechts wat het kent en bezit: lapjes en stukjes gekleurd papier, knuppels en stokken, koperen knopjes, steentjes enz. Niemand schat als jongeling dat het hoogste, wat hij als man of grijsaard het voortreffelijkste zal achten; want de jongeling kent de voorstellingen nog niet, die in later tijd voor den man zullen ontstaan. Evenzoo is het met het kind tegenover den jongeling. Men bedenke toch hoe er voor het kind een tijd is, waarin het zelfs het kleinste
<pb n="14"/>stoffelijke voorwerp, b.v. een steentje, nog niet kent; waarin derhalve dat steentje hem geheel nieuw moet voorkomen en boeien. De volwassene heeft nauwelijks een oog over voor zijn horloge; het kind wil het telkens weder bekijken, aan het oor houden en naar het tikken luisteren. Wat wij bij het kind <hi rend="spat">spelen</hi> noemen, is gewoonlijk geen spelen in den eigenlijken zin, waarbij men weet dat er nuttiger bezigheden bestaan, maar werken, een ernstige poging om kennis te vergaderen.</p>
<p>De wilde staat geheel op het standpunt van het kind. Ook hij heeft nagenoeg geen voorstellingen. De onbeduidendste dingen hebben daarom voor hem de hoogste waarde. De Boschjesman b.v. bezit geen enkel voorwerp van nijverheid of kunst; hij spint en weeft niet, zaait en oogst niet, heeft noch kleederen noch huisraad, nauwelijks een mes, laat staan een eigen gemaakt, niets van al die kleinigheden, die wij in de winkels bijkans niet aanzien. Zoolang hij niet met Europeanen in aanraking komt, heeft hij b.v. zelfs geen voorstelling van een spijker. Hij bezit slechts wat de grond en boomen hem zonder moeite opleveren, en wat hij aan de dieren ontnemen kan: steenen, schelpen, stokken, knodsen, vruchten, huiden, geraamten, schedels en andere beenderen, tanden, hoornen, gekleurde veeren, graten - ziedaar de inventaris van een wilde op den laagsten trap.</p>
<p>Buiten het weinige dat hij bezit, kent de wilde niets en is hij niet in staat, iets te waardeeren. Dat weinige moet hij dan wel hoog- en overschatten. Al zijn ijver, zijne vreugde, zijne bewondering zijn daaraan gewijd. Hij pronkt reeds met een vischgraat en siert zich op met veeren en schelpen. Brengt nu een vreemde hand iets nieuws in zijne wereld, b.v. een spijker, een valsche parel, een stukje klatergoud, dan schijnt dit voorwerp, als uiterst zeldzaam, al zijne schatten in waarde te overtreffen. Hij heeft er alles voor over. De zuster des konings van een zeer beschaafd eiland in de Zuidzee, stal zonder iets meer, in overleg met haren broeder, van Cook's schip: een paar ijzeren spijkers. Een neger, die een vest en een muts draagt, heet een mulat; om een blanke te zijn, moet hij geheel als een Europeaan gekleed zijn en een hoed dragen. Bastian verhaalt, hoe zwarte zangers zijne gedachtenis vereeuwigden, ter wille van zijn hoed; terwijl anderen hem een loflied waardig keurden, ter wille zijner schoenen. De bewoners van Palaus, in de Zuidzee, hingen alle
<pb n="15"/>merkwaardigheden, die zij van de Europeanen kregen, in de ooren: leer van oude schoenen, snippers papier en dergelijken.</p>
<p>Dat hoogschatten van onbeduidende dingen, verklaart hoe iets een fetis worden kan, maar waarschuwt tevens tegen het gevaar, in alle door de wilden hooggewaardeerde voorwerpen fetisen te zien. Ieder ding kan een fetis worden, maar niet ieder ding wordt een fetis.</p>
<p>&nbsp;</p>
<p>De wilde bepaalt de waarde der dingen geheel anders dan wij. Zij hebben ook voor hem een geheel andere beteekenis. Hij staat dichter bij het dier, en is, ingevolge de zwakheid van zijn bewustzijn, minder van de onbewuste natuur onderscheiden.</p>
<p>Het verschillend karakter der dingen merkt hij niet op; veeleer schijnt hem alles in de natuur gelijksoortig toe. Niet omdat hij eerst, gelijk wij, gesplitst en onderscheiden, daarna de punten van overeenstemming opgezocht en erkend heeft, zooals wij b.v. den mensch van boomen en planten scheiden, zijn eigenaardig karakter omschrijven en ten slotte weder op het aan allen en alles gemeene, het gelijksoortige, wijzen. Aan een dergelijke splitsing en scheiding heeft hij nog nooit gedacht. Evenmin is hij er toe gekomen, een onderzoek in te stellen naar het eigenaardig karakter van ieder ding op zichzelf. Hij kent slechts een verscheidenheid, die zich tot het uitwendige bepaalt: van vorm, kleur, reuk en smaak. Over zich zelf heeft hij evenmin nagedacht, weshalve hij het onderscheid niet kent tusschen zijn eigen wezen en de overige natuur. Van niets heeft hij een juiste voorstelling, en de voorstelling, die hij eenmaal van sommige dingen heeft, draagt hij eenvoudig op andere over, natuurlijk zonder dit zelf te weten. De twijfel, of hij wel juist ziet, kan niet bij hem opkomen, omdat hij zelfs niet aan het mogelijke bestaan van andere voorstellingen denkt; en daaraan denkt hij niet, omdat hij slechts zoo weinig voorstellingen bezit. De tegenstanders van Columbus konden zich de mogelijkheid van een nieuwen weg over zee niet denken, omdat zij hunne voorstellingen als de alleen mogelijke en juiste beschouwden. Wie had zich de mogelijkheid, om zonder trekdieren te rijden, voorgesteld, zoolang er geen stoommachine's waren?</p>
<p>Wat hij in één opzicht als het wezen der dingen beschouwt,
<pb n="16"/>dat, meent de wilde, is het wezen van alle dingen. Nu kent hij alleen zijn eigen wezen, hoewel niet volkomen en eigenlijk niet veel meer dan zijne voorbijgaande gewaarwordingen en wat hij gevoelt, zijne oogenblikkelijke luimen en willekeurig afwisselende neigingen, weifelend en doelloos, zooals wij ze reeds hebben leeren kennen. Dit alles draagt hij op andere dingen over, zoo levende als levenlooze. De geheele natuur wordt hem menschvormig (anthropopatisch). Ieder ding leeft, in zijne schatting, kan willen, vriendelijk en vijandig gezind jegens hem zijn, en hem derhalve met vrees en schrik vervullen, soms zoozeer, dat hij nauwelijks eenig voorwerp in de natuur durft aanraken, en dat hij zelfs de planten, die hij als voedsel tot levensonderhoud noodig heeft, slechts onder verzoenende ceremoniën waagt te plukken. In Amerika, in het noorden van Azië en elders schrijft men aan alle dingen, hetzij gewrochten der natuur of der kunst, geesten toe, die den mensch voordeel en nadeel kunnen aanbrengen.</p>
<p>In de naïeveteit der opvatting, die alle dingen menschvormig en als levend voorstelt, bestaat het echte wezen der poëzie; vandaar dat de natuurbeschouwing van alle natuurwolken ons zoo dichterlijk toeschijnt, terwijl zij hun zoo gemeenzaam is, dat zij zich zelfs niet bewust zijn, de dingen dichterlijk op te vatten. Intusschen meene men niet, dat zij zich de dingen, naar het uitwendige beschouwd, als iets anders voorstellen, dan wat zij werkelijk zijn; een steen blijft een steen, een stroom blijft een stroom, ook naar hunne voorstelling, maar zij zijn tegelijkertijd datgene wat zij er menschvormigs aan toekennen. De Ostjaken bewonderden een horloge, dat den vorm had van een beer, wiens kop en oogen begonnen te draaien, als het sloeg. Zij bewezen het grooter eer dan hunne goden en wilden het koopen, om het in hermelijn te kleeden. Pater Hennepin liet aan wilden de werking van een kompas zien. Aanstonds hielden zij de blanken voor geesten, die buitengewone daden konden verrichten. Een grooten ketel, in den vorm van een leeuw, dien hij bij zich had, durfde niemand aanraken zonder hem eerst in de huid van een bever te hebben gewikkeld. Een wilde, die voor het eerst een brief zag en den indruk, dien hij op den lezer maakte, gadesloeg, hield hem voor een babbelzuchtig en trouweloos wezen, dat een belangrijk geheim mededeelde. Zoo speelt het kind met een pop, als ware het een levend schepsel; en de jongen
<pb n="17"/>ziet in zijn stokpaard meer dan een zinnebeeld. Sommige menschen schelden en duwen, in woede ontstoken, doode voorwerpen, waaraan zij zich door eigen onvoorzichtigheid hebben gestooten. Dat is een gevolg van de menschvormige opvatting der dingen, die zich aan een zwak bewustzijn paart. Die toornig is, kan niet kalm overleggen en oordeelen; zijn bewustzijn is even beperkt, als het bij den wilde altijd is.</p>
<p>&nbsp;</p>
<p>Het bewustzijn verbindt de prikkelingen, die de zenuwen ondergaan, tot voorstellingen en brengt deze voorstellingen met elkander in oorzakelijk verband, zóó dat de eene voorstelling als grond of oorzaak van de andere wordt beschouwd. Nu kan het bewustzijn geen voorstellingen verbinden dan die het heeft, en zal dus licht, indien het slechts weinige bezit, onjuiste verbindingen maken. Zoo ontstaan alle dwalingen. Langen tijd was de ware oorzaak van den zoogenaamden bloedregen in het zuidwesten van Europa onbekend. Het was een roodachtige, korrelige stof, die uit de lucht viel. Men verbond dit verschijnsel met de bekende voorstelling ‘bloed’ en men meende, dat het bloed regende, totdat men ontdekte dat het overgewaaid zand uit de Sahara was. Wilden, die voor het eerst een schip zagen, hadden slechts één voorstelling ter verklaring bij de hand, en hielden het voor een vogel, die uit de wolken was nedergedaald.</p>
<p>Het onontwikkelde bewustzijn verbindt alzoo voorstellingen, die zich niet als oorzaak en gevolg tot elkander verhouden.</p>
<p>De oorzaak moet den mensch altijd machtiger en krachtiger voorkomen dan het gevolg, dat zij voortbrengt. Wat een hooge waarde schijnt te bezitten, wordt gemakkelijk als een oorzaak van andere dingen beschouwd. Nu hebben wij reeds gezien, hoe de wilden vaak onbeduidende zaken op zeer hoogen prijs stellen. Vandaar dat zij dikwerf onbeteekenende dingen als oorzaken van tamelijk groote gevolgen beschouwen. Een Kaffer sloeg een stuk van het anker van een gestrand schip en stierf kort daarop. Sedert bewezen de Kaffers goddelijke eer aan het anker, door het in het voorbijgaan te groeten, om zijn toorn te ontgaan. Zij hadden zonder bedenken het anker, de schending daarvan en den dood van den Kaffer, in oorzakelijken samenhang gebracht, het anker menschvormig opgevat en gemeend: het beleedigde voorwerp wilde zich wreken en heeft daarom den Kaffer gedood. Dit
<pb n="18"/>voorbeeld doet ons duidelijk zien, wanneer iets een fetis wordt. Het moet daartoe 1<hi rend="sup">o</hi> zeldzaam, iets bijzonders zijn en op hoogen prijs worden gesteld; 2<hi rend="sup">o</hi> menschvormig worden opgevat; 3<hi rend="sup">o</hi> in oorzakelijken samenhang met andere voorstellingen worden gebracht; en 4<hi rend="sup">o</hi> als machtig en daarom der vereering waardig worden beschouwd.</p>
<p>Nog een paar voorbeelden, ter verduidelijking van het gezegde. Een neger, die in levensgevaar verkeerde, stootte zich, op de vlucht, aan een steen, wat hem hevige pijn deed. Hij raapte aanstonds den steen op een hield hem altoos bij zich, omdat hij zijn doel gelukkig bereikte. - Juist bij het uitbreken der pokken, zagen de Jakuten voor het eerst een kameel. Zij hielden het dier voor een vijandige godheid, die hen de pokken had bezorgd.</p>
<p>Het Fetisisme volgt alzoo noodwendig uit het bewustzijn van den zoogenaamden natuurmensch of wilde. Het is de wereldbeschouwing, wijsbegeerte en godsdienst, die met zijn wezen overeenstemmen. Niet dat zijn godsdienst uitsluitend in Fetisisme zou bestaan. Haar gebied, dat der zoogenaamde natuurgodsdienst, is tweeledig; het eene omvat de vereering van zinnelijk waarneembare dingen, het andere de vereering van zielen en geesten. Beide zijn natuurverschijnselen, die uit het onontwikkelde bewustzijn met noodzakelijkheid voortkomen. De vereering der zinnelijke dingen vloeit voort uit de verhouding van dit bewustzijn tot de voorwerpen der natuur, met insluiting van bepaalde personen; de vereering der geesten uit de verhouding van dit bewustzijn tot den gestorven mensch. Als twee stroomen, vloeien zij naast elkander; er is een punt, waar zij in elkander opgaan en een nieuwen stroom vormen. Doch hier houden wij ons uitsluitend bezig met de vereering der zinnelijke voorwerpen, d.i. met het Fetisisme.</p></div>
<div type="section">
<head rend="h4">IV.</head>
<p>Wij hebben gezien, hoe eenig voorwerp onder bepaalde omstandigheden een fetis wordt. De wilde merkt zijne werking op en kan daarom niet twijfelen aan zijne macht, tenzij die macht in een geheele reeks van gelijksoortige gevallen ontoereikend
<pb n="19"/>blijkt te zijn, om dezelfde verschijnselen, b.v. den dood van hem die het anker durfde schenden, voort te brengen. Daarentegen wordt zijn geloof aan die macht gemakkelijk versterkt, want hij oordeelt zoo oppervlakkig mogelijk. Bastian bezocht, tegen den raad en uitdrukkelijk verklaarden wensch zijner geleiders, een fetishuis; toen hij denzelfden avond een hevige koorts kreeg, die 's nachts en 's anderen daags aanhield, meenden de zwarten, dat de beleedigde fetis den overmoedigen reiziger betooverd had en hem waarschijnlijk zou doen sterven.</p>
<p>Aan twijfel is het geloof van den fetisdienaar te minder onderhevig, omdat hij met dat geloof is groot gebracht en het van der jeugd af in zijne omgeving heeft aangetroffen. Ieder weet, hoeveel moeite het kost, op lateren leeftijd te breken met voorstellingen, die men als kind heeft ontvangen; en hoe de meeste menschen zich daarvan nooit kunnen losmaken. Het geloof aan de macht van den fetis wekt vrees, en die vrees versterkt wederom dat geloof. De negers brengen dikwerf gestolen voorwerpen terug, uit vrees dat de dienaangaande ondervraagde fetis hen ontdekken, of in ieder geval straffen zal. In Groot-Bassam behoeft men slechts een stuk fetishout op den aangeklaagde te leggen; men kan er zeker van zijn, dat de vrees hem een bekentenis zal afpersen, indien hij schuldig is. Onder den drempel der deur van het paleis des konings van Dahomey ligt een tooverbeeld, dat schuldige vrouwen met pijn in de ingewanden straft, waarom zij liever hare misslagen belijden dan dien drempel te overschrijden.</p>
<p>Men gebruikt de fetisen derhalve ook als godsoordeelen, die bij de negers hoofdzakelijk bestaan in het drinken van vergift, braaken purgeermiddelen. De fetis straft den schuldige en laat den onschuldige ongedeerd. Hij moet daartoe lichamelijk worden opgenomen, b.v. door het drinken van fetiswater, waarin de schors van den fetisboom, odum genaamd, is opgelost. Begint de aangeklaagde te braken, dan heeft de fetis hem onschuldig bevonden en komt hij er uit; in het tegenovergestelde geval, verlaat hij den misdadiger niet, voordat deze zijne straf heeft ondergaan. - De vuur- en waterproef worden mede in Afrika toegepast.</p>
<p>Een fetis, die meermalen teekenen zijner macht geeft, wordt dikwerf niet langer door één persoon, maar door geheele stammen erkend. In Amerika, Afrika en Siberië heeft zoowel ieder zijn persoonlijken en elk gezin zijn huisfetis, als ook iedere
<pb n="20"/>gemeente en natie haren gemeenschappelijken. De laatsten worden met meer oplettendheid en geregelder vereerd, voornamelijk omdat zij hunne voortreffelijkheid reeds sedert langen tijd hebben bewezen. Zoo zijn er zeer gevreesde ‘groote fetisen’, die de vorsten of het land beschermen in den vorm van groote bergen, boomen, rotsen enz. Dezen vermeerderen hun aanzien door zich zooveel mogelijk aan het oog der oningewijden te onttrekken. Bastian verhaalt van een grooten fetis in Kongo, die in het diepst van een bosch woont, waar niemand hem ziet of zien kan. Wanneer hij sterft, verzamelen de priesters zijne beenderen om ze weder levend te maken. Het Christendom is desgelijks in het oog der negers, de vereering van een grooten fetis en de christen-priester slechts een andere fetispriester met andere plechtigheden.</p>
<p>De wilde is geheel samengegroeid met het fetisisme en ziet daarom in zijn geloof aan de fetisen de voorwaarde van zijn bestaan. Het achteloos beleedigen dier, hem heilige, denkbeelden en gebruiken, doet hem pijnlijk aan en verklaart, voor een goed deel, den haat van vele negers jegens de blanken, die zij om dezelfde reden, tegelijkertijd van verregaande domheid beschuldigen. Zij staan geheel onder de heerschappij hunner gewoonten en houden zelfs daaraan vast, wanneer zij soms toegeven dat hun geloof en eeredienst dwaas zijn.</p>
<p>&nbsp;</p>
<p>De werkzaamheid van den fetis is aan geen twijfel onderhevig. Er is niets waarop een fetis geen invloed hebben kan. Niet alsof alles het werk van iederen fetis ware, maar er is niets dat zich niet onder de heerschappij van den een of anderen fetis laat brengen. Het komt er slechts op aan, te weten welk ding, in betrekking tot bepaalde voorwerpen, als fetis werkzaam is. Van sommige dingen is dit algemeen bekend, van andere ontdekt de wilde het nog dagelijks. De macht van den fetis kan zich vriendschappelijk of vijandig jegens mij verhouden. Vriendschappelijk, door iets goeds voor mij te doen of eenig kwaad van mij te weren. De negers van Kabinda dragen hunne kleine goden altijd bij zich, spreken in een staat van zenuwachtige opwinding met hen, raadplegen hen omtrent de toekomst, ontvangen berichten van hen over hunne geboorteplaats en familie, en gelooven vast aan de openbaringen, die zij meenen te ont-<pb n="21"/>vangen. De Indianen ondernemen niets van eenige beteekenis, geen jacht, geen krijgstocht, geen vischvangst, zonder te voren de fetisen, die het verleden en het toekomende kennen, te raadplegen over den uitslag en de beste wijze van beginnen. Zij voeren ze verder mede, om van hunne hulp zeker te zijn, gewoonlijk - althans bij de reizigers, die Bastian ontmoette - in den vorm van een rooden linnen bal, waarin de fetispriester een sterk geneesmiddel heeft ingenaaid en waaraan de vermoeiden ruiken. De neger omhangt zich bovendien met koorden, die op allerlei wijzen zijn vastgeknoopt, wortels, kogels en wat hij verder mocht ontmoeten. Hoe zwaarder lasten hij moet dragen, des te meer fetisen sleept hij mede. Hun vorm is evenwel dikwerf zeer eenvoudig; zij bestaan soms enkel uit een paar bladen, een touw om de kuiten, een veer in het haar, of, zooals bij de Kaffers, uit een zwart kruis op het voorhoofd en zwarte strepen op de wangen. Het geloof van den neger aan den fetis, die hem onkwetsbaar maakt en den arm zijns vijands verlamt, staat dikwerf zoo vast, dat
hij bereidwillig de gevaarlijkste stellingen inneemt, rustig op zich schieten, en armen en beenen laat afhouwen.</p>
<p>Geheel onverschillig is het toch niet, uit welke stof een fetis bestaat. De wilden in Siberië stellen metalen fetisen, boven alle anderen, omdat dezen, naar zij gelooven, krachtens hunnen hoogeren ouderdom, meer ervaring en wijsheid bezitten, als andere van minder duurzame stoffen.</p>
<p>Er zijn fetisen tegen den donder, tegen doornen in het vleesch, tegen wilde dieren, tegen struikelen enz. Helpt hij tegen ziekten, dan krijgt hij de beteekenis van een geneesmiddel, zoodat de fetispriester noodwendig tegelijkertijd geneesheer of arts is. Wanneer op Fernando Po een besmettelijke kinderziekte uitbreekt, wordt de huid van een slang, midden op de markt, aan een paal gebonden, en dan komen de moeders met hare zuigelingen om haar aan te raken. In het dorp Issapoo is de vernieuwing dier huid een jaarlijksch feest geworden.</p>
<p>Elke ziekte, elk sterfgeval heet een gevolg van betoovering, waartegen niets helpt dan het tegengift van een machtiger fetis, dien een priester ter uitoefening zijner krachten, ter zijde staat. Baat het geneesmiddel niet en sterft de kranke, niettegenstaande de behoorlijke naleving der ontvangen voorschriften, dan is de vijandige fetis de machtigste gebleken. Soms zetelt deze in den
<pb n="22"/>een of anderen medemensch, dien men verdenkt en die zich dan aan een godsgericht moet onderwerpen, terwijl hij, schuldig bevonden, gedood wordt. Soms ook vindt de priester de oorzaak der ziekte in de eigen schuld van den lijder, die een meineed gezworen of de noodzakelijke offers heeft verzuimd.</p>
<p>De fetis kan lichamelijke en zedelijke kwalen verdrijven. Het laatste geschiedt mede door het gebruik van genees-, meestal braak- en purgeermiddelen. De voorstelling eener reiniging van zonde ligt ongetwijfeld aan dergelijke plechtigheden ten grondslag, waarbij men evenwel niet aan den invloed van eenige christelijke leer moet denken.</p>
<p>Van alles, van ziekten en dood, van storm en onweer, kent de wilde de oorzaak, den laatsten grond, een fetis. Hoezeer de ontwikkeling van zijn denken daardoor wordt belemmerd, is duidelijk. Hij vraagt en onderzoekt niet naar natuurlijke oorzaken, maar blijft overgegeven aan de tirannie van zijnen waan. Ook booze geesten worden door den fetis afgeweerd. De vrouwen van Shemba bedekken daartoe hare akkers met aarden scherven. De negers van Whida plaatsen vijf of zes voet hooge fetisbeelden aan de beide einden hunner akkers, aan den ingang hunner woningen, in hunne kamers, tuinen en stallen, in de vaste overtuiging, dat booze geesten en menschen hen kwaad zouden doen, wanneer de fetisen hen niet beschermden. Andere eilandbewoners doen hetzelfde. De graven worden op gelijke wijze beschut, evenzoo de dorpen in hun geheel.</p>
<p>Terwijl zelfs geesten de fetisen ontwijken, hoe zouden dieven voor ben niet vreezen? Zij houden dan ook vóór en in de woningen der negers de wacht. Sleutels zijn daarom overbodig want zelden heeft een dief den moed over een op den drempel gelegden fetis heen te stappen. De aanraking van talrijke fetisen wordt hoogst gevaarlijk geacht. Daarentegen zijn zij de beschermheeren van het land en zijne wetten, die daarom onder de bijzondere hoede van een fetis worden gesteld. Een priester, die den eed moet afnemen, laat de partijen het bittere water drinken, dat, beladen met den vloek van den fetis, den meineedige dooden zal. De Buraeten vereeren hoofdzakelijk een hoogen, rotsachtigen berg, op welks top de eeden worden gezworen. Het volk gelooft, dat de meineedige niet weder naar beneden kan komen en door den berg wordt gedood. De Afrikanen sluiten insgelijks hunne overeenkomsten onder bescherming van een
<pb n="23"/>fetis. Deze is in staat de trouweloozen te straffen en waarborgt daardoor den eed en de verbintenis. Uit vrees voor den fetis blijft de wilde getrouw, tenzij hij kans ziet de macht van den beleedigde door een machtiger fetis onschadelijk te maken, of zijn toorn door geschenken te verzoenen.</p>
<p>Daar de macht der fetisen groot is, moet men steeds op zijne hoede zijn, of een ander ook een hem vijandigen fetis bezit, dien hij tegen hem kan gebruiken. Vandaar dat de wilden altijd met angstige oogen den vreemdeling gadeslaan, hem ontwijken, of, indien zij zich sterk genoeg achten, hem dooden. De vijandige fetis kan overal verborgen zijn; men is nergens veilig voor hem. De negers wreken zich door vleesch of andere voedingsmiddelen te laten betooveren en op den weg van hunnen vijand te leggen, zoodat hij er waarschijnlijk op trappen en sterven zal. In Afrika moet de waard eerst proeven uit rondgaande schotels, ‘om er den fetis te doen uitkomen.’ Fetisen doen tegen schadelijke fetisen dienst. In Bimbia zoeken de bewoners bescherming tegen vergiftigd water en verlenging van het leven, door in afgelegen dalen van het binnenland een tak te begraven. Zelfs de fetisen zijn niet veilig voor elkander en men hangt daarom, ter bescherming, fetisen over andere fetisen heen.</p>
<p>&nbsp;</p>
<p>Daar de fetis zoo machtig is in het goeddoen en in het afweren van het kwaad, kan de wilde zich niet vroeg genoeg onder de hoede van een uitverkoren fetis plaatsen. Daarom wordt reeds het leven van een pasgeboren kind verbonden aan een fetis, die het levenslang beschermend ter zijde moet staan. Hij eischt daartoe van zijnen kant: onderwerping van zijne macht, gehoorzaamheid in geloften en geboden, die vaak onmiddellijk na de geboorte, door den priester worden opgelegd. De overtreding wordt op den voet door straf gevolgd.</p>
<p>Gewichtig is bij de Indianen, voor den overgang van knaap tot man, diens ‘levensdroom,’ waardoor hij zijnen persoonlijken beschermgeest erlangt, dien hij van stonde af, gewoonlijk in den vorm van een dierenhuid, met zich voert. De 14 of 15 jarige jongeling trekt zich in de eenzaamheid terug en vast, om des te beter te kunnen droomen. De droom openbaart hem zijne aanstaande bestemming en zijn levenslot, aanwijzingen die hem altijd bijblijven. Zijn beschermgeest vertoont zich aan hem, als
<pb n="24"/>een dier, dat na het ontwaken wordt opgespoord om zijne huid, geheel of gedeeltelijk, altijd te dragen. In Amerika hebben geheele familiën en stammen zulk een bescherm-fetis, in den vorm van een dier, een beer, buffel, valk, vischotter, enz.</p>
<p>De opgelegde geloften zijn natuurlijk van uitwendigen aard en eenvoudig. B.v. dat men bepaalde voorschriften omtrent de kleeding in acht nemen, zeker vleesch, zekere vogels, visschen, kruiden, vruchten en dergelijke niet eten, of, wanneer men er van eet, ze alleen opeten en de beenderen daarna begraven zal. Anderen mogen niet over water gaan, al is het maar een plas regen. Sommigen mogen hun hoofdhaar niet laten scheren, anderen mogen dat wel tegelijk met den baard, wederom anderen den baard wel en het hoofdhaar niet. De Jaga's, een krijgshaftig volk, leggen zich harde ontberingen op en waken streng voor het reinhouden hunner woningen, die zij bij de minste ontwijding, tot den grond toe afbreken en verbranden. Zij onthouden zich zorgvuldig van het verboden vleesch van varkens, olifanten en slangen, en schrijven ongunstige jaargetijden toe aan den toorn der goden over de zonden des volks. Zoo hebben ook deze menschen, die de hersenen uit de hoofden hunner nog levende vijanden zuigen, die door openlijke ontucht, door het eten van menschen en het vermoorden van kinderen, alle wetten der zedelijkheid wederstreven, een ideaal, dat zij deugd noemen. Wanneer op de Goudkust een familie uit elkander gaat, zoodat zij in het vervolg den gemeenschappelijken fetis niet meer kan vereeren, breekt de priester dezen in stukken en maakt daaruit een drank voor alle leden der familie, die op die wijze den god in zich opnemen. De priester legt hun tevens zekere spijswetten op, wier naleving voor de toekomst een godsdienstplicht is.</p>
<p>Ieder heeft zijn bijzonderen beschermgeest en zijne bijzondere geloften; zoo is ieder eigenlijk een andersdenkende, wiens wandel in bepaalde gevallen van dien zijns broeders verschillen moet, terwijl deze in zeker opzicht, een ketter, een onheilige voor hem is. De gelofte, die hij op zich genomen heeft, omvat zijne geheele godsdienst. In hare vervulling ziet hij zijn levensdoel, zijnen vrede; hij gevoelt zich gelukkig. Heeft hij haar echter opzettelijk of onopzettelijk geschonden, zoo komt hij in tweespalt met zijne bestemming; ongelukken treffen hem, het lijden drukt. Hem rest slechts te sterven en te vergeten, want nergens straalt eenige hoop hem tegen. Hij behoeft den dood niet te
<pb n="25"/>zoeken; zijne vijanden, zijne medemenschen, omgeven hem overal, en vertreden spoedig den zwakke. Met zijn laatsten ademtocht is een wereldstelsel - hoewel een wereldstelsel in het kleinste duodecimoformaat - voorbijgegaan. De mensch sterft en met hem sterft de god, dien hij zichzelf gemaakt heeft; zij zinken beiden terug in den nacht van het Niet. Ook hier heerscht een onverbiddelijk noodlot. De vereerder heeft zich zijnen mokisso geschapen, maar de mokisso was genoodzaakt, de overtreding zijner geboden te wreken; hij verdelgt zijn aanbidder en met hem vernietigt hij zichzelf.</p>
<p>Gehoorzaamheid aan de afgelegde gelofte schenkt daarentegen voorspoed. De neger wordt opgeblazen, overmoedig, heeft reeds menigen broeder ten onder gebracht; zou hij niet nog machtiger kunnen worden? Hij neemt nieuwe geloften op zich, sluit overeenkomsten met andere mokisso's, maar komt nu licht in het een of ander te kort, waardoor hij insgelijks te gronde gaat, tenzij de fortuin hem bijzonder gunstig mocht wezen.</p>
<p>Slechts de onafhankelijke, de vrije, voorname en rijke kan vele fetisen dienen en vele geloften op zich nemen. Den slaaf en den arme ontbreekt het daartoe aan tijd en ijver. Römer vond een voornamen neger in het bezit van ongeveer twintigduizend fetisen. De prinsen van Loango moeten de school eener ingewikkelde mokissodienst doorloopen en op iederen trap nieuwe geloften afleggen, om onder de kroonprinsen te worden opgenomen, uit wier midden zij eerst zelf den troon kunnen beklimmen. Zij loopen daardoor echter groot gevaar zich aan geloften te moeten houden, wier naleving niet in overeenstemming is met hunne neigingen en die hen alzoo gemakkelijk doen zondigen. Hoe meer geloften de wilde vervult, des te meer fetisen verleenen hem hunne bescherming en kracht; te geduchter is zijne macht. Een prins van den bloede, die zich door fetisdienst boven de heffe des volks heeft geplaatst, kan ieder, die niet door geboorte zijns gelijken is, als slaaf laten oppakken en verkoopen, wanneer hij geldgebrek heeft. De koning van Loango, in wien de uitgestrektste heerschappij over de mokisso's is samengetrokken, geeft regen of zonneschijn, laat het zand ontspruiten en kan de aarde in den afgrond storten. Bijzonder machtige fetisen zijn daarom ook alleen voor de grooten. De koning van Quinsembo b.v. woont op een uur afstands van de zee, die hij nooit zien mag, omdat de fetis hem dit verboden heeft. De overtreding zou
<pb n="26"/>den onmiddellijken dood van den vorst en den ondergang van het rijk ten gevolge hebben. Andere afrikaansche koningen mogen slechts inlandsche vruchten gebruiken en geen vreemde artikelen van weelde in hunne kleeding.</p>
<p>Het groot aantal fetisen en geloften schenkt groote macht, maar beperkt te gelijkertijd de vrijheid en is gevaarlijk. In Kongo acht men het reeds een ongeluk voor den staat, als den koning zijne witte muts afwaait. De japansche Dairi, de vertegenwoordiger der zon op aarde, zou de zon uit haar spoor brengen, wanneer hij door het schudden van zijn hoofd, zijne kroon mocht verschuiven. Allen waken dus met argusoogen, dat de heerscher zijne gelofte houdt. En wee hem, zoo hij dit niet doet! Door een gemeentevergadering schuldig verklaard, vallen hij, zijne geheele familie en al zijne bezittingen in handen van den nieuwen koning, die zelden aarzelen zal hem als slaaf te verkoopen. Aan den Witten Nijl wordt de koning omgebracht, als de regen uitblijft. Bij de Bonjars wordt hij insgelijks voor nationale rampen verantwoordelijk gesteld en met slagen gestraft.</p>
<p>Juist hierin, dat de wilde zich zoo slaafs onderwerpt aan zijnen mokisso en aan zijne geloften, ligt een groot opvoedingsbeginsel van het Fetisisme. Door de plichten, die hij zich uit zelfzucht oplegt, beteugelt hij juist zijne zelfzucht.</p>
<p>&nbsp;</p>
<p>De wilde tracht den fetis, wiens macht hij erkent, gunstig voor zich te stemmen, of zijn toorn te ontwijken. Hij kan daartoe geen andere middelen bezigen dan die waarvan hij zich bedient, wanneer hij iemand eerbied wil bewijzen. Hij is gehoorzaam in de vervulling zijner gelofte; hij smeekt, bidt, geeft geschenken, m.a.w. hij aanbidt den fetis en brengt hem offers.</p>
<p>De mensch, op alle trappen van ontwikkeling, bidt en offert, opdat het hem welga, hetzij hier, hetzij hiernamaals. Slechts veranderen de voorwerpen, die hij vereert en waarvan hij zijn welvaren afhankelijk acht: fetisen, sterren, goden enz. Maar dezelfde zucht naar geluk drukt zich altijd, meer of minder ruw en hoe verschillend overigens ook, in gebed en offer uit.</p>
<p>De wilde zoekt zijn fetis te vereeren en hem achting te bewijzen. De negers groeten het anker. De Ostjaken gaan buitengewone bergen en boomen nooit voorbij, zonder een pijl op ze af te schieten. De Dauriërs sloegen, midden in hunne hutten, ruwe
<pb n="27"/>palen in den grond, en wonden er darmen van dieren omheen; ieder bewoner viel neder en aanbad den fetis in het voorbijgaan. De Circassiers slachten eenige bokken bij de begrafenis hunner bloedverwanten, eten het vleesch, hechten de huiden aan een staaf en aanbidden die huiden. De Kamtschadalen plaatsen met lompen omwonden palen in het open veld en gaan nooit voorbij, zonder er een kleine gift neer te leggen. De geschenken, die men de fetisen brengt, zijn in overeenstemming met de bezittingen der wilden, dikwerf zeer onbeduidend. De negers, oude Peruanen en andere bewoners van Amerika, inzonderheid de Siberiërs geven hun zelden iets anders dan scherven, onbruikbare lompen, laarzen en schoenen. De Ostjaken kleeden hunne menschvormige fetisen in zijde en hechten aan den eenen kant van het hoofd een bos haar, aan den anderen kant een schotel vast, waarin zij dagelijks vleeschnat gieten, dat langs de beide zijden der fetisen wegvloeit. Uit erkentelijkheid bespuwen de Kabenders hunnen fetis, bij iederen maaltijd, met de eersten mondvol gekauwd eten. Aan vele fetisen wordt op bepaalde plaatsen geofferd. De altaren zijn verschillend van vorm.</p>
<p>Men offert de fetisen, wanneer men iets goeds van hen begeert. Zoo schenken de negers aan hunne fetisen ledige kruiken, wanneer zij behoeften hebben aan regen; sabels of dolken, wanneer zij ten oorlog, graten wanneer zij uit visschen gaan; kleine scharen of messen, wanneer zij veel palmwijn begeeren. De wilde is jegens den fetis het gulst in den nood; velen die zich dan eerst om hem bekommeren en aanstonds den priester vragen, waardoor zij hunne fetisen beleedigd hebben en waarmede zij hen zullen kunnen verzoenen. Doch men offert ook wel uit dankbaarheid.</p>
<p>Dieren en menschen worden mede ten offer gebracht. De Indianen offeren vogels of honden op gevaarlijke wegen en stroomen; terwijl zij de honden soms levend aan de pooten ophangen en zoo laten omkomen. In Bonny wordt, om de drie jaren aan den beschermgod de schoonste jonkvrouw geofferd, die te voren alles krijgt wat zij maar hebben wil en aanraakt. Krijgsgevangenen worden aldaar geofferd en gegeten, terwijl hunne hoofden een plaats vinden vóór den tempel. Bepaalde offerdagen worden zelf fetisen, sommigen omdat men ze als bijzonder ongelukkige, anderen omdat men ze als gelukkige beschouwt. In Aschanti telt een geheel jaar slechts 150-160 gelukkige dagen.
<pb n="28"/>Aan den Senegal zijn de dinsdag en zondag, doch nog meer de vrijdag, noodlottige dagen, waarom een koning der Bambarra's al zijne zonen, die op vrijdag waren geboren, liet dooden.</p>
<p>Als bewijs van vereering bouwt men tempels voor de fetisen: kleine, meest onaanzienlijke hutten, doch soms ietwat eleganter. Een afrikaansche tempel was, naar Bastian's beschrijving, vierkant, uit stroomatten samengesteld, met drie openingen voor deuren in het houten front. Boven de beide zijdeuren stond een piramide, op de middelste een koepel, rustende op twee dwarsbalken, terwijl de posten met half zwarte, half groene figuren waren beschilderd. Daar binnen was een eenvoudige aarden heuvel, waarin drie, met roode en witte strepen beschilderde, houten vorken staken.</p>
<p>In Bonny is het Juju-huis, de tempel, 40' lang en 30' breed. Aan den eenen kant staat een 3' hoog altaar, met een kleine tafel, waarop een vat vol tombo - een geestrijke drank - staat. Wijn en rum zijn in overvloed, in glazen en flesschen voorhanden; aan de muren hangen beelden, voornamelijk van guanasche hagedissen. De vreemdeling, voor wien elders de fetishuizen gesloten blijven, wordt hier door een priester rondgeleid, die eenige onverstaanbare woorden mompelt, den vreemdeling een vuil teeken geeft tusschen de wenkbrauwen en aan een klok trekt. Daarop wordt den vreemdeling een glas tombo gegeven, waardoor hij in de mysteriën opgenomen en ingewijd is.</p>
<p>In Afrika zijn de fetishuizen dikwerf vrijplaatsen, b.v. voor weggeloopen slaven. Ook in de indiaansche tooverhut is zelfs een vijand onschendbaar.</p>
<p>De fetis moet zijn vereerder wederkeerig dienen. Doet hij dit niet, dan komt hij in zijne verplichtingen te kort en de wilde - die hem geen ander karakter toekent dan dat zijner stamgenooten - tracht hem nu door een slechte behandeling te dwingen tot hetgeen, waartoe hij zich door gebed en offer niet liet bewegen. De Ostjaken, die op de jacht of bij het visschen ongelukkig zijn, slaan hunne fetisen, verzoenen zich dan weder en offeren, in de hoop dat zij zich beteren zullen. De bewoners van Kakongo verbrandden al hunne fetisen, omdat zij bij het heerschen eener besmettelijke ziekte wel waren aangeroepen, maar geen hulp hadden verleend. Een Laplander deed hetzelfde, toen zijn rendier niet genas, maar stierf.</p>
<p>De wilde ontdoet zich van werkelooze fetisen; daarentegen
<pb n="29"/>zoekt hij werkzame in zijn bezit te krijgen. Zoo wordt de fetis, als een voorwerp van waarde, een ruil- en handelsartikel. De priesters belasten zich hoofdzakelijk met dien handel.</p>
<p>&nbsp;</p>
<p>Het Fetisisme, uit kleine beginselen voortgekomen, breidt zich langzamerhand over het geheele leven der wilden uit. Ten slotte zijn er zoovele fetisen en daarmede verbonden gebruiken, dat het een bepaalde studie vereischt en men tot de ingewijden moet behooren, om ze alle te kennen en te begrijpen. De gemeene man raakt in dat net verward. Die er den weg weet, verheft zich daardoor boven de domme menigte, stijgt in aanzien en wordt gevreesd, omdat hem de geheime kunsten van zoovele fetisen ten dienste staan. Vandaar dat enkelen zich, reeds in dezen ruwen staat der menschheid, als priesters, toovenaars, geneesheeren enz., wat eigenlijk alles hetzelfde zegt, kortom als fetismannen onderscheiden.</p>
<p>De fetisero's zijn de deskundigen. Zij kennen de fetisen en hunne namen, en weten hoe zij gemaakt worden en hoe zij werken, weshalve men zich tot hen wendt om in bepaalde gevallen geschikte fetisen te bekomen. Zoo zorgen in Amerika de Jongleurs, in Siberië de Schamanen, in Afrika de Ganga's voor een menigte fetisen. Hoe voordeelig die handel is, kan men daaruit afleiden, dat in ieder indiaansch dorp twintig en meer fetismannen en vrouwen op die wijze in hun levensonderhoud voorzien. Ook in Afrika worden zij goed betaald.</p>
<p>Zij zijn nauwkeurig bekend met de ceremoniën, die den fetis krachtig doen handelen. Hunne werkzaamheid is even veelzijdig als die der fetisen. Voor zoover zij fetisen bezitten, die tegen ziekten helpen, zijn zij artsen of geneesheeren. Voor zoover zij bijgestaan door hunne fetisen, dieven, winden, wolken, geesten of iets anders in toom houden, zijn zij toovenaars. Voor zoover zij meer bijzonder zorg dragen voor de eeredienst, voor offers en andere plechtigheden, zijn zij priesters in den engeren zin. Doch allen zijn zij fetismannen. In meer beperkte kringen, zooals bij de kleine stammen der Eskimo's, vereenigt de priester de verschillende zijden van den fetisero in zijn persoon, en is hij tegelijkertijd arts, toovenaar, priester enz. In ruimere kringen, zooals bij de negers, heeft een verdeeling van den arbeid plaats, naar neiging en geschiktheid. Charlevoix vond in Noord-Amerika
<pb n="30"/>Jongleurs die wel zeiden, hoe men zich met de fetisen moest verzoenen, doch zelf niet offerden. Dit deden de hoofden in naam des volks en de huisvaders in naam van het gezin. Zoo was het ook bij de Tscheremissen en andere Tartaarsche stammen. Onder een aantal Siberiërs, Kirgisen en negers bevalen, omgekeerd, de toovenaars niet slechts het offer, maar brachten het ook zelf. De Jaga's plaatsten de Ganga's, als een afzonderlijke klasse, boven hen die den regen maken, en beschouwden het als hunne taak, het offerwerk vóór den krijg te verrichten, de zegeteekenen der verslagenen in ontvangst te nemen, zorg te dragen voor de dienst bij nieuwe maan, het schoonhouden der tempels, enz. Cavazzi merkte gedurende zijn veertienjarig verblijf onder de negers van Angola en Kongo niet minder dan vijftien onderscheiden klassen van fetismannen op, die allen hunne eigenaardige bezigheden hadden. Hier en daar komen ook priesteressen voor. De Kaffers onderscheiden hunne toovenaars in gewone geneesheeren, veeartsen, smeden en houthakkers.</p>
<p>De geneesheeren in Azië, Afrika en Amerika blazen op den kranke, ter plaatse waar, naar de mededeeling van den fetis, de ziekte, d.i. de vijandelijke betoovering, schuilt; of zij zuigen, wrijven en drukken zoo lang totdat zij het betooverende voorwerp in den vorm van haar, hout, doornen, beenderen of tanden van slangen te voorschijn hebben gebracht. Zij schrijven ook geneesmiddelen en vaste leefregelen voor. Sterft de patient toch, dan krijgt zijne onachtzaamheid de schuld; en schijnt zijn dood aanstonds onvermijdelijk, dan wordt hem een onmogelijk te volbrengen raad gegeven, als woest dansen of springen, zoodat zijn sterven niet voor rekening van den geneesheer kan komen.</p>
<p>De priesters deelen ook voorspellingen mede. De Schamanen leggen daartoe een ring op een toovertrommel, geven daarop een zeker aantal slagen, en gaan dan na op welk beeld van den beschilderden trommel de ring blijft liggen. Ieder beeld heeft zijne beteekenis, die evenwel slechts den Schamanen bekend is. Anderen leiden hunne voorspellingen af uit de ligging van een veertigtal stokjes, die op den trommel worden geworpen; wederom anderen uit het snorren van afgeschoten pijlen, uit het trillen van een op een boog gespannen pees, of uit de richting der vlammen van een brandend hout.</p>
<p>De Npindi in Afrika plaatsen op kruiswegen de middelen ter bezwering van het weer. Regenmakers komen onder alle volken
<pb n="31"/>voor; in Afrika zijn het veelal de vorsten. Bastian zag hoe een neger een naderende bui zocht te bezweren, door zijne handen dreigend tegen de wolken op te heffen, op zijne vingers te spuwen en dezen vervolgens naar allen zijden open te houden. Op de Karolinen wordt daartoe op een schelp geblazen.</p>
<p>De welgevulde zakken der windmakers vinden aftrek bij de Laplanders, doch de negers hebben daaraan geen behoefte, omdat zij niet ter zee varen. Toch zien zij gaarne de handelsschepen der Europeanen hunne kusten naderen en daarom laten zij een gunstigen wind bereiden in de rookende en dreunende hut van den deskundige.</p>
<p>De fetis stelt den fetisero in staat invloed te oefenen op de natuur. Het volk gelooft dit en hijzelf is evenzeer daarvan overtuigd. Het mislukken zijner pogingen zal hij dan ook in den regel aan bijkomende omstandigheden, tegenwerkende krachten, eenig verzuim of iets dergelijks toeschrijven. Intusschen kan hij, door zijnen vertrouwelijken omgang met de goden, dezen het best in de kaart zien en zich van beider onmacht vergewissen. Doch dan brengt zijn belang mede, hiervan niets aan het volk te doen blijken en zich liever in een geheimzinnigen nevel te hullen. In Afrika matigt hij zich den schijn eener bovennatuurlijke kennis van het verleden aan, door de overlevering van familiegeheimen zorgvuldig in zijnen stand te bewaren. Hij alleen mag met den vreeselijken fetis in het dichte woud verkceren, en zonder verscheurd te worden, diens woning binnengaan. Hij is geen gewoon mensch; reeds zijne geboorte is een diep geheim. Hij komt, naar het oordeel van sommige Indianen, als een gevleugelde zaadkorrel in de wereld, wordt voortgedreven door den wind, in gemeenschap gebracht met hoogere geesten en daarna als mensch geboren, om na den dood tot de goden weder te keeren. Hij kan zich ook in een verscheurend dier veranderen en maakt het noodige geraas om de goede lieden schrik in te boezemen voor den fetis en diens woonstede, wanneer men haar onbedachtzaam mocht willen naderen.</p>
<p>Van spoken hebben de priesters veel verstand. De nieuwere geestenbezweerders mogen bij hen ter schole gaan! De middelen, waarmede zij het volk schrik aanjagen, uiten zich gewoonlijk, even als de plegtigheden, waarvan zij zich bedienen, in den vorm eener woeste razernij. Hoe meer de mensch geestelijk ontwikkeld is, hoe meer hij zijne uiterlijke gebaren beheerscht.
<pb n="32"/>Zijne stemorganen heeft hij zoo gevormd, dat hij anderen kan mededeelen wat hij gevoelt; hij spreekt. Hoe minder hij daarentegen ontwikkeld is, des te minder is zijne taal bij machte, zijne gewaarwordingen uit te drukken. Armen en beenen, het geheele lichaam spreken dan mede. Vandaar dat de wilde zeer sterk gesticuleert. De koning van Dahomey verheerlijkt den vreemdeling in gezangen en geeft hem tegelijkertijd een proefje van zijne vaardigheid in het dansen. Die van Shemba Shemba beweegt regelmatig den voet, valt herhaalde malen op de kniëen en schuift daarbij zijne muts op het achterhoofd. Iedere gemoedsaandoening doet den wilde eerder schreeuwen en tieren dan spreken, terwijl zijn lichaam heftig wordt bewogen, siddert, springt, of stuiptrekkend danst. Nu geraakt de priester of toovenaar, die handelend zal optreden, onder den machtigen invloed van zijn fetis, gevoelt zich daardoor aangegrepen en drukt dan die vervoering uit in woeste, krampachtige bewegingen van het lichaam. Waanzinnigen heeten door geesten bezeten; hij, in wien de geest van een fetis komt, moet dan ook als een waanzinnige razen. Dan eerst heeft hij het toppunt zijner tooverkracht bereikt. De priesters in Siberië, Patagonië en Groenland kiezen uit dien hoofde het liefst kinderen, die aan vallende ziekten lijden, tot hunne opvolgers. Dezen worden in ieder geval, van jongs af in de gewenschte richting opgeleid. De kwaal is erfelijk en neemt vaak toe in volgende geslachten. Het strekt den Schamanen tot groote eer, indien zij op een lange rei van betooverde en betooverende voorvaderen kunnen wijzen. Komt de natuur niet te hulp, dan tracht men in een toestand van geestvervoering te geraken door verdoovende muziek, woeste sprongen, bedwelmende dranken, eentoonig geprevel, langdurig vasten en dergelijke middelen. De afmatting, die daarop volgt, is dikwijls zoo sterk, dat velen nauwelijks tegen ruime betaling zich willen opwinden. Het lichaam, inzonderheid de oogen, lijden
er zoo door, dat niet weinig Schamanen blind worden, wat intusschen hun aanzien verhoogt.</p>
<p>Wat het volk nog meer met vrees en ontzetting vervult, is de uitrusting van den fetisman, hoofdzakelijk bestaande in den toovermantel en trommel. De laatste is een eivormige zeef of doos van onderscheiden grootte, slechts aan één kant overtrokken en van binnen voorzien van rinkelende voorwerpen en kleine goden. Het vel en de randen zijn met bijzondere figuren beschilderd, de houten stok bekleed en dikwerf versierd. De priesters zeggen
<pb n="33"/>niet dat het eigenlijke doel van dit instrument is: verdoovend te werken, maar dat de goden en geesten veel van deze helsche muziek houden en zich daardoor gemakkelijker laten bewegen, naderbij te komen. Zij trommelen daarom zoolang, totdat zij verschijnen, d.w.z. totdat de trommelslager in den gewenschten toestand van woeste opgewondenheid is geraakt. Soms treden andere levenmakende instrumenten in de plaats der trommels.</p>
<p>De toovermantel is een wijde lederen jas, waaraan tal van ijzeren figuren hangen, als vogels, visschen, pijlen, sabels en andere schrikwekkende voorwerpen. Hij is zoo zwaar, dat men hem met één hand bijna niet kan oplichten en veroorzaakt zulk een geraas, wanneer de Schamaan zijne geweldige sprongen daarin maakt, dat Gmelin daarbij dacht aan een in ketenen geklonken duivel. Met den mantel stemt het overige tooisel goed overeen: uilen- en adelaarsveeren, huiden van slangen, hoorns en handschoenen als beerenklauwen.</p>
<p>Gewoonlijk verrichten de fetisero's hunne werkzaamheden in het halfdonker van slecht verlichte hutten, of in volslagen duisternis. Echte goochelkunsten ontbreken daarbij niet. Zij wasschen zich b.v. met vuur, terwijl zij behendig de kolen ter zijde leggen en alleen de asch gebruiken; of zij loopen over gloeiende kolen, stooten zich schijnbaar messen en pijlen in het lijf, enz. Door dergelijke kunstgrepen weet de priester zijne macht vaak tot in het ongelooflijke op te voeren. Hij is de onmisbare hulp bij openbare en bijzondere aangelegenheden. Hij kroont den koning en beslist in hangende geschillen met den staat, welks wetten hem alleen door overlevering bekend zijn. Hij neemt den eed af en bestuurt de godsgerichten, wat meermalen zijne macht bijzonder verderfelijk doet zijn. Want hij wijst, althans in Afrika, aan de bloedverwanten van den vermoorde, op wie de verplichting der bloedwraak rust, hetzij slapende of in geestvervoering, de personen aan, die als verdachten aan het godsoordeel onderworpen en, schuldig bevonden, worden verscheurd.</p>
<p>De priester kent ook de toekomende dingen, hetzij uit de ingewanden der offerdieren, hetzij door het onderricht der fetisen. Hij kan aan elk plan een gunstigen of een ongunstigen uitslag voorspellen, daardoor voorkomen wat hem niet behaagt, of bevelen wat gebeuren moet. De fetis verlangt; de fetis verbiedt; - dat is de leus, waaronder hij naar eigen goedvinden regeert, soms op de meest despotische wijze.</p>
<pb n="34"/>
<p>Juist omdat de priester, krachtens zijne toovermiddelen, zooveel vermag, schrijft het volk aan hem alle rampen toe, weshalve hij meermalen als de vermeende oorzaak van eenig kwaad, ter dood wordt gebracht. Dit lot ondergaan b.v. alle toovenaars die, bij hardnekkige en gevaarlijke ziekten, den vorsten der Kaffers en Hottentotten in handen vallen. In Paraguay kwam men tot de ontdekking, dat de priesters meer kwaad dan goed in de wereld stichtten, waarom zij allen werden uitgeroeid. Doch weldra hadden de zieken behoefte aan toovenaars en nu namen de hoofden des volks de rol der omgebrachte priesters op zich.</p>
<p>De fetispriester bemoeit zich evenzeer met de geringste aangelegenheden van het bijzondere leven. Geen hut wordt betrokken, dan na eerst een tijd lang door den priester bewoond, gereinigd en gewijd te zijn. Hij sluit de huwelijken en ontvangt de offers van zwangere vrouwen, terwijl hij haar, in West-Afrika, een armband schenkt, die versierd is met veeren uit de staart van een papegaai. Door offeranden en baden wijdt hij de kinderen, op tien- of twaalfjarigen leeftijd, en draagt zorg voor de opvoeding, voor zoover daarvan sprake kan zijn. Jaarlijks verzamelt hij, naar Bastian's bericht, de huwbare jongelingen in een bosch, waar zij gedurende zes maanden blijven, aan strenge tucht onderworpen zijn, besneden, op geheimzinnige wijze aan hunnen fetis verbonden, in het gereedmaken van hunnen medicijnzak onderricht en door niemand mogen bezocht worden.</p>
<p>De volwassenen blijven mede in de macht van den priester. In Loango b.v. worden jaarlijks een aantal mannen, vrouwen en kinderen door den hoogen priester aan den voornaamsten fetis gewijd. Zij moeten daartoe verscheidene dagen in donkere hutten vasten, daarna gedurende acht dagen, trots allerlei plagerijen, zwijgen en eindelijk trouw aan den fetis zweren, bij het bloed dat men door verwonding uit hunne schouders laat vloeien. Vervolgens worden hun eenige geboden en geloften opgelegd en als wijdingsteeken een bus met reliquiën om den hals gehangen. Zij zijn dan onkwetsbaar, mogen doen wat hun goeddunkt en nemen wat zij hebben willen. Doch jaarlijks worden eenigen hunner geofferd.</p>
<p>De fetispriester moet, voor een wilde, veel leeren, wat hem dikwerf moeielijk genoeg valt, behalve alles wat op de fetisdienst en het staatsleven betrekking heeft: fijnere onderscheidingen en bepalingen, die in de school zijn geboren, m.a.w. een geheele
<pb n="35"/>dogmatiek, zij het ook een vrij stelsellooze. Iedere school heeft de hare, die zij bepleit tegen andersdenkenden, doch liever met de vuist dan met den mond. Dergelijke disputen zijn niet zeldzaam.</p>
<p>Het volk kent de wetenschap der fetisen niet, dus ook niet het spraakgebruik der wilde geleerden. Dezen hebben dan ook, onder de negers en Groenlanders, een eigene taal, terwijl zij bij de Indianen aan sommige woorden een andere beteekenis hechten. Op Nieuw-Zeeland, Tahiti, Hawaii en Mangarewa bestaat insgelijks een heilige taal, die de priesters zelf evenwel niet goed meer verstaan.</p>
<p>De priesters zijn omringd door leerlingen, die fetisen voor hen maken en hen hopen op te volgen. Soms wijden de vrouwen hare laat geboren kinderen, reeds voordat dezen het levenslicht zien, aan den fetis, wiens priester het kind dan van der jeugd af onderwijst. Bij de negers wordt het onderricht in de priesterlijke tooverkunsten betaald.</p>
<p>De priesterlijke wetenschap, die hare dragers groot en gevreesd maakt, blijft een geheim en is slechts voor de ingewijden. Dezen vormen, voorzoover zij een stelsel zijn toegedaan, een orde of bond. Zoo is het bij de priesters van Kabende, Loango, ten zuiden van Kongo in Bamba, in Noord- en Zuid-Amerika. Nieuwe leden worden slechts na ernstig onderwijs en onderzoek, dat van één tot tien jaren duurt, aangenomen. Heeft de kandidaat het bewijs geleverd van zijne vaardigheid in langdurig vasten, woest dansen, stuiptrekken en het drinken van tabak ter bespoediging daarvan; dan worden hem de geheimen der orde trapsgewijze onthuld. Bij de Kariben ontvangt hij de volledige priesterwijding niet voor zijn dertigste of vijf en dertigste jaar. De broeders van den bond beschermen elkander, terwijl zij den afvallige met vernietigenden haat vervolgen. Hunne mysteriën zijn niet zelden gruwelijk barbaarsch. Zoo wordt de overleden Jaga in Kassange met twee zijner lievelingvrouwen begraven, nadat het graf is nat gemaakt met het bloed van een jongen en een meisje. Vooraf heeft het lijk, omringd door het volk en de priesters, onder wild ruischende muziek, zijn opvolger aangewezen. Het wordt daarin bijgestaan door den van geestvervoering dronken vertegenwoordiger van het geslacht der Tendalla's, die in rechte linie afstamt van den broeder van den stichter des rijks. De gekozene wordt door de priesters onmiddellijk medegesleurd naar
<pb n="36"/>een donker woud, waar geen leek, op straffe des doods, mag naderen. Gedurende een jaar wordt hij onderwezen en des nachts tot het plegen van moorden uitgezonden, opdat hij leere, niet te sidderen voor de kille hand des doods. Ter wijding van den eersten steen voor zijn paleis, moet hij, zonder eenig betoon van medelijden, eigenhandig een mensch slachten, viermaal door het warme bloed heen en weder gaan en zich daarmede wasschen. Na de voltooiing van het gebouw, roept hij de rijksgrooten samen en allen verbinden zich ten nauwste aan elkander, onder het genot van menschenvleesch.</p>
<p>De geheime bonden oefenen, evenals de veemgerichten, een geduchte macht uit over de leden en over het geheele volk. Zij vormen een onzichtbare politie, die met duizend oogen in het verborgen rondziet en voor wie niemand veilig is. Zij zenden, op de Goudkust, op feestdagen hunne gemaskerde boden uit, om de schuldigen uit hunne schuilhoeken te voorschijn te halen en te straffen; vrouwen mogen dan niet buiten hare woningen komen. - In het oude rijk der Quoja's nemen de Belli-Paaro's slechts om de vijf en twintig jaren nieuwe leden aan, om den bond voor het volgende geslacht in stand te houden. De gedaagden worden gesluierd voorgebracht, want zij zouden een verschrikkelijken dood sterven, als hunne oningewijde oogen de geesten zagen, die daar rondzweven. De proeftijd duurt drie jaar. Niemand die het waagt een hand te slaan aan hem, die zich het recht heeft verworven, bij de ‘wraak van den bond’ te zweren. - In Afrika maakt het genootschap der Purra's zich bij nacht van de schuldigen meester en straft diefstal, tooverij en andere in het verborgen gepleegde euveldaden.</p>
<p>&nbsp;</p>
<p>Het bewustzijn van den mensch openbaart zich, op de verschillende trappen zijner ontwikkeling, overal in dezelfde verschijnselen. Is over het algemeen een hoogere trap bereikt, dan zijn de lagere nog niet buitengesloten, daar niet allen evenzeer ontwikkeld zijn. Ook onder ons zijn er Boschjesmannen en negers, wat hun bewustzijn betreft, derhalve ook verschijnselen, die aan het bewustzijn van een Boschjesman of neger beantwoorden, al zijn zij ook wat den vorm aangaat eenigszins gewijzigd naar de wereld, waarin wij leven. Het onderscheid tusschen den eigenlijken fetisdienaar en den onzen bestaat hierin, dat de
<pb n="37"/>een voornamelijk fetisdienaar is, terwijl de ander in de hoofdzaak reeds iets anders en bovendien nog fetisdienaar is.</p>
<p>Eenige voorbeelden! Een jager heeft langen tijd gelukkig gejaagd met een bepaalde veer op zijn hoed, en zonder die veer eenige malen ongelukkig. <hi rend="i">Opdat</hi> hij gelukkig zij, steekt hij in het vervolg de veer op zijn hoed. - Men neemt een parapluie mede, opdat het niet regene. Grimm deelt uit de geschiedenis van het bijgeloof mede: het vinden van een hoefijzer brengt geluk aan. Krijt, bij geld gelegd, weert dieven. Wie aan den morgen van het kerstfeest een ongekookt ei gebruikt, kan zeer zware lasten dragen. Zwaluwnesten en krekels brengen zegen in huis. Regenwater doet de kinderen spoedig spreken. Een uitgetrokken tand moet men in een jongen boom steken en de schors er over heen trekken; bij het omhouwen van den boom komt de tandpijn terug. De kop van een muis, met de tanden afgebeten of met goud afgesneden, en om den hals van het kind gehangen, bevordert het tanden krijgen. Over vuilnis te loopen brengt ongeluk aan. Wie onder een disselboom kruipt, of iemand over zich heen laat loopen, groeit niet meer. Wie ongewasschen uitgaat, kan licht betooverd worden. Wanneer men de graszode, waarover juist zijn vijand heeft gewandeld, in den schoorsteen hangt, zal die vijand uitteeren. Heksen maken donder, regen en wind. Onder betooverd water, dat niet koken wil, legge men drieërlei hout. De heksenprocessen zijn genoegzaam bekend. De smeulende brandstapels der christelijke middeleeuwen beroemden zich op de voorlichting van den heiligen geest. Wie waarborgt ons, dat hier en daar onder de asch geen gevaarlijke vonken meer gloren?</p>
<p>Plutarchus verhaalt, dat de dictator Sulla in geen god zooveel vertrouwen stelde als in een klein beeld van Apollo, dat hij altijd op de borst droeg. Nero, zegt Suetonius, verachtte alle godsdiensten, behalve, ééne syrische godin, voor welke hij een bijgeloovigen eerhied koesterde.</p>
<p>De amulet bezit niet, zooals de fetis, zelf eenige buitengewone kracht, maar is veeleer symbool van de werking eener hoogere macht. Het strookje perkament b.v. waarop de Arabier een vers uit den koran heeft geschreven, en dat hij nu als amulet bij zich draagt, is niet de werkzame kracht, maar Alla's macht, afgebeeld in de schrift. Het volk verliest echter spoedig die onderscheiding uit het oog en maakt van den amulet weder
<pb n="38"/>een fetis. Zoo de Mohamedanen van Senegambië, die een vers uit den koran op de tafel schrijven, het geschrevene afwasschen en dat water drinken. Evenzoo gaat het met de wonderdoende heiligenbeelden. In de middeleeuwen heeft men dezen meermalen de dienst opgezegd, in stukken geslagen en weggeworpen, omdat zij in den nood geen bijstand verleenden. Portugeesche matrozen verweten eens in heftige bewoordingen aan den heiligen Antonius van Padua, dat er windstilte heerschte; eindelijk plaatsten zij zijn beeld op den boegspriet, vielen op de knieën en smeekten om een gunstigen wind. Een scheepskapitein uit Spanje hechtte een Mariabeeldje aan den mast, onder betuiging dat het daar zoolang moest blijven hangen, totdat de wind hem gunstig was. De bewoners van Napels scholden den heiligen Gennaro uit, omdat hij den lavastroom niet had tegengehouden.</p>
<p>Russische boeren, die onbehoorlijke dingen in de nabijheid van heiligenbeelden wilden doen, bedekten dezen eerst, opdat zij er niets van zouden zien. Nog tegenwoordig moeten de boeren in Rusland, bij sommige gelegenheden hun heiligenbeeld slaan, terwijl men in Italië de Mariabeelden wel eens in de gevangenis zou werpen.</p>
<p>(<hi rend="i">Wordt vervolgd</hi>.)</p></div></div>
<div type="chapter">
<interpGrp>
<interp type="primair" value="veen004"/>
</interpGrp>
<pb n="39"/>
<head rend="h3">Bram Fortuin.
<lb/>Door J. van der Veen Az.</head>
<head rend="h4">I.
<lb/>Wie Bram was en wat hij gaarne wilde worden.</head>
<p>Voor ettelijke jaren stond er aan 't ruime marktplein van een onzer vaderlandsche steden een gebouw met een' zeer antieken gevel. De bestemming van dat gebouw werd aangeduid door een lomp uithangbord, waarop aan wederzijden een leeuw geschilderd stond, met dit onderschrift: ‘In den gouden leeuw, logement en koffijhuis’. 't Was het voornaamste verblijf van dien aard in de bedoelde stad, ja, 't had zelfs daarbuiten eene zekere vermaardheid. Elk fatsoenlijk reiziger, die of voor zaken, of voor zijn genoegen die stad bezocht, nam er zijn' intrek en verliet het steeds hoogst tevreden, zoowel wat het logies, als de vlugge en uitmuntende bediening betrof. De laatste had men inzonderheid te danken aan Bram Fortuin, die in korten tijd van biljardjongen, tot den rang van eersten bediende was opgeklommen.</p>
<p>Tusschen het toen en het thans ligt menig jaar en veel is er in die stad en dat logement verdwenen, veranderd en vergeten. De oude gevel heeft plaats gemaakt voor een nieuwen; de naam van logement is veranderd in dien van hotel, de gouden leeuw
<pb n="40"/>in ‘lion d'or’; terwijl de eerste bediende van vroeger, nu kellner heet. Toen vond ieder reiziger, die er 's nachts vertoefde, een behoorlijk stuk zeep op zijn waschtafeltje, thans moet hij de zeep, wanneer hij ze vraagt, afzonderlijk betalen; toen werd het aan de reizigers overgelaten of ze eene fooi aan de bedienden wenschten te geven; thans wordt die fooi als eene belasting geheven, en door den maitre d' hotel, op eigen autoriteit en naar eigene willekeurige taxatie, op de rekening geplaatst. Doch wat er ook vergeten moge zijn, ten spijt van elke verandering, is bij enkele ouden van dagen Bram Fortuin onvergetelijk gebleven. Ook wij herinneren ons dien kloeken jongeling nog levendig en bebben ons voorgenomen, 't een en ander uit zijn veelbewogen leven mede te deelen.</p>
<p>Op zestienjarigen leeftijd deed Bram in gezegd logement en koffijhuis, als biljardjongen, zijne intrede. 't Was een gevolg van 't plotselijk overlijden zijner ouders, die aan eene kwaadaardige typhus, waardoor de bedoelde stad weken lang geteisterd werd, eenige dagen na elkander bezweken. De vader van Bram was een tamelijk wetenschappelijk en tegelijk een verlicht man, die als rijksambtenaar in gezegde stad sedert jaren was gestationeerd. Bram de jongste van zes kinderen, was een vlugge, weetgierige knaap, die meer aanleg voor studie scheen te hebben dan wel geschiktbeid voor eenig handwerk of beroep. Daar nu zijne ouders, in hun stand, niet onbemiddeld waren, gaven zij aan zijn verlangen, om hem eene meer wetenschappelijke opvoeding te doen genieten, wel gaarne gehoor, zonder echter nog bepaald te weten, voor welke betrekking men hem zou wenschen op te leiden. Nadat hij de lagere school met goed succes had bezocht en verlaten en daarna zich met vlijt op het Fransch, Hoogduitsch en Engelsch had toegelegd, kwam hij in aanraking met den ouden rector Honestus, die zoodanig met den leergierigen knaap ingenomen was, dat hij aanbood, om hem de doode talen kosteloos te onderwijzen. Daar dit aanbod de eigenliefde zijner ouders streelde en vooral de plannen van zijn' vader begunstigde, werd het met dankzegging aangenomen. Bram was als boven de wolken; hij kreeg weldra privaatles en beschaamde de verwachtingen, die men van hem had, in geen enkel opzigt. Maar zoo als het meer, ja bijna altijd in de wereld gaat, men benijdde aan Bram zijne verwachtingen. ‘'t Is dwaas van die ouders’, zoo klonk het uit menigen mond, ‘om dien jongen boven hunnen en
<pb n="41"/>zijnen stand te verheffen’. ‘Bram wordt ons voorgetrokken’ klaagden en morden de meeste zijner broeders en zusters, terwijl zij er vinnig bijvoegden: ‘'t weinige dat vader en moeder bezitten, wordt geheel aan Bram te koste gelegd: hij moet een geleerd en groot man worden, voor ons is een alledaagsch ambacht goed genoeg...neen! 't is onredelijk, 't is onbillijk!’ En of nu die ouders, wanneer ze zulke of dergelijke uitroepen vernamen, ook beweerden, ja de pruttelaars zelfs verzekerden, dat Bram aan hen niet meer kostte, dan een der anderen en dat zij wel zorgen zouden, dat geen hunner kinderen in iets zou benadeeld worden niets baatte. Integendeel, 't gepruttel nam gaandeweg toe en in gelijke mate verminderde de toegenegenheid, die de pruttelaars voorgaven, anders voor Bram te koesteren. Doch zijne ouders, overtuigd als ze waren, dat de opleiding van hun jongsten lieveling, hunne anderen in geen enkel opzigt benadeelde, stoorden zich hoe langer hoe minder aan al die vermeende bezwaren en klagten en gingen hun gang. Intusschen werd Bram, als Jozef eertijds, voor velen zijner broeders een voorwerp van haat, niettegenstaande hij zich steeds beijverde om hunne liefde te winnen en te behouden. Wat hun geklaag en gemor echter niet kon uitwerken, dat deed de dood hunner ouders. Beide, zoo als reeds gezegd is, stierven kort na elkander en Willem, de oudste broeder van Bram, werd voogd over hem. Zoodra deze dit was, nam het lot van den weetgierigen knaap, plotseling eene voor hem hoogst onaangename wending. ‘Hoor eens Bram’ sprak Willem ‘je zult hoop ik begrijpen, dat de zaken nu anders moeten gaan. Dat studeren dient dadelijk op te houden, je moet een ambacht leeren, welk is mij glad onverschillig, wil je bij mij op de timmermanswinkel, goed, wil je bij je zwager Piet in de looijerij, ook goed, of zou je liever naar Kampen bij 't instructiebataillon willen gaan, 'k heb er niets tegen..zeg maar wat je wilt, je
hebt slechts te kiezen...’</p>
<p>‘'k Ben reeds zoover met de studie heên’, antwoordde Bram schier smeekend ‘ik zou zoo graag blijven door studeren.’</p>
<p>‘Malligheid’! was 't antwoord ‘dat is goed voor hen, die tot heeren geboren zijn, gij moet worden wat wij zijn; onze ouders hebben, naar hun doen, ons nog al iets nagelaten, gij hebt daar ook een deel aan; dat deel zal ik met zorg voor je bewaren en 't zoo voordeelig mogelijk op rente zetten....'t kan een zeer aardig stuivertje worden gedurende de zeven jaren dat je nog
<pb n="42"/>minderjarig bent. En als ge dan in dien tijd flink een beroep geleerd hebt, kan 't je zeer te stade komen, om zelf baas te worden. Denk er dus over na wat je worden wilt....maar zet die groote verwachtingen voor goed uit je hoofd; wij behooren tot den kleinen burgerstand en kunnen daarin gelukkig en tevreden zijn, en daarom......’</p>
<p>‘Ja, maar Willem’, begon Bram weder.</p>
<p>‘Geene maren’! viel Willem in ‘ik ben je voogd en moet en zal als zoodanig weten, wat voor je geschikt en nuttig is. Wil je wel met mij zijn en 't goed met mij hebben, doe dan wat ik van je verlang, ik vervul bij je de plaats van vader en wil een vader voor je wezen.’</p>
<p>Bram zweeg, doch ging naar zijne zusters, aan wie hij zijn nood klaagde, zonder er eenigen anderen troost te vinden, dan de vermaning zich aan zijn lot, als een brave jongen te onderwerpen. Bij zijn anderen broeder vond hij nagenoeg een gelijk onthaal: ‘leer u in de omstandigheden schikken, Willem is uw voogd, hij moet het weten’, sprak deze. Om kort te gaan Bram stootte bij allen en overal het hoofd tegen den rots der noodzakelijkheid en al veroorzaakte hem dit pijn, en al wekte 't ook zijn wrevel en al kostte 't hem de hoogst mogelijke moeite iets te laten varen, waaraan hij met lijf en ziel gehecht was en waarvan hij zich zoo noode kon losrukken, toch boog hij in 't eind zijn hoofd. Doch hij deed dit niet weemoedig en onderworpen, maar wrevelig en norsch. ‘Maak dan van mij wat je wilt’, sprak hij; ‘later als ik meerderjarig ben geworden, zal ik weten wat ik wil.’</p>
<p>Nu wilde het toeval dat Willem den dag daaraanvolgende in dienst was van den logementhouder uit ‘de gouden leeuw.’ ‘Zeg eens Willem’, vroeg deze nadat Willem zijn werk bij hem verrigt had ‘weet je soms ook een geschikten biljardjongen voor mij, de mijne gaat eerlang vertrekken.’</p>
<p>‘Welke zijn de vereischten en wat kan hij verdienen?’ was de wedervraag. 't Antwoord daarop gegeven was van dien aard, dat Willem beloofde, den volgenden dag hierover nader met hem te zullen spreken. Bram's lot was bepaald, eene week later was hij biljardjongen in ‘de gouden leeuw.’ Met bitteren tegenzin en als op looden schoenen, trad hij het logement binnen, om er zijne taak te aanvaarden. ‘Hij is waarachtig goed af’, sprak Willem, ‘op zijn leeftijd den kost en een zoo goeden
<pb n="43"/>zakstuiver te verdienen, mag een trek uit de loterij heeten....ik heb er anders voor moeten ploeteren.’ Zijn broeder Barend en zijne zusters beaamden deze opmerking ten volle.</p>
<p>De mensch kan zich aan alles gewennen, al meent hij, a priori, ook het tegendeel. Op zestienjarigen leeftijd lacht - in den regel - ons alles toe, wat nieuw voor ons is. Dan zien we door 't prisma der verbeelding alles vol lichttinten en kleuren, die voor den rijpere van jaren of in 't geheel niet of zeer flaauw bestaan. 't. Onbezorgde brood, in die levensperiode, smaakt zoet en wordt met gretigheid genuttigd. En al roept de herinnering zoo iemand ook toestanden in zijn geheugen terug, die hem eenmaal bovenmate bekoorden, hij weet ze langzamerhand, soms zeer spoedig, te vergeten en zich even sterk met andere te vergenoegen. Ja hij leert zich dikwijls zonder eenige moeite met het heden zoo te verzoenen, dat vroeger gemaakte plannen hem even zoo vele dwaasheden schijnen. Voormalige bergen van verwachting worden allengskens molshoopen in zijn oog, en wat teleurstelling voor hem zou geweest zijn, toen die bergen nog in zijn brein verrezen, dat ontwikkelt zich van lieverlede tot een boom, met wiens vruchten hij zich verkwikt en in wiens schaduw hij zich nedervlijt.</p>
<p>Zoo ging het Bram een tijdlang.</p>
<p>De stad waarvan hier spraak is lag aan een onzer rivieren en zag daardoor dagelijks vreemdelingen binnen hare muren. Dit en de omstandigheid dat het logement ‘de gouden leeuw’ onmiddellijk naast de stads korenbeurs gelegen was, maakte dat het ook als koffijhuis druk bezocht werd. 't Had als elke andere soortgelijke inrigting zijne vaste bezoekers, onder welke menschen, die weinig anders deden, dan geregeld, als op de minuut af, daar te komen en van daar te vertrekken, met het doel om er den tijd te verdrijven, door middel van 't biljard, kaartspel of domino.</p>
<p>Reeds spoedig won Bram de genegenheid van die habitué's en wist zich tevens bij elken anderen bezoeker bemind te maken. Kortom, hij was aller lieveling, en dat had hij te danken aan zijn innemend voorkomen, aan zijne taalkennis, aan zijne beschaafde manieren, aan zijn zachtmoedigen aard en aan zijn zelfstandig karakter. Werkelijk ervoer hij dan de waarheid en kracht van 's Heilands gezegde: zalig zijn de zachtmoedigen; want zij zullen het aardrijk beërven.’</p>
<pb n="44"/>
<p>Één vaste bezoeker echter, John Wittij, had de genegenheid van Bram ten eenemale verbeurd. De volgende gebeurtenis gaf daartoe aanleiding. John Wittij, de agent van een Engelsch handelshuis, had den naam van bijzonder geestig te zijn. Hoewel goedhartig van natuur schepte hij er een onbeschrijfelijk behagen in, om schertsend iemand 't land aan te jagen; ook Bram wenschte hij dit te doen.</p>
<p>‘Bram’, sprak John, ‘ben je een geboren jood?’</p>
<p>‘Neen, toch niet, mijnheer’, was het antwoord.</p>
<p>‘En heb je fortuin?’</p>
<p>‘Had ik fortuin, dan was ik misschien niet hier’, liet Bram er op volgen.</p>
<p>‘Hoe kom je aan je naam?’</p>
<p>‘Dien gaf mijn vader mij.’</p>
<p>‘Nu’, hernam John, ‘dan moet ik zeggen, dat je vader een gek was, want je naam blijkt een dubbele leugen te zijn.’</p>
<p>Tranen sprongen den knaap in de oogen, ‘mijn vader een gek!’ riep hij bleek van drift, ‘ge mogt willen, mijnheer Wittij, dat ge zoo'n gek waart,’ en toen zich schielijk omdraaijende, schoot de haat tegen dien man wortel in het hart van Bram.</p>
<p>Juist het tegendeel van John Wittij, was voor Bram de grijze rector Honestus, die geregeld drie avonden in de week het koffijhuis bezocht, om met Wittij en zekeren gepensioneerden majoor Florison een ombertje te spelen. Een glans van genoegen bedekte het gelaat van Bram, zoodra hij den rector zag binnen treden. Hij ontlastte den binnenkomende van hoed, rotting en overjas en bewees hem telken avond allerlei kleine attentie's, op eene in 't oogvallende gedienstige wijze. Honestus liet zich dit gaarne welgevallen; want hij beminde den knaap als of hij zijn eigen zoon ware. Zoodra Honestus den tegenzin van Bram tegen Wittij merkte, onderhield hij Bram daarover.</p>
<p>‘Ik kan mij niet begrijpen, dat ge die zaak zoo hoog opvat’, sprak hij.</p>
<p>‘Zou ik dat niet’, riep Bram, ‘hij heeft de nagedachtenis van een braaf man, de nagedachtenis van mijn vader beleedigd en zou ik zoodanig iemand niet moeten verfoeijen.....’</p>
<p>‘Nu ja, daar is wel iets verschoonends in....’ was 't antwoord, ‘doch geloof mij, Wittij heeft dat niet gedaan met het doel om te beleedigen; hij is veel te goedhartig om zoo iets te doen; ik ken hem langer dan gij. Neem toch de menschen
<pb n="45"/>zooals ze zijn en wil ze niet geknipt hebben naar het model waaraan ge zelf niet kunt beantwoorden, aan 't volmaakte; daarom doe me 't genoegen en verzoen u met hem. Age, quod agas, d.i. doe, wat ge doen moet.’</p>
<p>‘Maar ik heb ook van u geleerd’, hernam Bram, ‘de montuis nil nisi bene (van de dooden mag men geen kwaad spreken) en dat heeft hij gedaan, hij heeft kwaad gesproken van een doode, van mijn zaligen vader en dat vergeef ik hem niet.’</p>
<p>‘Heeft die vader’, vervolgde de Rector met bijzonderen ernst, ‘dien ge zoo innig lief gehad hebt en wiens nagedachtenis gij nog zoo hoog vereert, u geleerd iemand te mogen haten, heet dat hem navolgen, die gezegd heeft: ‘gij zult niet haten; maar uwen vijand zeventigmaal zeventigmaal vergeven?’</p>
<p>Bram kleurde en sloeg zijne oogen neder.</p>
<p>‘Ik wist het wel’, ging de Rector minzaam voort ‘uw hart spreekt betere woorden, dan die uw tong zoo even liet hooren. Luister, ik zal u nog heden de gelegenheid geven, om Wittij onder vier oogen te kunnen spreken; verzuim die gelegenheid niet, maar doe haastiglijk, wat gij meent dat den christen en dus ook u betaamt. Bovendien spoor ik u daartoe aan, omdat Wittij een tamelijk vermogend man is, die hier en elders vele relatie's heeft; men kan immers niet weten wiens hulp men in dit leven van noode kan hebben.’</p>
<p>‘Uwe woorden’, was 't kalme antwoord van Bram ‘hebben mij getroffen, want het was mij als of ik daarin mijn vader hoorde; ja, ik zal doen wat gij verlangt en wat ik zelf als mijn pligt beschouw, doch ik doe dit niet, omdat ik immer een gunst van hem verwacht, of die van hem begeer.’</p>
<p>‘Spreek niet zoo bout’, hernam de Rector ‘de werking van 't raderwerk van 't maatschappelijk leven, is voor u nog een geheim. Ik had een kennis aan de academie, een goede, beste jongen, die in de theologie studeerde en die aan een open en rond karakter eene groote dosis bonhomie paarde en die, hoewel hij met ieder overweg kon, toch onder de oud-studenten er een aantrof, die voor hem schier onuitstaanbaar was, zoo dat hij, die anders de beleefdheid zelve was, hem nooit wilde groeten. Deze oud-student nu was schatrijk en uitermate trotsch. Hij bezocht de academie slechts om er den graad van doctor in de beide regten te verwerven, welke graad hem dan ook “summa cum laude” werd verleend. Dikwijls zocht ik mijn kennis te bewegen
<pb n="46"/>om zich anders tegen den bedoelden oud-student te gedragen - even als ik u straks deed ten aanzien van Wittij; - doch hij was er niet af te brengen. Maar wat gebeurde? Mijn kennis volbragt zijne studie met lof, hij werd tot de predikdienst toegelaten en verzocht en verkreeg in zekere vacature eene preekbeurt. Hij vervulde die beurt, voldeed uitstekend en ontving eene uitnoodiging van den Ambachtsheer, die collator was, om op zijn kasteel te komen dinéren. Die collator was niemand anders, dan de bedoelde vroegere oud-student. Gelukkig was deze geen haatdragend mensch, integendeel, hij liet geen de minste gevoeligheid over 't gene hij anders dikwijls met spijt had opgemerkt, blijken. Mijn vriend vond 's middags onder zijn servet, de toezegging van 't beroep. Later werden die twee in den waren zin des woords vrienden.’</p>
<p>Nog dienzelfden dag verzoende Bram zich met John Wittij, zonder meer; warme genegenheid kon hij voor dien man niet koesteren: ‘neen, dat van hem te willen vorderen, zou zijn geweest de natuur geweld aandoen.’</p>
<p>Doordien Bram 't Fransch, Duitsch en Engelsch vrij vaardig sprak en zich daarin nog dagelijks oefende door zijn verkeer met de vreemdelingen, die ‘de gouden leeuw’ bezochten, stond hij in blakende gunst bij zijn patroon. 't Was een lust om den flinken jongen met elken vreemdeling te zien omgaan. ‘Ik geloof waratje’, zei zijn patroon dikwijls, ‘al kwamen hier Russen en Turken, Chinezen en Hottentotten, dat Bram er meê teregt zou kunnen. Hoor, 't is een model van een bediende.’</p>
<p>Was 't wonder dat Bram, als in een ommezien, eerste bediende, ja de regterhand van zijn patroon werd? Doch hoewel Bram de hoogst mogelijke onderscheiding van vriend en vreemde genoot, en steeds ruim bij kas was door 't groote loon dat hij verdiende en de milde fooijen die hem toevloeiden, toch had hij oogenblikken, waarin hij zich volstrekt niet gelukkig gevoelde.</p>
<p>Zulke oogenblikken doorleefde hij, wanneer de gedachte onwillekeurig bij hem oprees: ‘'t is toch een vrij doelloos leven dat ge leidt, wat hadt ge kunnen worden en zijn en wat zijt ge thans? En die vragen werden gewettigd door den uitmuntenden aanleg, dien hij bezat. Zij kwamen gedurig terug en eindelijk met zooveel aandrang en kracht, dat hij besloot met zijn voogd er over te spreken. Doch Willem wilde op dat punt niets hooren. ‘Mij dunkt Bram, je moet zelf bekennen’, sprak
<pb n="47"/>bij, ‘dat je een zoo voordeelige betrekking hebt, als er maar weinig in onzen stand en op jou leeftijd hebben. 'k Weet dat je reeds honderd rijksdaalders in de spaarpot hebt en dat je loon sedert Mei weêr verhoogd is. Daarbij laat ik jaarlijks de rente van je kapitaal staan, zoodat je rente van rente trekt; mijn hemel, wat wil je meer? Geloof mij, ik moet er anders voor tobben en slooven.’</p>
<p>‘Alles goed en wel,’ hernam Bram, ‘maar wat is het voor een leven dat ik heb; 'k ben altijd gebonden; 'k heb geen oogenblik tijd voor lezen of studeren, neen, Willem! zoo kan, zoo wil ik niet langer en daarom smeek ik je, maak er een eind aan; geef mij slechts mijn ouderlijk erfdeel, dan ga ik de wijde wereld in, want ik ben zeker, hier of daar mijne bestemming te zullen bereiken. Ik wensch nuttig te worden voor de maatschappij; hier, in mijne tegenwoordige betrekking, ligt mijne roeping niet; hier zal ik in 't eind versuffen, zonder iets wezenlijks te hebben verrigt.’</p>
<p>‘'t Is goed, Bram,’ was 't laconiek antwoord, ‘dat je een voogd hebt, die 't wel met je meent; die geen gehoor kan geven aan de dwaze plannen, die je in je hoofd hebt gehaald.’</p>
<p>‘Ik laat mij in mijne vrijheid niet langer beperken; 'k heb overal in Gods wijde wereld twee voeten grond en zal gaan waar ik goedvind; ook zonder mijn erfdeel zal ik mij weten te redden’, dreigde Bram opgewonden, terwijl hij zijn broeder gramstorig verliet.</p>
<p>De bedreiging van den kloeken jongeling was welgemeend; doch alvorens er uitvoering aan te geven wenschte hij daarover den raad van den grijzen Rector in te winnen.</p>
<p>Deze echter ried hem aan geen bepaald besluit te nemen, of iets te doen, voor dat hij meerderjarig was en Bram, schoon zeer noode, onderwierp zich aan dien vaderlijken raad, te meer ook, omdat hij nog geen vast plan had gevormd, ten aanzien van 't gene hij wilde en van de wijze waarop hij 't zou uitvoeren.</p>
<div type="section">
<pb n="48"/>
<head rend="h4">II.
<lb/>Wat Bram een bepaald besluit deed nemen.</head>
<p>De leidingen Gods met den mensch zijn dikwijls wonderbaar. Niet waar? de mensch overdenkt zijn weg, maar God bestuurt zijn gang. De fraaiste menschelijke berekeningen falen dikwijls; het licht dat men hier of daar meent te zien, lost zich bij nader onderzoek in nacht en nevel op, terwijl er gelijktijdig of later, op 't onverwachts een licht opgaat, daar waar men 't niet verwacht en door welk licht te volgen men regelregt naar zijne bestemming wordt geleid. Zoo ook hier.</p>
<p>Het handelshuis waarvan Wittij agent was, ging in andere handen over en Wittij, die sedert geruimen tijd er aan gedacht had, om in zijn vaderland zelf eene zaak te beginnen, nam deze gelegenheid waar, om voor 't bedoelde agentschap te bedanken. Zoodra dit gebeurd en hij uit die betrekking ontslagen was, maakte Wittij toebereidselen om voor goed de stad te verlaten, waarin hij jaren lang het burgerschap met veel vriendschap en liefde genoten had. Hij legde zijne dankbaarheid daarvoor aan den dag, door aan zijne speciaalste vrienden in 't logement ‘de gouden leeuw’ een afscheidsdiné aan te bieden.</p>
<p>'t Was een keurig diné van twaalf couverts, waarbij de gastheer de honneurs waarnam en waarbij Bram, met drie bedienden onder hem, alles regelde en naar eisch der kunst bediende. Dat Honestus en Florison aan dat diné deelnamen, zal wel overbodig zijn nader te vermelden; 't waren John's vertrouwdste vrienden. Onder de verder aanzittenden was ook Wittij's opvolger, Rob Aston, een ferme en tegelijk een vrolijke Engelschman, die volstrekt niet scheen te lijden aan 't spleen. 't Was iemand, die veel gereisd had en aardig wist te vertellen. Hij was, zonder dat hij 't scheen te merken, al spoedig de ziel van 't gezelschap en wisselde met Wittij menig hon mot. Aan 't dessert viel 't gesprek op fortuin maken. Dat onderwerp bleek eene onuitputtelijke bron te zijn, een rijke mijn waaruit men 't zilver en goud in massa te voorschijn haalde. Ieder der gasten wist er van te spreken, de een nog meer dan de ander. De reeks dier verhalen werd door Honestus geopend met het vol-<pb n="49"/>gend 't verhaal, 't welk we alleen wenschen mede te deelen.</p>
<p>‘Onder al de leerlingen, die ik voor en na heb gehad,’ zoo begon hij, ‘was er welligt niet een die Hector Watsénius, in vlugheid, doch ook helaas! in wispelturigheid en brooddronkenheid evenaarde. Hij was een Fries. Zijn vader was een algemeen geacht persoon, die zijne betrekking als regeringslid met naauwgezetheid waarnam, een man van orde en daarbij een uitmuntend financier. Doch hoe ferm hij ook in alles was, in eene zaak daarentegen was hij wel eens wat al te zwak, namelijk, ten aanzien van zijn zoon. Behalve een drietal dochters had hij slechts dien eenen zoon en vermits deze nu de laatste mannelijke afstammeling van 't geslacht Watsénius was, bouwde hij torens op de toekomst van den veelbelovenden knaap. Hij wenschte hem eene geleerde opvoeding te geven, waartoe zijne geldelijke middelen hem voldoende in staat stelden. Zoo kwam Hector, na met succes de gewone en daarna de zoogenaamde fransche school verlaten te hebben, bij mij aan 't gymnasium. Reeds dadelijk ontdekte ik, dat ik iemand voor mij had met een bijzonderen aanleg, bij wien ik geene sporen, maar meer een breidel noodig zou hebben. Meer vlugheid, meer gezond verstand en meer onbevangen oordeel dan bij hem, zag ik zelden in één persoon vereenigd, doch het ontbrak hem daarbij ten eenemale aan volhardende wilskracht. Hij was een wufte knaap, den dartelen vlinder gelijk. Intusschen wist ik hem behoorlijk in toom te houden; hij was en bleef de bekwaamste van mijne discipels. Met meer dan alledaagsche kennis toegerust verwisselde hij 't gymnasium met de academie. Reeds als <hi rend="spat">groen</hi> leerden zijne medestudenten hem kennen als iemand die door en door goedhartig was, doch met wien men, zooals men 't noemt, geen loopje zou kunnen nemen. Hij werd weldra aller vriend, hun voorganger in 't leeren, maar tegelijk in 't vieren van vrolijke, later van uitspattende bijeenkomsten, partijen en gloeijende feesten. Was er ergens onder de jongelui onregt
gepleegd, hij werd de handhaver van 't regt en rustte niet voor dat de beleedigde partij, in den regel de zwakste, voldoening had ontvangen. Zijn medelijden met de armen kende schier geene grenzen. Daar hij overal en bij alles Pietje de voorste was en daarbij 't ongeluk had, de waarde van 't geld niet te kennen, kostte hij zijn ouders schromelijk veel. Dit gaf van de zijde der laatsten aanleiding tot onophoudelijk waarschuwen en vermanen, doch al beloofde Hector
<pb n="50"/>ook, in alle opregtheid des harten, zich te zullen leeren behelpen - zoo als hij 't noemde - hij had er helaas! de kracht niet toe. Hij bleef die hij was en toen nu nieuwe vermaningen niets hielpen, kwamen er uit de ouderlijke woning betoogen en bedreigingen tot hem, die hem innig schenen te grieven. Schenen, zeg ik, want het bleek spoedig dat ze onvoldoende waren om zijne geldverkwisting tegen te gaan. Dit duurde tot aan zijn vierde studiejaar, toen was het: ‘tot hiertoe, nu niet verder!’ Usque hoc et non ultra.</p>
<p>‘Ik ben helaas te zwak geweest’, sprak zijn vader met waardigheid en op een toon, die alle tegenspraak afsneed. - ‘Ik meende u lief te hebben, doch 't was eene verkeerde liefde. Uwe verteringen of laat ik liever zeggen, uwe geldverkwisting aan de academie, bedreigen mijn gezin met den ondergang; wij kunnen, wij mogen niet alles aan u alléén opofferen; al onze betoogen, vermaningen, waarschuwingen en bedreigingen zijn door u in den wind geslagen. Gij hebt ons en u zelven in een toestand gebragt, die niet meer houdbaar is; aan dien toestand moet en wil ik een eind maken; waarmede ik u sinds lang gedreigd heb, erlangt van nu af uitvoering; ik heb den slagboom voor uw verder leven aan de academie gesloten, voor goed en voor altijd. Val mij niet in de rede, maar hoor wat ik verder van u verlang. Gij zijt niet misdeeld van kennis; ik heb uwe leermeesters over dat punt in 't breede geraadpleegd en voldoende getuigenissen van hen ontvangen. Op grond daarvan, meen ik, dat gij genoegzaam in staat zult zijn, om in uwe eigene behoeften te voorzien, door zelfstandig met uwe eigene talenten en verkregené kundigheden te woekeren. Beproef uw eigen geluk, niet hier binnen de beperkte grenzen van ons land, maar elders in den vreemde. Wat ge hier niet hebt kunnen leeren, leer dat in andere omgeving: achting voor u zelven te hebben. U dit aan te raden, u daartoe te brengen, jongen, geloof mij! dat heeft uwe moeder en mij een zwaren strijd gekost; doch wij hebben hem doorgestaan, sta ook gij hem door. Ga uw fortuin beproeven in de Oost; wij zullen u van 't noodige derwaarts voorzien. Leer van nu aan staan op eigen beenen, dat welligt zal u kunnen behouden, en behoudt dat u, 't welk we hopen en vurig van God zullen bidden, kom dan tot ons terug en het deel van den verloren zoon, bij zijne terugkomst, zal 't uwe zijn. Ga nu heên, binnen acht dagen, na heden, wensch ik
<pb n="51"/>van u te vernemen, of ge aan ons verlangen vrijwillig gehoor denkt te geven.’</p>
<p>‘Voor nog die acht dagen verstreken waren, zocht Hector zijn vader in diens kantoor op en sprak: Ik billijk uw voornemen om mijn verblijf aan de academie te doen eindigen; want ik gevoel mij te zwak, om mijn leven daar te kunnen veranderen hoe gaarne ik 't ook zou willen. Ik zie kans om in mijn eigen onderhoud te voorzien, al weet ik niet waar en hoe. Zeker echter is 't, dat ik dat hier niet kan beproeven; ik moet uit mijne tegenwoordige omgeving weg; dat gevoel ik meer dan ooit! Doch om het in Oost-Indië te doen, dat nooit, nooit! Wilt ge mij echter in de gelegenheid stellen, om eene carrière in Amerika te zoeken, dan ben ik volkomen bereid, om aan uw verlangen te voldoen. Dat voorstel van Hector, werd door zijne ouders dadelijk en gaaf aangenomen, en toen ze hem daarmede bekend maakten, zeide hij: zijt nu verder over mij niet bekommerd, ik hoor als ware 't onophoudelijk eene stem in mij, die mij toeroept: daar ginds, over den Atlantischen Oceaan, zult gij een ander mensch worden; vandaar zult ge als herboren terugkeeren, tot vreugd van al de uwen.’</p>
<p>‘Bij deze betuiging van Hector hadden zijne ouders moeite om zich goed te houden en niet op hun besluit terug te komen. Hoe meer de tijd van zijn vertrek naderde hoe banger het zijne moeder en zijn zusters werd, zelfs zijn vader gevoelde half berouw over 't gebeurde, men had het immers niet kunnen weten! Hector had hier ook nog wel een ander mensch kunnen worden, en dan zoo ver, misschien voor goed weg....'t was wat te zeggen. De gemoedsstemming waarin zijne familie verkeerde, ontging Hector niet, hij las in aller harten en daarom zeide hij op beslissenden toon, dat al ware 't hem ook toegestaan aan de academie te blijven, hij daarvoor zou bedanken.</p>
<p>Met tal van aanbevelingsbrieven arriveerde Hector in de nieuwe wereld. Een dier brieven evenwel, die, waarvan men 't meest verwachtte, was geadresseerd aan een voornaam handelshuis te Boston. Hij vertrok derwaarts, nam in een hotel van den tweeden rang zijn intrek, maakte onverwijld kennis met den chef van 't bedoelde handelshuis, kreeg van dezen de verzekering, dat men hem steeds gaarne van dienst zou zijn; dat men alle pogingen zou aanwenden, om hem in zijne plannen te doen slagen, doch dat men voor 't oogenblik niets ten zijnen behoeve kon doen.’</p>
<pb n="52"/>
<p>‘Zoo verliep er dag aan dag, zonder dat zijne wenschen in eenig opzigt bevredigd werden. Hij begon zich weldra te vervelen en zocht verstrooijing. Op een morgen langs een der kaaijen wandelende, zag hij in zijne onmiddellijke nabijheid een fraai versierde stoomboot liggen. Hij vroeg, wat dit beteekende en ontving tot antwoord, dat die boot een pleiziertogt zou doen naar eene naburige stad, waar dien avond een heerlijk concert zou gegeven worden. Het prachtig weder en zijne bijzondere voorliefde voor schoone muziek, deden hem besluiten, op die boot plaats te nemen en bedoeld concert bij te wonen. Het ruime scheepsdek was met passagiers als bezaaid. Hector maakte kennis met een paar Duitschers, sloot zich bij hen aan, slenterde met hen door de stad hunner bestemming voor dien dag en zat des middags tusschen hen in, aan de table d'hôte van een vermaard restaurateur. Die tafel was bij deze gelegenheid buitengewoon bezet; uit alle natiën en tongen hadden er plaats aan genomen. Onder 't dessert liet een blindeman den aanzittenden permissie vragen om 't gezelschap zijne muziek te doen hooren. Dat verzoek werd toegestaan. De zaaldeur ging open en een bejaard man, grijs van hoofdhaar en baard en van 't gezigt beroofd, strompelde aan de hand van een ziekelijken knaap naar binnen. Een der tafelbedienden schoof den ouden man een stoel welwillend nader. De blinde nam plaats en nadat zijn geleider hem zijn viool in handen had gegeven, stemde hij het instrument en begon zijn spel. 't Bleek den kenners der muziek en daaronder Hector, dat het speeltuig voortreffelijk doch de speler een kruk was. Gedurende eene kleine pauze ging de knaap met eene schaal rond, doch zijn oogst was luttel; eenige koperstukken met een paar zilveren munten, bewezen welsprekend hoe slecht het gehoorde spel bevallen was. Doch daar bleef het niet bij; toen de speler een nieuw stuk begon te spelen, werden er allerhande teekens van afkeuring gegeven, terwijl een groepje jongelieden, aan
't boveneind der tafel gezeten, een oorverdoovend gefluit deed hooren. De blinde hield eensklaps op met spelen, hij schudde 't eerwaardig hoofd, zuchtte hoorbaar, maakte eene haastige buiging voor 't gezelschap en verliet de zaal weder, zooals hij haar was binnengekomen. Gelijktijdig rees Hector van zijne plaats op en volgde het tweetal. Voor de ruime vestibule vond hij den blinden uitgefloten speler. Arme man - sprak Hector medelijdend - leen mij een oogenblik uwe viool;
<pb n="53"/>laat uw geleider mij vergezellen en blijf gij hier plaats nemen, tot wij zijn teruggekomen; ik wil trachten mildere giften voor u in te zamelen. Daarna riep Hector een hotelbediende: ‘ga heen - zeide hij - en vraag aan het gezelschap daarbinnen, of een liefhebber mag worden toegelaten, om het stuk te spelen, waarin de arme blinde van zooeven is verhinderd geworden.’ Toen de aanzittenden vernamen, dat het verzoek van den jongen Hollander die zoo pas de zaal verlaten had, gedaan werd, was de nieuwsgierigheid te groot, om aan eene weigering te denken. Andermaal ging de zaaldeur open en Hector, gevolgd door den schamel gekleeden knaap, trad binnen. Na eene galante-buiging begon hij op de vooraf door hem gestemde viool zijn spel. Dat spel verried den meester; plotseling werd alles als één gehoor, met schier ingehouden adem volgde men elken toon, dien uit het kleine speeltuig gelokt werd. Hector kwam onwillekeurig hoe langer hoe meer in extase; zijn spel was in waarheid betooverend. Ga nu nogmaals rond! riep hij zonder met spelen op te houden, tot den naast hem staanden knaap. Deze deed alzoo. En wist Hector toovertoonen uit de viool te halen, hij wist door zijn spel tevens dollars of gedeelten daarvan uit de zakken zijner verbaasde en schier opgetogene hoorders te lokken. Zoo is 't beter - sprak hij, met spelen ophoudende en de rijke inzameling vlugtig overziende - ga nu heên. Doch toen hij den knaap de viool wilde overreiken, werd er in choor geroepen: bis, bis! da capo, da capo! Hij voldeed aan dat verlangen vol geestdrift en nieuwe loftuitingen vielen hem weder van alle kanten toe. Van dat oogenblik af scheen hij de primus, de ziel van 't gezelschap te zijn geworden. De uitgezochtste wijnen werden hem aangeboden, de vleijendste toasten op hem gedronken. Hij was schier verstomd en verlegen en werd nog meer uit het veld geslagen, toen de kellner hem eerbiedig naderde en een brief aan hem overreikte, waarop dadelijk antwoord
verlangd werd. Hij brak het biljet open en las: ‘Uw vioolspel is de reden, waarom ik u bid mij een onderhoud met u toe te staan, kunt ge dit, en ik hoop het zeer, mag ik u dan over een half uur opwachten in dit hotel, salon 61? Zijn de menschen hier gek, dacht Hector, terwijl hij het niet onderteekend briefje bij herhaling overlas. Zeg aan hem, die u tot mij zond, dat ik mij op 't bepaalde uur, ter aangewezen plaats zal laten vinden - sprak hij zich tot den geduldig wachtenden kellner wendende.’</p>
<pb n="54"/>
<p>‘Het bedoelde uur brak aan en Hector liet zich door een bediende naar salon 61 geleiden. Hij vond aldaar een bejaard man, deftig gekleed, die hem ongedwongen te gemoet kwam en hem verzocht op de canapé naast hem plaats te willen nemen. Naauwelijks was hij daar gezeten of de vreemdeling nam aldus het woord: Ik moet beginnen met u verschooning te vragen, voor de vrijheid, die ik mij veroorloofd heb, om u tot deze zamenkomst uit te noodigen. Wij zijn elkander nog onbekend, u weet mijn naam evenmin, als ik den uwen ken. Doch ik ben een hartstogtelijk liefhebber van muziek en dat zijt gij niet minder, derhalve op dat punt zijn we elkander niet vreemd. Uw spel heeft mij getroffen en ziedaar de aanleiding tot mijne vrijpostige uitnoodiging. Voor 't overige ben ik een man van zaken; wat ik doe, doe ik kort, ik ga altijd regelregt op mijn doel af, en naar ik hoor doen de Hollanders evenzoo. Sta mij daarom toe, dat ik zonder omwegen mijn hart voor u openleg. Ik ben een ondernemer van Concerten op groote schaal en heb als zoodanig eene uitgebreide reputatie..Het corps virtuosen, aan mijne onderneming verbonden, mag uitgezocht heeten. Gij hebt, naar ik meen van u aan tafel gehoord te hebben, het plan, om 't concert dat ik hier heden avond zal geven bij te wonen en zult dus de gelegenheid hebben, om 't in persoon te kunnen beoordeelen. Hoe voltallig dat corps ook moge wezen, toch ben ik nog steeds bezig om het te versterken, door de uitstekendste talenten, die ik op mijne reizen ontmoet, daarbij te engageren. Niet waar, gij gevoelt waar ik heên wil: ik zou u zeer gaarne aan mij en mijne onderneming willen verbinden...zou - vergeef mij die vraag op den man af - daar kans op zijn? - “Sta mij toe - was 't antwoord met oud-Hollandsche bedachtzaamheid gegeven - om mij deswege morgen op dit uur en aan deze plaats, te mogen verklaren.” - Top! hernam de ander, schoon ik, voegde hij er bij, uw antwoord liever dadelijk had gehad. Vergun mij intusschen
nog eene vraag: bespeelt ge ook nog andere instrumenten, dan de viool? Hector antwoordde toestemmend en noemde de instrumenten wier behandeling hem niet vreemd was. Met een glans van zelfvoldoening stak de ondernemer Jackson, met een hartelijk “tot morgen dan!” aan Hector zijn hand toe. Hector, al liet hij 't niet blijken, was even voldaan en terwijl Jackson gedurig in zich zelven sprak: 'k hoop dat hij 't aanneemt, klonk het bij Hector inwen-<pb n="55"/>dig: 't moet er al schuins bij staan, anders ben ik de zijne.’</p>
<p>Voor nog de volgende dag ten einde was, had Hector zich voor zes maanden bij Jackson geëngageerd tegen 500 dollars per maand. Intusschen had Jackson alle moeite aangewend, om een engagement met Hector voor ten minste een jaar te sluiten, doch vruchteloos. Hector aanvaardde dadelijk de op zich genomene taak en kweet er zich van op eene wijze, die de volledige goedkeuring van Jackson wegdroeg. Het publiek was verrukt over zijn spel en gaf hem dit telkens ondubbelzinnig te kennen. Dit alles wekte zijne ambitie, zoodat hij uitsluitend voor de muziek begon te leven en er hoe langer hoe meer vorderingen in maakte. Eer nog de bedoelde zes maanden verstreken waren, was zijne carrière gemaakt. Jackson en andere ondernemers van zijne zaak twistten om zijn bezit. Hij verdiende, om zoo te zeggen, geld als water. Binnen drie jaren tijds had hij niet alleen aan zijn vader zijne studiekosten ongevraagd teruggezonden, maar daarenboven zijne moeder en zusters nu en dan verrast, door 't zenden van prachtige geschenken. Doch hij was en bleef een vrije Fries, hij gevoelde zich al te zeer gebonden; dat ondergeschikt zijn beviel hem hoe langer hoe minder. Hij wenschte meer zelfstandig meer onafhankelijk te zijn en werd dit, toen hij bij 't einde van zijn laatst gesloten engagement zich niet weder aan een ander verbond, maar als muziekmeester te New-York zich vestigde. Zijne talenten waren daar bekend en hoog gewaardeerd. Hoewel hij zijn onderwijs duur liet betalen, kreeg hij er volop werk; alles stroomde naar hem toe. Door zijn onberispelijk gedrag, aangename manieren, universeele kennis en bijzonderen tact, om met aanzienlijk en gering te kunnen omgaan, genoot hij er eene algemeene achting. Het geluk diende hem voortaan op al zijn wegen. Hij was reeds een gezeten burger en zou door zijn talent alleen rijk hebben kunnen worden. Doch er had onverwachts iets plaats, waardoor hij besloot, zijne betrekking te laten varen, en de kostbare gave, hem geschonken, wel te blijven
ontwikkelen, doch ze niet meer te laten betalen. Onder zijne leerlingen, die hij privaatles gaf, was een zeer vermogend meisje, een eenig kind en daarbij een wees; hij werd smoorlijk op het aanvallig meisje verliefd, verwierf spoedig wederliefde, huwde met haar en was ‘gelukkig door haar bezit.’</p>
<p>‘Ziet daar mijn verhaal’ besloot Honestus - waar ik nog bij heb te voegen, dat Hector met zijn vrouwtje, kort na zijn
<pb n="56"/>huwelijk, zijne familie in Friesland heeft bezocht, en bij die gelegenheid, op zijne terugreis, ook mij een bezoek heeft gebragt. Hector was nog de vrolijke snaak van vroeger, doch overigens zeer in zijn voordeel veranderd; hij was bedaarder en ingetogener geworden. Zelfs had hij, bij al zijne aangename manieren, iets deftigs over zich, en wat hij vroeger niet kende, dat kende hij nu volkomen: de waarde van 't geld. Zijn vrouwtje was een allerliefst schepseltje, dat men op de handen zou willen dragen, en waarmeê men de wereld zou wenschen uit te reizen.’</p>
<p>Toen Honestus geëindigd had, wendde Wittij zich tot Bram, die juist een flesch wijn ontkurkte, met de vraag: ‘hoe vind je dat, Bram?’</p>
<p>En 't antwoord van Bram was: ‘'k wou dat ik ook zoo kon!’</p></div>
<div type="section">
<head rend="h4">II.
<lb/>Bram wordt zijn eigen heer en meester.</head>
<p>De dag waarop Bram meerderjarig zou worden, was aangebroken. Hij had als de aartsvader Jacob zeven jaren moeten wachten naar 't bezit van 't geen zijn ideaal was; zou hij ook als Jacob misleid of op andere wijze in zijne verwachtingen teleurgesteld worden? Zou de Nederlandsche wetgeving aan zijn voogd een middel nog aan de hand kunnen geven, om na die lange jaren bij voortduring hem in zijne vrijheid te beperken? Bram vreesde 't, want noch zijn voogd, noch een zijner broeders en zusters was op dien dag hem geluk komen wenschen met zijne ‘mondigheid.’ ‘Zouden ze wat in hun schild voeren, om mij te onthouden wat mij wettig toekomt?’ vroeg Bram zich zelf af: ‘maar neen’ liet hij er even haastig op volgen, ‘vader Honestus heeft mij immers gezegd, dat zij 't niet kunnen. Ik ben vrij naar de wet en daarom wil ik mijne vrijheid onbelemmerd, dat is: volkomen genieten. Weken geleden heb ik er Willem reeds aan herinnerd, dat hij, zoodra ik mondig zou zijn, rekening en verantwoording van zijn beheer moest doen. Hij schijnt er echter geen haast mede te hebben en waant misschien dat ik in zijn dralen genoegen neem; doch hij vergist zich;
<pb n="57"/>neen, nog heden, ja, op staanden voet, wil ik hem zeggen wat ik verlang.’ Bram deed alzoo. Min of meer opgewonden kwam hij ten huize van zijnen voogd, aan wien hij op niet zeer broederlijken toon de reden van zijne komst mededeelde. Doch hij werd dadelijk ontwapend, doordien Willem hem verzocht, slechts den dag te willen bepalen, waarop hij aan hem, overeenkomstig het voorschrift der wet, rekenschap zou geven van zijn gevoerd beheer. Bram sloeg op eens een geheel anderen toon aan en bepaalde in overleg met Willem dien dag.</p>
<p>Die dag kwam en de verlangde handeling had tot wederzijdsch genoegen plaats, in een klein vertrekje, 't welk Willem zijn kantoor noemde. Na afloop hiervan werd Bram in 't woonvertrek zijns broeders genoodigd, waar hij tot zijne verwondering, benevens zijn broeder Daan, ook zijne schoonbroeders Piet van Renkum, Toon Burschers en Otto Baasvelt met hunne vrouwen Grietje, Mina en Maaike aan den gezelligen disch, beladen met een monsterachtige koffijkan en een magt van koek en andere versnaperingen, bijeen vond.</p>
<p>‘Ja, jongen’! sprak Willem toen, ‘je broêrs en zusters hebben je eens willen verrassen, je bent nu mondig geworden, en daar je dit zoo uitermate schijnt te verheugen, hebben ze gemeend, om er je geluk meê te wenschen en blijde met je te moeten zijn.’</p>
<p>‘Wel, dat vind ik al heel aardig’, antwoordde Bram getroffen; ‘ja waarlijk, dat vind ik lief’, voegde hij er als in een adem bij. En nadat allen nu, ieder op zijne beurt, hem gefeliciteerd hadden, bedankte hij ieder in 't bijzonder, op eene wijze, die getuigde, hoe die ongezochte deelneming hem trof.</p>
<p>‘Je moogt warempel van geluk spreken’! hernam vrouw Burschers ‘met zoo'n kapitaal en dat op jou leeftijd, kijk Bram, daar is wat meê te beginnen.’</p>
<p>‘Nu Mina’, was 't antwoord ‘ik hoop er dan ook een goed gebruik van te maken.’</p>
<p>‘En ben je al besloten,’ vroeg Daan ‘wat je er meê zult doen?’</p>
<p>‘Nog niet’, hernam Bram.</p>
<p>‘Hé!’ sprak een ander ‘'k dacht dat ge dit nú wel wist; vroeger was je vol van allerlei plannen, doch geen wonder dat je daarvan bent teruggekomen, maar nu toch dacht ik.....’</p>
<p>‘Waarvan teruggekomen?’ viel Bram in.</p>
<pb n="58"/>
<p>‘Wel van die vroegere plannen om te studeren’, hernam de vorige spreker.</p>
<p>‘Helaas, ja! dat denkbeeld heb ik moeten laten varen. ‘Willem heeft het anders gewild, daarom heb ik er vroeger tot mijn innig leedwezen van moeten afzien en thans ben ik er te oud toe, om 't voorttezetten, want ik zou weer van meet af moeten beginnen, daar ik veel van 't vroeger geleerde heb vergeten; neen, voor 't oogenblik heb ik andere plannen, en 't verheugt mij, u allen bij en om mij te zien, ten einde u er deelgenooten van te maken.’</p>
<p>‘En die plannen zijn?’ vroeg Willem.</p>
<p>‘Eigenlijk heb ik nog maar één vast plan, en dat is om naar Amerika te gaan.’</p>
<p>‘Naar Amerika’! riepen allen als uit eenen mond ‘toch niet op goed geluk?’</p>
<p>‘Ja, op goed geluk!’</p>
<p>‘Is 't mogelijk’? hernam Grietje met ongeveinsde verbazing ‘Och, och! dat komt van die dwaze studie!’ vervolgde zij. ‘Naar Amerika, om daar misschien in een paar jaar zoek te brengen, waar je lieve ouders jaren lang over gespaard hebben en dat Willem met zooveel zorg voor je bewaard heeft? nu, 't is wat!’ Grietje en haar man Piet van Renkum behoorden tot de zoogenaamde fijnen, waardoor zij een heiligen afkeer gevoelden van alle wereldsche wijsheid. ‘'t Is net zoo Piet, als je altoos gezeid hebt; die zondige wijsheid naar de wereld verwijdert van den Heer!’</p>
<p>‘Ja kind!’ sprak Piet, ‘'t is niet anders’ en toen zich tot Bram wendende, voegde hij er knorrig bij: ‘'t was je nuttig mijn jongen, dat we je stadskind<note n="1)" place="foot">Onder curatele stellen.</note> maakten.....naar Amerika, wie heeft het ooit gehoord!</p>
<p>‘Och, dat lieve zuur verdiende geld!’ viel Grietje weder in, ‘'t is om te schreijen, naar Amerika! 't is God den Heer verzoeken, daar kan geen zegen op rusten.’</p>
<p>Bram glimlachte om den ijver zijner zuster.</p>
<p>‘Je bent in de magt des satans’, bulderde Piet, ‘anders zou e niet zoo valsch zitten lagchen terwijl Gods geest vaardig is op de lippen uwer zuster, die 't zoo goed met je meent.’</p>
<p>‘Wij willen God en den Satan er buiten laten’, sprak Baasveld ‘maar....’</p>
<pb n="59"/>
<p>‘Wat! God er buiten laten, wat kan buiten God!’ hervatte Piet vol bitterheid en toorn.</p>
<p>‘Nu, nu’, viel Maaike sussend in ‘zoo meende Otto 't niet; hij wou maar zeggen, dat het eene zaak betreft, die Bram in persoon aangaat en voor wier gevolgen hij alleen verantwoordelijk is.’</p>
<p>‘Juist Maaike’, vervolgde Otto ‘'t doet mij, even als Piet en Grietje leed, dat Bram ons wil verlaten, doch dat is iets wat hij zelf moet weten; hij is nu zijn eigen heer en meester; vinden wij zijn doen en laten verkeerd, 't zij zoo, wij kunnen hem niet met geweld daarvan terughouden; wij kunnen voor hem bidden, dat God hem beware, hem in den regten weg moge leiden en hem in zijne plannen en ondernemingen zegenen...maar dat is ook alles!’</p>
<p>‘Intusschen hoop ik’, voegde Willem er bij ‘dat Bram vroeger of later, nog tot andere gedachten moge komen.’</p>
<p>‘Ja dat wensch ik ook van harte; wij zijn altijd van jongs af bij elkander geweest, wij hebben 't onderling zoo goed, ach! laat ons hopen, dat het zoo moge blijven....toe, Bram, zeg dat je 't niet zult doen’, sprak Mina overredend.</p>
<p>‘Lieve Mina’! was 't vriendelijk antwoord, ‘ik kan noch aan uwe wenschen, noch aan die van Willem of iemand anders te gemoet komen, mijn plan staat vast, en God hoop ik, zal mij toestaan, om het uit te mogen voeren.’</p>
<p>‘Bram, je bent altijd een dwarskop geweest en zult dat wel bliven ook!’ voerde Grietje hem vinnig tegemoet.</p>
<p>‘Hij is een wijsneus,’ liet Piet er driftig op volgen, ‘hij drijft op een stroohalm van eigen geregtigheid; maar laat hem zijn gang gaan: de Heer wederstaat de hoogmoedigen!’ ‘Bram, denk er aan, hoe je ouders er voor gewerkt en getobt hebben, om het voor je te besparen.’</p>
<p>‘Gij schijnt u meer over mijn geld, dan over mijn persoon te bekommeren,’ hernam Bram, ‘doch 't zij zoo; ik vergeef u al 't onzusterlijke, 't welk in al uwe woorden en daden zich mijwaarts openbaart. Hadden mijne broeders en zusters - zij het dan ook van hunne zijde met de beste bedoelingen gedaan - mij in der tijd niet belemmerd in mijne zucht voor de studie, ik zou welligt nooit op het denkbeeld zijn gekomen, mijn vaderland te verlaten. Doch thans doe ik dat, en ik ga, in de hoop van in den vreemde mijne bestemming te zullen vinden en na volbragte taak in mijn geboorteland terug te keeren.’</p>
<pb n="60"/>
<p>‘Berooid en verlaten misschien,’ liet Grietje er scherp op volgen.</p>
<p>‘Doch als dat mogt gebeuren,’ viel Piet schamper in, ‘denk er dan aan, dat ik geen rooije cent half voor je onderhoud over heb.’</p>
<p>‘Mogt God mij arm en hulpbehoevend doen terugkeeren,’ antwoordde Bram, ‘wees dan verzekerd, dat ik niemand uwer en wel 't allerminst Piet en Grietje, om ondersteuning zou lastig vallen.’</p></div>
<div type="section">
<head rend="h4">IV.
<lb/>Naar en uit de nieuwe wereld.</head>
<p>Bram slaagde voorspoedig in 't maken der toebereidselen voor zijn overtogt naar de nieuwe wereld. Gebolpen door Honestus en andere vrienden en bekenden stond hij op het punt om met blijde vooruitzigten het vaderland te verlaten. Doch hoe meer de dag van zijn vertrek naderde, hoe beklemder het hem werd. Hij gevoelde die eigenaardige gewaarwording, die allen in meerdere of mindere mate schijnen te gevoelen, die hun geboortegrond met een vreemd land verruilen. 't Is theoretisch zoo fraai, zich een wereldburger te kunnen heeten; maar hoe weinigen worden er gevonden, die 't werkelijk zijn! 't Getuigt van geestdrift en moed, de wijde wereld in te gaan, om aan vreemde kusten zijn geluk te beproeven. Maar wat kost het dikwijls oneindig veel, om den grond vaarwel te zeggen, waar men 't levenslicht ontving, waar men werd opgevoed, de kinderschoenen uittrok, waar men dierbare ouders ten grave bragt, waar men vreugde en smart ondervond, waar men zijne maagschap, vrienden en bekenden en duizenderlei herinneringen achterlaat en niet weet of men er wel immer zal terugkeeren. Bram gevoelde dit in zijn geheelen omvang. Maar hij stond dit alles door; hij werd als door eene geheimzinnige hand voortgedreven. Weldra nam hij afscheid van al de zijnen; en al werd het afscheid van Honestus en menig ander vriend, ook inniger en dieper door hem gevoeld, dan dat van sommigen zijner broeders en zusters, toch rukte hij zich
<pb n="61"/>noode los aan de omhelzingen van Mina en Maaike. 't Laatste uur, dat hij met allen, ook met Van Renkum en Grietje doorbragt, getuigde van verzoening en vrede.</p>
<p>Twee maanden later had de staat New-York hem onder zijne burgers opgenomen. Volgens afspraak meldde Bram vandaar aan de zijnen zijne behouden overkomst, alsmede hoe hij aanvankelijk reeds reden had tot tevredenheid. Deze eerste tijding, die namens allen spoedig en wel door Maaike beantwoord werd, opende de reeks van schriftelijke berigten, die, gedurende een viertal jaren, tusschen Bram en zijne familie gewisseld werden. Toen na afloop van dat tijdvak Bram aan de zijnen had medegedeeld, dat hij gelukig gehuwd en een jaar later, dat hij vader geworden was, scheen de belangstelling zijner hroeders en zusters in 't lot van hem en de zijnen gaandeweg te verflaauwen. De laatste brief van Bram bleef onbeantwoord en daardoor hield de briefwisseling tusschen hem en de zijnen in Nederland eindelijk geheel op. Hoewel Bram de zijnen niet vergat, schenen de laatsten, Maaike en Mina uitgezonderd, hem voor goed te hebben vergeten. Werd er nog eens een enkele maal over hem gesproken, dan was 't meer over 't geld, dat hij had medegenomen, dan wel hoe hij 't persoonlijk zou maken.</p>
<p>Zoo verliepen er een reeks van jaren, zonder dat men over en weder iets van elkander vernomen had, toen er op het onverwachts een brief aan de woning van Otto Baarveld werd bezorgd, in welks adres Maaike de hand van Bram herkende. Brandend van verlangen opende zij den omslag, doch vond daarin een ander couvert, met dit opschrift: In tegenwoordigheid van mijne lieve broeders en zusters, die God geve, dat allen nog in leven mogen zijn, te openen.’</p></div>
<div type="section">
<head rend="h4">V.
<lb/>Gespannen verwachting, teleurstelling en wat dies meer zij.</head>
<p>Otto en Maaike, nieuwsgierig als ze waren, gaven dadelijk aan de broeders en zusters berigt van 't gene er gebeurd was, te
<pb n="62"/>gelijkertijd allen uitnoodigende, om onverwijld ten hunnent te verschijnen, om den inhoud van den ontvangen brief te vernemen. Aan die uitnoodiging werd onmiddellijk gehoor gegeven.</p>
<p>Met de woorden: ‘Wat, een brief van Bram!’ traden Piet en Grietje 't eerst binnen. ‘Waar is hij, laat zien,’ sprak Piet.</p>
<p>‘Aanstonds, als allen er zijn,’ antwoorwoordde Otto.</p>
<p>‘Een brief van Bram!’ riep Maaike, terwijl Mina met haar man binnentrad.</p>
<p>‘Dat hoor ik, och, daar ben ik blij om, maak hem toch spoedig open, 'k ben benieuwd wat hij schrijft; ach! ik dacht dat de goeije jongen al lang dood was.’</p>
<p>‘'t Ging mij evenzoo,’ hernam Maaike.</p>
<p>‘Waar drommel blijven Willem en Daan nu,’ riep Toon Burschers, ‘ik brand van ongeduld.’</p>
<p>‘Verwacht maar niet te veel,’ hernam Grietje, terwijl haar man er op liet volgen: ‘wat ik voor jaren aan Bram voorspeld heb, kan nu wel eens bewaarheid worden, n.l. dat hij onze hulp van noode heeft.’</p>
<p>‘Ja, wie weet,’ zuchtte Grietje.</p>
<p>‘En al mogt dat het geval zijn,’ sprak Maaike ‘dan nog ben ik blij, dat hij leeft, ach 't was altijd zoo'n goeije hartelijke jongen....; zoo lang als wij wat hebben, zal hij geen gebrek lijden, wat zegt gij, Otto.’</p>
<p>‘Nu, vrouw! zoo denk ik er precies over,’ was 't antwoord.</p>
<p>Met dat hij dit zeide, werd door de komst van Willem en Daan de familiekring voltallig. Maaike ging nu naar 't kabinet en haalde er met bevende hand den brief uit, waarop eensklaps aller oogen zich nieuwsgierig en belangstellend vestigden. ‘Daar, Willem,’ sprak zij, hem den brief toereikende, ‘open jij hem en lees hem ons voor, jij kunt dat beter doen, dan een van ons.’</p>
<p>Willem deed alzoo en las:</p>
<p>&nbsp;</p>
<p>Lieve Broeders en Zusters!’</p>
<p>&nbsp;</p>
<p>‘'t Is nu zestien jaar geleden, dat ik ulieden voor 't laatst schreef; op dien brief, alsmede op een vroeger geschrevenen, heb ik te vergeefs antwoord van u gewacht.’</p>
<p>‘Dat had ik moeten doen en heb er berouw genoeg over gehad het niet te hebben gedaan,’ mompelde Maaike.</p>
<p>‘Wat is er in dien tusschentijd,’ dus las Willem verder, ‘niet
<pb n="63"/>al voorgevallen; wie weet of gij allen nog wel eens in leven zijt. Maaike althans vrees ik zal er niet meer zijn, anders zou zij niet op mijn jongsten brief gezwegen hebben.’</p>
<p>‘Ja zeker, 'k heb niet goed gehandeld,’ zuchtte Maaike terwijl haar de tranen in de oogen sprongen.</p>
<p>‘Ik heb in die zestien jaren,’ ging Willem voort met lezen, ‘veel, zeer veel ondervonden; voor- en tegenspoed was beurtelings mijn deel; doch God heeft mij steeds ter zijde gestaan; smaakte ik genot en welvaart, ik dankte Hem er voor; trof mij tegenspoed en ramp, Hij was mijne steun en sterkte, mijn toeverlaat en troost. Hij gaf mij de vreugd en zaligheid te genieten van gelukkig echtgenoot en vader te zijn; maar Hij beproefde mij ook, door mij dat dubbel genot weder te ontnemen. Ja ik heb vrouw en kind en daarmede schier alles verloren. Ik sfa als alleen op de wereld; en nu ik hier mijne zaken van de hand heb moeten doen, gevoel ik een onuitsprekelijk verlangen, om naar mijn geboortegrond terug te keeren.’</p>
<p>‘Ach, die arme Bram!’ riepen Maaike en Mina als te gelijk uit, wie weet hoe naar hij er aan toe is, voegde de eerste er medelijdend bij.</p>
<p>‘Hou je toch eens een oogenblik stil, hoe kan Willem anders lezen,’ viel Grietje snibbig in.</p>
<p>Willem vervolgde:</p>
<p>‘Veel, zeer veel, zal ik u te vertellen hebben, doch ik wacht daarmeê tot later, hopende dat God mij gezond en behouden tot u allen, geene uitgezonderd, moge doen terugkeeren. Thans daarentegen heb ik iets anders aan u te schrijven, of liever, ik heb u ieder in 't bijzonder, of u allen te zamen, een tweeledig verzoek te doen, en dat is: zend mij, zoodra ge kunt aan ingesloten adres te New-York de som van vijftig gulden, en kan het, neem mij dan, een van u allen, als ik zal teruggekomen zijn, in uwe woning en in den kring van uw gezin op.’</p>
<p>‘Daar heb je 't al!’ barstte Grietje uit.</p>
<p>‘Net zoo als ik voorspeld heb,’ liet Piet van Renkum er schamper op volgen, ‘wel zeker, een ambacht, foei dat was voor Bram te min...hij moest een menheer worden; 'k hoor nog mijn grootje zaliger zeggen: wijze hoenders leggen hunne eijeren buiten 't nest! en dat's ook hier 't geval geweest; als een banjer is hij vertrokken, als een kale jakhals zal hij terugkeeren,’</p>
<pb n="64"/>
<p>‘He! Piet!’ zuchtte Maaike, ‘is dat nu goed en Christelijk van je?’</p>
<p>‘God heeft hem geteekend’, hernam Piet op een toon, die getuigenis gaf van welk gehalte zijn geest was; ‘'t zal hem aan zijn voorhoofd staan te lezen: God wederstaat den hoovaardige en lezen we niet bij Jezaïa, hoofdstuk 5: wee degenen, die in hun oog wijs en hij zich zelven verstandïg zijn.’</p>
<p>‘Dat beteekent nu altemaal niets,’ viel Maaike in, ‘'t is hier niet de vraag, wat er in den Bijbel, maar wat er in onze harten geschreven staat.’</p>
<p>‘In mijn hart,’ riep Piet hevig, ‘daar staat, dat ik voor den zwendelaar niet het dertigste van een denari over heb,..neen ïk heb een afkeer van dezulken; want ze zijn een gruwel in de oogen van den Heer der Heeren. Hoe denk jij er over Griet’? eindigde van Renkum, terwijl hij gelijktijdig opstond en eene beweging maakte om te vertrekken.</p>
<p>‘Ik denk er alevel over,’ klonk het antwoord, hoewel op een toon, waarin meer vrees en ontzag voor haar man dan liefdeloosheid jegens haren broeder doorschemerde.</p>
<p>Nadat beiden waren heêngegaan en ieder der geblevenen het zijne over hun vertrek gezegd had, nam Otto dus het woord:</p>
<p>‘'t Waren harde woorden, die Piet daar zoo even sprak, woorden die misschien niet zijn waar te maken, dat hoop ik althans; wat bewijs toch is er, dat Bram een zwendelaar is geworden? Maar gesteld, dat hij 't was, dan neemt dit niet weg, dat hij voor 't oogenblik ongelukkig is en geholpen moet worden, niet door wild vreemden, maar door eigen vleesch en bloed.’</p>
<p>‘Juist, juist!’ klonk het uit aller mond.</p>
<p>‘Hoort eens!'’ hernam Otto, ‘vijftig gulden is de geheele wereld niet. Al zijn wij geen van allen menschen van kapitaal en al moeten we ook door vlijtig te werken den kost verdienen, als de wil er maar is, dan scharrelen wij dat sommetje wel bijeen.’</p>
<p>‘Gemakkelijk!’ riep Maaike en Mina.</p>
<p>‘Ja....gemakkelijk...’ sprak Willem bedachtzaam; denkt er intusschen aan, dat mijne vrouw en ik wel ons dagelijksch brood, maar ook een huis vol kinders hebben.’</p>
<p>‘Ja, maar bedenk tevens, dat hij onze vleeschelijke broeder is,’ antwoordde Mina.</p>
<p>‘Nu,’ liet Maaike er spoedig op volgen, terwijl zij zich tot
<pb n="65"/>haar man wendde, ‘wij hebben geen kinders en daarom als Otto 't goed vindt, geven wij de helft er toe.’</p>
<p>‘Volkomen goed’! hernam Otto.</p>
<p>‘Dat 's flink,’ hervatte Willem, ‘en dan nemen wij met ons drieën de andere helft voor onze rekening, niet waar?’ vroeg hij vragend den kring rondziende.</p>
<p>‘Ja, ja!’ riepen allen.</p>
<p>‘Zie zoo, dat 's in orde!’ riep Maaike, zich van blijdschap de handen wrijvende.</p>
<p>‘Ja maar’, liet Willem met zijne gewone bedachtzaamheid er op volgen, ‘'t zwaarste komt nog achteraan, wie van ons kan en wil hem in huis nemen?’</p>
<p>Die vraag wekte eene kleine pauze.</p>
<p>‘Ja, dat 's een moeijelijk geval,’ zei Toon Burschers, ‘bij ons kan hij onmogelijk wezen; wij zijn zoo klein behuisd en hebben zooveel te doen, om met God en eere rond te komen, dat er met den besten wil der wereld niet aan te denken valt: is 't waar of niet, Mina?’</p>
<p>‘Helaas!’ antwoordde deze, ‘'t bekruipt mij erg, maar zoo als Toon zegt, 't is ons ondoenlijk.’</p>
<p>‘Ik zal er mij maar buiten houden,’ dus liet Daan zich hooren, ‘want ik ben vrijgezel en woon, zooals ge weet, bij Willem in.’</p>
<p>‘En ons vleit het evenmin,’ sprak Willem, ‘hoe ik en mijne vrouw er dag en nacht voor ploeteren moet, en om zoo vele kindermonden open te houden, is geen van u onbekend. Maar al was dit ook niet het geval, toch zou ik er niet aan toe zijn om Bram zoo maar in mijn huis te nemen. Wie weet hoe hij terugkomt en wat men met hem zou moeten overbrengen.’</p>
<p>Na deze verschillende betuigingen rigtten aller oogen zich naar Otto en Maaike.</p>
<p>‘Dat laatste woord van Willem weegt zwaar,’ dus brak Otto de korte pauze af; ‘want’ zoo ging hij voort, ‘al weten wij voor 't oogenblik niets ten nadeele van Bram, toch zou hij kunnen terugkomen in een toestand, dien we ongaarne dagelijks zouden zien, vooral niet in een gezin, waar kinderen zijn.’</p>
<p>‘Hoe ongelukkiger hij is,’ haastte Maaike zich te zeggen, ‘mogt het ook zijn, schoon 'k het niet kan gelooven, door eigen schuld, hoe meer aanspraak hij heeft op ons medelijden en op onze hulp.’</p>
<pb n="66"/>
<p>‘Dat 's volkomen waar,’ hernam Otto, ‘hoor wijf, ik ben er aan toe.’</p>
<p>‘Om hem bij ons in huis te nemen?’ riep Maaike met kinderachtige blijdschap.</p>
<p>‘Namelijk,’ hernam Otto ‘als mijne vrouw 't ook goed vindt.’</p>
<p>‘Of ik!’ antwoordde ze overgelukkig.</p>
<p>Na nog 't een en ander ‘bedisseld en begaffeld’ te hebben, zooals Willem 't noemde, ging het gezelschap uiteen, om thuis, ieder in zijn eigen kring, alles nog eens op te warmen en in 't wijde en breede nader te bespreken.</p>
<p>‘'t Zal toch een heel bezwaar voor je zijn,’ sprak Otto toen hij met Maaike nog eens rustig over 't gebeurde nadacht, ‘een man meer, misschien wel een ziekelijk en zuchtig man, en dat zonder meid, enkel met een loopmeisje....Maai, 't is wat!’</p>
<p>‘Nu, dat zal me een zorg zijn,’ antwoordde Maaike luchtig, en toen over de leuning van den stoel, waarop Otto had plaats genomen, zich henenbuigende voegde zij er bij: ‘Otto, mij dunkt ik heb u thans liever dan ooit, je weet niet hoe gelukkig ik ben, nu 'k weet dat Bram terug zal komen en bij ons zal wonen. Och! 't was altijd zoo'n beste oppassende jongen; 't is waar, hij had niet naar dat verre land moeten gaan. Was hij hier gebleven, hij was welligt een geheel ander man geworden, misschien had hij dan zijne familie kunnen ondersteunen in plaats dat deze 't hem nu zal moeten doen. Doch dat is nu niet anders, en als ik mij de woorden uit het Evangelisch gezang herinner:</p>
<lg type="poem">
<l>‘Gij hebt, o albestierend Koning!</l>
<l>De plaats bestemd van ieders woning,</l>
<l>Den kring, waarin hij werken moet,</l>
<l>De maat bepaald dier zegeningen,</l>
<l>Die wij uit uwe hand ontvingen:</l>
<l>En al, wat gij bepaalt, is goed.’</l></lg>
<p>zie, dan zeg ik, hij moest naar die vreemde oorden, dat lag zoo in Gods weg. Nu, wat God doet, is welgedaan. Bram leeft en komt hier, dat is mij alles waard, o! hoe ik naar hem verlang, of hij 't ook goed bij ons zal hebben! Och! dat hij maar hier ware, die arme, ongelukkige Bram.</p>
<p>Nog in diezelfde week zond Otto Baasveld, door tusschenkomst van een bekend handelshuis, het verlangde geld aan het door
<pb n="67"/>Bram opgegeven adres te New-York, en voegde er een langen epistel bij, waarin Bram welwillend werd uitgenoodigd, om het bij hem en Maaike voor lief te willen nemen.</p></div>
<div type="section">
<head rend="h4">VI.
<lb/>Op het marktplein van de stad, wier naam nog niet genoemd is.</head>
<p>Na de zooeven vermelde bijeenkomst verkeerden de broeders en zusters van Bram in eene soort van koortsachtige spanning. Ieder hunner stelde zich op zijne wijze den eerlang terugverwacht wordenden broeder voor. Onder allerlei vormen vertoonde zijn beeld zich in 't prisma hunner verbeelding, hier als een verliederlijkt sujet, daar als een havelooze bedelaar, ginds als eene ruïne van vroegere welvaart, elders als een worstelaar met armoede en fatsoen. Piet van Renkum alleen toonde zich volkomen onverschillig en hoewel Grietje er ook den schijn van aannam, ging er toch geen dag om, dat ze niet aan Bram dacht, schoon dat denken niet altijd van christelijke liefde getuigde. Wat een ander slechts vreesde, nam zij reeds als zekerheid aan, dat Bram een zwendelaar was.</p>
<p>'t Ging echter al die luidjes, zooals het dikwijls, bijna altijd gaat, zij schepten zich eene copie van 't beeld, dat, ten dage des wederziens, in niets op 't origineel zou gelijken.</p>
<p>Zes weken ongeveer, na 't afzenden van den brief naar New-York door Baasveld, kwam over 't marktplein van de stad, wier naam wij nog niet hebben genoemd en ook niet zullen noemen, een man van omstreeks 44 jaren oud, wiens kleeding, hoe zindelijk ook, pover mogt heeten, doch wiens rustige tred en min of meer blozend gelaat, alles behalve aan ziekte en kommer deed denken. Die man droeg een tamelijk gevuld valies, dat geheel den schijn had van zoo pas een uitdragers winkel te hebben verlaten. Hij blikte rond met eene mengeling van nieuwsgierigheid en verwondering. Soms scheen zijn oog zich met verbazing op een of ander voorwerp te vestigen. 't Was als of hij in de veranderde trekken dier voorwerpen oude kennissen meende te ontwaren.</p>
<pb n="68"/>
<p>‘Zeg eens, jongske,’ vroeg hij aan een knaap, die hem tegenkwam, ‘weet je mij ook te zeggen waar hier ergens Otto Baasveld woont?’</p>
<p>‘Nu, pas op,’ antwoordde de knaap guitig, ‘'k zou niet weten waar mijn eigen oom woonde!’</p>
<p>‘Is dat je oom, kereltje?’</p>
<p>‘Ja, en wat zou dat, heb je der iets tegen?’</p>
<p>‘Toch niet, mijn jongske, maar van wien ben je dan een zoon?’</p>
<p>‘Wel, van Toon Burschers, als je dien kent.’</p>
<p>‘En leeft je moeder nog?’</p>
<p>‘Dat zou 'k denken, 't schijnt wel heerschap dat je ons kent.’</p>
<p>‘Maar waar woont je oom Baasveld nu?</p>
<p>‘Kijk, daar vlak tegen 't hotel “de gouden leeuw,” daar woont i.’</p>
<p>‘Daar?’ vroeg de man met het valies naar een verweloos huis wijzende.</p>
<p>‘Neen!’ was 't antwoord, ‘daar naast, in dat kleine nette huisje..,.doch ik moet voort, anders krijg ik knorren van den baas...dag heerschap.’</p>
<p>En weg stoof hij.</p>
<p>‘Dat 's een olijke guit, dat 's een schalk van een jongen,’ sprak de man met het valies, die na den knaap nog een eind weegs te hebben nagezien, nu regtstreeks naar de woning van Baasveld koers zette.</p>
<p>Wie die man was, is den lezer geen raadsel meer; 't was een oude kennis van hem, 't was Bram Fortuin.</p>
<p>(<hi rend="i">Wordt vervolgd</hi>.)</p></div></div>
<div type="chapter">
<interpGrp>
<interp type="primair" value="burg010"/>
</interpGrp>
<pb n="69"/>
<head rend="h3">Titus.
<lb/>Door Dr. D. Burger.</head>
<p>Titus wordt gewoonlijk als een der beste Romeinsche keizers geprezen, ja men heeft hem den wellust en de liefde van het menschelijke geslacht genoemd. Deze vermaardheid is echter grootendeels onverdiend; want vooreerst was zijn gedrag, voordat hij keizer werd, lang niet onberispelijk, en ten andere was zijne hooggeroemde menschlievendheid en milddadigheid zóó onverstandig en verkwistend, dat het onmogelijk was ze vol te houden. Deze beoordeeling van Titus is vooral uitgewerkt in de geschriften van M. Beulé, die de geschiedenis van den Romeinschen keizertijd als een leerzaam tafereel aan onzen tijd voorhoudt. Zijn oordeel over Titus, dat mij bijzonder scherpzinnig en juist voorkomt, wil ik trachten in de volgende bladzijden beknopt weder te geven.</p>
<p>Titus werd in het jaar 41 n.C. geboren. Zijn vader Vespasianus<note n="1)" place="foot">Beider volle naam was Titus Flavius Vespasianus; maar de vader wordt gewoonlijk alleen Vespasianus, de zoon alleen Titus genoemd.</note> was toen ver van bemiddeld. Hij was aedilis geweest, en had door de uitgaven, die met dit ambt verbonden waren, zijne geldmiddelen uitgeput. Toen nu Claudius keizer werd, en zich door zijne vrijgelatenen liet regeren, zocht Verpasianus de bescherming dezer heeren te verkrijgen, en wist zich door de gunst van Narcissus als krijgsbevelhebber bij de troepen in Germanië en later in Britannië te doen aanstellen. Ook wist hij vóór zijn vertrek te bewerken, dat zijn zoon Titus met den jon-<pb n="70"/>gen Britannicus aan het hof werd opgevoed. Het schijnt, dat er tusschen Titus en Britannicus werkelijk vriendschap ontstaan is. Deze voorspoed duurde echter kort. Britannicus werd door Nero vergiftigd, de gunstelingen van Narcissus vielen bij de keizerinmoeder, Agrippina, in ongenade, en Vespasianus trok zich met zijnen zoon in het ambtelooze leven terug. Titus was toen veertien jaren oud. Hij bedroefde zich zeer over den dood van Britannicus, maar meer nog over het verlies van de gelegenheid om fortuin te maken, daar zijne eerzucht door zijne grootmoeder Vespasia Polla geweldig was geprikkeld.</p>
<p>Ondertusschen gaf Titus den moed niet op. Hij verzuimde geene van die oefeningen, waardoor men in Rome aanzien kon verwerven. Hij was welgemaakt en sterk van lichaam, en verkreeg groote vaardigheid in het gebruik der wapenen, het paardrijden, het vervaardigen van Latijnsche en Grieksche opstellen en gedichten, het spreken voor de vuist, het zingen en het spelen op den cither. Ook was hij trotsch op zijn schoonschrijven, en verwierf zich eene gevaarlijke bekwaamheid, namelijk die van het nabootsen van het schrift van anderen; zoodat hij zich eens liet ontvallen, dat hij, als hij wilde, best in staat zou wezen om handteekeningen na te maken.</p>
<p>Na den dood van Agrippina scheen Vespasianus weder eenigzins vooruit te komen, want hij werd als proconsul naar Afrika gezonden; doch maakte aldaar geen fortuin, en verviel later nogmaals in ongenade, doordien hij eens in slaap viel, terwijl Nero zong. Titus, die zich ondertusschen in het leger in Germanië en Britannië had onderscheiden, werd door den tegenspoed zijns vaders genoodzaakt zich terug te trekken en zocht zich in Rome als pleitbezorger te onderhouden, terwijl Vespasianus ondertusschen, vol vrees voor Nero, een klein provinciestadje had opgezocht, om zich aldaar te verbergen. Het schijnt wel, dat Nero dit toeliet, omdat hij Vespasianus beneden zijne gramschap achtte, en ook wel wist, dat hij, door hem te laten veroordeelen en zijne bezittingen verbeurd te verklaren, weinig kon winnen.</p>
<p>Ondertusschen had Nero Vespasianus niet vergeten. Hij had genoeg bemerkt, dat deze als krijgsbevelhebber en stadhouder eener provincie te gebruiken was, maar vreesde van hem geen opstand, daar hij gezien had, hoe bevreesd Vespasianus was voor zijne keizerlijke ongenade. Toen dus de opstand der Joden langer duurde dan hij verwacht had, en Cestius Gallus zelfs door
<pb n="71"/>hen geslagen was, zocht hij iemand, wien hij het bevel over de troepen in Judéa kon opdragen, zonder vrees te koesteren, dat deze die gelegenheid tot zelfverheffing zou gebruiken, en hield Vespasianus voor den geschikten man. Dit oordeel van Nero was niet onjuist, want zonder Titus ware Vespasianus nimmer op de gedachte gekomen, om zelf keizer te worden. Vespasianus werd dus tot bevelhebber der troepen in Judéa aangesteld, en Titus werd hem als onderbevelhebber toegevoegd. Wij willen thans de bijzonderheden van dien oorlog niet vermelden; maar alleen opmerken, dat Titus zich daarin door dapperheid onderscheidde, zóó zelfs, dat eens zijn paard onder hem gedood werd, en hij bij eene bestorming door eenen uit een werptuig geslingerden steen eene zware wonde bekwam. Hij begreep, dat oorlogsroem een uitstekend middel was, om zich te onderscheiden, en dat de Romeinsche legers een kostelijk werktuig waren voor hem, die ze tot zijne eigene verheffing wist te gebruiken.</p>
<p>Toen Nero gevallen en Galba keizer geworden was, begon Titus, die Galba vroeger gekend had, hoop te koesteren. Hij ging naar Rome, om den nieuwen oppergebieder zijne opwachting te maken; waarschijnlijk tevens met de stille hoop, dat het hem misschien zou gelukken, den kinderloozen grijsaard door vleierij te winnen, zich door hem tot zoon te laten aannemen, en alzoo na diens dood keizer te worden. Als elk Romein hechtte ook Titus aan voorteekens. Herhaalde keeren had hij zeer goede voorteekens gehad, die hem grooten voorspoed schenen te voorspellen. Hiertoe behoorde ook eene verminkte overlevering van messiaansche voorspellingen, die aldus tot hem kwamen: dat volgens oude waarzeggers omtrent dezen tijd iemand uit Judea zou voortkomen, om over de wereld te heerschen. Die persoon kon volgens Romeinsche begrippen niemand anders wezen dan een gelukkig generaal, die zich van het leger in Judéa bediende, om den Romeinschen keizerstroon te bemachtigen.</p>
<p>Te Corinthe gekomen vernam Titus, dat Galba vermoord, Otho keizer geworden en Vitellius opgestaan was. Dit alles raakte Vespasianus weinig, want deze deed zijn plicht als legerhoofd, en gehoorzaamde aan de bevelen uit Rome, onverschillig van wien zij kwamen; maar Titus dacht er anders over. Hij begreep, dat het water nu troebel was, en dus de gelegenheid om te visschen aankwam. Eerst ging hij den beroemden tempel van Paphos op het eiland Cyprus bezoeken, en begaf zich toen op-<pb n="72"/>gewonden, althans in schijn, door de goede voorspellingen die hij gekregen had, naar zijnen vader. Deze had nog geen ooren voor zijne plannen, maar Titus wist ondertusschen de soldaten en de hoplieden door allerlei kunsten, waarin hij bijzonder bedreven was, te winnen. Verder zocht hij zich vrienden te maken onder de koningen van het Oosten, en bediende zich daarbij van den invloed en het geld van zijne minnares, de beruchte Berenice, de zuster van Herodes Agrippa II, welbekend uit het rechtsgeding van den apostel Paulus. Deze Berenice was in alle kuiperijen zeer bedreven, doch Titus overtrof haar in bekwaamheid; want ofschoon hij wezenlijk op haar verliefd was, liet hij zich toch niet door haar beheerschen, maar bezigde haar als een bruikbaar werktuig tot zijne eigene verheffing. Hierdoor wist hij onder anderen de koningen van Emesa en Comagene, en zelfs dien der Parthen, tot zijne vrienden te maken, en hulptroepen van hen te bekomen. Dit was evenwel volstrekt uiet genoeg; ook de Romeinsche stadhouders van Egypte en Syrië moesten gewonnen worden; want alles hing van hunne medewerking of tegenwerking af. De stadhouder van Egypte, Tiberius Alexander, was licht te winnen; maar hij was de minst gewichtige der twee. Mucianus, de stadhouder van Syrië was een veel belangrijker persoon. Hij had reeds vele lotwisselingen gehad, was eerst in gunst, toen in ongenade bij Claudius geweest; en bevond zich op het oogenblik in Syrië meer als verbannene dan als stadhouder.
Hij was een man, die tot groote inspanning en krachtsontwikkeling in staat was, doch die tevens veel smaak had in weelde en losbandigheid. Daarenboven stonden zijne geldmiddelen niet best, en was hij bijzonder bekwaam in het winnen van de genegenheid van allen, die onder hem stonden. Het ongeluk wilde, dat Mucianus juist afgunstig was op Vespasianus, omdat deze, en niet hij, met het krijgsbewind in Judéa belast was. En Mucianus had vier legioenen onder zijn bevel, en kon met deze troepen uitvoeren wat hij wilde. Ook had hij een vorstelijk voorkomen, en scheen bijzonder geschikt, om als keizer te pronken; terwijl juist het uiterlijk van Vespasianus veel te wenschen overliet.</p>
<p>Titus wist hier raad op. Hij ging Mucianus opzoeken, en gebruikte alle kunsten van beleefdheid en vleierij, om hem in te pakken. Hij wist hem op te winden voor het denkbeeld, dat hij, die reeds oud was, en geen kinderen had, veel wijzer doen
<pb n="73"/>zou, wanneer hij Vespasianus hielp om keizer te worden, ten einde naderhand van diens gunst, waarop hij dan gegronde aanspraak kon maken, genot te hebben, dan wanneer hij zich zelven al die beslommeringen op den hals haalde.</p>
<p>Het bezwaarlijkste was nu, dat Vespasianus geen verlangen had, om keizer te worden, en zijne soldaten eerst aan Otho en later aan Vitellius trouw had laten zweren. Titus vervaardigde hierop eenen valschen brief van Otho, waarbij deze Vespasianus aanspoorde, om hem op Vitellius te wreken; hij stelde hem al de heerlijkheid van de heerschappij voor en somde de hulpmiddelen op, waarover hij te beschikken had; maar alles te vergeefs. Toen toonde Titus, dat hij niet spoedig wanhoopte. Hij nam zijnen nieuwen vriend Mucianus in den arm, en liet hem opzettelijk uit Syrië overkomen. Mucianus handelde toen eerst in het geheim met Vespasianus en sprak vervolgens tot hem in tegenwoordigheid van de officieren op zulk eene wijs, dat Vespasianus wel gedwongen werd, om, als hij niet wegens oproerigheid wilde aangeklaagd worden, oproer te maken. Toen kwam Titus met profetiën voor den dag, en stookte de soldaten op, om Vespasianus tot keizer uit te roepen; en de opstand barstte los. Geheel het Oosten des rijks was weldra voor Vespasianus gewonnen, en het einde van de zaak was dit, dat Rome door de troepen van Vespasianus ingenomen, en deze tot keizer uitgeroepen werd.</p>
<p>Toen Vespasianus naar Rome ging, bleef Titus in Judéa, om den oorlog voort te zetten. Het is bekend, dat deze met de verwoesting van Jeruzalem eindigde, en dat Titus aan de Joodsche krijgsgevangenen toonde, hoe hij het opnam, wanneer men zich tegen hem verzette. Hij liet er zelfs tweemaal over de tweeduizend bij openbare spelen als zwaardvechters optreden, en behandelde alleen de opperhoofden iets beter, om ze te Rome, bij zijne zegepraal, aan het volk te vertoonen. Dit maakte de gemoederen in Rome ongerust, vooral dewijl Titus Agrippa en zijne zuster Berenice begunstigde, gezanten van Vologeses, den koning der Parthen ontving, in Egypte bij de wijding van eenen nieuwen Apis een koninklijk hoofdsiersel droeg, en dus den schijn aannam, alsof hij het voorbeeld van Antonius, den minnaar van Cleopatra, wilde navolgen. Men vreesde eenen burgeroorlog tusschen Vespasianus en Titus, maar Vespasianus zelf wist wel beter. Hij kende zijnen zoon te goed, en wist, dat deze liever goedschiks over het geheele rijk dan kwaadschiks over de helft
<pb n="74"/>zou regeeren. Toen dus Titus te Brundusium landde, ging Vespasianus hem te gemoet, Titus riep: ‘Vader hier ben ik!’ en zij ontmoetten elkander als de beste vrienden.</p>
<p>Vespasianus had ondertusschen zuinig en bedaard, doch zonder glans geregeerd. Hij was afkeerig van weelde en overdaad, en na het wanbestuur van Nero en de daarop gevolgde burgeroorlogen was een gierige keizer voor Rome zeer weldadig; ofschoon het niet te loochenen valt, dat de kieschheid bij de finantieele maatregelen van Vespasianus wel eens vergeten werd. Titus deed dadelijk zijn uiterste best, om den glans des keizerrijks te verhoogen. Hij wist zijnen vader over te halen, om de waardigheid van volkstribuun, waardoor hij onschendbaar werd, aan te nemen: en zorgde, dat hij dezelfde waardigheid verkreeg, zoodat hij tot ambtgenoot van zijnen vader verheven werd. Hij zat dan ook bij plechtige gelegenheden naast Vespasianus, en wist dezen te bewegen, om cene plechtige zegepraal, die eenen geheelen dag duurde, ter eere van de verovering van Jeruzalem te vieren; waarbij vader en zoon op denzelfden wagen reden, en de eerste zich herhaaldelijk het zweet afveegde, en tusschen de tanden bromde: ‘ik ben toch eigenlijk gek. Het is mijn eigen schuld.’ Vespasianus werd door Titus beheerscht, en bepaalde zich hoofdzakelijk bij de administratie en de geldmiddelen, waarin Titus geen behagen schepte, terwijl hij de eigenlijke politiek aan Titus overliet. Politiek beteekent hier vooral het verheffen van het nieuwe stamhuis door allerlei kunsten, waar Vespasianus in wendig mee lachte, zoodat hij zelfs, toen hij merkte, dat hij ging sterven, en zich herinnerde, dat gestorvene keizers vergood werden, spottend zeide: ‘ik gevoel dat ik een god word.’</p>
<p>Terwijl Titus nog ambtgenoot zijns vaders was, streefde hij naar drie dingen; namelijk, zijne voorgangers te verduisteren, zich zelven te doen schitteren, en vrees in te boezemen. Vooral dit laatste gelukte hem bijzonder goed.</p>
<p>Onder zijne voorgangers, die hij wilde verduisteren, kwam inzonderheid Nero in aanmerking; want deze was, niettegenstaande al zijne gruwelen, nog steeds bemind bij het Romeinsche gemeen, dat onder zijne regeering veel vermaak genoten had, en zich de mishandeling der aanzienlijke heden niet aantrok, ja die wellicht gaarne zag. Titus was naijverig op Nero. Daarom werd het paleis van Nero afgebroken, het standbeeld van Nero werd in een beeld van den Zonnegod veranderd, en dit werd gebezigd
<pb n="75"/>tot versiering van de Via Sacra (Heilige weg), die voortaan onder den triomfboog, welke nog de triomfboog van Titus heet, zou doorloopen. Verder werd het veld tusschen den Coelischen en den Esquilinischen heuvel drooggemaakt, en daarop werd een geweldig groot amphitheater gebouwd, waarvan de puinhoopen nog tegenwoordig onder den naam van Colosseum bekend zijn. Vooral dit laatste moest aan de op schouwspelen verzotte Romeinen behagen.</p>
<p>Bovendien liet hij op de plaats van het gouden huis van Nero eenen tempel van den Vrede stichten, waarin ten gerieve van het publiek eene groote menigte schilderijen en standbeelden uit het paleis van Nero ten toon gesteld, eene openbare bibliotheek gesticht, en ook geld van partikulieren bewaard werd. Het behoeft nauwlijks gezegd te worden, dat in dien tempel de in Jeruzalem buit gemaakte kostbaarheden en de beeldtenissen van Vespasianus en Titus eene voorname plaats innamen. Om nu wat nog van het gouden huis over was des te beter te doen verdwijnen, liet Titus daar boven op een groot, voor het publiek toegankelijk badhuis bouwen, waaraan de naam van de Baden van Titus gegeven is. Zelfs liet Titus eenen tempel ter eere van den onnoozelen keizer Claudius, die door Agrippina begonnen, maar door Nero afgebroken was, weder oprichten, en daarin een standbeeld van zijnen ouden, door Nero vergiftigden vriend Britannicus plaatsen.</p>
<p>Niettegenstaande al deze maatregelen zou Titus zijn doel niet bereikt hebben, wanneer hij niet bereid was geweest, om alles aan zijne heerschzucht te offeren. Zijne beminde Berenice was hem naar Rome gevolgd. Zij was daar door Vespasianus goed ontvangen en Titus had zijne minnarijen met haar weder aangeknoopt. Dit ergerde de Romeinen, die alles verdragen konden, behalve het denkbeeld, dat zij van eene vreemde, en nog wel eene Joodsche, prinses afhankelijk zouden zijn. Een keizer van Rome kon doen wat hij wilde, mits hij de vooroordeelen des volks eerbiedigde; maar hiermede was niet te spotten. Titus merkte dit en Berenice kreeg haar afscheid. Men bedenke echter, dat Berenice niet jong en schoon meer was, zoodat de overwinning, die Titus op zijne zinnelijkheid behaalde, zoo bijzonder groot niet kan genoemd worden. Hij offerde alleen een oud gewordene minnares aan zijne heerschzucht op. Eerst had hij den wijsgeer Diogenes, die hem om Berenice bespot had, la-<pb n="76"/>ten geeselen; en Heras, die hem openlijk om zijne genegenheid voor haar berispt had, laten onthoofden; maar, toen zelfs deze wreedheden niet baatten, moest zij vertrekken.</p>
<p>Nu volgt het ergste gedeelte van de maatregelen door Titus genomen. Hij wilde vrees inboezemen. Wij hebben reeds gezien, hoe hij Diogenes en Heras strafte; maar hierbij bleef het niet. Niet alleen, dat hij op de staatstukken zijne onderteekening naast die zijns vaders plaatste, zich jaarlijks tot consul, soms tot censor, voor zijn leven tot volkstribuun en tot priester deed benoemen; hij maakte zich tevens tot bevelhebber over de praetoriaansche lijfwacht, en gebruikte deze om personen, op welke hij verbitterd was, uit den weg te ruimen. Als hij iemand wilde doen sterven, dan liet hij door omgekochte lieden, hetzij uit de lijfwacht, hetzij uit het volk, hunnen dood eischen, en dan deed hij ze, om den wensch des Romeinschen volks (!) te vervullen, om hals brengen. Hij liet Cecina vermoorden, nadat deze bij hem het middagmaal gebruikt had, en vertoonde naderhand een door Cecina geschreven stuk, waarin een plan van samenzwering was ontwikkeld; doch het is zeer waarschijnlijk, dat Titus, die zoo bedreven was in het namaken van het schrift van anderen, dit stuk zelf had vervaardigd. Hij overreedde Vespanianus, die reeds medelijden begon te koesteren, om Sabinus en Eponina te doen dooden, ofschoon de eerste, die vroeger te vergeefs gepoogd had keizer te worden, zich reeds negen jaren uit vrees in eene graftombe had verborgen gehouden, en zijne vrouw hem aldaar met verwonderlijke trouw had vergezeld. Noch de gebeden van Eponina, noch het gezicht harer kleine kinderen konden Titus vermurwen. Ook Helvidius Priscus werd op last van Titus omgebracht, en wel tegen den zin van Vespasianus, die hem wilde begenadigen, doch door Titus voorkomen werd. De reden was deze, dat Helvidius Priscus een voornaam aanhanger was der Stoicijnsche wijsbegeerte, en dat de aanhangers dezer leer republikeinsche gevoelens koesterden. Hierop werden de overige wijsgeeren uit Rome verbannen.</p>
<p>Verder wist Titus zich door handel in posten en gunstbewijzen te verrijken, deed dit op zóó groote schaal, dat hij eenen belangrijken schat verzamelde, gaf allerlosbandigste feesten, en maakte het zóó, dat alle beschaafde en bemiddelde menschen voor hem sidderden, en ieder onderstelde, dat hij als Nero zou regeeren. Men noemde hem den kalen Nero, vreesde en haatte
<pb n="77"/>hem, en verwachtte met angst het oogenblik, waarop hij door den dood zijns vaders alleen heer en meester van het Romeinsche rijk zou worden.</p>
<p>Dikwijls handelen vorsten, die op het punt zijn, om de oppermacht in handen te krijgen, als verliefden, die slechts hunne goede zijde vertoonen; zij doen al hun best, om de genegenheid des volks te verwerven; zij bootsen deugden na, die zij niet bezitten; zij bezweren, dat zij de gerechtigheid, ja zelfs de vrijheid, liefhebben. Eenmaal gekroond zijnde vergeten zij hunne beloften even gemakkelijk als zij ze gedaan hadden; en ongelukkig diegenen, welke ze hun herinneren! Zóó handelde Titus evenwel niet. Hij had de rol omgekeerd.</p>
<p>Weinig vorsten waren bij hunne komst op den troon meer gevreesd en gehaat; er zijn er geen geweest, die spoediger algemeen bemind werden. Indien Titus een onervaren kind geweest ware, dan kon men gelooven, dat het genoegen van het heerschen hem veranderd had. Dan zou door eene hoogst zeldzame werking het keizerlijke purper hem evenzeer goed gemaakt hebben, als het den jongen Caligula gek, en den teederen Nero tot een monster maakte; maar Titus was achtendertig jaren, was gewoon te bevelen, met staatszaken vertrouwd, verzadigd van eerbewijzen. Hij kan dus geen speelbal geweest zijn eener onvoorziene opwinding. Het is duidelijk, dat hij een masker aannam, of er een wegwierp. Hij heeft òf met opzet ondeugden vertoond, òf deugden gehuicheld, die hij niet bezat. Hij, die zoo goed schrift kon namaken, heeft òf vóór òf na zijne komst op den troon een valsch karakter aangenomen. Welke der beide personen is nu de natuurlijke? Welke is het voortbrengsel eener opzettelijk volgehoudene kunst? Dit raadsel heeft Titus ter oplossing aan de nakomelingschap nagelaten.</p>
<p>Het is hiertoe vooral noodig zich een duidelijk denkbeeld van het karakter van Titus te vormen. De geschiedschrijvers vermelden wel, dat hij in zijne jeugd aanvallig en beminnelijk was, maar van zijn karakter zeggen zij niets; alsof dit eerst van lieverlede moest aan het licht komen. Om hem te leeren kennen is het nuttiger de afbeeldsels, die van hem bestaan, te raadplegen. De penningen, waarop zijne heeldtenis voorkomt, geven van Titus twee verschillende voorstellingen. Volgens de ééne gelijkt hij veel op Vespasianus; de graveerder heeft hier duidelijk een bepaalden last gehad, en heeft het meest aan het denkbeeld
<pb n="78"/>van dynastie gehecht; evenals de opvolgers van Augustus, die niets van zijn bloed hadden, van de kunstenaars eene gelijkenis op Augustus, als het ware eenen famielietrek, gekregen hebben, zoo kwam het den vervaardigers dier penningen ook passend voor, dat de opvolger van Vespasianus de trekken zijns vaders vertoonde, hetgeen niet eens zoo onwaarschijnlijk was. De tweede voorstelling is vrijer, meer persoonlijk, meer origineel; dit is klaarblijkelijk de ware Titus, afgebeeld zonder dat staatkundige redenen zijne trekken deden veranderen. In de standbeelden is hetzelfde verschil. Het standbeeld van het Vaticaan en dat van het muséum van Keulen herinneren aan Vespasianus; maar het groote borstbeeld, het standbeeld en het borstbeeld met het versierde harnas, die zich in de Louvre bevinden, komen met penningen van de tweede soort overeen. Het bronzen borstbeeld, dat vroeger in het paleis van Richelieu bewaard werd, en later naar het Louvre is overgebracht, vertoont dezelfde trekken, alleen wat scherper geteekend; hetgeen aan de wijze van bewerking schijnt te liggen. Wanneer men nu al die met elkander overeenkomende afbeeldsels beschouwt, dan kan men zich daaruit eene voorstelling van het uiterlijk voorkomen van Titus vormen, en hieruit zijn karakter bij gissing opmaken. Hij heeft op al die afbeeldsels een gewelfd voorhoofd vol rimpels, waaruit inspanning van geest blijkt. De oogen zijn groot en ver van elkander geplaatst, en vertoonen eene opzettelijke vriendelijkheid. De mond en de lippen vertoonen eveneens vriendelijke trekken; de kin is minder smal dan die van Vespasianus. De hals is dik en krachtig, als van eenen stier, men ziet er het temperament in van iemand, die het leven geniet. De hairen zijn kort; vele platte lokken liggen tegen het hoofd aan. Het aangezicht is vol, een weinig lomp en breed. De uitdrukking is gemakkelijk, beminnelijk, innemend; zij verwekt een vermoeden van oprechtheid en zachtzinnigheid, van toegevendheid vereenigd met
natuurlijke of verworvene goedheid. Eindelijk is de vorm in zijn geheel genomen niet aristokratisch, maar plebejisch; hij doet meer aan eenen herder uit de Appenijnen dan aan eenen keizer denken; ja hij is veel meer Gallisch dan Romeinsch; hetgeen trouwens niet kan bevreemden, daar de Flaviërs uit Gallia Cisalpina afkomstig waren. Het heerschende karakter is vasthoudendheid, hardnekkig najagen van een hepaald oogmerk, geen boosaardigheid of wreedheid. Uit deze trekken kan men
<pb n="79"/>afleiden, dat de ziel van Titus oorspronkelijk zachtzinnig was, en slechts door de werking van den wil is ingespannen, dat zij tot het kwaad gebracht is door berekening, en door een overwegend belang tot misdaad is gekomen. Zij werd beheerscht door eenen hartstocht, die van buiten was opgewekt, en wel vooral door zijne opvoeding in de verpeste lucht van het hof van Claudius; eenen hartstocht, die door zijne hevigheid de geesten van den besten aanleg misvormt, verblindt, onbeschroomd allerlei geweld doet plegen; en ze vrijspreekt door de belofte, dat zij zich boven de menschen en de wetten zullen verheffen. Deze hartstocht is de heerschzucht. Uit heerschzucht heeft Titus voor eenen tijd zijnen goeden aanleg verloochend, en hiertegen strijdende ondeugden aangenomen of voorgewend, hij was goed, maar heeft zich boosaardig gemaakt. Dus is het duidelijk welke zijne staatkunde was; hij heeft Augustus willen navolgen. Augustus heette vroeger Octavianus; Augustus kon goedertieren wezen, omdat Octavianus wreed geweest was; Augustus heeft vrede aan den aardbol gegeven, nadat Octavianus dien met bloed bezoedeld had; Augustus heeft zich des te gemakkelijker kunnen doen liefhebben, naarmate Octavianus meer gehaat was. Titus heeft zich met groote veinzerij en volharding een dergelijk plan van leven gevormd. Hij heeft zich voorgenomen niets te ontzien en zijne heerschappij tot elken prijs te grondvesten, zoolang Vespasianus leefde, en zich welwillend te toonen en de wereld door zijne weldaden te verbazen, zoodra hij alléén heer en meester zijn zou. Het plan, dat door de omstandigheden en door Livia langzamerhand aan Augustus werd opgedrongen, vormde Titus voor zich als eene schrander bedachte tooneelvertooning, waarvan de goede uitslag onfeilbaar was. Kon hij beter doen dan den stichter van het keizerrijk na te volgen, terwijl bij zelf eene dynastie wilde stichten? Is zulk eene nabootsing niet uitstekend, om zich van een rijk meester te maken? De volken
zijn dwaas genoeg, om zich even als het wild telkens in dezelfde strikken te laten vangen. Zóó werd de staatsgreep eene tooneelkunstenarij.</p>
<p>Waarschijnlijk deed het plan, om eerst Octavianus en dan Augustus na te volgen; om eerst doodvonnissen te doen uitvoeren, ten einde later zonder gevaar edelmoedig te wezen; om de Romeinen eerst bevreesd te maken, ten einde hun naderhand des te meer genegenheid in te boezemen, het beleg van Jeruzalem verhaasten. Gedurende het oponthoud der belegering
<pb n="80"/>bedacht Titus, wiens gedachten te Rome waren, die handelwijs, welke hem geschikt voorkwam, om de heerschappij niet alleen voor het oogenblik te versterken maar ze ook in zijne familie te vestigen. Strengheid, verkrachting der wetten, gewelddadigheid moesten evenzeer de dynastie bevoordeelen; mits zij met oordeel gebezigd, en met overleg weer afgelegd werden. De verstrooiing der Joden was eene waarschuwing voor de Romeinen, evenals de naam Julia, door Titus gegeven aan de dochter, die hem op den dag der verovering geboren werd, eene herinnering schijnt te wezen aan den verschrikkelijken Octavianus. De kunst was niet gelegen in het uitvinden van deze handelwijs, die slechts eene nabootsing was van een vroeger voorbeeld; maar in de volharding, waarmede hij deze gedragslijn acht jaren lang volgde. Gedurende acht jaren is Titus zich gelijk gebleven; niemand kon hem doorgronden; hij schijnt zelfs zijnen vader misleid te hebben; hij schepte er behagen in om de vrees en den afkeer rondom zich aan te kweeken; met geduld den dag verbeidende, waarop hij alles zou goedmaken. Als een kunstenaar wist hij met dissonnanten te goochelen. Hij speelde een veilig spel, want hij schonk geene vergiffenis aan zijne tegenstanders, dat is aan zijne onderdanen, voordat hij ze tot krachtelooze slaven gemaakt had.</p>
<p>Dadelijk bij het begin der regeering werd deze gedragslijn verlaten, en een nieuwe vorst vertoonde zich. De slechte vrienden moesten voor deugdzame lieden wijken, de slemppartijen voor deftige maaltijden, de losbandigheden voor deugden, de strengheid voor onbegrensde toegevendheid, de doodvonnissen voor gunstbewijzen. Toen hij slechts priester was, had Titus zijne handen met bloed bezoedeld; toen hij hoogepriester werd, zwoer hij ze rein te zullen bewaren. Hij had vroeger de verklikkers toegelaten, nu liet hij ze plotseling grijpen, op het forum geeselen, in het amphitheater ten toon stellen, als slaven verkoopen, naar de ongezondste eilanden vervoeren. Hij bevestigde door één enkel besluit al de gunstbewijzen zijner voorgangers, hetgeen voorheen niet gebruikelijk was, liet alle verzoekers zonder onderscheid bij zich komen, stond smeekgebeden toe zonder ze te onderzoeken, beloofde meer dan hij kon houden, maar liet niemand zonder hoop van zich gaan, en was de uitvinder dier vermaarde spreekwijze: ‘mijne vrienden, ik heb eenen dag verloren!’ namelijk omdat hij dien dag geene gunst had kunnen bewijzen. Het geval wilde, dat twee patriciërs van eenen aanslag
<pb n="81"/>op het keizerrijk beschuldigd werden. Wie deze patriciërs waren is onbekend; maar dat zij werkelijk eenen aanslag gesmeed hadden, moet men wel gelooven, omdat de keizer zich haastte hun genade te bewijzen, hunne moeders door eene boodschap gerust te stellen, hen bij zich ter maaltijd te noodigen, hen met zich naar het amphitheater te nemen, en hun de zwaarden der zwaardvechters in handen te geven, om die te onderzoeken. Dit heeft veel van eene overdrevene nabootsing van het geval van Cinna.</p>
<p>Deze gedaanteverwisseling deed eene verbazende uitwerking. Rome was verbijsterd. De verwondering en de plotselinge ontspanning der gemoederen verdubbelde de opgewondenbeid. De vreugd werd des te grooter, naar mate men meer vrees gekoesterd had. Het was als aanschouwde men het blauw des hemels na een onweder.</p>
<p>Het geluk, dat Titus verspreidde, deed ook hemzelven zijne uitwerking gevoelen. De algemeene geestvervoering werkte op hem terug; hij had haar voortgebracht, hij ondervond ze zelf. Het genot van bemind te worden, nadat hij gehaat geweest was, overtrof zijne verwachting. Zijne lang verkrachte natuur hernam hare rechten; de overmaat van inspanning werd door overmaat van ontspanning gevolgd, en wat berekening geweest was, werd hartstocht. De toegevendheid werd zwakheid, de edelmoedigheid verkwisting, de inschikkelijkheid nalatigheid, de weldadigheid razernij van geven. De keizer kende geene maat, geene beperking of behoedzaamheid meer; het was eene voortdurende dronkenschap van milddadigheid en goedertierenheid. De schatkist bleef open, en werd door de onwaardigsten geplunderd; de teugels van den staat hingen slap; de zaken werden verwaarloosd; de hoofden der administratie sloten hunne hand, de rechters hunne oogen. Het waren voortdurend feesten, schouwspelen, vreugdebedrijven. De openbare, op de fondamenten van het gouden huis gebouwde baden werden geopend; de menigte werd gestreeld, toen zij haren heer in hare tegenwoordigheid zag baden. Het Colosséum werd door honderd dagen durende spelen ingewijd, gedurende welke 9000 wilde beesten, en zwaardvechters naar evenredigheid, werden ten beste gegeven; kraanvogels, vrouwen, olifanten kwamen in het strijdperk; de loterijen en uitdeelingen werden vermenigvuldigd; het volk stelde de wet; dagelijks werd het gevraagd, wat het tegen den volgenden dag verlangde; Titus spoorde het zelfs aan, om vrijelijk zijne wen-<pb n="82"/>schen uit te spreken, die zorgvuldig werden opgevolgd. De levendigheid dezer aandoeningen schijnt zelfs de gezondheid van Titus aangetast te hebben; hare herhaling bracht zijn zenuwgestel in verwarring; de vermenigvuldigde schokken en uitstortingen eener ziel, welke de gewoonte van zelfbedwang verloren had, verwekten eene ziekelijke gevoeligheid. Zwaarmoedigheid en onleschbare dorst naar medegevoel
zijn insgelijks teekenen van dezelfde kwaal. Het is moeielijk anders de tranen, door eenen keizer in de kracht van zijn leven al te gemakkelijk vergoten, te verklaren. Zijn broeder Domitianus trachtte bijna openlijk de legers op te ruien en het hof te onvluchten; Titus, die geene zonen had, nam hem telkens onder vier oogen, redeneerde met hem, beloofde hem de opvolging, en eindigde met in tranen weg te smelten. Midden in het Colosséum, in tegenwoordigheid van zevenentachtigduizend toeschouwers, zag men hem gedurende de laatste dagen der spelen in tranen uitbarsten, zijne droefheid had geene aanleiding; de tranen, die hem ontvloeiden, waren hem zelven onverklaarbaar; geen schouwspel was meer geschikt, om de aanwezigen te verbazen, niets was minder Romeinsch dan deze zenuwachtige aandoening; niets kon beter bewijzen, dat zijn gestel uitgeput was, en zijne hersenen verzwakt waren. Inderdaad vertrok Titus kort daarop naar het kleine Sabijnsche landgoed, waar zijn vader gestorven was; hij was droefgeestig; op de eerste pleisterplaats kreeg hij de koorts; hij moest zijne reis in eene draagkoets voortzetten. Men zegt, dat hij de gordijnen openschoof, den hemel aanzag, de goden beschuldigde en zich beklaagde, dat hij zóó vroeg moest sterven, zonder dat hij dit verdiende. Hij voegde er bij, dat hij maar ééne daad verricht had, die hem berouwde; maar welke dit was, verzweeg hij. Welke daad hij bedoelde, kan niemand zeggen, en het is vruchteloos er naar te gissen; maar zeker is het, dat de schuldbelijdenis van Titus zeer kort en zijn geweten zeer inschikkelijk was. Hoe weinig wij ook van zijn vorig leven weten, wij vinden er vrij wat meer dan ééne daad in, die aanleiding tot zelfverwijt moest geven. Zijn einde was treurig. Domitianus, die verdacht werd, hem vergiftigd te hebben, wachtte niet eens, totdat hij den geest had gegeven in een bad van sneeuw, waarin de geneesheer hem, om zoo mogelijk reactie te weeg te brengen, had
doen plaatsen; hij sprong te paard en rende naar Rome, om zich van de heerschappij meester te maken.</p>
<pb n="83"/>
<p>Titus was onbillijk, toen hij de goden beschuldigde. De grootste weldaad, die hij had kunnen vragen, was een vroegtijdige dood. Hij trad bij tijds af, vóór de krisis, misschien vóór de schipbreuk. Hij had twee jaren, twee maanden en twintig dagen geregeerd; maar indien de proef langer geduurd had, dan is het zeer de vraag, of hij ze goed zou hebben doorgestaan. Caligula had zich ook in het eerst algemeen doen beminnen, Nero had Rome gedurende vijf jaren gelukkig gemaakt. Domitianus de opvolger van Titus, zou hem gedurende twee jaren in zachtzinnigheid en weldadigheid gelijken, voordat hij in eenen dwingeland veranderde. Dezelfde Domitianus, die zeker geen gebrek aan schranderheid had, zeide van zijnen broeder: dat hij meer gelukkig dan deugdzaam geweest was; waarmede hij zeker te kennen gaf, dat Titus niet lang genoeg geleefd had, om de klip te bereiken, die door het noodlot op de baan der despoten geplaatst is. Inderdaad heeft elke nieuwe regeering hare wittebroodsweken, gedurende welke de opgewondenheid het hart welwillend, en de inspanning gemakkelijk maakt. Van lieverlede bekoelt de geestdrift, wordt de zwaarte der verantwoordelijkheid minder gevoeld, verdwijnt de begeerte om te behagen, ontwaakt het ongeduld, verliest de wil zijne kracht en de hartstochten hunnen teugel, en komt er eene onvermijdelijke kloof tusschen den vorst en zijn volk. Van verschillende kanten ontstaan er verdenkingen, lasteringen, verraderijen; dan worden de ongelukkigen, die met de oppermacht bekleed zijn, noodzakelijk slechter; naarmate hun natuurlijk karakter is, worden zij verbitterd of verslapt, streng of nalatig, roepen zij beulen of werpen zij zich in de armen van vermetele schurken die hun raad geven; als zij sterk zijn, worden zij tijgers; als zij zwak zijn, worden zij blatende lammeren, die door de vrees tot wreedheid genoopt worden. Claudius heeft meer bloed vergoten dan Tiberius; zijne gunstelingen hebben meer kwaad gedaan dan Nero. Te Rome was
de voorname vraag voor al de keizers die van het geld. Zoolang de schatkist vol was, konden zij tegelijk hunne begeerten en die der menigte vervullen. Zoodra hunne schatkist ledig werd, waren de belastingen niet meer voldoende, om die te vullen; dan moesten zij hunne toevlucht nemen tot geldboeten, verbeurdverklaringen, aanmoediging van verklikkers, misdaden. Vespasianus had door zeer onkiesche middelen stapels goud verzameld, opdat Titus daarmede kon schitteren en zijne heerschappij bevestigen. Dit goud
<pb n="84"/>was evenwel niet onuitputtelijk. Gedurende twee jaren bleven de geldkisten van den Palatinus open voor ieder, die zijne hand uitstrekte; gedurende twee jaren konden zij voorzien in bestudeerde verkwistingen; doch weldra kwamen er onvoorziene uitgaven, die den afgrond, waarin de schatten verzonken, dieper maakten. Algemeene rampen, de uitbarsting van den Vesuvius, een brand, die een gedeelte van Rome verteerde, de pest maakten de bressen steeds grooter. Titus betoonde eene vaderlijke zorgvuldigheid en meewarigheid; maar hij had reeds geene middelen meer, om zooveel rampen te herstellen. Hij moest ter opbouwing van de verwoeste steden in Campanië beslag leggen op de goederen van die slachtoffers, die geen erfgenamen nalieten; hij moest het aan zijne opvolgers over laten de meeste gebouwen van het veld van Mars, die verbrand waren, weer op te richten; maar voor de pestzieken werden geene geneesmiddelen, processies, openbare gebeden gespaard; ondertusschen werd de keizerlijke schatkist voortdurend minder gevuld. Indien Titus nog drie jaren langer geregeerd had, dan zou hij gestaan hebben voor uitputting van geldmiddelen, onverzadelijke hovelingen, eene hongerige menigte, eischen en behoeften zonder naam of aantal, die het keizerrijk had doen geboren worden, die de keizer alleen moest vervullen. Dan vertoonden zich doodvonnissen en verbeurdverklaringen als eene onvermijdelijke noodzakelijkheid. Titus kende deze helling, hij was er vrijwillig af en weer opgeklommen, ten einde de bewondering der menschen te verwerven; misschien ware hij nog sneller dan een ander naar beneden gestort, wanneer de onvermijdelijke loop der gebeurtenissen hem er weder op gebracht bad. De dood, die hem wegnam, toen hij nog rijk, welwillend en bemind was, was een geschenk der goden; daardoor is hij aan het gevaar onttrokken, is zijn roem behouden gebleven, is hij bewaard voor de rampzalige razernij, die gewoonlijk den ouderdom der despoten vergiftigt. Toen hij de gordijnen van
zijne draagkoets opende, om de goden te beschuldigen, had hij ze veeleer met vreugdetranen moeten danken; tenzij men aanneme, dat hij ook hier eene valsche rol gespeeld heeft, en dat hij zichzelven heeft vergiftigd, om aan het bankroet te ontkomen, dat hij door zijne dwaze verkwisting onvermijdelijk gemaakt had.</p></div>
<div type="chapter">
<interpGrp>
<interp type="primair" value="mane004"/>
<interp type="primair" value="18710800"/>
</interpGrp>
<pb n="85"/>
<head rend="h3">Het fetisisme.
<lb/>Door Dr. W.C. van Manen<note n="*)" place="foot">Vervolg en slot van blz. 38.</note>.</head>
<head rend="h4">V.</head>
<p>Ieder voorwerp kan een fetis worden. Een ontwikkelde Indiaan uit Dakota verzekerde: ‘er is niets dat zij niet als een godheid vereeren.’ De negers noemen zulke voorwerpen wongs.</p>
<p>Voor den fetisdienaar is de geheelè natuur bezield. Zelfs steenen worden menschvormig beschouwd. Zij hebben, naar de meening der Laplanders, vaders, moeders, kinderen, en wandelen bij nacht rond. Ovidius was niet de eenige die een gedaanteverwisseling van menschen in steenen kende; volgens de Marianen is de eerste mensch veranderd in een rots, die men als een heiligdom vertoont. Overal vindt men vereering van steenen, bij de oude Germanen, Galliers en Kelten, zoo goed als in Afrika. De kerk der middeleeuwen moest met kracht ijveren tegen het doen van geloften aan steenen. Men bracht ze offers, door ze met wijn en bloed, voornamelijk echter met olie te bestrijken.</p>
<p>Geen volk der oudheid, Grieken en Romeinen niet uitgezonderd, dat geen steenen vereerde. Bij meerdere ontwikkeling verbond men wel de dienst van goden met steenen, die men vroeger afzonderlijk had vereerd. Het heiligdom van Jupiter in Tegea bestond uit een vierkanten, schier ongehouwen steen. Inzonderheid werden meteoren als heilig aangemerkt, dikwerf als geïn-<pb n="86"/>carneerde zonnestralen. Vele wilden houden de steenen voor kinderen der aarde, die insgelijks menschvormig wordt beschouwd. De koning van Ale begaf zich, vóór elke gewichtige onderneming, met zijne reisgenooten in een bosch, hield raad in een gegraven hol en deed het daarna weder zorgvuldig toewerpen, opdat het de geheimen niet zou verraden. De Irokesen en andere Indianen durven nooit op den blooten grond te gaan zitten, omdat zij in de aarde hunne moeder zien.</p>
<p>&nbsp;</p>
<p>Vaak worden de bergen als fetisen vereerd. De natuurmensch beschouwt het als een uitvloeisel van hunnen wil, dat hunne kruinen nu eens in een zee van licht, dan weder in regengevende wolken zijn gehuld en dat de stormwind door hunne scheuren loeit. Het is niet den berggeest, maar den berg zelf, de aardmassa, die men huldigt, doch menschvormig voorgesteld, als beurtelings overgegeven aan toorn en vriendelijker stemming. Men wil hem voor zich innemen en brengt hem daarom geschenken.</p>
<p>Men houde intusschen het onderscheid wel in het oog tusschen een vereering van bergen als fetisen en als zetels van bepaalde, goden. In het laatste geval geldt de vereering niet den berg maar de godheid.</p>
<p>&nbsp;</p>
<p>Talrijk zijn de voorbeelden eener vereering van het water, als bronnen, beeken, rivieren, zeeën. Het zacht kabbelen, heftig bruischen, stroomen en borrelen van het water, stemt tot bewondering en aanbidding, vooral bij den wilde met zijne menschvormige opvatting van alle dingen. Vele volken aan den Niger houden de zijrivieren voor de vrouwen van den mannelijken hoofdstroom. In Akra wierp men een pot in een vijver, dien men voor den bode van alle rivieren in het land aanzag; men bad daarbij, dat de vijver naar andere stroomen en vijvers gaan en water koopen zou; men hoopte dat hij dan, bij zijnen terugkeer, de akkers ruim van water zou voorzien. Vreemdelingen mogen de bron, als hoofdzetel van de levenskracht eener rivier, niet bezoeken. De Esthen vernielden en verbrandden een molen, die Hans Ohm, in 1641, te Sommerpahl in een beek had gezet, omdat zij aan die ontwijding van het heilige water de onvrucht-<pb n="87"/>bare jaren toeschreven, die zij sedert eenige malen hadden gehad. Zij noemden het hun geloof, van de vaderen overgenomen, dat van bronnen, beeken en zeeën goed of slecht weer afhankelijk zijn. - In Afrika, in Amerika en in het noordoosten van Azië worden de rivieren vereerd. Wanneer de Kamtschadalen over een draaikolk moeten varen, werpen zij sierlijk gesneden stukjes hout en tabak daarin, terwijl zij om verschooning voor hunne stoutmoedigheid vragen, hunne vrees belijden en de schuld werpen op de Russen, die er hen toe dwingen. De oude Russen vereerden den Don, Dnieper en Wolga. Van de Mongolen, Alamanen en Perzen wordt hetzelfde medegedeeld. De oude Peruanen beschouwden de zee als de machtigste godheid.</p>
<p>De Kaffers offeren aan de stroomen, ter afwending van ziekten: ingewanden, dieren en gierst. De romeinsche admiraals offerden aan de zee, voordat zij uitzeilden. Nog in de vorige eeuw offerden christenen onder de Grieken aan de rivieren. Turken vonden het natuurlijk, bij een storm, goden en christenen over boord te werpen, om de verbolgen zee te verzoenen. Toen een heftige storm de eerste schipbrug had vernield, liet Xerxes den Hellespont driehonderd slagen toedienen en ketenen daarin zinken. Later offerde hij uit een gouden schaal, die hij, tegelijk met een gouden beker, in het getuchtigde water wierp. Herodotus weet niet, of hij het ter eere van de zon deed, of om den beleedigden Hellespont te verzoenen.</p>
<p>&nbsp;</p>
<p>De negers van Kongo noemen den stormwind ‘het rijpaard van Boonzie.’ Het volk, zegt Grimm, stelt zich hem voor als vraatzuchtig, hongerig wezen, dat zij, door het strooien van meel in de lucht, zoeken te bevredigen. Volgens een russische overlevering zijn de vier winden zonen ééner moeder. In sprookjes en bij oostersche dichters treedt de wind meermalen sprekend en handelend op. De Payagua's in Zuid-Amerika loopen tegen den storm in en dreigen hem met brandende stukken hout, of slaan de lucht met hunne vuisten. In Azië offerden de Tscheremisen, gelijk eens de Grieken en Romeinen, aan de stormen.</p>
<p>De vereering van het vuur - dat geheimzinnige, zichzelf scheppende, rusteloos zich verterende, flikkerende element! - treft men in alle deelen der aarde aan. Hoe moeielijk was het
<pb n="88"/>in den aanvang, vuur te maken en hoe onontbeerlijk was het toch, vooral in koude streken, zoowel voor de eerste behoeften des levens als voor de geringste weelde! Uit die overweging laat het zich gemakkelijk verklaren, waarom overal het heilige vuur zorgvuldig werd brandende gehouden en zijne dienst in het leven van den staat en der burgers ingreep. Vele wilden beschouwen het als een dier, allen zonder onderscheid als een levend wezen. Herodotus verhaalt dit van de Egyptenaren, Cicero van de Romeinen. De Demara's, die tot de onbeschaafdste wilden behooren, nauwelijks tot drie kunnen tellen, en nog geen huwelijk kennen, laten door de dochters hunner hoofden het eeuwig brandende heilige vuur onderhouden, waarvan elke stam die zich denkt te verwijderen, een gedeelte ontvangt. De Sioux noemden zich naar het vuur Potowatomi, d.i. ‘wij maken vuur.’ De Indianen van Muskoge schenken aan het vuur hun hoogsten eeretitel: grootvader. Hunne priesters heeten: vuurmakers. De spil van hun hoofdfeest is de vernieuwing van het vuur, een plechtigheid die bij de Mexikanen om de twee en twintig jaren plaats heeft.</p>
<p>Met de vereering van het vuur, hangt die van den bliksem en den donder nauw samen. Haar vindt men overal, zelfs onder de onbeschaafdste volken. Doch veelal heeten zij het wapen en de stem van den zich verschuilenden god. Symbolen van dezen worden zij op een hoogeren trap van ontwikkeling. Zoo werd er later verband gebracht tusschen Jupiter en donder en bliksem, gelijk tusschen Jehova en het vuur, zooals de verschijningen in het brandende braambosch, op den berg Sinaï en in de vuurkolom, die voor het leger in de woestijn uittrok, duidelijk aanwijzen.</p>
<p>&nbsp;</p>
<p>Jacob Grimm is insgelijks overtuigd, dat de geheele natuur aan het heidendom bezield toeschijnt. Frigg liet, volgens een noordsche mythe, de aarde, de steenen, het water, het vuur, de planten, de dieren, de vogels, de wormen, ja zelfs de als personen voorgestelde ziekten, zweren, dat zij den geliefden god Balder geen kwaad zouden doen. Slechts de jonge mistelplant scheen haar te zwak en te onbeduidend, om ook haar den eed af te nemen. Toen Balder nu later, juist met behulp van deze plant, werd gedood, weende al het geschapene, steenen, planten, dieren en menschen.</p>
<pb n="89"/>
<p>De wasdom en de bloei, het vruchtdragen en verwelken der planten, geven gereede aanleiding, om haar een menschvormig bestaan toe te kennen. Duidelijk komt die voorstelling uit in het volksbijgeloof omtrent den tooverwortel alruin, dien Hippokrates, Xenophon, Plato, Theophastus en anderen als mandagroras hebben vermeld. Hij heeft de gestalte van een mensch, schreit en kermt, wanneer hij wordt opgegraven, zoo ontzettend, dat hij die dit doet, er van sterft. Is hij gelukkig boven den grond gebracht, dan wordt hij met rooden wijn gewasschen, in witte en roode zijde gewikkeld, alle vrijdagen gebaad en bij elke nieuwe maan een nieuw wit hemd hem aangetrokken. Ondervraagd, openbaart hij de toekomst en geheimen; ieder goudstuk dat bij hem overnacht, verdubbelt. Zijn waschwater behoedt huis en vee, die daarmede overgoten zijn, voor ongelukken en schenkt een huwelijkszegen aan de kinderlooze vrouwen, die het hebben gedronken. Op het lijf gedragen, doet hij den man in rechtszaken over zijn tegenstander zegepralen.</p>
<p>De alruin stamt van menschen af; hij groeit uit het in den grond vallende zaad van een onschuldig opgehangen jongeling. Omgekeerd stammen menschen dikwerf van planten af. De Mikronesiërs verhalen, dat de dochter van Tangaloa, ten dage dat de aarde nog woest en onvruchtbaar was, zich in de gestalte eener snip, op een rots kwam nederzetten. Uit den steen sproot een kruipende plant voort en toen zij verwelkte, werden daaruit eerst wormen, vervolgens menschen geboren. Op Damara houdt men de menschen en de grootere dieren voor spruiten van een heiligen boom. Maagdekens werden uit bloemen geboren, Daphne in een laurierboom veranderd.</p>
<p>Onderscheidene boomen worden, op verschillende eilanden van den indischen archipel, als heilig aangemerkt, inzonderheid zulke die door hunnen omvang indruk maken. Dáár zoeken de zieken in Widah genezing. Aan de Zaïre houdt de vorst zijn staats- en familieraad onder den ficus religiosa, een boom die over het algemeen in de geschiedenis der godsdienst een belangrijke rol vervult. In Kongo plant men hem, ter vereering, op alle markten; zijne schors heeft de kracht van een fetis. In het zuiden van Schoa is de boom wodanabe het nationale heiligdom en de groote fetis. In het noorden van Amerika en van Azië komt evenzeer vereering van boomen voor. Toen de wilden in Akadië hun ouden heiligen boom in de zee zagen vallen, voeren
<pb n="90"/>zij hem na om hem te offeren, zoolang er slechts nog iets van de takken was te zien. De Longobarden hadden hun bloedboom, de Germanen hun eikgoden, Arabieren en Perzen huldigden mede de fetisdienst der boomen. De oorspronkelijke vorm, waaronder Aschera werd gediend, was een houten paal; die van Diana op Eubea een stuk ruw hout; die van Juno op Cythera een boomstam, op Samos een eenvoudige plank.</p>
<p>Evenals enkele boomen maakten geheele bosschen, met hunne groene tempelgewelven, slanke reuzenzuilen, geheimzinnig schemerlicht en raadselachtig geritsel der bladeren, een machtigen indruk op het kinderlijk gemoed. Het ritselen der bladeren was het spreken der boomen; zoo leidde men voorspellingen af uit de woorden der heilige eiken van Dodona. Slechts gewijden mochten de heilige bosschen der oude Duitschers binnentreden. Geen boom mocht omgehouwen, geen tak beschadigd worden. De Esthen durven zelfs geen aardbezie plukken, zoover de schaduw der heilige boomen reikt. De Wenden meenden jaarlijks aan sommige bosschen een menschenoffer te moeten brengen.</p>
<p>&nbsp;</p>
<p>Geen godsdienst die de waarde van den zichzelf bewusten mensch, of die der persoonlijkheid, zoo hoog stelt als de christelijke. Zij scheidt den mensch af van, en plaatst hem ver boven de geheele natuur en alle andere schepselen, die hem onderworpen schijnen. De indische godsdiensten zien in de geheele natuur slechts de verschijning van den éénen Brahma, weshalve daar het dier 's menschen deelnemende broeder schijnt te zijn. De onontwikkelde wilde aanschouwt over het algemeen in het dier niet slechts zijns gelijke, maar zijn meerdere. De neger vindt het wezen, leven en werken der dieren zoo raadselachtig en geheimzinnig, dat hij hen beurtelings onder en boven zich plaatst. De Indianen zagen in de dieren de voorvaderen en stamgenooten der menschen, schreven hun verstand, een geheel menschelijke wijze van handelen toe, en soms zelfs een hooger inzicht en bovenmenschelijke krachten, terwijl zij anderen, die niet gevaarlijk waren en geen bijzondere kunstvaardigheid aan den dag legden, met verachting behandelden. Wanneer men zich herinnert, in welken toestand het bewustzijn van den natuurmensch zich bevindt, wordt dit duidelijk.</p>
<pb n="91"/>
<p>Door het bewustzijn van meer of minder voorwerpen, onderscheidt zich het eene schepsel boven het andere. Zoolang de mensch niet meer voorwerpen kent dan het dier, staat zijn bewustzijn niet hooger en kan zijn wil niet verder reiken dan die van het dier, daar de wil zich slechts richt op de voorwerpen, die het bewustzijn toont.</p>
<p>Nu kent de wilde weinig voorwerpen en wel slechts zinnelijke. Hij is daardoor bijkans niet onderscheiden van het dier. De wereld der dieren is ook de zijne. Beider belangen zijn dezelfde. Hun handelen en streven stemmen overeen. De natuurmensch vindt in het dier zichzelf weder, merkt geen onderscheid op en beschouwt hem daarom als zijns gelijke. Bovendien schijnen hem alle dingen menschvormig toe en draagt hij te eerder zijne innerlijke beweegredenen over op zulke schepselen, die hem in hun uitwendig bestaan, doen en streven het meest gelijken.</p>
<p>Lichaamskracht maakt indruk op den natuurmensch. Hij heeft eerbied voor den hoofdman, die met éénen slag den schedel van zijn vijand weet te splijten; wiens geweldige stem, gelijk van zekeren Mongool wordt gezongen, over zeven heuvelen tot de woestijn doordringt; wiens nagels op de klauwen van beeren gelijken; die met zijne handen den sterksten man in stukken scheurt; die gloeiende kolen, op zijn lichaam gevallen, voor muggensteeken hield en doorsliep; of die dagelijks een schaap at en een lederen zak vol melk met brandewijn dronk, zonder dronken te worden. Doch nergens vindt hij zooveel lichaamskracht en vlugheid, gloeienden moed en onbeteugelde woede, als bij de wilde dieren, leeuwen, tijgers, wolven, beeren, olifanten enz. Zij zijn zijne idealen, die hij als zijne beschermgeesten aanneemt. Zij zijn de geweldigen in het land, met de voorhanden wapenen nog niet te keeren; de mensch hangt van hunne genade af. Daarbij voege men nog het grootsche der uitwendige verschijning en den duivelschen gloed, die uit de oogen straalt; en men begrijpt wat diepen indruk de natuurmensch ontvangt van het wilde dier, dat zelfs ons niet onverschillig laat.</p>
<p>Verder vindt de wilde in het dier overleg en verstand, een grootere onverschrokkenheid en meer doorzicht, dan hijzelf bezit, scherpzinnigheid in het opsporen van buit, kunstvaardigheid in het bouwen hunner woningen bij bevers, vogels, bijën. Dat alles steekt te sterker af bij zijne eigene onbeholpenheid.</p>
<p>De sagen der oude Germanen getuigen dan ook van een oor-<pb n="92"/>spronkelijk vriendschappelijk verkeer van menschen en dieren. Zij leefden samen en schenen eenerlei te ervaren. De mensch bespiedde het dier in zijne geheimzinnige eigenschappen en liet het wederkeerig deelnemen aan zijne menschelijke natuur, door hem denk- en spraakvermogen toe te kennen. De laatste grond van het ontstaan der fabelen over dieren, is dat zij menschvormig werden beschouwd. Men vindt dergelijke fabelen dan ook reeds bij Hottentotten en negers. Een der laatsten wierp de beschuldiging, dat zij alle olifanten hadden gedood ter wille van het ivoor, af met de volgende vertelling: neen dat hebben wij niet. De olifanten zagen dat de blanken hunne tanden wilden hebben, doch zij willen ze niet om niet weggeven. Daarom spoedden zij zich naar de kust en verkochten hunne tanden voor brandewijn. Toen zij den brandewijn hadden opgedronken, hadden zij niets meer. De tanden waren weg en de brandewijn ook. Zij raakten allen, in hunnen roes, in vertwijfeling en schoten zich allen dood. Zoo komt het, dat er nu geen meer zijn in Aquapim.</p>
<p>Hoe de menschen zich oorspronkelijk slechts voor het uitwendige, en niet naar hun wezen, van de dieren onderscheiden achtten, blijkt mede uit talrijke sagen. In ouderen tijd konden de menschen draken, gelijk later nog wolven, en wolven menschen worden. Inzonderheid hadden de ijzerwerkers den naam, zich des nachts in wilde dieren te kunnen veranderen en dan menschenvleesch te eten. De Indianen in Oregon houden de bevers voor menschen, die, wegens ongehoorzaamheid, door den grooten geest van gedaante veranderd zijn. Japan werd, wegens echtbreuk, in een zwarten, Flakuitzin, de vrouw, in een witten schorpioen, Jaotl, die buiten een goddelijke volmacht gegaan was, in een sprinkhaan veranderd. Gedrochten als de centauren en sirenen, wijzen mede aan hoe gemakkelijk in de voorstelling van weinig ontwikkelde volken menschen en dieren in elkander loopen.</p>
<p>De Maleiers beschouwen alle dieren, als huns gelijken, en inzonderheid den haai als hun vriend en broeder, omdat hij een zeeroover is, even als zij. Op de oost-indische eilanden heerscht het geloof, dat de vrouwen soms niet enkel aan jongens en meisjes, maar ook aan krokodillen het leven schenken, die dan niet gedood, maar met zorg naar een vijver worden gebracht. Vele inlanders hebben zulke broeders onder de krokodillen, die zij als hunne bloedverwanten erkennen en op geenerlei wijze durven beleedigen. Uit het huwelijk van Cenresi en Kadroma,
<pb n="93"/>twee apen, stamde de geheele bevolking van Tibet af; de betrokken personen beroemden zich daarop. De Aleuten doen alle menschen van een hond afstammen en zeggen dat de eerste menschen nog hondenpooten hadden. Anderen verklaren hetzelfde van een arend, van een wolf, van een raaf, of van een menschgeworden snip, die met de dochter van een bever huwde. Bij de Peruanen gelooven sommigen, dat zij van bergen, bronnen, stroomen, zeeën, anderen dat zij van leeuwen, tijgers, arenden, gieren afkomstig zijn. In Afrika zien velen krokodillen, slangen en hyena's voor hunne stamouders aan.</p>
<p>Omgekeerd stammen vele dieren van menschen af. Zoo in Akra de apen, als menschen die bij de schepping verongelukt zijn. Bij de Irokesen werd een mensch, die zich, ondanks zeer sterken honger, van menschenvleesch had onthouden, tot belooning in een bever veranderd; dat is de oorsprong der bevers. - De zielen der dieren zijn mede onsterfelijk; zij gaan over in menschen, gelijk zielen van menschen in dieren. Bij het verslinden van lijken worden de zielen tegelijkertijd in het roofdier opgenomen. Daarom zien de Kaffers met godsdienstigen schroom op tegen de wolven, aan wie zij hunne dooden overgeven.</p>
<p>Hoe de natuurmensch dikwerf aan de groote dieren meer verstand toekent dan aan zichzelf, blijkt uit het voorbeeld van den Indiaan, die verklaarde, dat hij de bevers en de blanken voor de knapste lieden hield. Vele wilden gelooven, dat de apen wel spreken kunnen, maar het niet doen, om niet aan den arbeid gezet te worden. De honden spreken niet meer, sedert zij uit trotschheid besloten te zwijgen, toen de nakomelingen van den god Kutka hen voorbíjtrokken, zonder op hunne vragen te antwoorden. Vreemdelingen worden nog slechts door hen aangeblaft d.i. gevraagd: wie zij zijn en vanwaar zij komen. Zóó vertellen de Kamtschadalen. De Indianen van Chippeway laten de wereld door een vogel geschapen zijn. Over het algemeen gaan de vogels voor bijzonder wijs door, ook bij de oude Duitschers, Grieken en Romeinen. De uil is een der grootste weldoeners van de menschen, naar het oordeel der Indianen, en de koning der slangen. De Zend-Avesta noemt vier heilige vogels als beschermers van de aarde en alle daar levende wezens. De Turken en Arabieren zeggen van de kat, dat zij over de wet van Mahomed nadenkt en met de geloovigen in het paradijs zal komen; van het paard, dat het in den Koran leest.</p>
<pb n="94"/>
<p>Na het gezegde, moet ieder de vereering van dieren als fetisen niet slechts verklaarbaar, maar bij den natuurmensch onvermijdelijk achten. In Afrika wordt de olifant geheel als een hooger wezen behandeld. Uit achting voor zijn verstand, eten de Kaffers niet van zijn vleesch, terwijl zij hem verjagen met de woorden: ‘dood ons niet, groote hoofdman, vertreed ons niet, groote hoofdman!’ In Dahomey is hij de nationale ‘groote fetis.’ De koningen van Siam reden voorheen op witte olifanten; deze gewoonte werd afgeschaft, omdat de olifant een even groot heer is als de koning. De leeuw vereert men in Arabië, den tijger in Oost-Indië, de hyena in Akra. Aan de Kaap de Goede Hoop durft men den luipaard niet dooden, zelfs niet wanneer hij vrouwen en kinderen om het leven brengt. De negers in het westen van Afrika vereeren hoofdzakelijk wolven; anderen geiten, schapen en bokken. Paarden, stieren en koeien zijn bijna overal voorwerpen van vereering geworden; de bevers allerwege onder de Noord-Amerikanen. Van alle vogels is de uil het meest algemeen ook in het oude Duitschland, de arend door de Arabieren en de duif door de Syriërs, als fetis beschouwd. De krokodillen worden zeer hoog vereerd in Afrika, en in Oost-Indië. Men onthaalt ze op gezang en muziek, voedsel en tabak, en men aanbidt ze als werkelijke goden. Op de Oost-Indische eilanden en op de kusten van Afrika is de haai een machtige fetis. Volgens Xenophon vereerden de oude Syriërs visschen; wie een heiligen visch opat, diens lichaam werd met zweren overdekt, terwijl zijne ingewanden verdroogden en zijne beenderen werden afgeknaagd.</p>
<p>Verrassend vlug, machtig en gevaarlijk, hoewel vaak klein, in den regel schitterende door kleurenpracht, in stilte plotseling schrikinboezemend - is de slang voor den natuurmensch een voorwerp van afschuw en doet zij zich aan hem voor als een hooger, machtig wezen. Zoo in Amerika, Afrika en Europa. De vereering van de ratelslang in Noord-Amerika redde het leven van den graaf van Zinzendorf, in 1742, daar zijne moordenaars, zulk een dier naast hem ziende, zich terugtrokken voor den vreemdeling, die stellig van goddelijke afkomst moest zijn. Een levende slang was de schutsgodin van den Akropolis te Athene. De negers van Whida dankten een schitterende overwinning aan een wonderslang, die zoo heilig is, dat zelfs de koning niet, en alleen de hoogepriester haar van aangezicht tot aangezicht
<pb n="95"/>mag aanschouwen. Bij iedere verandering van regeering doet eerst de koningin-moeder en daarna de nieuwe koning een feestelijken tocht naar den stangentempel. In het voorhof bidden de geloovigen en leggen zij rijke tempels en offers neder. Buiten ziekten of andere ongevallen, wordt er jaarlijks slechts één groot feest gevierd, waarbij honderdvoudige offers worden gebracht. Toch heeft de hoogepriester op iederen anderen tijd het recht, in naam der slang, kostbare goederen, kudden, zelfs menschenoffers te vragen. Een talrijke schaar van priesters en priesteressen staat haar ten dienste. De harem der godheid is vol schoone maagden, samengebracht door de priesteressen, die jaarlijks, met knotten gewapend, door het geheele land een strooptocht houden en meisjes van 8-12 jaren medenemen. Dezen worden dan onderwezen in het zingen en dansen, gewijd en, tegen betaling voor het genotene, aan de ouders teruggeven, die haar evenwel later, sierlijk gekleed, naar den tempel moeten brengen, om te huwen met de heilige slang. In den bruidsnacht worden zij, bij twee of drie te gelijk, in kuilen neergelaten, waar de gevolmachtigden der godheid haar heeten te wachten. Des anderen daags keeren zij in de ouderlijke woning terug; een slang heeft evenwel nog nimmer slangen, wel menschen ter wereld gebracht. De meisjes genieten intusschen levenslang, als echtgenooten der godheid, de grootste voorrechten, een deel van alle offers en geschenken, en de vrijheid om met anderen te huwen, over wie zij dan een onbeperkte macht bezitten.</p>
<p>Overblijfselen van vroegere vereering van dieren als fetisen, vindt men ook bij hooger ontwikkelde godsdienstvormen. Men denke aan het gouden kalf, de koperen slang en de beelden door Jerobeam opgericht onder de Israëlieten. Bij de Egyptenaren is het niet anders, al verbergt men zich daar achter een wijsgeerigen mantel.</p>
<p>De eerbied, dien de wilde voor zijn fetis heeft, is niet volstrekt onbegrensd, en kan niet blijven, wanneer het belang van zijn bestaan daarmede in botsing komt, b.v. wanneer hij honger heeft en het vleesch der dieren wenscht te eten, of wanneer de noodweer hem dwingt het dier te dooden. Hij doet beide, verontschuldigt zich over een en ander, bewijst den ter doodgebrachten de noodige eer, eet smakelijk van hun vleesch en kleedt zich, zonder gewetenswroeging, met hunne huiden. De Indiaan, die een slang wil dooden, spreekt haar vriendelijk aan als
<pb n="96"/>een vriend uit het land der geesten, reikt haar een pruim tabak, ter versterking op de lange reis die zij moet ondernemen, en treft haar behendig op den kop. Tot den gevelden beer doet hij een beroep op diens verstand, waardoor het dier inziet dat de kinderen honger hebben en dat het eervol is, door de kinderen van den grooten hoofdman, die hem zoo liefhebben, te worden opgegeten. Dikwijls steekt men als zoenoffer een pijp in den muil van den ter doodgebrachte, blaast dien vol rook en vraagt om vergeving, of men zingt, onder het eten, een loflied ter eere van den beer. De Ostjaken vertellen hun slachtoffer, dat hij gevallen is voor den bijl der Russen. In het noorden van Europa noemt men den beer, uit eerbied, niet bij zijn waren naam, maar: den ouden met den pels.</p>
<p>Onbekende verschijnselen worden door den wilde vaak in oorzakelijken samenhang gebracht met de vereering der dieren. Zoo schreven de Jakuten aan den kameel de pokken toe, omdat beiden zich tegelijkertijd vertoonden. De Mexikanen leerden van de Spanjaarden tegelijk paarden en vuurwapenen kennen, hielden den knal en het licht der laatsten voor donder en bliksem en de paarden bewerkers van dezen. Cortez liet een zijner paarden ziek achter; de Indianen brachten het beest bloemen en lekker gevogelte, doch het stierf. Toen haastten zich de verschrikte Indianen, zijn beeld uit steen te houwen en dit geregeld als den god van donder en bliksem te aanbidden. - Die een heilige slang doodt, sterft binnen het jaar. Het dooden van een zwaluw, veroorzaakt gedurende vier weken regen. Sköll en Hati, twee reusachtige wolven, vervolgen voortdurend de zon en de maan. Vandaar dat zij zich onophoudelijk voortspoeden, wat zij zonder vrees voor de wolven niet zouden doen. Zons- en maansverduisteringen ontstaan daardoor, dat de wolven die hemellichamen inhalen en ze reeds gedeeltelijk in hun bek hebben; gelukkig hebben zij zich nog steeds kunnen losworstelen. Zóó in het noorden; in het oosten doet een draak hetzelfde.</p>
<p>&nbsp;</p>
<p>Ook menschen worden als fetisen vereerd, in Afrika en Amerika de in lichamelijk en geestelijk opzicht misvormden, albino's, dwergen, krombeenen, verzwikten. In Bornu vreest men voor de albino's (witte negers) als waren zij toegerust met bovenna-<pb n="97"/>tuurlijke krachten, in Senegambië worden zij, wanneer zij slaven zijn, in vrijheid gesteld, van allen arbeid ontslagen en vrijwillig door anderen gevoed. In Kongo houden de koningen hen aan hun hof, als fetisen tegen de Europeanen. Wie door hen bestolen wordt, gevoelt zich daardoor vereerd. In Loango staan zij boven de Ganga's en wordt hun haar duur verkocht.</p>
<p>Menschen, die men hooge achting toedraagt, omdat zij de gelukkige bezitters van een aantal machtige fetisen zijn, worden daarom nog niet zelf als fetisen beschouwd. Dit geschiedt pas, wanneer men hun, afgezien van hunne fetisen, eenige bovennatuurlijke macht toekent. In dien staat verkeeren onderscheiden aanzienlijken en vorsten, die dan ook afgodische eerbewijzen ontvangen.</p>
<div type="section">
<head rend="h4">VI.</head>
<p>Alle voorwerpen, door de wilden als fetisen vereerd, waarop wij tot nu toe de aandacht vestigden, behooren tot hunne onmiddellijke omgeving. Zij bevinden zich allen op de aarde en de mensch merkt ze op, zonder eenige inspanning. Dat geldt ook van alle voorwerpen, die de natuurmensch, op den laagsten trap zijner ontwikkeling, gebruikt en begeert. De neigingen van zijn wil en zijne belangen reiken niet verder. Hij kent slechts stoffelijke belangen voor het lichaam en daaruit voortvloeiende begeerten, die zijn wil bepalen en hem geheel bezig houden. De aarde alleen kan aan die begeerten voldoening schenken. De hemel, met al zijne sterren, stilt den honger niet, en het uitspansel geeft geen bevrediging aan de geslachtsdrift. Doch wat op de aarde hem aantrekt, doet dit evenwel slechts in zooverre, als het aan zijne zinnelijke neigingen voldoet. Met het kennen der dingen laat hij zich verder niet in. Als voedsel, niet als botanisch verschijnsel, is de plant voor den wilde een voorwerp en heeft hij bewustzijn van haar bestaan. Zoolang hij geen hoogere dan zijne lichamelijke belangen kent, blijft zijne wereld arm en zijn bewustzijn binnen enge grenzen beperkt. Hoe zal een nieuw voorwerp moeten wezen om hem een nieuw en hooger belang
<pb n="98"/>in te boezemen, zoodat zijn wil zich daarop richt, zijne wereld en zijn bewustzijn daardoor ruimer worden?</p>
<p>Het moet, althans ten deele, onder zijne bevatting vallen, derhalve zinnelijk waarneembaar zijn, want van afgetrokken, geestelijke dingen heeft hij geen begrip. Zij zijn hem niet belangrijk en onverschillig.</p>
<p>Het nieuwe voorwerp boezemt meer belang in, dan al het voorafgaande, en dringt oudere belangen op den achtergrond. Maar het moet dan ook op andere wijze de begeerte prikkelen en niet enkel met het oog op het lichaam. Daartoe moet het buiten den kring der oudere voorwerpen, dus buiten de aarde liggen. Machtige voorwerpen, als bergen en zeeën, bevredigen ook wel geen honger of geslachtsdrift, maar de wilde kan ze toch aan zijnen wil en begeerte onderwerpen. Hij kan den berg beklimmen, op den kop trappen en er steenen uitgraven. Hij kan de zee bevaren, het water er uitscheppen en slaan. Zoo kan hij ieder voorwerp, dat zich op aarde bevindt, onder zijne macht brengen, en zoolang hij daartoe in staat blijft, worden de oude neigingen en begeerten, die zich uitsluitend met het lichaam bezighouden, niet teruggedrongen.</p>
<p>Het nieuwe voorwerp mag alzoo geen stoffelijk genot beloven. Toch moet het iets met de oudere gemeen hebben, of het zou den wilde niet boeien. Dat gemeenzame bestaat in de mogelijkheid om het waar te nemen. M.a.w. het nieuwe voorwerp moet waarneembaar zijn en daardoor de aandacht van den wilde tot zich trekken, zonder dat hij er rechtstreeks gebruik van kan maken. Het zien moet hem uitsluitend boeien en bezighouden. Is dit werkelijk het geval, dan heeft hij een nieuw, in onderscheiding van de oudere, stoffelijke: een geestelijk belang gekregen.</p>
<p>Aan al die eischen voldoet alleen het uitspansel met zijne hemellichamen. De hemel is een zinnelijk waarneembaar voorwerp, en tevens het meest grootsche, indrukwekkende en wondervolle van alle zinnelijk waarneembare voorwerpen, met zijn blinkende zon, zijn lichtgevende maan, zijne fonkelende sterren, zijn morgen- en zijn avondrood, met het diepe blauw van zijn heerlijk gevormd gewelf. Door de pracht zijner sterk afwisselende, verheven verschijnselen, spoort hij er den wilde toe aan, zijne aandacht te wijden aan de beschouwing van dit voorwerp, terwijl het toch geen zijner begeerten voedt. Zoo geeft dit voorwerp
<pb n="99"/>aan den wil van den wilde een geheel nieuwe richting, een geheel nieuw belang: het belang van het zien, van het willen en weten, een geestelijk belang.</p>
<p>Men denke zich terug in den tijd, toen er nog volstrekt geen kennis bestond en de mensch nog alles moest leeren. De persoonlijke ervaring was zijne leermeesteres, of eigenlijk de natuur, want hij had geen ervaring dan van de voorwerpen, die de natuur hem aanbood. Had zij zijne opmerkzaamheid niet onwederstaanbaar getrokken, de mensch ware eeuwig binnen den kring zijner dierlijke begeerten gebleven. Men kan er zeker van zijn dat de wilde, die den hemel nog niet tot een voorwerp zijner beschouwing heeft gemaakt, zich nog in den staat der grootste ruwheid bevindt, die in gelijke mate vermindert, als zijne kennis van den hemel vermeerdert. Geen wetenschappelijke waarnemingen van de dingen op aarde, zonder een voorafgaande belangstellende beschouwing van den hemel; maar daarop volgt zij dan ook onvermijdelijk. Men onderwerpt nu alle dingen aan dezelfde wijze van zien, d.i. hier met geestelijke belangstelling, waarmede men begonnen is den hemel te beschouwen. Van alle wetenschappen is die van den hemel dan ook de oudste; het onderwijs daarin gegeven, niet zelden het allereerste. Cantova verhaalt hoe, ten jare 1722, in ieder distrikt op de Karolinen, twee opvoedingsgestichten bestonden, een voor jongens en een voor meisjes, waar astronomie werd gedoceerd. De oudste wetenschappelijke literatuur heeft betrekking op de kennis van den hemel en daarbij behoorende berekening van den tijd. Zij vult, naast de heilige boeken en geschiedkundige werken, de bibliotheken der meer ontwikkelde wilden. De volken der oudheid vertoonen dezelfde verschijnselen in de beginselen hunner wetenschap. Gezangboeken en kalenders vormen nog den boekenschat onzer landlieden.</p>
<p>Waar de mensch de hemellichamen met belangstelling gadeslaat, en ziet hoe zij de oorzaak zijn van licht en warmte, begint hij zijn geheele leven en bestaan, de geheele natuur daarmede in verband te brengen. Niets op de aarde schijnt hem zoo machtig; zij zullen dus de oorzaak zijn van alles wat bestaat. Doch zij zijn geen ziellooze lichamen. De natuurmensch beschouwt ze menschvormig en zij worden nu zijne hoogste fetisen. Zij kunnen willen en handelen, veroorzaken storm en onweer, beschikken 's menschen lot en geven de teekenen van
<pb n="100"/>hun ongenoegen of welgevallen in de veranderingen, die de mensch aan den hemel waarneemt. Zoo moet de astronomie oorspronkelijk wel astrologie zijn en deze aan gene voorafgaan.</p>
<p>&nbsp;</p>
<p>Er was een tijd, waarin de mensch van het bestaan der hemellichamen nog geen bewustzijn, en slechts een zuiver zinnelijken indruk had, evenals het dier. Noch de wijze waarop zij zich bewegen, noch de regelmatigheid dier bewegingen, had hij opgemerkt. Later volgt een tijd, waarin hij bewustzijn heeft van hun afzonderlijk bestaan. Tusschen dat uitgangspunt van het niet-weten en het wit der kennis, ligt de tijd van het langzamerhand leeren kennen. Maken wij ons duidelijk in welke volgorde de hemellichamen aan den mensch bekend geworden zijn.</p>
<p>De mensch, die de verschijnselen aan den hemel begint op te merken, is gelijk aan een groot kind, zonder een ontwikkeld denkvermogen. Het eerst en het meest boeit hem dat lichaam, dat den diepsten zinnelijken indruk op hem maakt, omdat het 't meest in het oog springt, oogenschijnlijk de sterkste veranderingen toont en het gemakkelijkste is waar te nemen. Dat nu is niet de zon, maar de maan; en zoo vinden wij ook dat de lager geplaatste wilden de maan veel vroeger en hooger vereerden dan de zon.</p>
<p>Bij dag heeft de wilde geen tijd om de natuur en inzonderheid de zon gade te slaan, dan moet hij voor zijn levensonderhoud zorgen, wat hem hij gemis van een aantal hulpmiddelen, die ons ten dienste staan, oneindig meer moeite en tijd kost. De zon geeft den gedachteloozen mensch ook geen tegenstellingen te zien; elke dag wordt door haar licht beschenen en alles is dan licht. Buiten haren loop aan den hemel, merkt men hij haar niet gemakkelijk eenige verandering op. Als daarentegen de maan verschijnt, zijn de stoffelijke behoeften bevredigd en men heeft den tijd tot het doen van waarnemingen. De kracht der tegenstelling treedt hier aanstonds werkend op. Een dichte, huiveringwekkende duisternis over de aarde, wanneer de maan zich aan den horizont vertoont, breed en groot, vuurrood en stralend, straks bleek en vaal, nu eens plechtstatig kogelrond, dan weder smal en sikkelvormig. Zwarte punten op hare oppervlakte doen de verbeelding een gezicht of iets dergelijks herken-<pb n="101"/>nen; meermalen verduistert zij geheel. Dat alles trekt de bewondering en spoort tot nadenken aan.</p>
<p>Na de maan heeft de mensch het eerst bewustzijn gekregen van zekere sterren, die in het nachtelijk duister eerder in het oog sprongen en meer eigenaardige, gemakkelijk waarneembare eigenschappen toonen, dan de zon. Vijf sterrenbeelden zijn aanvankelijk de meest bekende. Venus, die als morgen- en avondster het eerst aan den hemel verschijnt en het laatst verdwijnt; de groote en kleine Beer, met hunne eigenaardige vormen; de Orion, drie naast elkander geplaatste, bijzonder helder flikkerende sterren; en de dicht met sterren bezaaide plaats tusschen de schouders van den Stier, waaronder de Pleïaden, of het zevengesternte, uitmunten als middelpunt van den Melkweg. Eerst later werd de Poolster bekend. Homerus liet Ulysses naar dat vijftal opzien. Zij werden afgebeeld op het schild van Achilles, vermeld in het boek Tobias, bij de oude Germanen, Slaven en Finnen.</p>
<p>Hoe de menschen eerst met de maan, daarna met zekere sterren en eindelijk met de zon bekend zijn geworden, blijkt ook uit de tijdrekening van onderscheiden volken. Die naar de maan is de oorspronkelijkste. Wij treffen haar aan in de oudste geschiedenis der beschaafde volken en op de lagere trappen van ontwikkeling. Het oude maanjaar bestaat nog in bijna geheel Afrika bij de meeste negers en in Amerika. De Indianen rekenen algemeen naar maanmaanden. Eenige hooger ontwikkelde Indianen verdeelen den tijd mede naar den stand der sterren, doch geven nog geen acht op de zon. Sommigen hunner passen die verdeeling alleen toe op den nacht en maken daarbij zorgvuldig gebruik van den waargenomen op- en ondergang der sterren; anderen verdeelen bovendien het jaar in vaste jaargetijden, naar het opkomen van bepaalde sterren, en in maanden, volgens den loop der maan. De tijdrekening naar den loop der zon is jonger, dan die naar maan en sterren. De Mexikanen, die reeds het zonnejaar hadden, hielden de planeet Venus toch voor ouder dan de zon. De ontdekking van het zonnejaar onderstelt een uitgebreide moeielijke waarneming van de zon, alzoo een hooge geestelijke belangstelling. Het vermoeden wordt door de ervaring bevestigd: de godsdienstige vereering der zon is slechts mogelijk bij een hoogeren graad van geestelijke ontwikkeling, dan die de dienst van maan en sterren eischt. De volken, die de vereering der zon tot het toppunt der ontwikkeling hebben gebracht, zijn
<pb n="102"/>reeds beschaafde volken, zooals de Perzen, Phoeniciërs, Karthagers, Mexikanen en Peruanen.</p>
<p>&nbsp;</p>
<p>De laagste trap van vereering der hemellichamen is die, waarop de maan vereerd en hooger geschat wordt dan de zon. De Kamtschadalen hebben het zoover nog niet gebracht. De Payagna's in Zuid-Amerika, slaan, bij het zien van de nieuwe maan, met de vuist in de lucht, ter betooning hunner vreugde, doch, volgens Azara, niet als bewijs van aanbidding. De Botokuden leiden de meeste natuurverschijnselen van de maan af, de bewoners der Palaos-eilanden doen voorspellingen uit hare schijngestalten. Zoo wordt zij spoedig een machtige fetis, die voorloopig meer beteekent dan de zon, en daarom ook als man wordt begroet, terwijl de zon slechts een vrouw is. Bij de Hottentotten is, evenals bij de oude Germanen, het naamwoord Maan van het mannelijk en Zon van het vrouwelijk geslacht. De Namaqua's houden de zon voor een stuk klaar spek, dat de zeevarenden des avonds naar zich toehalen en 's morgens met een trap wegschoppen, na er het noodige van te hebben afgesneden. De maan is hun daarentegen een persoon van meer beteekenis dan hun hoogst vereerde geest. Zij droeg eens aan een haas op, den menschen mede te deelen: ‘zooals de maan altijd hare oude volheid terugkrijgt, zoo zullen ook zij na den dood in het leven wederkeeren.’ De haas was zoo dom te zeggen: ‘zij moeten verdwijnen, evenals de maan.’ Zoo komt het dat de menschen sterven. Oude Namaqua's eten geen hazen, waarschijnlijk omdat zij dezen voor boden der godheid houden. De maan wordt kleiner, omdat zij hoofdpijn heeft en dan de hand tegen het voorhoofd legt. De Mbocovies hielden enkele sterren voor boomen met lichtgevende takken; de zon voor een vrouw, die eenmaal ter aarde gevallen, groote ongelukken had aangericht; maar de maan voor een man, die verduistert als een hond hem zijne ingewanden uit het lichaam scheurt.</p>
<p>De Navajo's meenen dat de maan een ruiter op een muildier is en dat de zon iederen morgen door een oude vrouw aan den hemel wordt geplaatst. Bij de Groenlanders is de maan een man die de zon, zijne beminde zuster, vervolgt. De Lithauers, Arabieren, Indiërs, Germanen beschouwden evenzeer de maan als man. Zoo ook de oudste Grieken en Romeinen. Nieuwemaanfeesten treft men bij Kaffers, oude Germanen en vele anderen aan.</p>
<pb n="103"/>
<p>Wanneer de maan in levensgevaar verkeert, ten dage harer verduistering, trachten hare vereerders haar te helpen. Die haar dan door een wolf aangevallen achten, heffen een schrikbarend geschreeuw aan om het ondier te verjagen. De Romeinen riepen: <hi rend="i">Vince luna!</hi> (Overwin, o maan!) De Mbocovies sloegen hunne honden.</p>
<p>&nbsp;</p>
<p>In sommige dorpen der oude Moro's werden sterren vereerd, door de Abiponers in Zuid-Amerika de Pleïaden, die voor hunne stamvaders doorgingen en den naam hunner tooverartsen droegen: Keebet. Venus had in Mexiko een kapel en werd dààr voor ouder dan de zon gehouden. De Indianen van Pani brachten haar jaarlijks, voor 't laatst in 1837 of 1838, een menschenoffer, ter wille van een gewenschten oogst. Een meisje werd dan eerst zorgvuldig verpleegd en gevoed, zonder te weteri welk lot haar wachtte, op een brandstapel gebonden en met pijlen doorschoten. Voordat zij stierf, sneed men stukken uit haar vleesch en liet men het uitdruppelende bloed op het zaad loopen.</p>
<p>&nbsp;</p>
<p>De godsdienstige vereering van maan en sterren moet wel spoedig door die der zon worden gevolgd. Een aanvankelijke gelijkheid kan hier evenwel niet lang blijven bestaan. Zoodra men de zon opmerkzaam gaat beschouwen, valt hare meerdere voortreffelijkheid in het oog; de rollen worden omgekeerd en nu treedt de zon op den voorgrond.</p>
<p>De Kumanches, die tot de Indianen van Noord-Amerika behooren, brengen gelijke hulde aan zon en maan. De eerste is hun de god des daags, de andere de god des nachts, de aarde de gemeenschappelijke moeder. De zon en de maan staan dus, als mannen, naast elkander, niet in eenige ondergeschikte verhouding. Op den volgenden trap van ontwikkeling worden zon en maan nog wel gelijkelijk vereerd, doch staat de zon reeds hooger dan de maan. De Muzo's beschouwen de eerste als hunnen vader, de andere als hunne moeder. In Kumana vereert men zon en maan als man en vrouw. Men denke daarbij aan de lage plaats, die de vrouw tegenover den man inneemt, naar het oordeel van den wilde. Het overwicht der zon neemt meer en meer toe. De Potowatomi, die haar vereeren, houden de maan voor een slechte
<pb n="104"/>vrouwelijke godheid; de Winebagoe's ontzeggen haar allen invloed op den mensch; de Osagen achten haar, met de aarde, aan den grooten geest, de zon, onderworpen. Daarmede is het einde van den overgang tot eigenlijke zonnedienst bereikt.</p>
<p>&nbsp;</p>
<p>Bijna alle volken van Amerika vereeren de zon als voornaamste godheid. Zij wordt als man gedacht en in Florida gesmeekt om de overwinning in den strijd, terwijl men, haar ter eere, lofliederen zingt en tabaksrook offert. De Indianen voor wie het rooken een godsdienstige plechtigheid is, houden hunne pijpen voor een geschenk der zon. Zij begroeten haren opgang met rook en laten, met het oog op haren loop, de pijp rechts rondgaan in hunne samenkomsten. In Virginië gaan de inboorlingen op de hurken zitten en heffen oogen en handen naar haar op. De Osagen aanbidden haar des morgens; de Potowatomi brengen haar dan een offer van maïspap. De Spokanen noemen zich zonen der zon. De trap van beschaving, waarop men deze verschillende volken aantreft, houdt gelijken tred met hunne meer of minder ontwikkelde zonnedienst.</p>
<p>De grootste ontwikkeling heeft de dienst der zon bereikt bij de Mexikanen en Peruanen, die ook reeds geene wilden meer waren, toen zij met de Europeanen in aanraking kwamen. Ondanks een sterk ontwikkeld Polytheïsme, erkenden zij de zon als hunne voornaámste godheid. Zij noemden zichzelf zonen der zon en verhaalden dat de heroën of halfgoden, die vóór het ontstaan der zon over de menschen heerschten, vijandig tegenover haar stonden, toen zij haar loop begon, doch ziende dat zij den strijd niet konden volhouden, zichzelf doodden, voorzoover zij niet reeds door de zon om het leven waren gebracht. Zij offerden haar, viermaal bij dag en vijfmaal des nachts, welriekende specerijen, des morgens ook nog kwartels, terwijl zij haar dan begroetten met muziek. De pasgeboren kinderen der Mexikanen ontvingen op plechtige wijze hunne namen. Zij werden met water besprengd, onder opzending der bede, dat de godheid het aan de heilige druppelen mocht toestaan, de zonde die van voor de grondlegging der wereld voor de kinderen bestond, af te wasschen. Daarna sprak de vroedvrouw o.a. ‘Gij zon, vader aller levenden, en gij aarde, onze moeder, neemt dit kind aan en beschermt het als uw zoon!’</p>
<pb n="105"/>
<p>Hier bestond ook een bewonderenswaardig nauwkeurige kennis van den loop der zon. Men had zonnewijzers en een zonnejaar van 18 maanden à 20 dagen = 360 dagen, waaraan zij ten slotte vijf dagen toevoegden, onvruchtbare geheeten, omdat zij dan niets deden dan elkander bezoeken. Zij kenden bovendien het verschil van enkele uren tusschen het burgerlijke en het zonnejaar, en bedienden zich daarom van schrikkeldagen, doch niet van één dag om de vier, maar van 13 dagen om de 52 jaren. De priesters hadden nog een kerkelijk jaar, naar de maan berekend.</p>
<p>De maan gold hier als echtgenoote, de sterren als zusters van de zon. De beroemdste tempels waren de groote aan de zon en de kleine aan de maan gewijd, in Fotihuacan, een aantal kleinere stonden daar omheen, waarschijnlijk ter eere van sterren. Naast treffende bewijzen van groote beschaving, uitmuntende zorg voor de opvoeding, ontwikkeling der taal, metaphysische begrippen en zedekunde, toonden de Mexikanen een onoverwinnelijke gehechtheid aan het menschenoffer, waarbij zij evenwel meer godsdienstig fanatisme dan onmenschelijke wreedheid aan den dag legden. Zij gaven daarmede den goden het beste, dat zij hadden. Geen dier, slechts de mensch scheen hun een voldoend zoenoffer voor hunne schulden. De diepste ernst van hun godsdienstig bewustzijn bewoog hen derhalve tot het offeren van menschen.</p>
<p>De Peruanen, wier beschaving, voor het minst, niet behoefde onder te doen voor die der Mexikanen, vereerden de zon evenzeer als de hoogste godheid en beschouwden haar, overeenkomstig hunne eigene ontwikkeling, niet slechts als de macht die het leven op aarde beheerscht en draagt, maar ook als een geestelijke macht die met bewustzijn werkt en wil. Zij leeft aan den hemel en ziet van daar op hare kinderen neder. Iederen dag neemt zij de moeite om door de wereld heen te wandelen, te zien wat de aarde noodig heeft en dat in orde te brengen, tot troost harer bewoners. Haar worden, bij den opgang, gebeden toegezonden en offers gebracht, die in dranken, vruchten, kruiden, bloemen en dieren bestaan. Menschenoffers waren, volgens den een, verboden; terwijl anderen meenen, dat bij groote feestelijke gelegenheden een kind of een mooi meisje werd geslacht.</p>
<pb n="106"/>
<p>Oordeelende naar den schijn, hielden alle menschen het er voor, dat de hemellichamen niet vrij in de oneindige ruimte zweefden, maar aan het blauwe hemelgewelf waren vastgehecht. Zon, maan en sterren zijn alzoo slechts een gedeelte van het geheel, hoe verschillend ook in waarde, alleen in wezen aan elkander gelijk, deelen van het uitspansel. Hooger dan ieder deel staat het geheel, het uitspansel zelf. Men kan het daarom nauwelijks een nieuw standpunt noemen, waarop de mensch, na zon, maan en sterren, ten slotte den geheelen hemel als zijn hoogsten fetis gaat beschouwen<note n="1)" place="foot">De heer Tiele heeft hier een paar bezwaren, stelt zich de zaak minder eenvoudig voor als Schultze en meent, dat zich eerst uit de vereering der maan als hoogste godheid, nog vóór de eigenlijk gezegde zonnedienst, een aanbidding van den nachtelijken hemel, later eerst daaruit en uit de zonnedienst een cultus van den helderen daghemel heeft ontwikkeld. Zie Gids, Jan. 71, bl. 124-127.</note>. Menschvormig wordt dan ook die hemel opgevat en vereerd, hoewel niet met uitsluiting der afzonderlijke hemellichamen. Het zijn slechts volken, die in geestelijk en zedelijk opzicht meer ontwikkeld zijn, bij welke men deze vereering aantreft, b.v. de Perzenk en Chinezen.</p>
<p>De eerstgenoemden riepen, volgens Herodotus, het gansche hemelgewelf als Jupiter aan, terwijl zij aan de zon, de maan, de aarde, het vuur, het water en de winden offerden, doch zij stelden zich die goden niet meer op een grof stoffelijke, veeleer op een geestelijke wijze voor, weshalve zij de offerdieren niet verbrandden, omdat de goden slechts zielen begeerden en het vleesch versmaadden.</p>
<p>Voor de Chinezen is de hemel vader, de aarde moeder aller dingen. Yang, de hemel, is het levenwekkende, sterke, mannelijke; Yn, de aarde, het ontvangende, zwakkere, vrouwelijke. Uit beider vereeniging ontstaat alles wat is. De hemel heeft een kringvormige beweging; de aarde is vierkant en daardoor minder geschikt om zich te bewegen. De hemel is de verheven heerscher, de grootste heer; hij is almachtig, alomtegenwoordig en haat niemand. Zijne gerechtigheid is onveranderlijk; groot zijn toorn jegens de onrechtvaardigen; voor zijne alwetendheid is niets verborgen. Hij, die blauwe hemel, is 's menschen voorbeeld. Zon- en maansverduisteringen, aardbevingen, donder, bliksem en andere grootsche natuurverschijnselen, zijn waarschuwende tee-<pb n="107"/>kenen, die hijzelf den menschen geeft, ten bewijze dat hij hunne zonden heeft opgemerkt. ‘Wanneer de deugd heerscht,’ zegt Kitse in de 12<hi rend="sup">e</hi> eeuw v.C., ‘dan valt er regen op den juisten tijd; wordt er goed geregeerd, dan is het warm weer, enz.; wanneer de zonde heerscht dan regent het zonder ophouden, of er komt droogte.’ De hemel straft de schuldigen dikwerf onmiddellijk. Een keizer, die pijlen op hem afschoot, werd door den bliksem getroffen. Toen een andere keizer misdaan had, spreidde de hemel gedurende drie dagen een nevel uit over het geheele land.</p>
<p>Ook onder de hooger ontwikkelde negerstammen van Afrika vindt men sporen eener vereering van de zon, ja zelfs van den hemel. In Dahomey heet de zon het hoogste wezen, doch zij wordt er niet gediend. Dat geschiedde in Akra eenigermate. Aan de Goudkust is de hemel, die overal en eeuwig is, de hoogste god en wereldschepper; iederen morgen wordt hij aangebeden. Evenzoo in Akwapim, waar het uitspansel de hoogste god, de aarde de algemeene moeder en Bosumbra, de derde in rang, de overste der fetisen is. Voor iedere onderneming brengt men een drankoffer, onder het uitspreken der woorden: Schepper, kom, drink! Aarde, kom, drink! Bosumbra, kom, drink!</p></div>
<div type="section">
<head rend="h4">VII.</head>
<p>Wij hebben de ontwikkeling van het godsdienstig bewustzijn nagegaan, van de kleinste beginselen af, tot een vrij hoogen graad. Wij willen dat verloop nu nog eens in het kort samenvatten en het doel aanwijzen, waarnaar de waargenomen ontwikkeling verder streeft.</p>
<p>'s Menschen bewustzijn heeft geen voorstellingen dan van de voorwerpen, die hij kent. Deze zijn, op een lagen trap, uiterst gering in aantal. Hoe meer zij zich uitbreiden, hoe hooger de mensch in ieder opzicht rijst.</p>
<p>De aard van het bewustzijn brengt mede, dat het een betrekking van oorzaak en gevolg aanneemt tusschen de verschillende voorwerpen, die het kent. Wat krachtvol of machtig schijnt, treedt daarbij als oorzaak op. De waardeering der dingen hangt af van
<pb n="108"/>het aantal voorwerpen, waarvan men bewustzijn heeft. Zoo laat het zich uit het geringe getal bekende voorwerpen, uit de beperkte wereld van den fetisdienaar, volkomen begrijpen, hoe hij iets dat ons hoogst onbeduidend toeschijnt, van veel beteekenis acht en de oorzaak van andere dingen noemt. De keus der oorzaken wordt grooter, naarmate hij meer voorwerpen leert kennen. Achtereenvolgens komen verschillende dingen, bergen, planten, dieren enz. daarvoor in aanmerking. Met de vereering der hemellichamen houdt de mensch op, zich uitsluitend door stoffelijke belangen te laten leiden, en treedt hij in een geestelijke sfeer. De dierlijke begeerten treden nu hoe langer zoo meer terug, naarmate geestelijke voorwerpen de aandacht en den wil bezig houden. Daartoe heeft de mensch evenwel behoefte aan uitwendige rust, vrede en zekerheid voor zijn stoffelijk bestaan De zelfzucht neemt dientengevolge af en de zedelijkheid wint veld. Zij houdt gelijken tred met de belangstelling aan geestelijke voorwerpen gewijd.</p>
<p>&nbsp;</p>
<p>De vereering van den zichtbaren hemel is de hoogste trap van het Fetisisme, niet alleen omdat daar de voorwerpen de verhevenste zijn, maar ook omdat daarin de kiem ligt voor iets geheel nieuws. De mensch heeft achtereenvolgens op aarde en aan den hemel, doch altijd binnen het bereik zijner zinnelijke waarneming, de oorzaak van alles gezocht en met de oogen aanschouwd. Het bewustzijn blijft doorvragen. Wat is de oorzaak van B. die de oorzaak is van A. enz? De mensch kan bij den hemel niet blijven staan, want hoe hooger hij dien vereert, hoe meer hij hem beziet en hoe beter hij zijne natuur leert kennen. Vanwaar de zon? Vanwaar de hemel? Die vraag dringt zich nu op. De Perzen hebben haar gedaan en in de godsdienst van Zarathustra het antwoord neergelegd. De Mexikanen en Peruanen werden in hunne ontwikkeling gewelddadig gestoord, door het fanatisme van Cortez en Pizarro; anders zou ook hunne godsdienst binnen kort een nieuw tijdperk zijn ingetreden.</p>
<p>De zinnelijke waarneming reikt niet verder dan den zichtbaren hemel. Blijft de mensch toch vragen: wat is hiervan de oorzaak? dan moet hij buiten den kring der zinnelijke oorzaken gaan opklimmen tot het niet-waarnecmbare, buiten- of bovenzinnelijke. Doch dat kan hij niet, zoolang hij geen voorstel-<pb n="109"/>ling heeft van het bovenzinnelijke. Die heeft hij evenwel reeds gevormd in zijne geesten en goden, die reeds meermalen als oorzaken voor afzonderlijke zinnelijke verschijnselen zijn aangenomen. Het is hier de plaats niet om den empirischen oorsprong dier voorstellingen van geesten en goden aan te wijzen. Zij bestaan voor den mensch, doch lossen zich nu ook noodwendig op. Want terwijl men nu een god erkent als laatsten grond der dingen, waarvoor vroeger een zinnelijk waarneembaar voorwerp, laatstelijk de hemel, werd aangezien, moet deze god al het bestaande, ook vroeger aangebeden geesten en goden, in macht en heerschappij overtreffen, en één zijn. Uit de kruising der twee reeksen: 1<hi rend="sup">o</hi> vereering van zinnelijk waarneembare voorwerpen, 2<hi rend="sup">o</hi> van geesten en goden - op den hoogsten trap van ontwikkeling samengevloeid in: dienst van den hemel en Polytheïsme - wordt nu het Monotheïsme geboren.</p>
<p>De geschiedenis bevestigt de juistheid dezer uiteenzettting. Een der Inka's, die over Peru heerschten, voordat de Spanjaarden dat land veroverden, ontkende dat de zon leeft en de schepper aller dingen is, op grond dat vele dingen tijdens hare afwezigheid ontstaan en zij van het rondloopen nooit moede wordt, noch vrij zich beweegt aan den hemel. Een andere Inka beweerde: er moet een grooter en machtiger heer zijn, boven onzen vader, de zon, die dezen gebiedt dagelijks zonder ophouden denzelfden weg af te leggen. Nezahualcoyotl, koning der Mexikanen, een uitstekend vorst, dichter en geleerde, legde zich met ijver toe op kennis van de oorzaken der natuurverschijnselen en dit bracht hem tot de erkenning der ijdelheid van de godsdienst. Tot zijnen zoon zeide hij in vertrouwen: wanneer gij uit eerbied voor de zeden van het volk, de afgoden blijft dienen, moet gij de verachtelijke vereering van onbezielde wezens toch innerlijk verafschuwen en geen anderen god erkennen dan den Schepper des hemels. Om zich niet tegen de leer zijner vaderen te verzetten, liet hij de dienst der afgoden in zijn rijk bestaan, doch hij schafte het offeren van menschen af, hoewel het hem niet gelukte, dit verder dan tot de krijgsgevangenen te beperken. Voor zijnen onzichtbaren god, den onbekenden god, de oorzaak der oorzaken, bouwde hij een toren van negen verdiepingen hoog, waarboven een blauw geschilderd, met gouden sterren bezaaid, dak. Op vaste uren moesten bepaalde personen in den toren op helder klinkende, metalen platen slaan, waarna de koning geknield
<pb n="110"/>den Almachtige aanbad. Door de dienst van den hemel, verbonden met Polytheïsme, was hij tot Monotheïsme gekomen. Terwijl hij nog de zon als zijn vader, de aarde als zijne moeder erkende, riep hij den Allerhoogste aan, als dengene door wien wij leven en die alles in zichzelf heeft.</p>
<p>&nbsp;</p>
<p><hi rend="spat">Winkel</hi>, Augustus 1871.</p></div></div>
<div type="chapter">
<interpGrp>
<interp type="primair" value="veen004"/>
</interpGrp>
<pb n="111"/>
<head rend="h3">Bram Fortuin.
<lb/>Door J. van der Veen Az.<note n="*)" place="foot">Vervolg en slot van bladz. 68.</note></head>
<head rend="h4">VII.
<lb/>Het wederzien.</head>
<p>Toen Bram de voordeur opende, was Maaike juist bezig met den gang te vegen. Een vlugtige blik op den binnengekomene was voldoende om haar te doen uitroepen: ‘God! - Bram!’ en toen, den kamerbezem op zij zettende, ijlde ze den beminden broeder te gemoet, omhelsde hem, kuste hem met uitgelaten vreugde en heette hem duizendmalen welkom in hare woning. Het loopmeisje, dat van dat tooneel toevallig getuige was, vloog als een pijl naar haren meester, met een zeer onthutst gelaat, onder den uitroep: ‘daar is een vreemde vent, die de vrouw kust, gaauw, gaauw baas, ze zijn in de voorkamer.’ Gelijktijdig hoorde Baasveld de stem van Maaike, die hem riep. ‘Dat zal hij zijn,’ sprak Otto, met drift naar de voorkamer gaande. Hij trad er haastig binnen, herkende zijn zwager en deelde geheel in de gewaarwordingen van zijne vrouw. ‘Ga toch zitten...neem toch plaats,’ sprak hij, en nadat men plaats genomen en 't loopmeisje aan de openstaande deur zich overtuigd had, dat er geen
<pb n="112"/>onraad was, begon tusschen het klaverblad een gesprek, waaraan geen eind scheen te komen: 't was een onophoudelijk kruisvuur van vragen en antwoorden. Ons plan intusschen brengt niet mede dat gesprek in zijn geheel te laten volgen. Alleen de totale indruk, die het op Otto en Maaike maakte, willen we vermelden. Die indruk was deze: dat Bram volstrekt niet verliederlijkt was, zoo als zijn frisch gelaat en geheel zijn voorkomen dit welsprekend verkondigden; dat hij echter financiëel aan lager wal scheen te zijn, zonder dat hij zich daarover had uitgelaten, zelfs elke zinspeling daarop behendig had weten te ontwijken; hij had nergens over geklaagd, doch zich zeer dankbaar betoond voor 't hem gezonden geld en 't aanbod om hem te huisvesten, welk laatste hij met innige blijdschap verklaarde aan te nemen. Toen Maaike hem gevraagd had, of hij ook nog ander goed bij zich had dan het bedoelde valies, had hij naauw hoorbaar en naar zij meende gehoord te hebben, zuchtend geantwoord: neen. Liet dat gesprek voor Otto en Maaike nog al wat te wenschen over, voor Bram daarentegen was het boven verwachting bevredigend. Het schonk hem de zekerheid, dat al zijne broeders en zusters nog leefden en gezond waren en dat zelfs zijn oude vriend en leermeester Honestus nog in 't land der levenden was. Het berigt evenwel, hoe Piet van Renkum en Grietje over hem dachten, scheen hem zeer te bedroeven.</p>
<p>De terugkeer van Bram was als een loopend vuur door de stad verbreid. Toon en Mina waren de eersten onder de broeders en zusters, die den teruggekomene kwamen verwelkomen. Mina had het reeds gedacht toen Hein, tehuis komende, zijne ontmoeting met iemand, die een valies droeg, naar 't huis van Otto had gevraagd en vrij duidelijk had getoond de familie te kennen, aan haar met kleuren en geuren had verteld. ‘Dat mogt Bram eens zijn!’ had ze uitgeroepen, doch Toon had er meê gegekt en toen had ze er ook niet meer aan gedacht. Maar ze had het moeten weten! Of ze ook dadelijk ‘opsprong en stel’ zou gekomen zijn! Gelukkig evenwel was ze de laatste niet; nu, dat zou haar ook erg gespeten hebben. Wel tienmaal achtereen moest ze 't herhalen, dat ze overgelukkig was, nu Bram weder in hare nabijheid was. ‘Och! wat zie je der miserabel gezond uit, Bram, men zou zeggen dat je al heel beste dagen hebt gehad,’ riep ze. Bram lachte en scheen niets minder gelukkig.</p>
<p>Toen Willem 't berigt van Bram's aankomst ontving, zeide
<pb n="113"/>hij tot Daan: ‘'k ben in mijn ziel blij dat hij nog leeft, hij is en blijft toch een broer van ons...doch laat ons niet te happig zijn,’ liet hij er voorzigtig op volgen, ‘'t mogt eens tegenvallen, neen, we moeten eerst zien, hoe de bakens staan. Ik hou niets van overdrijven; al lijkt het ook nog zoo goed; toch is bedachtzaamheid ons aan te raden; men kan 't eens niet weten.’ ‘'k Denk er al eveneens over broêr,’ antwoordde Daan, ‘de kat uit den boom zien komen, dat's mijn leer.’</p>
<p>Door deze en dergelijke overwegingen geleid kwamen Willem en Daan, eenige uren later dan Mina en haar man ten huize van Baasveld, om den teruggekeerden broeder te zien en te begroeten. Toen ze echter hun bezoek daar hadden afgelegd, was 't uit alles duidelijk op te maken, dat het hun niet was tegengevallen.</p>
<p>Wie Bram intusschen niet kwamen zien en welkom heeten, dat waren van Renkum en Grietje. Aan de laatste kostte dit evenwel vrij wat moeite. Zij ondervond meer dan ooit, dat het bloed kruipt waar het niet gaan kan, doch ging gebukt niet slechts onder hare eigene vooroordeelen, maar meer nog onder die van haren man.</p>
<p>Bram scheen zich dit bijzonder aan te trekken. Hij toonde echter een beter discipel van Jezus te zijn, dan Piet en Grietje waren, die zich anders zooveel op hun geloof lieten voorstaan. ‘Komen zij niet bij mij,’ sprak hij, ‘dan zal ik naar hen gaan.’</p>
<p>‘Wel, ik wou nog liever!’ riepen Otto en Maaike als uit eenen mond. Doch Bram bleek nog altijd de vastberaden man van vroeger te zijn; hij ging, zelfs eer hij de andere broeders en zusters een tegenbezoek kwam brengen, van Renkum en diens gezin opzoeken. Dat bezoek trof Grietje; hoe beschamend het ook voor haar was, toch verheugde zij zich er innig over. Aanvankelijk scheen het ook Piet te hebben ontwapend; hij sloeg niet dien hoogen meesterachtigen toon aan, dien men van iemand als hem in zulke omstandigheden zou verwacht hebben. Hij was werkelijk een oogenblik als uit 't veld geslagen. Doch toen hij dit regt besefte kwam zijn oude natuur weêr boven, en hij sleepte Grietje tegen wil en dank in zijne beschouwingen mede. Hij had zich spoedig op den drievoet zijner waanwijsheid geplaatst en ontboezemde vandaar zijne orakeltaal; hij sprak over wereldsgezindheid, over zonde en afval; over 't weêrstreven der ordonnanciën Gods: de bezoldiging der zonde, over de eeuwige verdoemenis; over bekeering en genade. En toen hij met zelfvoldoening had geëindigd
<pb n="114"/>en Grietje in zachter gestemde woorden en zonder eenige aanmatiging haar hoop uitdrukte, dat de teruggekeerde broeder in alles den verloren zoon mogt gelijken, was het antwoord van Bram, op dit alles: ‘een iegelijk zij in zijn eigen gemoed ten volle verzekerd.’</p>
<p>Nadat Bram zijne bloed- en aan-verwanten achtereenvolgens ontmoet had, mogt hij eerst aan de meest dringende behoefte zijns harten voldoen, om zijn grijzen mentor, vader Honestus, te bezoeken. 't Was eene ontmoeting als tusschen vader en zoon. De bijna tachtigjarige Honestus was nog een gezond en kras man, wiens haren, schoon sneeuwwit en sterk gedund, nog altijd een hoofd bedekten, dat betrekkelijk niets van zijne helderheid had verloren. De oude heer had dadelijk zijn vroegeren leerling en vriend herkend en toonde zich uitermate verheugd hem weder te mogen zien. Bram had den ouden man veel te vertellen, veel te vragen en daarbij menige raadgeving van hem noodig. De laatsten, hem met gewone bereidwilligheid verleend, legden den grond voor Bram's verdere toekomst. Het tusschen hen besprokene zal in den loop van dit verhaal zich als van zelf ontwikkelen.</p>
<div type="section">
<head rend="h4">VIII.
<lb/>Het verzoek.</head>
<p>Inmiddels ging de tijd met onverdroten gelijkmatigheid zijn ouden tred. Reeds waren er sedert Bram's terugkeer in 't vaderland een zestal weken verloopen. Het frissche waas was van de vrucht der wederontmoeting gaande weg verdwenen. 't Eerste nieuwtje van 't wederzien was langzaam opgegaan in 't alledaagsche der gewoonte. Doch de goede verstandhouding tusschen Bram en Otto en Maaike was geen oogenblik verstoord; wel had de eerste menigmaal zijne bezorgdheid geuit, dat hij het den laatsten lastig zou maken, doch telkens hadden dezen hem tegemoet gevoerd: ‘Och, Bram, denk dat toch niet!’ Hoe welgemeend die betuiging ook ware, toch was er iets, dat er nu en dan eene kleine schaduw op wierp. 't Was 't gevolg van eene aanmerking, die Willem meer dan eens luide deed
<pb n="115"/>hooren, en die dan ook niet zoo geheel zonder grond scheen te zijn. ‘Bram,’ zoo sprak Willem, ‘vordert te veel van u; hij is een flinke robuste vent, in de kracht van 't leven, waarom vat hij niet het een of ander bij de hand; als er nog een weinig kregel in hem zat moest hij het dan kunnen dulden, dat Otto, die zooveel ouder is dan hij en die 't niet ruimer heeft, voor hem den kost verdient? Neen, dat vind ik ellendig in Bram. 't Ware beter dagelijks te werken en daardoor in zijne eigene hehoeften te voorzien, dan dag aan dag bij Honestus te zitten, waar hij zich ongetwijfeld weder overgeeft aan zijne oude neiging tot studie, aan zijne vroegere droomen, die hem geen cent voordeel aanbrengen.’ Allen, Maaike zelfs niet uitgezonderd, vonden dat daar wel iets van aan was, ‘maar och!’ zeide ze goedig, ‘hij is 't werken verleerd; wat zou hij kunnen beginnen, hij is te oud om weder bediende in een logement te worden.’</p>
<p>'t Was of Bram die verschillende oordeelvellingen gehoord had of ze als bij instinkt gevoelde, want op eens gaf hij aan Baasveld en Maaike te kennen, dat hij eenige dagen van huis moest, zonder te zeggen waarheen en waarom. 't Eenige wat Maaike hem durfde te vragen was: ‘Je komt immers terug Bram?’ ‘Zeker doe ik dat, lieve zuster!’ was 't hartelijke antwoord: en toen den volgenden morgen zijn valies nemende, ging hij heên.</p>
<p>Zoodra hij vertrokken was verdiepte de geheele familie zich in gissingen over het vertrek van Bram. Die gissingen werden de vruchtbare moeders van allerlei oordeelvellingen, waaronder die van Maaike en Mina met die van hare echtgenooten de bescheidenste, die van Willem en Daan de geheimzinnigste en die van Piet en Grietje de ongerijmdste en hatelijkste waren.</p>
<p>Na eene afwezigheid van eenige dagen keerde Bram terug. Hij was naar 't scheen veel spraakzamer en opgeruimder dan vroeger. Men vroeg hem niet waar hij geweest was, al brandde die vraag ook op de lippen van Otto en Maaike, en hij zelf sprak er even min over. Toen men echter den volgenden avond rustig bijeen zat, zeide Bram:</p>
<p>‘Lieve zwager en zuster! ik heb groote verpligtingen aan u en gevoel dat elken dag meer en sterker. Ik was zonder dak en gij hebt mij niet alleen geherbergd, maar mij, naar uw stand, tevens ruimschoots van alles voorzien. Gij hebt dat gedaan met een liefdevol hart en een altijd vriendelijk gelaat, ik ben u daar zeer
<pb n="116"/>dankbaar voor, dankbaarder dan ik u kan zeggen. Mij ontbreekt schier niets bij u en toch heb ik nog een verzoek aan u. 't Is dit: rigt ter mijner eer een eenvoudig gastmaal aan en noodig daarop al onze broeders en zusters met hunne echtgenooten. Ik ben, na eene afwezigheid van vele jaren, sedert weken terug, zonder dat nog een van u allen weet, wat mij gedurende dat lange tijdsverloop in den vreemde is wedervaren. Met voordacht heb ik daarover gezwegen; doch thans wordt de mededeeling daarvan mij eene behoefte. Ik gevoel, hoeveel ik van uwe welwillendheid verg, doch juist de hartelijke liefde die ik dag aan dag van u ondervind, waarborgt mij de inwilliging van mijn verzoek. Kon 't zijn, dan zou ik dit feest 't liefst zoo spoedig mogelijk en bij voorkeur op een zondag zien aangerigt, doch altijd onder dit beding, dat het eenvoudig en overeenkomstig uw stand is. Ik wensch u echter niet te overrompelen, daarom denkt er bedaard over na, en hebt ge er bezwaren tegen, sla mijn verzoek dan even gul en rondborstig af, als ik het u gedaan heb.’</p>
<p>Onder 't spreken van Bram hadden de oogen van Otto en Maaike gestadig met elkander als getelegrafeerd en toen hij nu met spreken ophield, klonk het als uit eenen mond: ‘zondag eerstkomende zullen we aan uwe begeerte voldoen.’</p>
<p>Maaike was eene zeer voortvarende vrouw. Zij had, als in een omzien, in hare gedachten 't feest reeds geregeld, en begaf zich dadelijk opweg om in persoon de gasten te noodigen.</p>
<p>Toon en Mina vonden 't alleraardigst, zoo wel van Bram als van Otto en Maaike. Willem en Daan ontvingen de invitatie met een soort van verwondering en vroegen naar de reden er van. ‘Wel, die heb ik u gezegd,’ antwoordde Maaike, ‘Bram wil ons zijne levensgeschiedenis in Amerika vertellen.’ ‘Dat had hij ook wel zonder gastmaal kunnen doen,’ merkte Willen eenigzins achterdochtig aan. Doch Maaike trok met de schouders, zij had daar in 't geheel niet over nagedacht. ‘En,’ vroeg Willem, ‘is dat gastmaal voor rekening van Bram?’ ‘Daar twijfel ik aan,’ hernam Maaike, ‘waar zou de arme jongen 't van betalen?....maar och! wat wil dat ook zeggen: één grijze kraai maakt geen winter.’ ‘Nu,’ vervolgde Willem, ‘mijne vrouw en ik hopen te komen,’ ‘en ik zal mij niet laten wachten,’ voegde Daan er bij.</p>
<p>Bij van Renkum en Grietje werd de uitnoodiging gansch anders
<pb n="117"/>ontvangen. ‘Op zondag gastereren,’ sprak Piet, ‘ik dank er voor. De goddeloozen mogen hun buik op den dag des Heeren met het vette der aarde vullen en zich er overdadig aan te goed doen...niet ik. Ons aangaande, ik en mijn huis hopen dien dag den Heere te dienen. Doe gij desgelijks zuster, opdat de zegen Gods niet van u wijke en zeg tevens aan Bram, dien wereldsgezinde, dat hij, liever dan gastmalen aan te rigten, die ik voor zeker houd dat hij niet zal kunnen betalen, zich verootmoedige voor den Heer onzen God, die niet met zich laat spotten, naardemaal Hij is een zeer ijverig God.’ ‘Ja, zie Maaike, was 't nu niet op een zondag, dan....’ liet Grietje er verzachtend op volgen. ‘Evenmin op een werkdag,’ viel Pieter zoo hevig en bits in, dat Grietje geen moed scheen te hebben, den door haar aangevangen volzin te eindigen.</p>
<p>Maaike verliet geheel ontstemd de woning van van Renkum en hoewel ze voorgenomen had, Bram haar wedervaren aldaar zoolang mogelijk te verzwijgen, was zij daartoe echter niet in staat; haar gemoed was te vol, zij verried zich zelve. Bram ontving dat berigt evenwel met zijne gewone kalmte. ‘Och, zuster,’ sprak hij, ‘er is op aarde geen onvermengd genoegen denkbaar; 't spijt me, maar wat zullen we er aan doen? vrijheid blijheid.’</p>
<p>Eenigen tijd nadat Maaike bij Willem en Daan was geweest en Willem over hare uitnoodiging had nagedacht, zeide hij: ‘'k weet het niet, doch ik vrees dat er wat achter dien maaltijd zit.’ ‘Wat zou daar achter zitten?’ antwoordde zijne vrouw, die zich niet weinig in die uitnoodiging verheugde en noode zich hare blijdschap zag ontnemen. ‘Ja, ik weet niet,’ hernam Willem, ‘als alles in 't reine was, zou Otto maar zoo geen gastmaal geven, omdat Bram daar nu zijn zinnen op gezet heeft.’ ‘Dat's wel waar,’ sprak Daan nadenkend, ‘maar wat dacht je dan Willem?’ ‘Zou 't ook kunnen zijn,’ vervolgde Willem, ‘dat Otto en Maaike Bram gaarne zouden zien vertrekken, en nu, door ons eens ferm te tracteren, willen beproeven, om hem ons met een mooi praatje over te doen.’ ‘Willem!’ riep Daan. ‘St....’, was 't antwoord, ‘ik zeg niet dat het zoo is, maar ik vraag, zou 't ook zoo kunnen zijn?’....‘Och kom!’ viel zijne vrouw hem in de rede, ‘laat ons er maar eerst eens heêngaan, daarmeê immers verbinden we ons tot niets, en blijkt het dan dat ze zoo iets in hun schild voeren, dan zijn we er in allen geval zelf bij, en kunnen dan nog handelen en doen zooals we
<pb n="118"/>zullen meenen dat in ons belang is.’ ‘Wel ja! dat zeg ik ook,’ voegde Daan er bij, ‘een mensch kan ook te zwaartillend zijn en te veel zorg hebben.’</p></div>
<div type="section">
<head rend="h4">IX.
<lb/>Bram verhaalt zijne geschiedenis.</head>
<p>Wat Maaike ten dage des feestes opdischte, hoe de gasten aan tafel gezeten waren, wat de een tegen den ander zei, kan den lezer geen belang inboezemen. Wij kunnen dus volstaan met aan te stippen, dat er eene ongedwongene vrolijkheid onder de aanzittenden heerschte; dat hartelijke toegenegenheid en ongeveinsde liefde uit aller blikken straalde en dat Bram schier de gelukkigste van allen was. Na den maaltijd gingen Mina en de vrouw van Willem even naar huis om te zien hoe het met de kinderen ging, die voor dien dag aan de zorg van vreemden waren toevertrouwd. Toen ze teruggekomen waren en Bram aan zijne broeders en zwagers een geurige eigaar had aangeboden, nam hij aldus het woord:</p>
<p>‘Mijne levensgeschiedenis tot het tijdstip waarop ik vier jaren in Amerika was geweest, is u gedeeltelijk bekend; 't verdere wensch ik u thans mede te deelen. Om dat geleidelijk te doen zal ik noodwendig 't een en ander uit bedoeld vierjarig tijdvak moeten herhalen. Houdt mij dit ten goede.</p>
<p>Mijn vertrek uit Londen neem ik als uitgangspunt. Van daar aanvaardde ik mijn tocht met de stoomboot: “the Expectation,” dat is op zijn Hollandsch: de Verwachting.’ - 't Scheen dat op dien bodem mijne toekomst zou beslist worden. Reeds den tweeden dag na mijne afreis maakte ik als toevallig kennis met iemand, wiens aandacht ik getrokken had door een gesprek 't welk ik met een Hollandschen landverhuizer had gehouden. 't Was een man van middelbare lengte, die, naar gissing, de vijftig reeds was gepasseerd. Zijn geheele voorkomen teekende gezondheid en kracht; hij scheen mij toe een even ondernemend als vastberaden man te zijn. Aan een gunstig en vriendelijk voorkomen paarde hij deftige manieren. ‘'k Hoor, gij zijt een Hollander?’ dus begon hij 't gesprek 't welk ik u natuurlijk niet woor-<pb n="119"/>delijk meer kan mededeelen: de beknopte inhoud en de gevolgen er van zijn voldoende.</p>
<p>Zijne voorouders - dus vernam ik van hem - waren oorspronkelijk Nederlanders, doch hadden zich jaren geleden reeds in Amerika gevestigd; hij was daar geboren, opgevoed, gehuwd, weduwnaar geworden en leefde met zijne kinderen te New-York. Hij was daar kassier en, naar ik uit alles meende te mogen opmaken, een schatrijk man. Nadat hij mij aldus menige bijzonderheid uit zijn leven had medegedeeld, lokte hij mij uit om wederkeerig hem mijne levensgeschiedenis niet alleen te verhalen, maar ook met welk doel en met welke verwachtingen ik mij toen op reis bevond. Ik schonk hem mijn volle vertrouwen en biechtte eerlijk op. Al mijne aanbevelingsadressen en brieven liet ik hem zien, en beantwoordde bem elke vraag, die hij naar aanleiding daarvan deed. Toen hij alles had gezien, gelezen en gehoord, gaf hij met een eenigzins bedenkelijk gezigt mij zijne vrees te kennen, dat mijne verwachtingen wel eens niet konden vervuld worden, althans niet zoo spoedig als ik hoopte. De gronden waarop zijne vrees rustte en waarvan hij geen enkelen terughield, waren zoo overtuigend, dat ik voor een oogenblik er geheel door uit 't veld was geslagen. Zoodra hij dit scheen te merken, vatte hij minzaam mijne hand en zeide: ‘Zoo was het niet gemeend, jonkman! wees u zelf en houd moed. Gij hebt op mij een bijzonderen indruk gemaakt, of 't komt dat ik nog altijd eene sterke voorliefde voor 't Hollandsch bloed heb, en of uw voorkomen en geheel uw zijn mij aantrekt, weet ik niet, doch genoeg, ik trek mij uw lot aan.’ Dit zeide hij mij in den avond van den derden dag na onze kennismaking; ik dankte hem zeer voor zijne belangstelling. Toen ik hem den daaraan volgenden morgen weder ontmoette, noodigde hij mij in zijne hut en sprak: ‘Ik heb over ons gesprek van gisteren nagedacht. Gij schijnt mij een jong mensch te zijn, die vooruit wil en die een hoofd bezit waarmede hij vooruit kan komen. Maar uwe stoffelijke middelen zijn zoo onbeduidend, dat ge niet dadelijk eene onderneming op
een eenigzins groote schaal zelf zult kunnen tot stand brengen. Ge zult dus moeten beginnen met u eene ondergeschikte betrekking te laten welgevallen, b.v. op een handelskantoor, op eene fabriek of zoo iets.’ En toen ik daarop haastig antwoordde, dat het denkbeeld nooit in mij opgekomen was om direct zelf iets op het touw te zetten, vervolgde hij:
<pb n="120"/>‘Goed, maar ook om dadelijk als bediende geplaatst te worden, zal moeijelijk gaan.’ Deze mededeeling, vol overtuiging uitgesproken, trof mij niet weinig. Zijn doordringend oog had dit naauwelijks opgemerkt, of hij temperde den gemaakten indruk door te zeggen: ‘Ik zal u eene voor u geschikte betrekking helpen zoeken.’ Voor dat ik hem voor die belangelooze toezegging nog kon danken, ging hij aldus voort: ‘Ik heb een ziekelijke knaap, een jongske van circa tien jaar oud; dat kind ben ik genoodzaakt te huis te houden, doordien het de schoollucht niet kan verdragen. Uit uwe stukken, mij gisteren vertoond, heb ik gezien, dat ge in meer dan eene taal ervaren zijt en op grond daarvan vraag ik u: zoudt gij lust hebben, om tegen genot van kost en inwoning benevens eenig salaris, u met dien knaap dagelijks onledig te houden, dan zoudt ge bij mij tijdelijk uw intrek kunnen nemen, terwijl wij intusschen naar iets beters voor u zouden kunnen uitzien.’</p>
<p>Dat ik dit voorstel zonder eenige bedenking regt dankbaar aannam, zal ik u wel niet behoeven te zeggen. 't Verdere van onze reis ga ik met stilzwijgen voorbij, alleen dit nog wil ik er bijvoegen, dat ik mij gedurende mijn overtogt steeds naauwer aansloot bij den man, die al heel spoedig voor mij geen vreemdeling meer was.</p>
<p>Binnen weinig tijds had ik te New-York mijne nieuwe betrekking aanvaard. De heer Warren, zoo heette mijn beschermer, was over mij en ik wederkeerig over hem zeer voldaan. Zoo verliepen er eenige weken, zonder dat het ons gelukte eene andere betrekking voor mij te erlangen. Elke poging daartoe leed schipbreuk. Eindelijk echter deed er zich eene gelegenheid op, die mij bijzonder toelachte. Ik kon als onderagent in eene zaak, die voor rekening van eene Engelsche firma gedreven werd, geplaatst worden. Met volkomene instemming van den heer Warren nam ik ze aan. Na twee jaren daarin werkzaam te zijn geweest, huwde ik met het eenig kind van den hoofdagent, een allerliefst meisje, schoon en deugdzaam, bevallig en huiselijk, eene christin in de ruimste beteekenis van 't woord. Ik was overgelukkig in haar bezit, doch dat bezit duurde helaas! kort, bitter kort; binnen 't jaar ontviel ze mij. Eene ontijdige bevalling kostte haar 't leven. Mijne droefheid en rouw kenden geene grenzen, ik had in haar schier alles verloren. Ik beweende haar bitter en vroeg in mijne duldelooze smart den
<pb n="121"/>Hemel rekenschap van haar heengaan. En God scheen mij te antwoorden door een anderen slag die mij kort daarop trof.</p>
<p>Ik had mijn ouderlijk erfdeel toevertrouwd aan mijn schoonvader, die het, met bijna geheel zijn eigen vermogen, voordeelig meende geplaatst te hebben in de zaak waarin hij, als hoofdagent, ijverig werkzaam was. Doch op eens vernemen we, dat het huis, 't welk die zaak dreef, failliet was. De chef er van was gevlugt, er was een zeer aanzienlijk tekort. Tal van menschen werden op eens door dat failliet ongelukkig en niet het minst mijn schoonvader; doch ik wel 't allermeest, niets dan eenige meubelen en mijne kleederen bleven mij over; ik was in eens totaal geruïneerd. 't Is mij niet mogelijk u te zeggen wat er in mij omging. Nergens zag ik licht, nergens uitkomst. Ik wist bij wijlen niet wat ik deed, ik liep als een waanzinnige zonder doel rond, ik sprak niet, dacht niet, ja, ééne gedachte hield mij thans bezig, de gedachte dat het toch regt gelukkig was, dat mijne lieve onvergetelijke Adèle die ramp niet beleefd had.</p>
<p>Op regterlijk gezag was het depôt der agentuur verzegeld en kort daarna weder ontzegeld. Commissarissen kwamen 't kantoor van den agent benevens den voorraad van goederen opnemen, waarvan weldra de verkoop werd bevolen en aangekondigd. De dag, dien van den verkoop voorafgaande, was aangewezen tot bezigtiging van de te veilen voorwerpen. Crediteuren, gegadigden en nieuwsgierigen kwamen van alle kanten toestroomen en wie meent ge, dat de eerste was, dien ik onder die menigte herkende? 't was John Witty! ‘Mijn God!’ riep ik uit, ‘gij hier, mijnheer Witty!’ ‘Hoe is 't mogelijk!’ antwoordde hij, ‘hoe komt gij hier?’ Doch naauwelijks had hij op een toon van verbazing dien uitroep doen hooren, of hij was zich zelf weer meester en vervolgde uiterst laconiek: ‘kom mij heden avond bezoeken, dan kunnen we zamen eens nader over een en ander spreken...zie daar mijn adres.’ Ik nam het mij toegereikte adreskaartje aan en beloofde te zullen komen, en Witty verdween te midden van de heen en weder wandelende beschouwers.</p>
<p>Naauwelijks was ik dien avond bij hem gezeten, of hij begon andermaal zijne verwondering te toonen over mijn verblijf in Amerika en onze onverwachte wederontmoeting. Toen ik hem alles, wat mijn persoon en lot betrof, naauwkeurig had medege-<pb n="122"/>deeld, legde hij zijn hand vertrouwelijk, ja liefdevol op mijn arm en sprak: ‘Ik hoop u te helpen, wacht slechts uw tijd.’ Daarop begon hij mij bijzonderheden uit zijn levensloop te vertellen en te spreken over de stad en hare omgeving, waar we 't eerst met elkander waren in kennis gekomen. Wij doorleefden in onze herinnering nog eens die vroegere dagen. Hij bragt mij een gezegde van hem te binnen, dat ik toen zeer euvel had opgenomen, doch waarvan de sporen, naar hij bemerkte, volkomen uitgewischt waren. Ik soupeerde dien avond bij hem en moest, wilde ik hem niet beleedigen, eene zekere somme gelds van hem aannemen. Toen ik aarzelde, sprak hij: ‘neem het aan of we blijven geene vrienden, ge kunt het mij ter gelegener tijd teruggeven.’ Dagen verliepen er eer ik iets naders van hem vernam. Daar stond hij op eens weêr voor mij: ‘ik heb iets voor u gevonden!’ zeide hij. ‘Mag ik weten wat?’ vroeg ik vol blijde verwachting. ‘Wel zeker, luister slechts,’ hernam hij. 't Geen hij mij daarop mededeelde geef ik u zoo beknopt mogelijk terug.</p>
<p>Zeer toevallig was hij in kennis gekomen met zekeren Richard Stone, een vermogend Amerikaan. Deze had aan de boorden van den Sint Laurens stroom, jaren reeds geleden, eene stoom- wasch- en bleekerij opgerigt en was nu bezig om daaraan te verbinden eene stijverij en strijkerij; voor die laatste inrigting zocht hij een compagnon, of zoo hij dezen niet kon vinden, een directeur, dien hij tevens het uitzigt opende, om na verloop van tijd, bij goed oppassen en geschiktheid voor die betrekking, een aandeel in die zaak te erlangen. Nu had Stone, even vóór den tijd dat Witty mij ontmoette, hem gevraagd of hij ook een geschikt persoon voor die betrekking wist. Witty had toen ontkennend geantwoord, doch was, na mij zoo onverwachts te hebben ontmoet, onverwijld naar Stone gereisd, om te vernemen of die betrekking reeds vervuld was. En toen dit bleek niet het geval te zijn, had hij niet alleen mij daarvoor aanbevolen, maar ook onder mijne nadere goedkeuring 't accoord met Stone reeds gesloten. ‘Zie daar onze voorloopige overeenkomst,’ sprak hij, ‘'k heb zwart op wit, want men moet met de Yankee's voorzigtig zijn, en nu uw besluit?’ Ik doorliep het mij overhandigde papier en haalde de schouders op. ‘Wat!’ riep hij misnoegd, ‘is dat geen benijdenswaardig contract; 't is éénig, 't is....’ Ik greep zijn beide handen en stamelde hem mijn dank
<pb n="123"/>‘maar...’ zeide ik. ‘Wat maar zou u kunnen doen weifelen?’ hernam hij min of meer knorrig. ‘Zou ik er geschikt voor zijn?’ vroeg ik bedeesd. ‘De mensch heeft geschiktheid voor alles wat hij ernstig wil,’ was zijn beslissend antwoord en daarop mij 't contract voorleggende zeide hij, ‘teeken en de zaak is in orde.’ Ik teekende. ‘Over vier weken,’ vervolgde hij, ‘zal de nieuwe inrigting voltooid zijn en zult ge uwe betrekking als directeur daarvan moeten aanvaarden. Vooraf echter zal ik u met Stone in kennis brengen, want er is voorloopig nog veel tusschen u beiden te regelen.’</p>
<p>Nagenoeg eene maand later had ik met den heer Stone, zeer tot mijn genoegen, kennis gemaakt en stond ik aan 't hoofd zijner nieuwe schepping. Ja waarlijk 't was eene schepping; verbeeld u een gebouw driemaal grooter dan 't stadhuis hier, met een aantal zalen, allen even ruim en luchtig en waarin meer dan honderd zindelijk en keurig gekleede vrouwen en meisjes, van den vroegen morgen tot den laten avond bezig waren met strijken, opvouwen, sorteren en wegbrengen. Dat gebouw belendde aan een nog grooter waarin gewasschen, gebleekt en gesteven werd en dat de moeder van 't eerstbedoelde mogt heeten. Ik kan u niet zeggen hoe brand zindelijk en rein daar alles werd behandeld en welk eene orde overal heerschte.</p>
<p>Richard Stone was nagenoeg zestig jaren oud, schatrijk en ongehuwd. Ik had het geluk hem van 't eerste oogenblik af te bevallen en zijn volle vertrouwen te winnen. Toen ik eens, op zijn verzoek, hem mijne lotgevallen verhaalde, en over 't verlies van Adèle sprak, ontsnapte hem een diepe zucht, terwijl de tranen hem in de oogen sprongen. Schielijk pinkte hij ze weg als schaamde hij zich voor mij. Later vernam ik, dat hij in zijne jeugd gelukkig geëngageerd was geweest, doch het was op 't onverwachts afgesprongen en sinds dien tijd had hij zich nooit weêr met een meisje of vrouw ingelaten. De heer Stone was meer dan een vriend, hij was schier een vader voor mij. Sedert hij toevallig vernomen had, dat ik mijn schoonvader, die inmiddels ziek en kwijnend was geworden, geldelijk ondersteunde, verhoogde hij gedurig mijn salaris.</p>
<p>Zoo verliepen er nagenoeg vijf jaren, toen hij, omstreeks kersttijd, mij een dag bij zich te cten vroeg. Ik accepteerde 't en liet mij op 't bepaalde uur bij hem aandienen. Ik vond er een jong mensch, die mij als een neef van den heer Stone werd
<pb n="124"/>voorgesteld. 't Was, naar 't mij scheen, een flink en ondernemend jonkman, vrijmoedig en tegelijk bescheiden, doch hoe voorkomend en beleefd hij ook was, toch was er iets in zijne oogen en vooral in de trekken van zijn mond wanneer hij lachte, 't welk mij niet beviel. Hij was 't eenig kind van de zuster van den heer Richard Stone en heette Richard Stone Bean. Aan 't dessert werd er een fijne flesch ontkurkt en ons een cigaar aangeboden, zoo als ik voor noch na heb gerookt. Nadat dit had plaats gehad, nam de heer Stone in dezer voege 't woord:</p>
<p>‘'t Is geen toeval, evenmin een gril van mij, die u hier te zamen bragt, neen, 't is tengevolge van een beredeneerd en rijp overwogen plan, dat ik u beiden hier thans bij mij heb. Ik wensch u, die tot nog toe elkander vreemd waart, met elkander in kennis te brengen en ik zal u tegelijk zeggen waarom. Ik word zoo zachtjes en zoetjes aan ouder; veel drukte werkt, vooral in den laatsten tijd, hoogst ongunstig op mijn gestel, ik gevoel dat dagelijks meer. In één woord: de puntjes zijn er bij mij af en ik verlang naar rust. Kinderen heb ik niet. Richard is mijn eenige nabestaande, verre neven en nichten uitgezonderd; overleeft Richard mij, dan zal, wat ik thans nog 't mijne noem, op hem overgaan. Daar ik nu nog zoo heel oud niet ben, zou 't kunnen gebeuren dat hij wel wat lang op mijne erfenis zou moeten wachten. En omdat ik nu genoeg, ja schier te veel heb, wensch ik hem reeds bij mijn leven een gedeelte van 't geen hij anders eerst na mijn dood zou kunnen ontvangen, te geven. Gelijktijdig wensch ik aan u - en hier wendde hij 't oog naar mij, eene schuld aflossen, die Witty reeds voor u geaccepteerd heeft. Gij hebt mij als directeur van mijne nieuwe inrigting wakker en trouw ter zijde gestaan; aan uwe zorg en ijver heb ik het voornamelijk te danken, dat die zaak zoo uitmuntend geslaagd is en dat zij nog altijd bijzonder vooruit gaat. Die zorg en ijver wil ik beloonen.’</p>
<p>‘Broeders en zusters,’ ging Bram voort ‘Ik zal u wel niet behoeven te zeggen, wat er toen in mijn hart en ongetwijfeld ook in dat van Richard Stone Bean omging; in gespannen verwachting bleven wij luisteren.’</p>
<p>‘En nu mijn plan, mijn wensch, mijne begeerte,’ dus ving hij, na eene kleine pauze, weder aan. ‘Ze zijn deze: Ik wil een gedeelte mijner zaken van de hand doen en wel mijne waschinrigting en bleekerij met de daaraan verbonden stijverij en strij-<pb n="125"/>kerij. En dat alles, zoo als het reilt en zeilt, wil ik u nog dezen avond, bij openbare geregtelijke acte, in vollen onherroepelijken eigendom, om er naar welgevallen mede te kunnen handelen en wandelen, overdragen, voor drie vierde gedeelte aan mijn neef Richard en 't overig een vierde gedeelte aan u, mijn waarde Bram,’ - zoo noemde hij mij altijd als we alleen waren, anders was 't altijd: ‘directeur.’</p>
<p>‘Bram!’ riepen de broeders en zusters als uit één mond.</p>
<p>‘Er speelde een schalksch lachje om den mond van den verhaler, die, als had hij dien uitroep niet gehoord, met warmte dus voortging:</p>
<p>“Ik gevoelde mij niet in staat om mijne dankbaarheid in woorden lucht te geven; 't zelfde scheen met Richard 't geval te zijn. Zonder een woord te spreken grepen we in 't zelfde oogenblik de handen van onzen weldoener en had ik het durven wagen, 'k zou hem wel hebben willen kussen.”</p>
<p>“Dat kan ik mij verbeelden,” riep Maaike uit, terwijl de tranen haar langs de wangen rolden, “nu, nu, dat was wat,” liet ze er op volgen, met moeite de vraag naar 't geldelijk bedrag dier gift inhoudende.</p>
<p>“Genoeg,” hernam Bram, dien eigen avond werd alles beschreven. Slechts ééne zoo 't heette voor ons bezwarende voorwaarde werd aan 't lot der afstandsacte vermeld. Zij was deze: dat het oppertoezigt en bestuur aan den schenker, desverkiezende, bleef voorbehouden en dat wij aan hem elk jaar een volledig overzigt van den staat der onderneming ter goedkeuring moesten voorleggen. Verder werd ook nog bepaald dat wij, zoolang we elkander bevielen, compagnons zouden moeten blijven, en dat gedurende de eerstvolgende twee jaren aan mij de directie over alles zou worden opgedragen, omdat Richard Stone Bean nog zeer jong en niet genoegzaam met de zaak bekend was. Intusschen was de laatste een uitmuntend boekhouder; 'k heb in dat tweejarig tijdvak zijne administratie menigmaal bewonderd en veel van hem geleerd. Door onzen gezamenlijken ijver breidde onze zaak zich hoe langer hoe meer uit, 't werd eene geldwinning. Doch niet altijd bleef het zoo.’</p>
<p>‘'k Vreesde 't wel,’ viel Willem in.</p>
<p>‘Nu, 't was dan waarlijk ook al te mooi,’ liet Daan er op volgen.</p>
<p>‘St....’ riep Mina, ‘laat Bram verder gaan.’</p>
<pb n="126"/>
<p>‘Vóór de bedoelde twee jaren nog geheel ten einde waren,’ vervolgde Bram, ‘stierf de heer Richard Stone aan eene beroerte. Hij had Richard Stone Bean benoemd tot zijn universclen erfgenaam, onder den last van uitkeering van een aantal aanzienlijke legaten, zoo aan zijne verre nabestaanden, als aan verschillende inrigtingen van liefdadigheid en stichtingen tot algemeen nut, terwijl aan mij een legaat ten deel viel van 2500 dollars, zes weken na 't overlijden van den erflater aan mij uit te keeren.’</p>
<p>‘Wat!’ riep Maaike, ‘hoeveel is een dollar, zeg Bram?’</p>
<p>Nadat haar vraag door Bram beantwoord was en zij vol verbazing de handen ineen sloeg, ging haar broeder met zijne gewone minzaamheid dus voort:</p>
<p>‘Ik bleef onder de weelde van 't oogenblik en Goddank! ook voor 't vervolg volkomen nuchteren, doch mijn arme compagnon, hoe rijk hij ook mogt zijn, werd duizelig en dronken; zijne beenen konden de zwaarte van zooveel genot en zegen niet dragen. Om kort te gaan: hij geraakte spoedig in slecht gezelschap verzeild en werd langzamerhand een volslagen lichtmis. Zijn zucht naar genot was weldra zonder grenzen. Zijne geldverspillingen en uitspattingen kenden geene palen. 't Bestuur der zaak, die we te zamen dreven, liet hij geheel aan mij over. Hij kwam in 't eind er niet eens meer naar omzien. De enkele malen dat ik hem op ons gemeenschappelijk kantoor nog zag, hadden geen ander doel, dan om van mij voorschotten op zijn aandeel in de winsten bij 't einde van 't jaar, te vragen.</p>
<p>‘Och! och! dat goeije lieve geld,’ zuchtte Mina onwillekeurig.</p>
<p>‘Ja, is 't geen zonde en schande!’ voegde Willem er bij.</p>
<p>‘Wat hem ten zegen had kunnen zijn,’ hernam Bram, ‘werd hem tot een vloek. Het geld maakte van hem een dronkaard en wellusteling. Hij verliederlijkte in weinig tijd. Ik verbeeld hem mij nog, zoo als hij was toen ik hem voor 't eerst mogt ontmoeten, een flink gebouwd en krachtig ontwikkeld jongeling, met den blos der gezondheid op het frisch gelaat, en zoo als hij later werd, een levend geraamte met ingevallen kaken en doffe wezenlooze oogen, met den tred van een grijsaard en de kracht van een kind. Zijne verwaarloozing van ons gemeenschappelijk belang was voor mij een prikkel te meer, om met verdubbelden ijver dat belang te behartigen en ik zag dien ijver voldoende beloond.</p>
<pb n="127"/>
<p>Dit ging een paar jaren zeer goed; doch toen kwam er eene verandering in onze wederzijdsche verhouding. Hoe colossaal 't vermogen van mijn compagnon ook was geweest, 't verminderde gaande weg en wel zoo sterk, dat het zich liet aanzien, dat hij, binnen een niet ver verwijderd tijdvak, alles zou hebben doorgebragt. Het trekken van wissels op mij nam onrustbarend toe; gedurig reeds was ik groote sommen in voorschot, en ik begon op middelen te peinzen om mij voor goed van hem los te rukken, ten einde in zijn val niet medegesleept te worden. Reeds had ik het plan gevormd om er met een ervaren regtsgeleerde over te spreken toen ik op 't onverwachts een bezoek ontving van mijn vriend Witty. “Ik kom hier enkel om u,” sprak hij; laat ons even apart gaan, 'k heb u 't een en ander mede te deelen.’ Zoodra we alleen waren verhaalde hij mij 't volgende:</p>
<p>‘Uw compagnon is, naar men zegt, thans meer dan ooit om geld verlegen. Aan verscheidene kantoren heeft hij reeds vruchteloos aangeklopt. Nu, hoor ik, wendt hij pogingen aan om zijn aandeel in uwe gemeenschappelijke zaak, met hypotheek te bezwaren, terwijl hij te gelijkertijd dat aandeel uit de hand ter koop heeft aangeboden. Ben ik wel onderrigt, dan is er iemand zeer genegen om, op aannemelijke voorwaarden, dat aandeel te koopen, mits dat hij het uwe daarin tevens kon overnemen. Ik beb gemeend u dit te moeten mededeelen, niet uit vrees zoozeer, dat u de zaak verholen zou blijven, integendeel: ik geloof dat Bean, ten einde in 't bezit van geld te komen om zijne schuldeischers te kunnen betalen, zich wel spoedig bij u zal vervoegen; doch ik deed dit vooral, omdat ik stellig weet, dat uwe inrigting, bij 't mislukken van den bedoelden koop, in den kooper, die er om is, een niet gewenschten concurrent zal krijgen. Nu weet ge alles vriend, doe er uw voordeel mede,’ sprak hij ten slotte.</p>
<p>‘En wat zoudt ge mij in deze zaak aanraden te doen?’ vroeg ik.</p>
<p>‘Moet dat een bedachtzaam en vastberaden Hollander vragen?’ hernam hij lagchend, terwijl hij naar zijn hoed en stok greep en onder een vrolijk: ‘nu later!’ mij verliet.</p>
<p>Richard Stone Bean vervoegde kort daarop, met den bedoelden kooper, zich bij mij. Zij legden mij de zaak bloot en vroegen of ik genegen zou zijn, om mijn aandeel in de onderneming, tegen eene zekere koopsom, die ze mij noemden, af te staan.</p>
<p>Ik troggelde met opzet, deed vervolgens een eisch en ziet, na lang loven en bieden werden we 't over de zaak eens, Ik was
<pb n="128"/>bijzonder tevreden, want de koopprijs overschreed ver mijne raming en verwachting. De aanvaarding werd bepaald over eene maand, terwijl de betaling der koopsom in twee termijnen moest plaats hebben, de helft drie maanden na den dag der aanvaarding en de andere helft een half jaar later, blijvende voor de rigtige naleving van 't contract de inrigting zelve ten onderpand verbonden.</p>
<p>Toen alles geregeld en naar behooren beschreven was, reisde ik naar mijn vriend Witty, die, een paar dagreizen van mij verwijderd, met eene tijdelijke betrekking zich belast had.</p>
<p>‘Zijt gij nu werkelijk Bram Fortuin?’ riep hij, op 't laatste woord bijzonder drukkende.</p>
<p>‘'t Begint er naar te gelijken,’ antwoordde ik vol vreugde en dank.</p>
<p>‘Dus,’ liet hij er schalks op volgen, ‘nu hebt ge aan uwe ouders uw naam te danken, maar ten deele aan mij, dat die naam voor u werkelijk is geworden wat hij beteekent; nu, dat verheugt mij zeer.’</p>
<p>‘Ge zoudt mij op nieuw aan u kunnen verpligten.’ zeide ik. ‘En waardoor?’ was 't antwoord. ‘'k Heb uw raad noodig,’ hernam ik. ‘Spreek op Bram!’ ‘Wat <hi rend="i">kan</hi>, wat <hi rend="i">moet</hi> ik nu met mijn kapitaal doen?’ ‘Dat is niet zoo gemakkelijk te beantwoorden,’ zeide hij: ‘waart ge er mede in uw vaderland, daar zou 't vrij wat beteekenen, daar zou er iets goeds, iets nuttigs, zelfs iets groots meê te doen zijn; doch voor Amerika is uw vermogen op 't gebied der nijverheid en van den handel slechts eene betrekkelijke kleinigheid; wat hier zilver is zou in Nederland goud kunnen worden. Doch ik zal er over nadenken, ge hebt het nog niet in uw bezit en alzoo hebben we beiden den tijd om er onze gedachten bedaard over te laten gaan.’</p>
<p>Hij ging; maar zijn gezegde: ‘waart ge er mede in uw vaderland,’ bleef mij bij, en wel zoodanig, dat ik er schier elk oogenblik aan moest denken. En hoe meer ik er aan dacht, hoe meer dat vaderland mij voor den geest zweefde, hoe meer 't mij aantrok. Ik herdacht het goede, daar genoten, en vergeleek het met Amerika. Telkens kwam het land mijner geboorte, de grond waarin het stof mijner ouders rustte, waarop nog van mijne maagschap leefde, mij als voor oogen. In 't kort, ik kreeg op eens het heimwee en besloot in 't einde naar Nederland terug te keeren, zoodra ik mijne geldelijke aangelegenheden geregeld zou hebben. Spoedig reeds deelde ik mijn besluit aan Witty mede, met wiens inzigten het volkomen strookte.</p>
<pb n="129"/>
<p>‘En hoe lang is 't reeds geleden, dat ge dit besluit naamt?’ vroeg Maaike.</p>
<p>‘Nog niet zoo heel lang, ruim een jaar,’ was 't antwoord.</p>
<p>‘En van de betaling der bedoelde koopsom is zeker niets gekomen?’ sprak Willem, die tot dezelfde conclusie kwam, welke Maaike gemaakt en aanleiding tot haar laatste vraag gegeven had.</p>
<p>‘Die koopsom is tot den laatsten dollar toe uitbetaald,’ antwoordde Bram, terwijl een lach van genoegen om zijn mond dartelde.</p>
<p>‘Maar is later zeker door 't een of ander ongeval verloren gegaan,’ hernam Willem op een toon, blijkbaar tusschen hoop en vrees, terwijl hij even als de anderen in gespannen verwachting zijne blikken op Bram vestigde.</p>
<p>‘Neen, zij is behouden gebleven,’ was 't antwoord van Bram.</p>
<p>‘En ge zijt arm?’ vervolgde Willem naauw hoorbaar met eene zekere trilling in zijne stem.</p>
<p>‘Wie zegt dat?’ vroeg Bram opgeruimd.</p>
<p>‘Waartoe anders geld voor uwe terugreis van ons gevraagd?’ waagde Willem met de uiterste bescheidenheid, doch bijna onverstaanbaar zacht te zeggen.</p>
<p>‘Waartoe!’ hernam Bram met een heldere stem en een gelaat waarop de gewaarwordingen zijner ziel zich afspiegelden. ‘Ja, waartoe?....ziet broeders en zusters, dat was een geheim, 't welk ik u thans wensch te openbaren; daarvoor alleen heb ik u thans rondom mij verzameld. Luistert: hoe ik jegens u allen gezind was en hoe hartelijk lief ik u had, dat gevoelde, dat wist ik, doch ik wist niet hoe gijlieden over mij dacht, en meende mij van 't laatste niet beter te kunnen overtuigen dan door u op de proef te stellen, zooals ik dan ook gedaan heb. Die proef is naar wensch uitgevallen. Ware dit niet het geval geweest, toch zou ik naar mijn geboorteland zijn teruggekeerd, doch had mij dan niet hier, zoo als ik nu van plan ben, maar elders neêrgezet. En nu verder,’ vervolgde hij, ‘ik ben een vermogend mensch, God heeft mij uitermate gezegend, en ik hoop door en met dien zegen ook voor anderen ten zegen te zijn. Voor dat doel woelen allerlei plannen door mijn hoofd; doch slechts een er van is tot nog toe tot rijpheid gekomen, en dat is, om u voor een gedeelte in dien zegen te doen deelen. Kom ik ongehuwd te overlijden, dat meer dan waarschijnlijk 't geval zal zijn, dan zult gij of uwe kinderen mijne nalatenschap
<pb n="130"/>erven. Doch betrekkelijk ben ik nog jong en ik hoop, dat God mij nog lang doe leven. Wordt die hoop vervuld, dan zoudt ge welligt te vergeefs, door vóór mij te overlijden, of zeer lang naar mijne erfenis kunnen wachten. Daarbij komt dat de meesten uwer den middag des levens reeds zijn gepasseerd en er tevens onder u zijn, die 't niet zoo heel ruim hebben. Daarom heb ik besloten om aan ieder mijner broeders en zusters duizend dollars ten geschenk te geven.’</p>
<p>‘Bram!’ was aller uitroep.</p>
<p>‘En hoeveel is dat wel?’ vroeg Mina overstelpt van vreugde.</p>
<p>Toen Bram met een gelaat, waarop zaligheid te lezen stond, dat bedrag in Hollandsche guldens noemde, vlogen Mina en Maaike hem tegelijk om den hals, zonder een woord te kunnen uiten. Doch niet slechts zij, maar allen, die daar waren, gevoelden zich door 't onverwacht geluk 't welk hun wedervoer, als uit het veld geslagen.</p>
<p>Nadat de kalmte in de verheugde harten en hoofden was teruggekeerd en aller tong en mond een dank stamelde, die de bescheidenheid van Bram zoo veel mogelijk trachtte van zich te weren, zeide Bram: ‘nu, dat had Piet van Renkum moeten weten, of hij ook zou gekomen zijn, 'k wed, hij had aan geen Zondag gedacht.’</p>
<p>‘Grietje is ook mijne zuster, ook zij zal, als ze 't verkiest, eene gelijke som ontvangen,’ antwoordde Bram vol liefde.</p>
<p>De broeders en zusters zagen elkander verwonderd en beteekenisvol aan. Bram bevroedde, wat er in hun binnenste omging en haastte zich daarom te zeggen:</p>
<p>‘Hadden wij een karakter en eene omgeving als zij schijnen te hebben, ach! we zouden misschien eveneens handelen als zij tot hiertoe gehandeld hebben. Doch alles wat slecht <hi rend="i">schijnt</hi>, <hi rend="i">is</hi> daarom nog niet altijd slecht, en wie werkelijk slecht is, kan zich immers verbeteren; 't kwade wordt dikwijls door 't goede overwonnen.’</p>
<p>‘Bram heeft volkomen gelijk,’ sprak Maaike, ‘en daarom wil ik heêngaan en Piet en Grietje van alles dat hier heeft plaats gehad, onderrigten en hen naar hier medenemen, op dat ook zij, even als wij, gelukkig mogen zijn.’</p>
<p>‘Neen, doe dat niet!’ hernam Bram, ‘wij moeten hun gevoel sparen; ik zelf zal tot hen gaan, niet nu, maar welligt morgen reeds.’</p></div>
<div type="section">
<pb n="131"/>
<head rend="h4">X.
<lb/>Besluit.</head>
<p>De week waarin de zooeven medegedeelde bijeenkomst plaats had, was nog niet ten einde of de geheele stad wist, dat Bram Fortuin schatrijk uit Amerika was teruggekeerd. Die tijding maakte schier alle tongen vaardig; elke dag, ja bijna elk uur gaf er een nieuwe commentaar van. Hier was het: zou je 't waarachtig niet zeggen, zoo'n biljardjongen! daar klonk het: hij heeft twintig kisten klinkklaar goud medegenomen. Elders sprak men: hij wil hier een villa bouwen, waarbij 't paleis te Amsterdam niet zal te vergelijken zijn; op nog andere plaatsen was 't: als hij zoo onnoemelijk rijk was, dan ging hij zich immers hier niet vestigen, hier te midden zijner familie, die 't alles behalve ruim heeft, terwijl ginds de bedachtzame waarschuwing werd gehoord: schorten we ons oordeel op, 't zal weldra blijken of we met een parvenu of met een degelijk man te doen hebben.</p>
<p>Dat Bram biljardjongen geweest was, wist ieder, doch naar 't juiste cijfer van zijn vermogen bleef men raden. De verzekering, dat hij eene trotsche villa zou bouwen, bleek al heel spoedig een praatje te zijn, doordien hij een deftig burgerhuis voor een tijdvak van zes jaren huurde, doch in plaats van eene villa op te trekken, legde hij al zeer spoedig de grondslagen voor eene fabriek, waarop de stad zijner inwoning als haar eersteling eerlang roem zou mogen dragen. Met zijne familie was en bleef hij steeds in de beste harmonie. Zelfs met Grietje en haar man, die evenals de overige broeders en zusters den onbaatzuchtigen broeder hoe langer zoo meer leerden waarderen, bleef hij in liefde verkeeren. Hij beurde den welstand der zijnen voortdurend op. Door zijne fijne menschenkennis wist hij ieders behoeften optesporen en die te vervullen, als ze hem betamelijk en goed toeschenen. Hij was een weldadigen toovenaar gelijk, die, wat men droomend dacht en wenschte, op de meest kiesche wijze, den droomenden als in de schoot wierp. Men hing hem met liefde, zelfs met eerbied aan, en dit deden niet het minst zijne neefjes en nichtjes, wier vertrouwen hij dadelijk had gewonnen. Hij liet hun alles leeren, wat ze in hun beroep en stand noodig hadden te weten. Den oudsten zoon van Mina, die hem bij zijne terugkomst de woning van Otto had
<pb n="132"/>gewezen, gaf hij tot aandenken daarvan niet alleen een zilveren horologic, maar zond hem tevens voor zijne rekening naar Amsterdam, ten einde zich daar in het door hem zelf gekozen beroep verder te bekwamen.</p>
<p>In 't maatschappelijk leven bleek Bram een regt bruikbaar mensch te zijn. Waar er spraak was van vooruitgang, van behoefte aan ontwikkeling op geestelijk of stoffelijk gebied, daar waren zijn hart en beurs steeds geopend. Doch dikwijls had men aan hart en beurs nog niet genoeg, in den regel vroeg en leende men zijn hoofd er bij. Hoe meer men hem vooral ook in zijn huiselijk leven leerde kennen, hoe meer men hem lief kreeg en hoogachtte. Van hem kan met waarheid gezegd worden: dat slechts zijne deugden hem benijders verwekte. Hij had die verwonderlijke tact, slechts enkelen eigen, om met alle standen in de maatschappij te kunnen omgaan. In schier elk gezelschap gevoelde hij zich dadelijk op zijn gemak. Hij was overal de geachte man. Zonder eenigen hoogmoed sprak hij gaarne over zijn verleden, over den grondslag zijner menschenkennis, 't eerst in de biljartkamer opgedaan; over 't onderrigt van Honestus en anderen en niet het minst over Witty, dien hij, jaren na zijn vertrek uit Amerika, nog eens mogt ontmoeten. Zijn ingetogen, zeer eenvoudig en hoogst godsdienstig leven, zijn onverdroten weldoen en bovenal zijn helder hoofd maakten hem tot een raads- en leidsman van velen. Binnen weinig tijd stond hij aan het hoofd van schier elk genootschap en iedere commissie: men verkoos hem tot lid van den gemeenteraad en daarna tot lid van de provinciale staten, waarvoor hij echter, tot veler spijt, meende te moeten bedanken. En toen, na verloop van vele jaren, de benoeming van Bram Fortuin tot Burgemeester van de stad, die we niet genoemd hebben en ook niet zullen noemen, vernomen werd, was het of de gansche stad feest vierde en werkelijk deed zij dat. De door Bram opgerigte fabriek nam gaandeweg in bloei toe. Hij stichtte nog een tweede, zelfs een derde en ook deze zag hij bloeijen en verschafte daardoor aan tal van huisgezinnen volop werk.</p>
<p>Zoo werd in zijne handen het zilver der nieuwe wereld, in Nederland tot goud verwerkt, terwijl hij daardoor voor velen een zegen werd, zoowel door zijn voorbeeld als door zijn geld.</p></div></div>
<div type="chapter">
<interpGrp>
<interp type="primair" value="nijh003"/>
</interpGrp>
<pb n="133"/>
<head rend="h3">De letterkundige kritiek der romantische school.
<lb/>Door D.C. Nijhoff.</head>
<head rend="h4">I.</head>
<p>Het oordeel van de wereld over personen en verschijnselen uit de geschiedenis of uit onze omgeving wordt gewoonlijk alleen bepaald door sommige in het oog vallende daden en handelingen, die bizonder de aandacht trekken. Alleen naar den maatstaf van dat zichtbare wordt de mate van deugd of ondeugd, van waarde of onwaarde berekend. Hoe oppervlakkig en onrechtvaardig dit is, is voor den nadenkenden mensch duidelijk. Evenmin toch als een verkeerde daad een smet op het gansche leven der menschen behoeft te werpen, evenmin is men gerechtigd uit een in 't oog springende deugd tot iemands hooge voortreffelijkheid te besluiten. Het komt voor alle dingen er op aan, uit welke bronnen die deugd of die ondeugd is ontsproten; terwijl het ook niet zelden gebeurt, dat men ter wille van eene donkere plek eene gansche reeks van deugden eenvoudig over het hoofd ziet.</p>
<p>Ook de geschiedschrijver van vroeger dagen maakte zich menigmalen aan dat valsche oordeel der wereld over personen of verschijnselen schuldig; hij liet zich vaak in zijn oordeel door zijne eigene subjectieve voorliefde besturen; zoo de uitwendige daden van de personen, die hij beschreef aan die voorliefde beantwoordden, dan werden zij hemelhoog verheven; in het om-<pb n="134"/>gekeerde geval daarentegen werden zij overladen met den vloek zijner verachting. Onze tijd stelt voor alle dingen aan den geschiedschrijver den eisch der onpartijdigheid; met dezelfde objectieviteit moet het kwade evenzeer als het goede worden vermeld en elk, die dan ook nu nog in zijn oordeel over personen zijner omgeving of over geschiedkundige mannen alleen door den schijn wordt bestuurd, toont daardoor te missen die ernstige levensopvatting, die het cieraad moet zijn van den waren mensch.</p>
<p>Met deze opmerking begin ik, waar ik gereed sta, mijne lezers te onderhouden over eene school op letterkundig gebied die aan het eind der voorgaande en in 't begin dezer eeuw in Duitschland heeft gebloeid. De romantische school toch stond voorheen in een zeer kwaden reuk. Goeds mocht men er niet van spreken, goeds wilde men er niet van hooren. Vanwaar dat oordeel? Omdat men bij de beoordeeling dier school toepaste, wat ik daareven heb gezegd. Omdat sommige hoofden daarvan later vervallen zijn tot een buitensporige reactie, meende men zich vroeger gerechtigd een doemvonnis over dit geheele letterkundig verschijnsel te mogen uitspreken. Bekend is het, dat Friedrich Schlegel, Novalis en Zacharias Werner tot de R-Katholieke kerk zijn overgegaan, dat zij in die periode van hunne bekeering het Protestantisme vloekten, de Jezuietenorde als het eenige reddingsanker van het Christendom beschouwden en voor zich zelven alleen heil verwachten van de Roomsche moederkerk. Ja, bij die godsdienstige reaktie bleef het niet. Ook op politiek gebied werden zij volbloed reaktionnair in, die mate zelfs, dat Friedrich Schlegel zich te Weenen geheel in den dienst van Metternich stelde, om door zijne geschriften het absolutisme in den staat te helpen hernieuwen. Verre zij het van mij, deze reactionaire handelingen dier romantici te verdedigen of te verontschuldigen. Hoewel geheel te verklaren uit hun grenzenloos subjectivisme, zoowel als uit hun bizondere voorliefde voor de middeleeuwen, verraadt toch die overgang tot de katholieke kerk zoowel als tot de reaktionaire begrippen op staatkundig gebied een totaal gemis aan zedelijke kracht, en te recht werden zij dan ook door Prutz in zijne voorlezingen over de duitsche literatuur onzer dagen met de volgende woorden gebrandmerkt: ‘De romantici haatten de revolutie, omdat zij hen in het rustig genot, de vorsten haatten haar, omdat zij hen in het rustig bezit stoorde: de romantici wilden de middeleeuwen, omdat zij poëtisch, de
vorsten omdat zij de gouden
<pb n="135"/>eeuw waren der koningen. Van beide zijden was het egoïsme, dat de beide partijen samenbracht.’ Ja, niets dan zuiver egoïsme is het, om zich in de armen der kerk van Rome te werpen, ten einde zich aan den strijd des levens te onttrekken; niets dan egoïsme, om zich te buigen voor het gezag en zich neder te leggen bij de traditie, wanneer men ten gevolge van afdwalingen van verstand of hart de misbruikte vrijheid van den geest moede is geworden.</p>
<p>En toch, hoe scherp het vonnis ook moet zijn, dat in dezen over die vertegenwoordigers der Romantische school moet worden geveld; hoe rechtmatig onze grieven ook mogen wezen, als wij acht slaan op deze diep betreurenswaardige resultaten van hun werk; hoe wantrouwend dit ons ook maakt tegenover enkele zijden van hun dichterlijk werken, waaruit met noodzakelijkheid die latere reaktie voorvloeide; toch, zeg ik, mag ons dit donkere punt in hun leven niet blind maken voor het zeer vele goede, dat door hen is gepraesteerd.</p>
<p>Waarin moet dat gezocht worden? Soms in hunne dichterlijke produkten, in hetgeen zij positief poëtisch hebben voortgebracht? Deze vraag kan zonder aarzeling ontkennend beantwoord worden. Zeker, het ontbrak sommigen romantici in het geheel niet aan dichterlijk genie. Tieck en Novalis inzonderheid hebben menig inderdaad dichterlijk produkt te voorschijn gebracht. De eerste werken van Tieck, zooals de Abdallah, de William Lövel, de Karl von Bernick behoorden nog geheel tot de duistere periode van de Sturm und Drangzeit, die zoo menig schoon geschrift heeft doen geboren worden, die een Goethe zijn Werther en Götz von Berlichingen, een Schiller zijn Räuber deed dichten, maar die ook menig talent zedelijk heeft doen ondergaan. Latere werken van Tieck, zooals de Peter Leberecht, de sprookjes van Blaauwbaart en de gelaarsde Kat, het drama: Keizer Octavianus, de Genoveva, en andere kunnen ten bewijze strekken, dat het Tieck in geenen deele ontbrak aan dichterlijken geest. Van Novalis mogen genoemd worden de leerling van Saïs en Heinrich von Ofterdingen. Van Friedrich Schlegel de Lucinde, een werk, dat beter dan eenig ander geschrift der Romantici ons leeren kan tot welke vreeselijke zedelijke afdwalinlingen hun subjectivisme voerde, daar de totale emancipatie van het vleesch er zonder eenig voorbehoud in wordt gepredikt. Doch welke waarde daaraan ook moge worden toegekend, hoe inzon-<pb n="136"/>derheid de natuurpoëzie van enkelen hunner de meesterhand over den vorm verraadt; niet in de dichterlijke produktie lag hunne roeping en kracht. Daarin werden zij door hunne tijdgenooten Goethe en Schiller geheel en al overtroffen, en waar de werken van deze beide helden door elk komend en gaand geslacht worden verslonden daar behoort het inderdaad tot de zeldzaamheden, dat men een der dichterlijke voortbrengselen der romantici nog leest.</p>
<p>Neen; de kracht der Romantische school lag in iets anders. Vooreerst hebben zij door hun werk meer dan eene tak van wetenschap tot nieuw leven opgewekt of geheel doen geboren worden. Ik denk hier aan de taal-studie, die eigenlijk van hun optreden af dagteekent. Zij zijn de eersten geweest, die door hun liefde voor de Middeneeuwen en voor het Oosten, zoowel een stoot hebben gegeven aan de beoefening der oude duitsche taal, als dat zij door hunne Indische studiën de vergelijkende taalwetenschap hebben doen ontstaan. Van niet minder invloed zijn ze geweest op de mythologische onderzoekingen. Bekend is het, hoe zij dweepten met de mythologie der oude volken en hoe zij in hunne meest fantastische periode telkens de overtuiging uitspraken, dat alleen eene nieuwe mythologie in staat zou wezen eene nieuwe poëzie te scheppen. Was deze overtuiging, die met hart en ziel door alle romantici werd gedeeld, aan de eene zijde de primitieve oorzaak van hun lateren overgang tot de R.-K. kerk, in welker Middeneeuwsche traditiën zij meenden die nieuwe mythologie te moeten vinden; aan de andere zijde heeft die overtuiging dit voordeel aan de wetenschap aangebracht, dat van die dagen af eerst ware wetenschappelijke onderzoekingen zijn ingesteld omtrent de mythologie der ouden, op grond waarvan Hettner in zijn literatuurgeschiedenis te recht den mytholoog Creuzer een kind der Romantiek kan heeten.</p>
<p>Niet minder beduidend is hun invloed geweest op godsdienst en wijsbegeerte. In de geschiedenis daarvan bekleeden zij inderdaad eene hoogst belangrijke plaats. Hun omgang met Schleiermacher aan de eene en met Fichte en Schelling aan de andere zijde doet ons reeds vermoeden het verband tusschen de romantiek en de godsdienst en filosofie, en wanneer wij dan ook dieper in het wezen der romantiek indringen, dan moet ook ten volle dat verband erkend worden, al is ze ook later zelve door de overdrijving van haar beginsel op allerlei dwaalwegen vervallen. Het op-<pb n="137"/>gewekt gevoelsleven toch der romantici stamt van denzelfden geest, waaruit de godsdienstige hervorming van Schleiermacher is ontstaan en hun subjektief idealisme staat in het nauwst verband tot de filosofie van een Fichte en Schelling.</p>
<p>Wat aangaat het meer rechtstreeksch gebied der letterkunde, is het bekend, dat Duitschland door hunnen arbeid met de schoone produkten van de literatuur van vreemde volken is verrijkt. Niet altijd zeker kunnen wij zeggen, dat vertalingen de letterkunde van een volk verhoogen. Toen b.v. in het midden der voorgaande eeuw de duitsche literatuur werd overladen met vreemde produkten, was de kritiek van Lessing onmisbaar, om zijn vaderland te beschermen tegen dien stortvloed, die de geheele zelfstandigheid van den Germaanschen geest bedreigde. Of wanneer wij onze vaderlandsche letterkunde van de tegenwoordige dagen zien overladen door een stroom van dikwijls slechte vertalingen meermalen van buitenlandsche produkten, die ook niet veel beduiden, dan zullen we waarlijk niet zeggen, dat onze letterkunde daardoor in waarde wordt verhoogd. Anders was het echter met de vertalingen der romantici. Met meesterhand hebben Tieck en de Schlegels Shakepeare bearbeid, Calderon en andere Spaansche en Italiaansche dichters in hun vaderland inheemsch gemaakt en hebben zij daardoor de literatuur van Duitschland buitengemeen verrijkt.</p>
<p>Al het genoemde zou reeds volkomen voldoende zijn, om ons de hooge waarde van het tijdvak der Romantiek te doen erkennen; al had hun invloed zich tot dit alles beperkt, dan zouden reeds daardoor alleen hunne namen met eere moeten genoemd worden in de geschiedenis der beschaving en der letterkunde. Doch daar is nog meer. Hunne kracht moet bovenal gevonden worden in de letterkundige kritiek, en ik waag het mijne lezers over dat deel van de werkzaamheid der Romantici te onderhouden. Ik doe dat op grond van de waarheid, dat de letterkundige kritiek in het algemeen aller belangstelling waard is. Zooals deze door de tegenwoordige kunstrechters wordt toegepast, is zij niet alleen van beteekenis voor enkele ingewijden, maar voor allen, die op beschaving aanspraak maken, omdat deze kritiek zich thans niet alleen bij de zuiver aesthetische zijde van kunstprodukten bepaalt, maar ze beschouwt als uitingen van den menschelijken geest en ze als zoodanig verklaart en ontleedt. Daar, gelijk we nader zullen zien, die hoogere opvatting van kunstkri-<pb n="138"/>tiek van de Romantici dagteekent, is eene beschouwing van hunne werkzaamheid in dit opzicht des te meer de aandacht waardig.</p>
<div type="section">
<head rend="h4">II.</head>
<p>Kunnen wij Herder den vader heeten van de tegenwoordige beoefeningsmethode der literatuurgeschiedenis in het algemeen, omdat hij de eerste geweest is, die die methode heeft toegepast op de letterkunde van het oude volk van Israël, Lessing zouden we den vader kunnen heeten van de letterkundige kritiek. Ook Lessing's grootste kracht schuilt in zijn kritisch vermogen, en al zullen wij zijne poëtische gave niet geringschatten, toch is het boven allen twijfel verheven, dat zijne letterkundige kritieken in de Hamburgsche dramaturgie en in zijne hrieven zijn meesterwerk zijn. Nog nimmer had de kritiek zich zoo machtig doen hooren. In een tijd, toen alle letterkundige grootheden zich voor de Fransche klassieken bogen en dezen op allerlei wijzen navolgden, greep de geniale Lessing deze mannen aan en stortte ze door zijn scherpe, maar ware kritiek van de hoogte af, waarop zij geplaatst waren. Corneille, Racine en Voltaire zoowel als hunne aanbidders en navolgers werden in al hunne fraseologie ten toon gesteld; het masker van elegantie werd hun afgerukt en hun onverdragelijk pedantisme werd voor elk, die niet geheel van kunstgevoel was ontbloot, zonneklaar.</p>
<p>Doch Lessing was spoedig een eenzame verschijning geworden. Evenals de godsdienstige en wijsgeerige denkbeelden van dezen grooten denker geweldige ergernis gaven en eerst door volgende geslachten zou worden begrepen, zoo vielen ook zijne kunstbegrippen niet aanstonds in goede aarde, al lieten zij ook onvergankelijke zaadkorrels achter. Na hem toch zwaaide de rationalist Nicolaï te Berlijn weer onverbiddelijk den scepter en evenals de poëtische produkten, die uit zijne school ontstonden, verre beneden het middelmatige waren, even oppervlakkig en ellendig werd weer de letterkundige kritiek. Treurig is de schildering, die ons A.W. Schlegel van de kritiek zijner dagen geeft. Hij zegt in zijn tijdschrift het Athenaeum daaromtrent het volgende: Het recenseren, zoo zegt men, is bij de tegenwoordige verhouding tusschen het lezend publiek en de schrijvers een noodzakelijk
<pb n="139"/>kwaad: verbeeldt u, men zou zijn geheelen kostbaren tijd moeten gebruiken, om te weten, wat en hoe er geschreven wordt, als er geen instituten waren, die daarover officiele berichten gaven. Dit nadeel vloeit echter daaruit voort, dat ook in hêt uitgebreidst letterkundig dagblad de annonces van vele nieuwe boeken worden verschoven of zelfs achterwege blijven. Een gevolg daarvan is, dat om zooveel annonces zoo snel mogelijk te leveren de recensenten dikwijls de boeken, waarover zij moeten oordeelen, niet eens geheel door lezen; een bladzijde van voren en een bladzijde van achteren geven reeds veel licht; vooral echter zijn voor dat handwerk de voorredenen van onschatbare waarde. Een niet minder groot nadeel van die vaste instituten voor kritiek, van die recensiefabrieken is volgens Schlegel, dat de individualiteit van den recensent niet tot haar recht mag komen, omdat deze altijd zijn oordeel aan den geest van het instituut moet onderwerpen; daardoor missen de kritieken dan ook alle frischheid en levendigheid. O! zoo roept Schlegel op een andere plaats in het tijdschrift: ‘Europa’ uit - de lezers moesten eens weten, terwijl zij afgaan op de oordeelen der kritische tijdschriften, hoe zulke bladen worden gefabriceerd. Als er nog maar een uitnemende geest aan het hoofd stond, die het geheel bezielde en die de medewerkers door zijne leiding tot geschikte werktuigen wist te vormen! Maar waar is het recenserende instituut, dat door een onzer eerste schrijvers wordt beoordeeld? Hoogstens zijn het akademische geleerden, somtijds echter ook boekhandelaars, die dan hun eigene speculaties daarbij hebben.’ Wie Schlegel met die boekhandelaars op het oog heeft, is bekend. Dat was juist Nicolaï, de boekverkooper te Berlijn, die met zijn Algemeene Duitsche Bibliotheek de geesten beheerschte. En waarlijk! Schlegel werd niet door partijdigheid in dat oordeel gedreven; als wij de recensies in dat tijdschrift nalezen, dan straalt overal het
oppervlakkige, bekrompene en partijdige standpunt der schrijvers door. Alles wordt aan den maatstaf van het koud gezond verstand getoetst; van verfijnden smaak geeft het tijdschrift nergens bewijs; en terwijl het de onbeduidendste dichterlijke producten van de diï minores ten hemel verheft, wordt het opkomend genie van een Goethe òf bestreden, òf geheel genegeerd.</p>
<p>Tot nieuw leven stond de letterkundige kritiek door de Xenien van Goethe en Schiller op. Bekend is de geschiedenis van die
<pb n="140"/>korte puntdichten. De kritiek van den smakeloozen Nikolaï, nu en dan ook met bitterheid over hen uitgesproken, begon eindelijk Goethe en Schiller zoo te hinderen, dat zij, waar zij eerst zich niet verwaardigd hadden daarop te antwoorden, het plan opvatten, om in epigrammata naar de wijze van de Xenien van Martialis een algemeen strafgericht te houden over alle duitsche tijdschriften, om zoo doende de valsche tendenzen van de literatuur van hunnen tijd te bestrijden. De Xenienstrijd bekleedt over 't algemeen geen beste plaats in de literatuurgeschiedenis, omdat in navolging van Goethe en Schiller alle geesten van minderen rang dezen vorm zich kozen, om al wat zij tegen personen en werken hadden, op de meest hatelijke wijze te uiten. Doch deze schaduwzijde neemt niets weg van den roem, dien Goethe en Schiller wegens dien strijd volkomen verdienen. Zeker, ook zij spaarden in die hekelverzen noch personen noch geschriften, maar zij werden daarbij alleen gedreven door de vurige begeerte, om de oogen van het beschaafde deel des volks te openen voor al het platte, erbarmelijke en oppervlakkige, dat de literatuur hunner dagen kenmerkte; ja zoo weinig mengden Goethe en Schiller hunne eigen personen in dien heeten strijd, dat zij tot bestrijding van de weêr tegen hen gerichte slagen niet een enkel woord lieten drukken. En al is dan ook op hun voorbeeld die Xenienstrijd ontaard in den gemeensten en laagsten letterkundigen twist, de Xenien van Goethe en Schiller hadden als een zuiverend onweder gewerkt, waarvan de gezegende gevolgen niet konden uitblijven.</p>
<p>De beteekenis echter dier beide groote dichters was niet gelegen in hun kritisch vermogen; hunne reformatische werkzaamheid bepaalde zich meer tot hunne dichterlijke produkten. Van daar, dat zij al zeer spoedig weder die Xenienstrijd lieten rusten en zich na die tusschenscène, weer aanstonds met de borst gingen toeleggen op het scheppen van nieuwe producten. ‘Na het dolle waagstuk, zooals Goethe zijne Xenien heeft genoemd, meenden zij veel meer geroepen te zijn, zich op nog grooter en waardiger kunstwerken toe te leggen en hunne proteïsche natuur tot beschaming van al hunne vijanden, in de gedaanten van het edele en goede te moeten veranderen.’ Doch de kritiek, de zuivere echte kunstkritiek mocht niet worden verwaarloosd; zoo de vinger niet telkens gelegd werd op de kranke plekken, dan zouden alleen de schoone voortbrengselen van echte dichters de
<pb n="141"/>letterkunde niet hebben hervormd. Hier nu ligt hoofdzakelijk de roeping der romantici. Van een en denzelfden geest waren zij met Goethe en Schiller; doch zij vulden elkander aan. Wat der romantische school aan poëtische gave ontbrak, dat werd door de goddelijke dichtwerken van Goethe en Schiller der menschheid geschonken. En wat dezen misten aan kritisch vermogen, werd aangevuld door de aesthetische kritiek der Romantische school. Dat is de voornaamste zijde van hare werkzaamheid. Een overgang van de dichterlijke voortbrengselen van Goethe en Schiller, die van zelf een protest behelsden tegen de slechte literatuurprodukten van hun tijd, tot de meer rechtstreeksche letterkundige kritiek van de beide broeders A.W. en F. Schlegel vormen de humoristisch-satyrische werken van Tieck. Toen deze zijn zwaarmoedige stemming meester geworden was, die hem zijne Abdallah en Lövell deed dichten, gevoelde hij een diepe behoefte, om in den vorm van parodien en satyren, evenals Swift, Juvenalis e.a., tegen den wansmaak en de dwaasheden van zijnen tijd te getuigen. Zonder verschooning greep hij daarin de onware gevoeligheid, de oppervlakkige filantropische opvoeding, de valsche sentimentaliteit, de smakelooze geestdrift voor de kunst en andere dwaasheden meer aan. In zijn Peter Leberecht stelde hij zich niet alleen lijnrecht over tegen de zoo sterk in aanzien zijnde roover- en ridderromans van zijn dagen, maar onthield hij zich ook niet van menige satyrische beschouwing van de onderwerpen der meest geliefkoosde romanschrijzers, zooals Spiesz, Cramer, Meiszner enz. Hij nam de oude volksromans zooals de Genoveva tegenover hen in bescherming; en trachtte daardoor weer liefde bij het volk op te wekken voor zijne oude gezangen. Meer nog dan de roman had echter het theater van de satyren van Tieck te lijden. In de gedenkwaardige kroniek van de Schildburgers (1796) werden niet alleen de zedelijke volksvertellingen en onderhoudende boeken der verlichters bespot;
maar vooral werd daarin de beklagenswaardige toestand van het tooneel, zooals dat door Iffland en Kotzebue werd beheerscht, aan de kaak gesteld. Het bitterst heeft Tieck dezen treurigen tooneeltoestand in zijn ‘Gelaarsde kat’ bespot. In den vorm toch van dit kindersprookje gaf hij eene onvergelijkelijke satyre op het tooneel te Berlijn, op de meest beminde tooneelstukken en op de heerschende richtingen van den smaak bij het publiek. Al wat hem dwaas en smakeloos toescheen, werd
<pb n="142"/>als zoodanig met al zijn tegenstrijdigheden en belachelijke aanmatigingen in de ‘Gelaarsde kat’ tentoongesteld. En inderdaad die geestige satyre was ten hoogste verdiend; want in plaats van een ontwikkelingsmiddel van het volk te zijn, werkte het theater hoogst nadeelig op den smaak, het zedelijk gevoel en het geheele geestelijke leven des volks. Veel meer dan thans was toen het tooneel eene geestelijke macht in Duitschland. In onze dagen wegen daartegen andere algemeene belangen ruimschoots op; thans nemen de godsdienst, de staatkunde, de industrie en andere krachten een groot deel in van het geestelijk leven. Maar toen was het tooneel in zijn invloed en werkzaamheid op de nationale vorming van het grootste gewicht. Des te gevaarlijker was het, dat dit tooneel in zulke handen was en dat wederkeerig de schrijvers en het publiek elkander bedierven. Daartegen waren de Xenien gekant geweest; daartegen streed Tieck niet minder in zijn parodien, en in zijn ‘Gelaarsde kat’ stelde hij als in een drama niet alleen de schrijvers, maar ook het publiek ten toon, door het te doen gevoelen, hoe dwaas en smakeloos het was, als het behagen schiep in die familiegeschiedenissen, zooals Iffland en Kotzebue die ten tooneele brachten. Hetzelfde doel, dat Tieck beoogde met zijn ‘Gelaarsde kat,’ had hij met zijn Prins Zerbino, waarin hij o.a. reeds duidelijk uitspreekt, dat hij Dante, Cervantes en Shakespeare onder de dooden en Goethe onder de levenden als de heilige meesters der nieuwe kunst erkent; ook de geschiedenis van de 7 vrouwen van Blaauwbaart hebben verscheidene zinspelingen op dezelfde onbeduidende schrijvers van zijnen tijd. Daartegenover behoorde Tieck tot diegenen, die Goethes naam op allerlei wijze trachtten te verheerlijken; en die in den schrijvér van Wilhelm Meister, van de Hermann und Dorothea e.a. een nieuw genie op het gebied der poëzie begroetten.</p>
<p>Wat het overige van Tieeks werkzaamheid aangaat, dit behoort meer rechtstreeks tot het gebied der dichterlijke produktie en der vertalingen. Wij willen dan nu zien, wat de gebroeders Schlegel e.a. op het gebied der letterkundige kritiek hebben gepraesteerd.</p></div>
<div type="section">
<pb n="143"/>
<head rend="h4">III.</head>
<p>Om het standpunt, dat A.W. Schlegel op het gebied der literatuur innam, te begrijpen, is het noodig, dat wij eerst eens hooren, wat zijne meeningen waren over het rationalistisch karakter van zijnen tijd in het algemeen. Wij zullen daarbij menige paradoxale uitspraak ontmoeten; doch des te beter zal de geest van den schrijver ons openbaar worden.</p>
<p>In zijne voorlezingen over de literatuur, de kunst en den geest van zijnen tijd zegt Schlegel, dat het heerschend karakter van zijnen tijd daarin bestaat, dat de ideën geheel worden miskend, de ideale sferen van kunst en wetenschap, van godsdienst en zedelijkheid hoe langer hoe meer verward en het positieve daarvan zelfs geheel wordt weggeredeneerd. Dientengevolge wordt alle ware speculatie voor afdwaling van de rede, alle godsdienstige mystiek voor bijgeloof en dweepzucht, alle geniale poëzie voor excentriciteit der fantasie verklaard. Waarop, zoo vraagt Schlegel, grondt zich dan de roep van de ontzettende vorderingen van onzen tijd en de trotsche verachting van al het verledene? Dit zou dan moeten zijn vooruitgang in wetenschappen, in inrichtingen van het leven of instellingen en gezindheden. Alle drie worden door Schlegel voor zijn rechterstoel gedaagd, maar ook alle drie worden door hem uit een zeer pessimistisch oogpunt beschouwd. Wat de wetenschappen betreft, Schlegel vindt in alle, uitgenomen de filosofie, achteruitgang. Het merkwaardigst is daarbij zijn oordeel over de natuurwetenschappen, die naar zijne meening door hare tegenwoordige behandeling den doodsteek aan de poëzie hebben toegebracht. Hij betreurt den val van de dynamische beschouwing van het heelal. ‘Wij willen - zoo zegt hij - niet alleen de sterren tellen en meten en haren loop met teleskopen volgen, maar de beteekenis van dat alles willen wij weten. De dynamische werking der sterren, de meening, dat zij met verstand bezield zijn en als het ware als ondergoden scheppingskracht uitoefenen, is volgens Schlegel een veel hoogere voorstelling, dan, wanneer men ze als doode, mechanisch geregeerde groepen zich voorstelt. Hij betreurt daarom den val der astrologie en beweert, dat zonder deze de poëzie niet leven kan. Wat aangaat de inrichtingen
<pb n="144"/>van het leven, Schlegel ziet daarin veel minder vooruitgang dan zijn tijd meende. En wat betreft de zoo hooggeroemde verlichting en de meeningen en gezindheden, die daaruit voortvloeiden, bekend is het, dat deze geheel en al door Schlegel werd geminacht en dat hij tegenover haar steeds de Middeneeuwen met al hare deugden verheerlijkt. Diep wordt de onbehoorlijke heerschappij van het verstand over de fantasie en de rede door hem betreurd en wanneer Schlegel vraagt naar de verschillende oorzaken van die verstandsheerschappij over het gemoed, dan barst hij los in een reeks van paradoxen over de Hervorming en de uitvinding der boekdrukkunst, die te karakteristiek zijn, dan dat we ze hier niet eens zouden aanhalen. De Hervorming - zegt Schlegel - is reeds in kiem de verlichting geweest. Bewonderenswaardig wegens de heldhaftige waarheidsliefde van hare stichters, heeft zij toch zeer verderfelijk op Europa gewerkt. De Hervorming heeft tegen misbruiken geijverd, welker afschaffing in de kerk wellicht langzamer en later, maar meer algemeen en duurzaam, toch zou tot stand gekomen zijn. De reformatoren geleken daarin reeds volkomen op de nieuwere theologie, dat zij, als vijanden van alle mystiek, de noodzakelijkheid en de beteekenis van de zinnebeeldige opvatting van de godsdienst in vormen en mythologie miskenden en eindelijk, dat zij zeer onhistorisch te werk gingen, door de geheele geschiedenis van het Christendom van bijna 1½ duizend jaren, de eerste geslachten uitgezonderd, met een streep vernietigden. In de protestantsch geworden landen heeft de reformatie aanvankelijk niets dan barbaarschheid veroorzaakt; in de katholiek gebleven landen is ook stilstand gekomen in beschaving, want de om haar bestaan strijdende kerk is illiberaal en achterdochtig geworden. Voornamelijk - zoo gaat Schlegel voort - in de lotgevallen der kunsten kan men de schadelijke gevolgen der reformatie waarnemen. Europa - zoo zegt hij - bestemd, om maar een eenige groote natie te
zijn, werd verdeeld; het wetenschappelijk streven trok naar het Noorden, de kunst en poëzie bleef in het Zuiden en daar zonder de Reformatie Rome naar verdienste het middelpunt van de wereld zou zijn gebleven en de geheele Europesche beschaving Italiaansche kleur en gedaante zou hebben aangenomen, zoo gaven nu Frankrijk en Engeland den toon aan en onnatuurlijk verbreidde zich van daaruit alles naar Duitschland, het eigenlijke Oosten van Europa. Duitschland,
<pb n="145"/>als de moeder der hervorming, heeft ook den treurigsten invloed van haar ondervonden; het is in twee volken, in 't noorden en zuiden verdeeld, die zonder eenige harmonie, zonder eenige sympathie voor elkander, van elkander zijn gescheiden, in plaats van gemeenschappelijk heerlijke werken van den geest te voorschijn te roepen; is hier dat Duitschland door misbruik van de godsdienstige vrijheid verslapt, ginds door geestelijk despotisme gedrukt en stomp geworden.’ Van de boekdrukkunst, zegt Schlegel, dat de eenige dienst, die zij aan de wereld heeft geschonken, de verbreiding der klassieke schrijvers is geweest; nadat zij dit bewerkt had, had zij gerust weer kunnen ondergaan; dan zouden althans de verschillende monsterverschijningen van de moderne literatuur ons zijn gespaard gebleven.</p>
<p>Doch, genoeg van deze paradoxale aanhalingen, die hoe eenzijdig en verward zij de geschiedenis ook voorstellen, toch den geest en de bedoeling van Schlegel ons duidelijk doen kennen. In al dergelijke ongerijmde uitspraken straalt de diepe smart van dezen hoofdleider der romantische school door hierover, dat de fantasie en het gemoed door de slagen van het ijskoude rationalisme van zijnen tijd als het ware geheel waren vernietigd en hoe weinig wij ook geneigd zullen zijn, om zijne aangehaalde uitspraken tot de onze te maken, wat die smart aangaat, daarin heeft Schlegel onze volkomen sympathie.</p>
<p>Het ligt in den aard der zaak, dat Schlegel, die zulke pessimistische meeningen had omtrent den geest van zijnen tijd in 't algemeen, ook dezelfde donkere beschouwing had omtrent de literatuur. Wij deelden reeds enkele gedachten daaromtrent van hem mede, toen wij aan zijne hand een blik wierpen op de letterkundige kritiek na Lessing en uit de school van Nicolaï. Hier mogen nog eenige andere gedachten van Schlegel hare plaats vinden. Het kwam hem voor, dat Duitschland nog in het geheel geene letterkunde bezat. Als men - zoo zegt hij - onder het woord literatuur een hoop boeken verstaat, die door geen gemeenschappelijken geest bezield worden, waar tusschen niet eens de samenhang van een eenzijdige nationaalrichting bemerkbaar is; waarin de enkele sporen van het betere onder het onoverzienbare gewoel van mislukte pogingen, van slechtverkleede gecstesarmoede en dwaze, aanmatigende oorspronkelijkheidszucht bijna onmerkbaar verloren gaan; dan zeker bezitten wij eene literatuur; want terecht is het opgemerkt, dat de
<pb n="146"/>Duitschers ee'n der meestschrijvende machten van Europa zijn. Verstaat men echter onder literatuur een voorraad van werken, die elkander tot een soort van systeem aanvullen, waarin een volk de voortreffelijkste beschouwingen van zijn wereld en van zijn leven nedergelegd vindt, die voor elke neiging van zijn fantasie, voor elke geestelijke behoefte zoo bevredigend is, dat men na menschengeslachten en eeuwen telkens met nieuwe hefde tot hen terugkeert; dan is het duidelijk, dat wij nog geene literatuur bezitten.</p>
<p>Nog scherper is Schlegel, als hij beweert, dat slechts het volk, de gemeene man, eene letterkunde heeft, maar de hoogere, de beschaafde standen der maatschappij niet. Deze letterkunde van het volk bestaat uit boekjes, op wier titels ‘gedrukt in dit jaar’ te lezen staat en die daardoor het naïeve vertrouwen openbaren, dat zij nooit kunnen verouderen. Bitter laat hij zich dan verder uit over de oppervlakkige en platte produkten, de jaarlijks twee maal door de boekhandelaars-marktdagen en buitendien nog door de couranten aan den man gebracht worden, die voor de groote hoop der lezers met vurige begeerte worden verslonden, maar dadelijk weer worden vergeten, om in de vuile leesbibliotheken te worden opgenomen. Niet minder bitter over de leeswoede van het publiek, waarbij het alleen te doen is om de bedwelming van de verstrooijing; over de stompheid en de ongevoeligheid van de groote menigte, als haar echte dichtwerken worden aangeboden; over de in onze literatuur epidemische ziekte der naäperij, die een heirleger van middelmatige geesten het spoor doet betreden van een beteekenenden schrijver.</p>
<p>Zonder hier ter plaatse reeds in eene appreciatie van de letterkundige kritiek der Romantische school te treden, kan ik mij niet onthouden, in het voorbijgaan op de blijvende waarde van die laatst aangehaalde uitspraken van Schlegel te wijzen. Of biedt niet bijna elke letterkunde, en niet het minst de letterkunde van ons eigen volk, ook tegenwoordig produkten in menigte aan, waar voor het gestrenge oordeel van Schlegel over de werken van zijnen tijd als het ware geknipt is? Hoe talrijk is nog ten huidigen dage het debiet van de meest oppervlakkige en onbeduidende werken en welk een moeite heeft niet een degelijk en ontwikkeld schrijver om zelfs voor zijne geestesprodukten eenen uitgever te vinden! Met welk een belangstelling wordt nog die redenaar gevolgd, die door zijne zoutelooze grap-<pb n="147"/>pen op de lachspieren van het publiek weet te werken en hoe bitter klein is het getal dier uitverkorenen, die eenige vatbaarheid hebben om een schoon kunstvoortbrengsel naar waarde te schatten. Is de boekenmarkt niet overladen van de ongenietbaarste lektuur en wordt niet vaak het meest onbeduidende met den grootsten ophef aanbevolen? Ja waarlijk, gelijk die vroeger aangehaalde passage over de methode van recenseren als het ware geschreven is met het oog op onzen tijd, waarin ook zoo menig recensent niets toont te begrijpen van de eischen der ware kritiek, zoo tikt ook Schlegel door die laatste uitspraken, door mij aangehaald, ook de hedendaagsche schrijvers en het hedendaagsche publiek gevoelig op den schouder. Wel een treurig bewijs van de traditionele macht van het domme, het nietige, het onbeteekenende en regtaf leelijke op het gebied der literatuur!</p>
<p>Niet minder krachtig getuigde de broeder van A.W. Schlegel, Friedrich Schlegel, tegen de poëzie van zijnen tijd. In den eersten tijd van zijn optreden scheen het, alsof hij zich meer uitsluitend op klassiek gebied en wel met name in de Grieksche poëzie zou bewegen. Daarna schreef hij o.a. zijn belangrijk werk: Ueber das Studium der Griechischen Poëzie, waarin hij de nieuwe literatuur den spiegel der oude letterkunde voor oogen houdt. Van die nieuwere poëzie zegt hij o.a. het volgende: Het is een groote verdienste van haar, dat zooveel goeds en groots, dat in de staatsregelingen, in de maatschappij, in de schoolwijsheid wordt miskend en verdrongen, bij haar bescherming en toevlucht vindt. Hier legden in deze onheilige eeuw de weinige edelgezinden, de bloesems van hun hooger leven, het beste van alles, wat zij deden, dachten, genoten en nastreefden, als op een altaar der menschheid neder. Maar is niet even dikwijls ja meermalen waarheid en zedelijkheid het doel van deze dichters, als het schoone? Het schoone is zoo weinig het heerschende beginsel van de nieuwe poëzie, dat vele van hare produkten tentoonstellingen van het leelijke zijn. Zoo verward zijn de grenzen van wetenschap en kunst, van het ware en schoone, dat zelfs de overtuiging van het onveranderlijke van die grenzen bijna algemeen wankelend geworden. is. De philosofie verliest zich in het poëtische onbestemde en de poëzie houdt zich onledig met wijsgeerige vraagstukken; de geschiedenis wordt als poëzie, de poëzie als geschiedenis behandeld. Zelfs de verschillende genres der poëzie verwisselen hunne roeping onder elkander; zoo wordt
<pb n="148"/>eene lyrische stemming het voorwerp van een drama en een dramatische stof wordt in het keurslijf van een lyrischen vorm geregen.</p>
<p>Het algemeene kunstgevoel - doch hoe is er een publieke kunstzin mogelijk, waar geene publieke zeden zijn - de karikatuur van de ware kunstzin, de mode huldigt op elk oogenblik een anderen afgod. Elke nieuwe verschijning werkt het stellig geloof op, dat nu het doelwit, het hoogste schoon is bereikt. Maar het volgend oogenblik reeds maakt aan deze bedwelming een einde; de eerste afgod wordt doodgeslagen, om weer een anderen te aanbidden, welke vergoding echter niet langer zal duren, dan de luim van zijne aanbidders.’ Op deze wijze gaat Fr. Schlegel voort en bestrijdt hij de karakterloosheid van de nieuwere poëzie en in de Duitsche berispt hij het vooral, dat ook het beschaafder publiek van den kunstenaar alleen het effect van den hartstocht verlangt. Als er slechts gewerkt wordt en de werking slechts sterk en nieuw is, dan is de wijze waarop en de stof waarin het geschiedt het publiek ten eenenmale onverschillig.</p>
<p>Dit algemeene oordeel van die beide broeders is hard - maar ten volle verdiend. Al komt er hier of daar onder hunne kritische uitspraken een paradoxaal gezegde voor, uit dergelijke aanhalingen, als wij uit hunne werken gaven, worden zij als echte kunstrechters aan ons bekend. Zij drongen door tot den geest der poëzie en van uit dat hoogere standpunt der kritiek spraken zij hun onverbiddelijk oordeel over den wansmaak van schrijvers en publiek uit.</p>
<p>Gaan we na deze algemeene denkbeelden van de Schlegels te hebben medegedeeld, er toe over, om hun oordeel over enkele bizondere schrijvers kort te beschouwen. Van welken aard hunne letterkundige kritiek was, zal daaruit des te beter blijken.</p>
<p>Laat ons eerst eens hooren, hoe hun oordeel is over de geliefdste romanschrijvers van die dagen, Lafontaine en Jean Paul. Naar aanleiding van de menigte romans, die uit de pen van Lafontaine vloeide, vraagt A.W. Schlegel o.a.: Wie rekent zich niet in staat, eenen roman te schrijven? Men heeft er niet de minste gedachte van, dat een menschenleven daarvoor noodig is. Ik heb zelfs van schrijvers gehoord, die bekennen, dat zij zich met alle kracht haasten, om den voorraad romans dien ze nog in zich dragen uit te schudden, eer de snelheid van hun pen en van hunne fantasie met de toenemende jaren vermindert.
<pb n="149"/>Bij zulke onvermoeide uitstortingen moet men natuurlijk zeldzame hulpmiddelen te baat nemen, om de armoede aan zelfstandigen geest te bemantelen. Zulk een veelschrijver is naar Schlegels gevoelen Lafontaine; het ontbreekt hem geheel aan gevoel voor de eenheid en de organische vorming van een werk. Hij bekommert zich niet om teekening, maar alleen om een weelderig coloriet. Niet beter komt Jean Paul onder de handen der romantici er af. De oudere broeder sprak van Jean Paul nog met eenige waardeering; maar Friedrich Schlegel noemt hem zelfs het bloedroode hemelteeken van de voleindigde onpoëzie van zijn volk en van zijn tijd; hij zegt zelfs van hem, dat hij een auteur is, die geen enkel bonmot zuiver kan uitdrukken, geen enkele geschiedenis goed kan vertellen. Tot de valsche tendenzen, die hij zooveel heeft, behooren ook de vrouwen....zij hebben roode oogen. Zijne fantasie is zoo monotoon, dat zij bij al haar schijnbaren rijkdom aan armoede grenst. Op die wijze gaat Friedrich Schlegel voort over den beroemden Jean Paul te spreken en hij stond in dit oordeel niet alleen. Ook Fichte vond zijn poëzie geheel ongenietbaar en Schleiermacher had er evenmin behagen in vooral wegens hare vormeloosheid. Voor degenen, die nog immer met Jean Paul dweepen, moet dit gestrenge vonnis bijna als een godslastering klinken en toch kan het, dunkt mij, niet ontkend worden dat er veel waarheid in gelegen is. Of zou iemand die de realistische poëzie van een Goethe heeft leeren verstaan, nog vrede kunnen hebben met de sentimentele fraseologie van Jean Paul, ook al wordt deze hier en daar door echten humor gekenmerkt?</p>
<p>Wat de dramatische poëzie aangaat, vroeger merkten we reeds op, dat Tieck in zijne parodiën de beide hoofdleiders van het duitsche theater van dien tijd, Iffland en Kotzebue tentoonstelde. Hooren we thans, wat andere romantici van het drama getuigden. Bernhardi, die ook behoorde tot de romantische school, zegt daarvan in zijn tijdschrift: ‘Kynosarges’ het volgende: Het schijnt, alsof het publiek en de comoedianten onderling hebben afgesproken, elkander tot de grootste gemeenheid en platheid te voeren; in enkele groote steden wordt deze wederzijdsche afspraak met den dunnen sluier van een triviale moraliteit, van een precaire welvoegelijkheid en een valsche, gekunstelde delicatesse bedekt.</p>
<p>Ook van de dramatische dichters zegt Bernhardi niet veel
<pb n="150"/>beters. Kotzebue en Iffland hebben volgens hem het ellendigste genre van het schouwspel, dat ooit is uitgedacht, tot volkomenheid gebracht. Ook de Schlegels spreken telkens van den slechten toestand van het drama. Ons theater - zoo zegt A.W. Schlegel biedt een bond samenstel aan van slechte bewerkingen van fransche, engelsche en italiaansche stukken; terwijl in het zoogenaamd oorspronkelijke nauwelijks een eigenaardige richting is aan te wijzen. Volgens hen heeft de strijd van Lessing tegen het onnatuurlijke en gekunstelde van het theater van Gottsched e.a. dit treurig gevolg gehad, dat alle regels der kunst worden verwaarloosd. Daarbij ontbreekt het ook bij hem en zijnen broeder niet aan menigen genadeslag, dien zij toebrengen aan denzelfden Iffland en Kotzebue, wiens platheid en dor gemoralizeer zij ten eenenmale onuitstaanbaar vonden.</p>
<p>De kritiek der romantische school bepaalde zich daarbij niet. Alle grootere dichters, die in de 18<hi rend="sup">e</hi> eeuw in eenig aanzien gestaan hadden, zooals Klopstock, Wieland, Herder, Ramler, Engel en Jacobi, ontgingen de kritiek van de Schlegels e.a. niet. Wel hadden deze het minder hard te verantwoorden dan de reeds besproken schrijvers; maar toch bleek genoegzaam uit de wijze waarop de Romantici zich bij wijlen over hen uitlieten, hoe weinig overeenstemming er tusschen hen bestond over de kunstwaarde en het geheele karakter van de vaderlandsche letterkunde der 18<hi rend="sup">e</hi> eeuw. De dichter van de Messiade werd nog het minst door de Romantici bestreden; integendeel de romantische school waardeerde Klopstock zeer en de door hem op hoogen leeftijd geschreven: ‘Geleerden republiek’ werd ook door de romantische school met welgevallen begroet. Dat zij echter de ware kunst niet in Klopstock vertegenwoordigd zagen, bewijst reeds de naam, dien A.W. Schlegel hem gaf: een grammatisch poëet en een poëtische grammaticus noemde hij hem. Wieland werd reeds geduchter aangegrepen. F. Schlegel erkende nog in zijn geschrift ‘Ueber das Studium der Griechischen poëzie’ Wielands groote verdiensten; maar Tieck kon hem geen groot dichter noemen en sprak in zijn ‘Zerbino’ hier en daar over hem met ironie. A.W. Schlegel volgde Tieck in dit oordeel, ja liet zich veel scherper uit. Als Wieland van zijn loopbaan spreekt, die een halve eeuw had geduurd en die begonnen was met het morgenrood der duitsche literatuur en eindigt met haren ondergang; dan verklaart Schlegel dit voor een gulle en opene bekentenis
<pb n="151"/>van een natuurlijk optisch bedrog. Met niet minder sarcasme zegt Schlegel, dat Wieland supplementen tot de supplementen van zijn gezamenlijke werken zou uitgeven onder den titel: ‘Werken die ik zelfs voor de supplementen te slecht houd en volkomen verwerp.’ Herder werd door de Schlegels nergens aangegrepen; wel werd door Tieck in zijn ‘Zerbino’ en door Bernhardi zijn Metakritiek ongunstig beoordeeld. Van Ramler zegt A.W. Schlegel, dat hij zijn geheele leven lang niet heeft geleerd een ordentelijke hexameter te maken. Voor Engel was Schleiermacher, die ook min of meer tot de romantische school behoorde, een onbarmhartige kriticus. Ronduit zegt deze toch bij het verschijnen van een nieuw werk van Engel, dat het den indruk maakt, of de schrijver God weet hoevele jaren geslapen heeft en nu, zonder eerst zijne oogen uitgewasschen te hebben en in de wereld een beetje te hebben rondgezien, dadelijk maar verder is gaan spreken. Wat eindelijk Jacobi aangaat, ook deze ontging de kritiek der romantici niet; en het was vooral Fr. Schlegel, die hem zoowel over zijne romans als over zijne filosofie harde dingen zeide. Doch genoeg, om ééne zijde der letterkundige kritiek van de Romantische school te doen kennen. Zoover wij die nu hebben nagegaan, kunnen we haar met het volste recht eene negatieve kritiek heeten. Het recht van bestaan van deze te willen ontkennen, kan alleen opkomen in dien mensch wiens gemoedelijk leven ten koste van zijn waarheidszin en schoonheidsgevoel eenzijdig is ontwikkeld. Waarom zoo onbarmhartig gekritiseerd - zoo wordt er wel eens van een zekere zijde gevraagd: men weet niet hoeveel levensverdriet men daardoor veroorzaakt; ja niet zeldzaam zijn de voorbeelden van hen, die eene bittere kritiek hunner werken met den dood hebben moeten bekoopen. Dit is - zoo luidt ons antwoord - recht treurig voor hem, die het ondervindt en is onverantwoordelijk, als de kritiek in persoonlijk bitterheid ontaard. Maar
toch, zoolang de waarheid en de schoonheid, de wetenschap en de kunst hare onverbiddelijke rechten hebben, is het ook noodzakelijk, dat door de scherp vlijmende negatieve kritiek nu en dan de baan wordt schoongeveegd. Het natuurleven zelf gaat ons met dergelijke radicale geneesmiddelen voor. Ook daar moet vaak door harde en schijnbaar wreede krachten het evenwicht hersteld worden. Zou datzelfde recht den mensch dan niet toekomen, om het geestelijk leven der menschheid op het goede spoor terug te brengen?
<pb n="152"/>Wat een Luther op het gebied van den godsdienst, een Rousseau en Voltaire op het gebied der staatkunde zijn geweest, dat was de Romantische school op het gebied van de kunst. In wansmaak en kunsteloosheid dreigde het menschdom onder te gaan. Gezegend dan het forsche optreden van deze kunstrechters, die zonder mededoogen het zwaard trokken om den geest op het gebied der kunst en literatuur tot zijn ideaal terug te brengen.</p>
<p>Maar was het werk der Romantici dan alleen negatief? Vonden zij in niemand behagen? Was er niets goed, dat onder hunne oogen kwam? Ware dit zoo, dan zouden we hen terecht voor onuitstaanbaar houden. Maar, neen! daar waren ook schrijvers en dichters, die zij met blijdschap begroetten; onder dezen bovenal de eenige Goethe, in wiens optreden zij een voorteeken van een beteren tijd aanschouwden. Deze zijde van hunne kritiek beschouwen we in een volgend artikel; terwijl eerst daarna hun geheele streven op het gebied der letterkundige kritiek kan worden gewaardeerd.</p>
<p>(<hi rend="i">Wordt vervolgd.</hi>)</p></div></div>
<div type="chapter">
<interpGrp>
<interp type="primair" value="stee017"/>
</interpGrp>
<pb n="153"/>
<head rend="h3">Fragmenten uit de nagelaten papieren van een oud-ambtenaar.
<lb/>medegedeeld door Alb. Steenbergen.</head>
<head rend="h4">I.
<lb/>Het verhaal van den heer Christiaans.</head>
<p>Het was in den herfst van het jaar 1815, en terwijl ik mij wegens handelszaken te Rotterdam bevond, dat ik het eerst den naam hoorde noemen van den man, van wiens leven en lotgevallen in de volgende bladen sprake zal zijn.</p>
<p>Mijn vriend B., wiens kunstverzameling reeds toen tot de merkwaardigste der stad behoorde, gaf eene kunstbeschouwing, en onder de door hem ter tafel gebrachte teekeningen waren er twee die bijzonder onze aandacht trokken, schoon geen van ons gezelschap den naam kende waarmede zij waren gemerkt.</p>
<p>Het waren twee groote, tamelijk uitvoerige schetsen, met geoliede kool en zwart krijt geteekend, en vervolgens gekleurd.</p>
<p>De onderwerpen van beide waren zoo ongemeen van opvatting als levendig van voorstelling en uitdrukking, en daar de behandeling, eene nog jeugdige hand en alzoo geringe oefening deed onderstellen, was men algemeen van oordeel dat den auteur van deze schetsen eene schoone toekomst was weggelegd, zoo het hem althans mocht gelukken op den ingeslagen weg met vastheid voort te treden.</p>
<pb n="154"/>
<p>Van het eerste tafereel: <hi rend="i">Christus nedergedaald ter helle</hi>, herinner ik mij alleen nog levendig het fantastisch voorkomen der verschillende groepen van duivelen en zondaars die zich om het beeld van den Zaligmaker verdrongen, en het vreemde licht, dat als uit de diepte scheen te stralen, en alzoo aanleiding gaf tot het aanbrengen van diepe en tevens grilliggevormde schaduwen op de wanden en gewelven des helschen kerkers.</p>
<p>Wat de tweede schets aangaat, ik had later meermalen gelegenheid haar te beschouwen, en zij staat mij alzoo duidelijker voor den geest.</p>
<p>Het was eene episode uit den dag des Oordeels; een blik in de binnenkamer van een man die tot zijne ontzetting ontwaart, dat de geduchtste aller dagen is aangebroken, en wel, terwijl hij zich rusteloos heeft bezig gehouden met zijne goederen te vermeerderen, en....wellicht die van zijne naasten te verkorten! Hij is opgerezen van zijn zetel nevens eene tafel, geheel overdekt met geld en papieren, van welke laatste er eenige zijne hand ontglijden. Eene fantastische helgestalte houdt met de eene hand de gordijn opgeheven van een hoog boogvenster, door welks glasruiten eene roode gloed naar binnen stroomt, terwijl zij met de andere den gierigaard wenkt, om nevens haar het vreeselijk tooneel te komen aanschouwen, dat de gordijn nog gedeeltelijk verhult. Door eene half geopende deur ziet men een door denzelfden rooden gloed beschenen landschap, gestoffeerd met een paar vluchtende gestalten, hunne ooren met de handen bedekkende, als om het geluid der laatste bazuin te verdooven.</p>
<p>De uitdrukking van ontzetting op het gelaat van den grijsaard, en van tergenden, bitteren spot op dat van den boozen Engel was verwonderlijk, en het lichteffect herinnerde aan dat der etsen van Rembrandt.</p>
<p>- Upvelde? Upvelde? vroegen we allen als uit een mond, nadat de teekeningen, eerst haastig rondgegaan, nu op nieuw, en meer aandachtig werden beschouwd. Wie is die Upvelde, en hoe zijt gij aan die teekeningen gekomen?</p>
<p>- Ik weet er verder niets van, antwoordde de gastheer, dan dat hij, van wien ik ze kocht, een klein mannetje is met een hoogen schouder, en schuchter als een jong meisje. Te oordeelen naar de haast waarmeê hij mijn bod aannam, en de gretigheid waarmeê hij de twintig gulden opstreek die ik voor de teekeningen betaalde, schijnt hij mij toe niet te verkeeren in zeer gunstige
<pb n="155"/>omstandigheden. Hij was echter fatsoenlijk gekleed, en drukte zich beschaafd ja gedistingeerd uit.</p>
<p>Slechts tien gulden het stuk! Er was op menig gelaat de uitdrukking te lezen - niet van medelijden met den kunstenaar - maar van hoop om van zijne behoefte partij te trekken.</p>
<p>- En waar woont die man?</p>
<p>- Buiten de stad was hij provisioneel gehuisd, zeide hij mij. Ik vroeg hem niet - wáár; een verzuim trouwens van weinig beteekenis, daar hij beloofde, mij in de volgende week op nieuw iets te zullen laten zien. Ik hoop mij dan minder karig te betoonen en tevens iets meer van hem te zullen vernemen.</p>
<p>Dat we ons allen beleefdelijk aanbevalen om mede een kijkje te nemen, zal wel niemand bevreemden. Intusschen werden we daartoe niet uitgenodigd, want, hetzij de kunstenaar 't minder noodig had dan de heer B vermoedde, of andere en betere kanalen gevonden had om zijne waar aan den man te brengen, zeker is het, dat hij zich niet weder vertoonde, en dat alle navorschingen naar zijn verblijf zonder vrucht bleven.</p>
<p>Wel had in eene kleine herberg buiten de Oosterpoort iemand gelogeerd, die aan de beschrijving van B. beantwoordde, maar deze was, na een zeer kortstondig verblijf aldaar, weer vertrokken zonder zijn naam op te geven, noch te zeggen waar hij heenging. Maar was men te Rotterdam met zoeken ongelukkig, het toeval wilde dat ik - zonder zoeken - gelukkiger zou zijn te Amsterdam.</p>
<p>Op een avond dat eene boodschap mij naar de Haarlemmerpoort had gedreven, noopte het booze weêr mij een koffiehuis binnen te treden. 't Was al tamelijk laat, en er restten slechts weinig bezoekers, waarvan de meesten zich bovendien dra verwijderden, zoodat ik alleen met een paar ijverige domineerders, en een heer die in een hoek eene courant zat te lezen in de groote holle zaal achterbleef.</p>
<p>Naar ik aan 't kletteren der regen tegen de glasruiten hoorde, werd het weer er niet beter op.</p>
<p>Ik besloot nog eenige oogenblikken te vertoeven, en bedaarde het dan nog niet, een brommer te bestellen.</p>
<p>Ik had reeds alle ceelen van verkoopingen en aankondigingen van harddraverijen, die aan den wand hingen, gelezen, de namen der leden van eene club, die naar 't scheen in dat lokaal zitting hield, bestudeerd, en de twee engelsche platen in
<pb n="156"/>geïmiteerd rood krijt, die den schoorsteen versierden, en tafereelen uit Miltons Paradise lost voorstelden, met kritischen blik gemonsterd, en zocht nu eene andere bezigheid. Maar, daar de eenige courant van het etablissement in handen was van den straks genoemden heer, en de Jan, na mij bediend te hebben zich had verwijderd, bleef mij geen ander amusement over, dan mij bezig te houden met het wikken en wegen mijner kamergenooten; het maken van gissingen naar hunnen rang in de maatschappij, op gronden, ontleend aan hun voorkomen.</p>
<p>Met de domineerders nu was ik schielijk gereed. 't Waren echte Jantje Potdômes, met blauwe kuitendekkers om den rug, en enorme grijze pantalons om de beenen. Bolle brammen met netjes gekrulde bakkebaarden, zilveren oorringen, scheef opgezette hoeden, halflange pijpen met zilveren dopjes, en - verbazende behoefte aan brandewijntjes met suiker.</p>
<p>Ik hield ze voor ambachtsgezellen, of hoogstens voor kleine kruideniers of komenijslui.</p>
<p>De man met de courant was ontwijfelbaar een wezen van hoogere gehalte.</p>
<p>Wat zijn uiterlijk aangaat - hij was klein van gestalte, en daarenboven misdeeld met een hoogen rug, een pak dat niet zelden de vrolijkheid van den beschouwer opwekt, maar zeer zelden die van zijn' drager.</p>
<p>In 't eerst kon ik weinig van zijn gelaat zien, daar bij - en dat niet zonder voordacht naar 't scheen - de courant zóó hield, dat zij zijn aangezicht bedekte.</p>
<p>Maar na een poos lei hij haar neder, en bleef in peinzende houding, en als 't ware alles om zich heen vergetende, zitten.</p>
<p>Er was in dat gelaat veel wat mij trof.</p>
<p>Het was bleek en mager als van een zieke, iets wat de trekken er van wel wat scherp deed uitkomen, doch tevens de zuivere lijnen van voorhoofd, neus en kin duidelijker in 't oog vallen.</p>
<p>Zijne oogen hield hij neergeslagen, en eerst, toen na eenige beweging die ik maakte hij ze verschrikt op mij vestigde, zag ik dat ze donker waren en diep verholen in hunne kassen; eene eigenaardigheid, die de lijdende, melancholische uitdrukking van het geheel niet weinig verhoogde.</p>
<p>Wie was hij? en wat was hij? Wellicht een door ziekte, of door zieleleed, of wel door beide neergedrukt man?...</p>
<pb n="157"/>
<p>Hij scheen nog jong, en 't was daarom niet te denken, dat het verdriet alleen eene zoo droevige uitdrukking aan zijn wezen had bijgezet.</p>
<p>Licht was hij niets dan eene herstellende zieke, maar waarom vertoefde hij dan hier, en dat zoo laat? Hoe 't zij, gaarne had ik een gesprek met hem aangeknoopt, en het neerleggen der courant gaf daartoe gereede aanleiding. Maar, hij scheen zoo diep in gepeinzen verzonken, dat ik aarzelde hem te storen, ook bij het vermoed en dat die gepeinzen niet van de aangenaamste soort waren.</p>
<p>De bediende kwam thans terug, ik wenkte hem tot mij, en na hem een tweede glas pons besteld te hebben, vroeg ik hem - wie de man ginds was?</p>
<p>Maar Jan bleek mijne vraag zoo weinig te kunnen beantwoorden als ik zelf dit vermocht. De heer, zeide hij, was met de Haarlemmer schuit van zessen gekomen, en had bij zijne komst gevraagd naar zekeren Meneer Swaters. Toen hij hoorde dat deze er niet was geweest, had hij zich neergezet waar hij nu nog zat, en zich eerst na lang dralen een paar beschuiten met een kalkoentje wijn besteld; een kalkoentje dat strekzaam bleek, want nog steeds stond er een half vol geschonken roemer nevens.</p>
<p>- Ik geloof - voegde Jan er bij - dat de man ziek is, en daarbij zeer bezorgd wegens den persoon dien hij hier dacht te vinden, want er kwam niemand binnen, of hij keek op, in de hoop zeker, dat hij het zou zijn. Intusschen is het al zoo laat dat....maar ik geloof waarlijk dat hij nog van zijn' stoel zal vallen!</p>
<p>Hij liep ijlings op hem toe, en nog juist bij tijds om hem, van wien hij sprak, voor een val te bewaren.</p>
<p>De onbekende scheen te hebben willen opstaan, maar daartoe niet bij machte, was hij wankelend op zijn stoel teruggevallen.</p>
<p>Het - zijt gij ongesteld Mijnheer? van ons allen (want ook de domineerders waren opgestaan) scheen tamelijk overtollig. Intusschen schudde hij ontkennend met het hoofd en verzekerde ons met eene stem die zijne beweering logenstrafte, dat hij - wel, zeer wél was, maar dat hij langen tijd ziek was geweest, en nu eene te groote reis voor zijne krachten had ondernomen, wat wellicht de oorzaak was van de duizeling die
<pb n="158"/>hem daar zoo had overvallen, maar die nu reeds geheel was geweken.</p>
<p>Tegelijkertijd stond hij op, en zijne beurs trekkende, verzocht hij den bediende hem te willen zeggen - hoeveel hij had verteerd.</p>
<p>Ik zag dat de beurs groot genoeg was, maar dat zij zeer weinig inhield, en niet minder overtuigde mij de aarzeling waarmee de vraag gedaan werd, dat een zestehalf méér dan verwacht werd in 't antwoord hier geene kleinigheid was.</p>
<p>- Een kalkoentje wijn en twee beschuiten, sprak Jan - zeven stuivers.</p>
<p>Een gulden, waarschijnlijk de eenigste, werd in zijne hand gelegd, om te worden gewisseld.</p>
<p>- En zoudt ge nu wel zoo goed willen zijn, vroeg hij, om aan Mijnheer Swaters, zoo hij morgen hier mocht komen, en naar mij vragen, te zeggen - dat ik hem vier uren te vergeefs heb gewacht, en dus...</p>
<p>Hij zweeg plotseling.</p>
<p>- Van wien moet ik die boodschap doen? vroeg Jan.</p>
<p>- Upvelde.</p>
<p>- Upvelde? vroeg ik verrast - W.S. Upvelde?</p>
<p>De kleine man zag verlegen naar mij op, en ik, de originaliteit en stoutheid der teekeningen overstellende aan het zwak en weifelend voorkomen van hem die voor mij stond, vreesde een oogenblik met een gansch ander persoon te doen te hebben dan die ik hoopte te ontmoeten.</p>
<p>- Ik zag voor eenigen tijd ten huize van den Heer B. te Rotterdam een paar aquarellen met dien naam geteekend, en ik durf zeggen - dat het mij ten hoogste aangenaam zou zijn, met den maker er van kennis te maken, vervolgde ik.</p>
<p>Een levendig rood, maar nu niet van verlegenheid of blooheid, overdekte zijn gelaat. Zijne houding werd vast, en zijn oog schitterde, terwijl hij het op mij vestigde.</p>
<p>- Ik ben schilder, Mijnheer!</p>
<p>Er lag bewustheid van talent in dien toon:</p>
<p>Anch io son pittore!</p>
<p>- Deze schetsen waren dus?..</p>
<p>- Het waren de mijne.</p>
<p>- Hoe dank ik het booze weer, dat mij eene zoo aangename kennismaking verschafte! Waarlijk! ik ben zeker, dat wanneer
<pb n="159"/>mijn Rotterdamsche kennissen het wisten - ze mij zouden benijden. Allen hadden gehoopt u te zullen ontmoeten.</p>
<p>Ik zag dat mijne woorden hem goed deden. Eene vriendelijke lach verhelderde zijn bleek gelaat, en hij drukte met warmte mijne hand.</p>
<p>- Ik zou niet nagelaten hebben bij den Heer B. terug te keeren, zeide hij, maar ik werd twee dagen na mijn vertrek uit Rotterdam ziek, zoo ziek, dat ik tot heden nagenoeg niets heb kunnen uitvoeren, ik...Hij hield op nieuw plotseling op, en eene pijnlijke gedachte verduisterde zijn wezen.</p>
<p>Het scheen mij gemakkelijk die te raden.</p>
<p>Hij had niets kunnen uitvoeren, en bijgevolg niets kunnen verdienen: Waarschijnlijk te Amsterdam gekomen om eenig geld te ontvangen, was hij in die verwachting bedrogen, en bezat nu licht niet genoeg om een nachtverblijf te kunnen betalen.</p>
<p>Ik was het met mij zelven oneens, hoe ik hem op de meest kiesche wijze een verblijf te mijnent zou kunnen aanbieden, en terwijl ik zoo in gedachten stond, maakte hij zich gereed om te vertrekken.</p>
<p>- Ik zal waarlijk dienen te gaan, zeide hij, want het wordt laat, en mijn logement is nog te zoeken.</p>
<p>Zoeken?! riep ik. Maar het regent dat 't giet. Voor gij twee huizen verder zijt, zijt ge doornat. Is hier geen brommer in de buurt te krijgen, Jan?</p>
<p>- Hier staat uwes man voor een brommer, zei de bolste van de twee brammen die gedomineerd hadden. - De stal is hier vlak bij, weet uwe, en ik kan met een ommezientje laten inspannen. Wil ik?</p>
<p>- Zoo schielijk mogelijk, man!</p>
<p>- Daar kan Meneer op an! Kom mee broekie! jij kan wel een handtastje helpen, al doe je 't niet graag!</p>
<p>En het ‘broekie’ volgde zijn maat.</p>
<p>- En nu, Mijnheer! eene propositie, sprak ik tot den heer Upvelde.</p>
<p>Ik woon en garcon, en heb eene kamer met een bed ter beschikking van mijne vrienden en kennissen. Zoudt ge 't niet beter keuren om in plaats van op dit uur, en met zulk weder een logement te gaan zoeken, het dezen nacht bij mij voor lief te nemen?</p>
<pb n="160"/>
<p>Hij bedankte - als ik vreesde - uit wellevendheid, en het was niet dan op mijn nader aandringen, en de herhaalde verzekering dat zijn verblijf te mijnent niemand eenigen overlast veroorzaakte, dat hij mijn aanbod aannam, en met mij plaats nam in het inmiddels voorgekomen rijtuig.</p>
<p>&nbsp;</p>
<p>Den volgenden morgen was mijn gast reeds vroeg op, en schoon hij mij verzekerde goed gerust te hebben, meende ik echter uit de afmatting, die zich weinig minder dan den vorigen avond op zijn gelaat teekende, te moeten opmaken dat hij een meestal slapeloozen nacht had doorgebracht.</p>
<p>Op zijn verzoek zond ik terstond na het ontbijt, iemand naar het koffiehuis op den Haarlemmerdijk, om te vernemen naar den Heer Swaters, maar...deze had niets van zich laten hooren, en nu verheelde de Heer Upvelde mij niet langer, dat het wegblijven van dien man hem, en vooral zijne zuster die te Leiden woonde, in groote ongelegenheid bracht.</p>
<p>- Ik zal - zeide hij - op een of andere wijze in deze zaak dienen te voorzien,...zóó kan het niet blijven. En hij stond op.</p>
<p>- Mijnheer Upvelde! - sprak ik, terwijl ik hem drong weer te gaan zitten - ik geloof, dat men bij dergelijke ongelegenheden wel doet zich te wenden tot een of ander goed vriend om raad en hulp. Wellicht was dit ook uwe bedoeling, maar ik kan u niet veroorloven reeds nu henen te gaan. Uwe krachten laten u niet toe, de groote wandelingen, die ge daartoe wellicht zoudt moeten ondernemen, te doen. Hoor, onze kennismaking is zeker kort genoeg om ons in elkanders zaken te mengen, maar ik zal in dit geval, alle vormen en convenance ter zijde stellend, mij de rechten geven van een oud vriend, en u vragen: zijn uwe bezwaren van financieelen aard, en kan ik - is dat het geval - u met een voorschot helpen?</p>
<p>- Maar, Mijnheer! riep hij uit - ik ben u immers geheel vreemd...en het kon...Daarbij is hier in de stad iemand, die mij zeker zal helpen, wanneer.....ik het hem verzoek. Reeds gisteravond had ik mij tot hem moeten wenden.</p>
<p>- Welnu, het is gisteren niet gebeurd, en het zal thans ook niet gebeuren, ten minste zoo mijne kas toereikend is.</p>
<p>Mijne kas was zeker op dit oogenblik niet zeer rijkelijk voorzien, maar bij eene zoo geringe uitkeering als haar hier gevergd
<pb n="161"/>werd, mocht zij waarlijk rijk genoemd worden. Van dat oogenblik af werden we vrienden, en geen schaduw van misnoegen is er ooit tusschen ons geweest.</p>
<p>&nbsp;</p>
<p>- Mijn plan is om hier te Amsterdam weer te komen wonen, zeide hij, toen we 's middags aan ons luncheon zaten; de vraag is maar - hoe vind ik kamers naar mijn zin?</p>
<p>- Weêr? zeide ik. - Alzoo woondet ge vroeger hier ook?</p>
<p>- Ik ben hier geboren en getogen, het laatste intusschen wel op eenigszins vreemde manier. Zeer jong verloor ik mijne lieve ouders, en toen kwam ik in huis bij een oom, een zeer somber en in afzondering levend man. Ik leefde daar als een kluizenaar, ja, er zijn in mijne jeugd jaren voorbijgegaan, dat ik met zeer geringe uitzonderingen, geen andere gezichten zag, dan die van mijn oom, zijne oude meid, en zijne beide kantoorbedienden.</p>
<p>- Dat was een verschrikkelijk leven voor een kind!</p>
<p>- Niet zoo verschrikkelijk als het u voorkomt. Ge moet denken dat ik niet anders wist of het behoorde zoo. Toen ik, jongeling geworden, de wereld intrad, dat is te zeggen - mijn ooms huis verliet, om op het land te gaan wonen, was het mij vreemd te moede, en even als een voormalig kloosterbroeder moest ik mij wennen aan den omgang met menschen. Ook thans nog ben ik afkeerig van alle drukte, en ik ontvlucht, waar ik kan, het gewoel van groote gezelschappen. De atmosfeer van eene balzaal drukt mij zwaar op de borst, en zoo ge mij gisteren in een koffiehuis vondt, mijn lang vertoef daar was een gevolg van bittere noodzakelijkheid, dat verzeker ik u.</p>
<p>- En ge wilt u in eene groote en volkrijke stad vestigen!</p>
<p>- Ik wil er mij vestigen, omdat men er rustiger kan leven dan in een dorp. In kleine steden en dorpen wordt men genoodzaakt deel te nemen aan de conversatie; men is er bemoeiziek en nieuwsgierig; men wil weten wie gij zijt, wat gij doet, en hoe gij het doet. Daarom dringt men zich aan u op, of knoopt, waar dit niet gelukt, verstandhouding aan met uwe dienstboden of huisgenooten.</p>
<p>Hier daarentegen heeft men het veel te druk om zich met zijnen buurman te bemoeijen; men laat u in vrede, naar eigen keuze en lust leven, zooals men dit zelf ook doet.</p>
<p>Ik schudde het hoofd.</p>
<pb n="162"/>
<p>- En denkt ge dan als kunstenaar zonder bezoek te zullen blijven? Denkt ge dan de tallooze leegloopers te zullen weren, die nergens liever hun tijd komen zoek brengen dan in het atelier van een kunstenaar?</p>
<p>- Zij zullen hun bezoek bij mij niet vaak komen herhalen, antwoordde de heer Upvelde met een fijn lachje, en zoo gij mij straks het genoegen wilt doen, om mij kamers te helpen zoeken, zult ge zien dat eene wandeling naar mijne woning (zoo ik althans naar mijn zin slaag) hun niet zeer uitlokkend zal voorkomen.</p>
<p>- Ik heb er niets tegen, zeide ik, mits niet vandaag. Ik heb het te druk en gij hebt rust noodig. Drie of vier comparities en eenige commissies maken het noodig dat ik u onmiddelijk weer verlaat. In het vertrek hier naast, dat ik deftigheidshalve mijn bibliotheek noem, zult ge eenige goede boeken, papier, pennen en inkt vinden, en hebt ge iets anders noodig, deze schel roept een gedienstigen geest op, wel niet zoo machtig als die de slaaf was van Aladdins's tooverlamp, maar daarentegen ook niet zoo gevaarlijk.</p>
<p>- Dus ben ik een gevangen man vandaag?</p>
<p>- Gij hebt het gezegd.</p>
<p>&nbsp;</p>
<p>Den volgenden morgen ging ik met mijn gast kamers zoeken, maar om dat zoeken niet al te langwijlig te maken, had ik mijn bediende rond gestuurd in de buurten die ik begreep dat 't meest naar den smaak van mijn nieuwen vriend zouden zijn.</p>
<p>Doch zijn smaak bleek zeer moeijelijk te voldoen, en menigmalen schudde hij het hoofd, alleen na een vluchtig beschouwen van het huis dat ik hem aanwees, en zonder zich de moeite te geven het binnen te treden.</p>
<p>Op zijn verlangen verlieten we weldra de drukke en meer bezochte straten voor de afgelegenste buurten en eenzaamste grachten; plaatsen die bij de gedachte alleen, er te moeten wonen, mij een huivering op het lijf joegen.</p>
<p>Na lang zoeken kwam hij eindelijk naar zijn zin te recht, in een straatje gelegen in het blok huizen tusschen de Anjeliers en Egelantiers grachten, en in een huis toebehoorende aan een timmerman. 't Waren drie hooge holle vertrekken die hij hier
<pb n="163"/>huurde, en waarvan er een, op de bovenste verdieping gelegen, zou dienen tot atelier.</p>
<p>Achter het huis lag een tamelijk groote maar geheel verwaarloosde tuin, omgeven van verlaten erven, leegstaande, of reeds in afbraak zijnde huizen, want de zoo lang geheerscht hebbende stilstand van handel had niet het minst in deze armoedige buurt zijn invloed doen gevoelen. De huisbaas maakte volstrekt geen zwarigheid om zijn commençaal op diens verzoek de vrije wandeling in dezen tuin toe te staan, een plek die trouwens ter nauwernood eene wandeling waard moest schijnen, daar er, behalve eenige dwergachtige vruchtboomen en magere bessenstruiken, niets was te zien dan een dozijn roode en witte koolen; zijnde het overige zoo dik bedekt met muurdistels en kweekgras, dat paden en rabatten niet van elkander waren te onderkennen. Deze tuin scheen echter bijzonder naar den zin van den heer Upvelde te zijn. Hij wandelde haar herhaalde malen rond, en verzekerde mij in 't heengaan, dat dit eene vondst was waarop hij niet had durven rekenen.</p>
<p>Na verder met de hospita een accoord gemaakt te hebben over bediening en kost - want voor alles wilde mijn zonderlinge gast niet buitenshuis eten - keerden we naar mijne woning terug.</p>
<p>We wandelden eenige oogenblikken zonder spreken voort, maar aan het einde van de straat gekomen, zag ik om naar de woning, die hij zich uitgezocht had, en kon een glimlach niet bedwingen, toen ik hem daarop aanzag.</p>
<p>- Ge lacht, zeide hij, over mijn zonderlingen smaak in het kiezen van kamers....</p>
<p>- Daar gij zelf uw smaak <hi rend="spat">zonderling</hi> noemt, heb ik mijn glimlach niet te verdedigen. Maar inderdaad - voegde ik er bij - wanneer men gindsche straat beschouwt, met zijne onbewoonde of onbewoonbare huizen, zou men er eer het nest van een uil zoeken dan de woning van een kunstenaar.</p>
<p>- Welnu, ik ben een uil en heb de neigingen van een uil, zeide hij lachende. Nacht en stilte zijn mijne elementen, en ik geloof waarlijk er gemakkelijk toe te kunnen komen, om een groot deel van den dag door te brengen met slapen, en niet dan eenige uren voor zonsondergang te verrijzen.</p>
<p>- Ik moet bekennen, dat de kennis die ik meende van uwe neigingen opgedaan te hebben niet strookt met deze verklaring,
<pb n="164"/>zeide ik. En inderdaad, was ook een zekere melancholie bij mijn gast niet te miskennen, zij was van een zeer zacht karakter, ja vaak zoo weinig merkbaar, dat ik mij menigmalen verbeeldde dat zij meer lag in zijne trekken, dan bestond in zijn gemoed. Ook kon hij oogenblikken hebben van eene bijna kinderlijke vroolijkheid; oogenblikken waarin niet zelden vonken van eene levendige luim, met hare heldere flikkeringen, van het licht en vuur zijns geestes getuigden.</p>
<p>- De omstandigheden, antwoordde hij ernstig, de omstandigheden waarin het kind leefde, vormen den man, en dwingen zijn aanleg, zich naar deze of gene zijde te wenden, zoo zij er niet in slagen dien een gansch ander karakter te doen aannemen. ‘Niemand kan den invloed der eerste indrukken ontvluchten,’ zegt Klinger, en waarlijk: zij gelijken het thema van een muziekstuk dat, telkens terugkeerende, het gansche stuk kleurt en beheerscht.</p>
<p>Een uilennest noemt gij ginds huis, en - te recht. Maar ik werd - zoo al niet geboren - althans opgevoed in zulk een uilennest; hoe kunt gij het dan vreemd vinden dat ik sympathie gevoel voor donkere hoeken en grijze muren? Ik bemin de schemering en de stilte; moest ik in een drukke straat wonen, als die we thans betreden, en dan in eene van gindsche glazen kasten, waarin ge nergens een hoekje <hi rend="spat">in toon</hi> vindt, ik zou er bepaald verkwijnen.</p>
<p>- Inderdaad! het schijnt wel dat geen kunstenaar kan leven, zonder er eene rijke collectie van exentriciteiten en grillen op na te houden.</p>
<p>- Als de exentriciteit geene bloote parade is, maar een gevolg van eene bijzondere gemoedsgesteldheid of eigenaardige beschouwing, en wanneer de gril mag aangemerkt worden - eigen te zijn aan een prikkelbaar en levendig gevoelend gemoed, wat is natuurlijker? Wat zijn grillen?</p>
<p>Plotselinge veranderingen van opinie; onverwachte sprongen van dit op dat; onmiddellijke overgangen van zwart op wit, van koud op warm. De oorzaak er van blijkt niet, maar missen deze veranderingen, deze sprongen daarom motieven?</p>
<p>Zie! ik ben dit oogenblik vroolijk, het volgende zeer afgetrokken; ik ben nu genegen tot uitgaan, straks volstrekt niet. Is er niets gebeurd in de oogenblikken die het nu van het vroeger scheiden?</p>
<pb n="165"/>
<p>Wel degelijk is dit het geval!</p>
<p>Daar is een woord gesproken, daar is eene geste gedaan, daar is een wenk gegeven, die....door ieder ander onopgemerkt, in mijn binnenste een onweer verwekte, dat in een oogenblik de wind van mijn genegenheid een anderen koers gaf. De verstandsmensch nu, wiens gevoelsklavier niet zoo gemakkelijk geluid geeft, kan zich niet voorstellen dat dit bij anderen wél het geval is. Zich van de oorzaak geen rekenschap kunnende geven, staat hij verbaasd over deze plotselinge kentering, en noemt alzoo onredelijk, wat bij zulke gestellen de natuurlijkste zaak van de wereld is.</p>
<p>De laatste woorden werden door den heer Upvelde met zekere beweging uitgesproken, iets, dat ongelukkig ook anderen dan mij in 't oog viel.</p>
<p>Een haveloze straatjongen, liet plotseling zijne klaphoutjes achter het oor van mijn medewandelaar klinken, waarna zich schielijk terugtrekkende achter de manden van een groenwijf, dat hare waren uitstalde op den hoek van den straat - hij uitriep:</p>
<p>- O Mie! kijk eens uit! zag je ooit zoo'n parmantigen bochel?</p>
<p>- 'n Hupsch borst, sprak het wijf, en die zen mars met plezier schijnt te dragen, maar ik zal men spulle nou wel dienen in te pakken, want 't is de derde van morgen al, en naar de ondervinding leert - wil 't regenen na 't derde stik. Maar kijk! hij kleurt er van!</p>
<p>Inderdaad, een donkere blos verwde de anders zoo bleeke wang van mijn' gast, en hij gleed, als had hij een misdaad begaan, onder de armen der menigte door, die, uitgelokt door het schaterend gelach, 't welk de ruwe aardigheid van het groenwijf was gevolgd, reeds een kring begon te vormen, in de hoop van een standje te zullen bijwonen. Een eind verder haalde ik hem eerst weder in, en zijn beschaamd stilzwijgen bewees mij welsprekender dan woorden het zouden vermogen dat - hoe levendig ook de indrukken der jeugd bij hem mochten zijn - de ondervindingen uit later leeftijd het hunne hadden toegebracht, om zijn afkeer van drukke buurten en levendige plaatsen van bijeenkomst te versterken.</p>
<p>Hij sprak echter niet over dit voorval, en ik wachtte mij natuurlijk van mijn' kant wel er op te zinspelen, en dat te meer daar zijne gekunstelde vroolijkheid gedurende het overige van den morgen mij bewees, dat hij zich de zaak niet weinig had aangetrokken.</p>
<pb n="166"/>
<p>Den volgenden dag nam hij afscheid van mij en vertrok om zijn goed te halen.</p>
<p>&nbsp;</p>
<p>Toen ik veertien dagen later hem voor 't eerst in zijne nieuwe woning bezocht, stond ik verbaasd over de herschepping die deze ongezellige en sombere vertrekken hadden ondergaan.</p>
<p>Van zijn atelier behoef ik niet te spreken. Het was als alle ateliers, vol van die benoodigdheden en onbenoodigdheden waarmede de kunstenaars die gaarne stoffeeren.</p>
<p>Een vertrek als Faust's kluis:</p>
<lg type="poem">
<l>Mit Gläsern, Buchsen rings umstellt,</l>
<l>Mit Instrumenten volgepropft,</l>
<l>Urväter hausrath drein gestopft....</l></lg>
<p>Treden wij af!</p>
<p>Een helder brandend knappend vuurtje is op zich zelf in staat om aan een kil en doodsch vertrek een zekere vriendelijkheid bij te zetten, en toen mij dit tegenflikkerde uit de vroeger zoo kloosterachtige kamer, die thans de woon- of liever receptiekamer (schilders wonen in den regel in hun atelier), van mijn vriend Upvelde was geworden, stemde het mij wellicht tot eene te gunstige beoordeeling van het geheel. Maar toch! er heerschte hier iets huiselijks, iets oud-hollandsch burgerlijks, wat er mij voor innam; wat er mij onmiddelijk in thuis deed zijn. Een groote boekenkast, vol keurig onderhouden boeken, en ter halverwege bedekt met eene gordijn van groene sergie, besloeg nagenoeg de helft van den eenen zijwand. Daar tegenover stond eene ouderwetsche lâtafel op gedraaide poten, en eene rustbank met dito onderstel, beide - als de stoelen met hooge ruggen, en de massieve tafel van zwart geworden eikenhout - waarschijnlijk het werk van ééne hand, maar zeker drie geslachten heugende. In een hoek stond een deftige kastklok, een meubel dat in mijn oog iets zeer merkwaardigs heeft, en dat ik dikwijls geneigd ben te beschouwen als een levend en denkend wezen. 't Was eene echte, volbloed Hollandsche kastklok ‘gemaakt tot Amsterdam, door Joannes de Vrucht’ en voorzien met waarachtig (niet dichterlijk gesproken) zilveren maan, die u goedaardig aanstaarde uit haar kring van gulden sterren, en waarvan er zeven, gerangschikt als ‘den grooten beer’, van de sterrekundige kennis des makers getuigden.</p>
<pb n="167"/>
<p>Voegt ge bij dit alles nog een zingende theeketel en - wat ik vooral niet vergeten mag te vermelden - eene dikke cypersche poes gerust en huiselijk op de glad geschuurde, en het vuurtje helder weerspiegelende plaat zittende te spinnen, als of ze haar leven lang geen ander domicilie had gekend, dan hebt ge de voornaamste trekken van een binnenhuisje, 't geen mij zoo veel genoegen deed, dat ik onmiddellijk een der zware hoogruggige zetels tegenover mijn vriend schoof, en hem verklaarde dat ik dien November-avond zijn gast bleef, hij mocht er zooveel tegen hebben als hij wilde.</p>
<p>Een hartelijke handdruk, en een: welkom in 't uilennest! brachten mij geheel op mijn gemak, en zoo zaten we weldra - een pijp in de eene en een kop thee in de andere hand - zoo genoegelijk bijeen als koningen.</p>
<p>Mijne bewondering van zijn onderwetsch huisraad, en vooral van zijne eerwaardige klok, vleide hem bijzonder.</p>
<p>- Deze stukken behooren tot mijne vroegste herinneringen, zeide hij, ik ken ze sedert mijn oog een voorwerp leerde onderscheiden. Zij waren <hi rend="spat">bewoners</hi> van mijns vaders huis, en volgden mij in dat van mijn oom. Mijn vader erfde ze van zijn vader, en mogelijk heugt deze kastklok het aangezicht van mijne bet-overgrootmoeder.</p>
<p>Een oud meubelstuk is mij heilig. Van hoe veel lief en leed was het de stomme getuige, en - kon het spreken - hoe veel intieme geschiedenissen zou het u kunnen vertellen; hoe vele trekken uit de jeugd van uw grootvader en grootmoeder u mededeelen!</p>
<p>De geur die u uit zijn binnenste, uit lade of loket tegenstroomt, is als een overgebleven adem van lang vervlogen dagen. Gij gist naar haren oorsprong.</p>
<p>Wellicht dankt zij haar aanzijn aan den bruiloftsruiker van uwe grootmoeder, dien zij er in neerlei als een dierbaar aandenken - den dag na het feest. Uwe moeder speelde als een klein meisje met het vergulde koper der zware handvatsels; wellicht is menig druk en moet op het gladde hout veroorzaakt door hare handen en...hebt gij zelf niet haar honderde malen gindsche lade zien opentrekken?</p>
<p>- Dweper! zeide ik, ge wekt waarachtig een gewetensbezwaar in mij op over eene oude linnenkast van mijne grootmoeder, die sedert jaren op den zolder huist!</p>
<pb n="168"/>
<p>- Arm meubel! riep Upvelde, hoe is het een man van gevoel mogelijk u dus te mishandelen! Arme verstootene reliquie!</p>
<p>- Intusschen mag de Drommel alle oude meubels bewaren!</p>
<p>- Gindsche lâtafel, hernam de Heer Upvelde, zonder op mijne ongepaste aanmerking te antwoorden, heeft aan de eene zijde eene wond. Gij kunt die van hier zien.</p>
<p>- Ja wel! er zal waarschijnlijk eene kwast uitgevallen zijn.</p>
<p>- Zij werd veroorzaakt door een kogel, een kogel waarmede een vader zijn eigen dochter doodde, sprak Upvelde plechtig.</p>
<p>- Diavolo! riep ik, terwijl ik opsprong om deze <hi rend="spat">wond</hi> met aandacht te beschouwen...dat is waarachtig geen gekheid, en deze historie kondt ge mij wel eens vertellen.</p>
<p>- Gaarne! hernam hij, en na eenige houtjes op 't vuur te hebben geworpen, zoodat het helder opvlamde, begon hij te vertellen als volgt:</p>
<p>‘Mijn grootvader van vaders zijde was een man van een driftigen en eenigszins ruwen aard. Hevig patriot, velde hij in een politieken twist een tegenstander neêr, en moest ten gevolge daarvan huis en land verlaten, en in den vreemde rondzwerven.</p>
<p>Zijne woning, het stamhuis der Upvelde's, was gelegen aan het oostelijk uiteinde van het gehucht G. in Overijssel, niet ver van de Hannoversche grenzen, en door dier nabijheid was het den banneling mogelijk geweest een paar malen zijn familie te bezoeken en echtgenoot en kroost aan 't hart te drukken.</p>
<p>Maar er werd te nauw op hem gepast om dit dikwijls te doen, en nog minder was het geraden zijn verblijf bij zulke gelegenheden lang te rekken.</p>
<p>Daarenboven hadden deze tochten nog eene gevaarlijke zijde van een anderen aard, want de vluchteling moest, om veilig voor de grensjagers te wezen, zijn weg nemen over een uitgestrekt veen, iets wat hem bij dag niet moeijelijk viel, want hij was een ervaren jager, en had, bij zijne korhoenjachten, alle vaste punten en begaanbare plekken leeren kennen. Maar hij was meestal genoodzaakt den nacht te baat te nemen, en dan was zulk een tocht eene zeer gevaarlijke onderneming.</p>
<p>Een groot jaar was er dan ook verloopen, sinds mijn grootvader zijn familie 't laatst had bezocht, en in al dien tijd had men genoegzaam niets van hem gehoord. Wel vertelden sommigen dat hij op zijn laatsten tocht in 't veen was omgekomen, en anderen, dat hij door Pruisische jagers na hardnekkige tegen-<pb n="169"/>weer gevangen, ten gevolge van zijne bekomen wonden was overleden. Maar mijne grootmoeder schudde bij al die verhalen het hoofd, en verklaarde met vastheid dat haar man leefde, en zij hem zoude wederzien.</p>
<p>Ook plaatste zij met eigen hand geregeld elken avond een licht voor het oostelijk dakvenster van het huis, om den vluchteling tot een baak te dienen op zijn gevaarlijk pad.</p>
<p>En zie! hare verwachting bleek niet ijdel; want op oudejaarsavond van het jaar 1785, juist toen de geheele familie voor den grooten schouw bijeen zat, en van den afwezigen vader sprak, wordt de klink van de achterdeur opgelicht; eene voorzichtige maar snelle stap klinkt door den gang, en een oogenblik later staat de hanneling met een: God zegen u, mijne lieven! onder de zijnen.</p>
<p>Gij kunt denken hoe gelukkig men was, en hoe de vreugde nog klom, toen mijn grootvader verklaarde, dat hij eerst in den avond van den volgenden dag dacht te vertrekken, daar zijne maatregelen zóó genomen waren, dat men hier onmogelijk onderricht kon zijn van dezen nieuwen tocht over de grenzen.</p>
<p>Alle deuren en vensters werden nu zorgvuldig gesloten, en mijne grootmoeder hing eigenhandig voor elke reet een doek of kleedingstuk ter voorkoming van bespieding.</p>
<p>De dienstboden werden daarop binnengeroepen om hunnen heer te zien en de hand te drukken, en om hun tevens geheimhouding aan te bevelen; iets wat echter geheel onnoodig was, want allen hadden jaren lang bij de familie gediend, en werden beschouwd, gelijk zij 't zich zelven deden, als leden er van.</p>
<p>Mijn grootvader lei nu zijne pistolen af, en daar hij vreesde dat een van de kleinen ze in de handen zou nemen, sloot hij ze in gindsche kastklok, die vlak achter hem stond....</p>
<p>Het was, of de zilveren maan boven de wijzerplaat mij geheimzinnig toeknikte, als wilde zij de waarheid van deze omstandigheid bevestigen, en tegelijkertijd sloeg het zeven uur in het binnenste der klok, met een trillenden nagalm, die iets had van eene diepe zucht.</p>
<p>- Ik bid u ga voort! zeide ik, meteen een nieuw kooltje onder het theewater doende, welks zingen een weinig begon te verflauwen, en ik bemin dat accompagnement bij eene vertelling, in een uurtje als dit, te zeer, om dat te gedoogen. Ik bid u ga voort!</p>
<pb n="170"/>
<p>Mijn grootvader, vervolgde de verhaler, was een man die met gemak zorgen wist ter zijde te stellen, en het oogenblik te genieten, zonder zich om het volgende te bekommeren. Dit deed hij ook nu, en hij scheen zoodanig op zijn gemak, dat de geheele familie weldra in zijne gerustheid deelde.</p>
<p>Nadat hij een in der haast bereid maal had genuttigd, maakte hij eigenhandig een heerlijke pons klaar, om daarmee zijne welkomst en die van 't nieuwe jaar te vieren, en juist wasemde deze in elks glas toen een der dienstboden bleek bestorven kwam binnenstuiven met den kreet: de grensjagers! de grensjagers staan voor het hofhek!</p>
<p>Besluit en daad waren een hij mijn grootvader.</p>
<p>In een oogenblik had hij zijn schanslooper aangeschoten, en na met een enkelen handdruk van zijne vrouw afscheid genomen te hebben vloog hij de achterdeur uit, én was nu weldra op het gevaarlijke pad dat door de veenen naar de grenzen leidde.</p>
<p>En geen oogenblik langer had hij moeten vertoeven, want terstond na zijne vlucht hadden de grensjagers de omsingeling van het huis volbracht, en klopte hun aanvoerder met geweld op de voordeur.</p>
<p>Mijne Grootmoeder draalde natuurlijk zoo lang mogelijk met opendoen als haar mogelijk was. Elke gewonnen minuut toch was eene kans meer voor den vluchteling om zijn vervolgers te ontkomen, en toen zij eindelijk hare uitvluchten had uitgeput en de soldaten moest binnenlaten, wist zij door allerlei schrander bedachte vonden, die hun moesten doen gelooven dat de vluchteling in huis of schuur zat verborgen, het onderzoek zoodanig te rekken, dat zij berekenen kon, dat haar echtgenoot wel een goed uur op zijne vervolgers had gewonnen, wanneer zij het namelijk wagen mochten hem in de veenen na te zetten.</p>
<p>Intusschen had het weêr, dat bij de komst van mijn grootvader eenigszins onstuimig was, gedurende zijn verblijf op de hoeve een zeer ongunstig aanzien gekregen.</p>
<p>Donkere wolken voeren in snelle vaart door het uitspansel en verduisterden van tijd tot tijd de maan, die er bleek en waterig uitzag en ruw weer voorspelde. Weldra draaide dan ook de wind en begon met die ongeregelde rukken te waaien die een gewis teeken van een aannaderenden storm zijn.</p>
<p>En....deze liet zich niet lang wachten!</p>
<pb n="171"/>
<p>Nauwelijks was mijn grootvader op de moerassige heide gekomen, die zich achter den dorps-es uitstrekt, of hij floot onheilspellend door de dorre biezen en gagelstruiken der vlakte en zweepte het water der moerasmeeren ver over hunne oevers. Maar zijn geweld was niet in staat den voortgang van een man als mijn grootvader was, tegen te houden.</p>
<p>Een groot gedeelte van zijn leven had hij in de buitenlucht doorgebracht, en hij was zoo gehard tegen allerlei vermoeienissen, dat hij een strijd als dezen spel achtte, zoolang het maar licht genoeg bleef om de dikwijls zeer onzekere kenmerken van zijn weg te onderscheiden.</p>
<p>Maar 't werd meer en meer donker, en weldra bemerkte hij tot zijn schrik, dat de geduchtste vijand, die iemand op eene eenzame en daarbij gevaarlijke vlakte kan ontmoeten, in aantocht was, - de jachtsneeuw.</p>
<p>Weldra knitterde zij tegen zijne kleeding!</p>
<p>Nagenoeg een uur van de grenzen lag een smokkelaarshutje, welks bewoners hij wist dat hem genegen waren, en ofschoon het hem eenigszins zijwaarts voerde, begreep hij niet beter te kunnen doen dan er te gaan schuilen.</p>
<p>Maar de storm joeg reeds in wilder vaart de sneeuw voor zich heen, en hoopte ze op tot heuvels, die de kenmerken van den weg (zelfs onder gewone omstandigheden moeilijk waar te nemen) in korten tijd zoodanig verhulden dat hij weldra het spoor geheel bijster werd, ja, niet meer wist van welke zijde hij was gekomen.</p>
<p>Hij verbeeldde zich echter van tijd tot tijd stemmen te hooren, en daar die zeer wel uit het smokkelaarshutje konden komen, waarin niet zelden een luidruchtig gezelschap bijeen was, meende hij daaruit, en uit de richting van den wind - die echter zeer veranderlijk was - den rechten koers te kunnen opmaken, en trad (na den grond met zijn stok te hebben onderzocht) voorzichtig eenige schreden verder.</p>
<p>Maar de toenemende drassigheid van den bodem deed hem het gevaarlijke van zijn pogen inzien, en zoo zette hij zich eindelijk aan de luwe zijde van een grooten sneeuwheuvel neder, - besloten om de morgenschemering af te wachten, zoo althans de sneeuwstorm niet eer mocht bedaren.</p>
<p>De wind joeg weldra een soort van gewelf over hem heen, dat hem tamelijk wel beschutte tegen de koude, en eene frissche
<pb n="172"/>teug uit zijne veldflesch, die in den zak van zijn schanslooper was blijven steken, verwarmde zijne ingewanden, en schonk hem de een oogenblik verloren veerkracht terug.</p>
<p>Wat ik u nu zal verhalen zult ge waarschijnlijk als een gevolg van eene overprikkelde verbeelding, of wel als een droom aanmerken, maar mijn grootvader hield vol, dat hij slechts een enkel oogenblik neiging tot insluimeren had ondervonden, en dat overigens zijne verbeelding nimmer levendig genoeg was geweest, om hem schijn met wezen te doen verwarren.</p>
<p>Naar zijn verhaal dan, was hij, in gedachten verzonken, op het punt geweest om zijn oogen te sluiten, toen plotseling de wind ging liggen, en het zoo stil om hem heen werd als in den kalmsten zomernacht.</p>
<p>Terstond daarop hoorde hij duidelijk het kraken van voetstappen achter zich op de sneeuw, en toen hij verbaasd was opgesprongen, zag hij op een klein pistoolschots afstand, eene hooge donkere gestalte, die, na een oogenblik te hebben stilgestaan, als wenschte zij hem met eenige aandacht te beschouwen, hem met vasten tred voorbijschreed.</p>
<p>Nu was in die dagen, en is mogelijk nog, in de streken waarvan ik spreek, een volksverhaal in ieders mond van een zekeren <hi rend="spat">Zwartholf</hi> of <hi rend="spat">Zwartolp</hi>, een geest, wien het was opgelegd, om in het tijdsverloop tusschen middernacht en het eerste haangekraai al de wegen en paden van de diep in 't moer verzonken uitgestrekte <hi rend="spat">Bannerbrinke</hi> rond te wandelen of op te meten, zonder ook maar een enkele er van over te slaan.</p>
<p>Het spook ving elken middernacht zijne hopelooze wandeling aan, en velen hadden gezien hoe het immer in rechte lijnen het moeras doorkruiste zonder zich om drassigheid of diepte te bekommeren.</p>
<p>Mijn grootvader had in zijne jeugd dit verhaal dikwijls gehoord, maar wellicht had hij sinds dien tijd aan <hi rend="spat">Zwartholf</hi> en zijne boete niet weêr gedacht voor thans. En waarlijk, wat te denken van een wezen, dat door het gevaarlijke moer, te midden van een jachtsnecuw als deze, (want de storm was na korte pauze met verdubbeld geweld teruggekeerd) zijn weg zoo gemakkelijk en zeker wist te vinden alsof hij door een tuin wandelde?</p>
<p>Een oogenblik werd 't hem angstig om het hart, maar in 't volgende had hij zich hersteld, en met het vaste besluit om
<pb n="173"/>zich door het geheimzinnig wezen den weg te laten wijzen - zijne kennis daarvan mocht dan aan natuurlijke oorzaken zijn te danken of niet - riep hij het een krachtig: wacht mij! toe.</p>
<p>De storm, zeide ik, was met verdubbeld geweld weer beginnen te razen, maar op 't oogenblik dat mijn grootvader zich gereed maakte om den zonderlingen wandelaar te volgen, woedde hij allerhevigst, en voerde hem zulke geweldige sneeuwwolken te gemoet, dat hij zich om moest keeren, en moeite genoeg had om te kunnen blijven staan.</p>
<p>Toen de vlaag een weinig minder werd, zag hij het geheimzinnig wezen een eind voor zich uit, hem met eene lichte beweging der hand wenkende om hem te volgen, waarna hij zich met verdubbelde schreden voortspoedde, even als had dit oogenblik vertoef hem een' te kostbaren tijd doen verliezen.</p>
<p>Mijn grootvader aarzelde niet, en nadat hij met verwondering gevoeld had, dat in de nu gevolgde richting de grond vast was, verdubbelde ook hij zijne schreden en poogde zijn' gids in te halen.</p>
<p>Maar welke stappen hij ook deed en hoe hij zich ook inspande, de onbekende was en bleef hem immer vooruit, iets wat trouwens niet te verwonderen was, daar hij over de talrijke sneeuwhoopen, waarin mijn grootvader telkens wegzakte, eer scheen heen te glijden dan te gaan, terwijl hij verder op al zijn roepen bleef zwijgen als een graf.</p>
<p>Een half uur mocht deze vermoeiende wandeling geduurd hebben, toen mijn grootvader van tijd tot tijd, en als de vlagen jachtsneeuw wat dunner waren, een lichtje bespeurde, een lichtje waarop de weg dien zij volgden recht aan scheen te loopen, en 't geen hij stellig vermoedde uit de hut van den smokkelaar te komen, want hij meende wel zeker te weten, dat zij in die richting tot nu toe waren voortgegaan.</p>
<p>Maar....hoe ontzette hij, toen hij eenige minuten later ontdekte, dat zijn zonderlinge gids bleef staan bij een hek, een hek dat hij oogenblikkelijk herkende voor dat van zijn eigen hof, en waardoor hij eenige uren geleden zijn huis was ontvlucht; terwijl het licht, dat hij nu ook duidelijk herkende, geen ander was, dan wat alle nachten door zijne vrouw werd ontstoken om hem ten baak te dienen......</p>
<p>- En het spook? vroeg ik, toen de heer Upvelde zweeg - het spook was verdwenen?’</p>
<pb n="174"/>
<p>- Het spook, antwoordde hij - en de ernstige toon van zijne stem overtuigde mij, dat hij gansch niet vrij was van het geloof dat zijn grootvader bij dien tocht ‘ onder bovennatuurlijken invloed had gestaan’ - het spook, zooals ik zeide, bleef staan als om mijn grootvader te wachten, en toen deze, bijna zonder te weten wat hij deed, nader trad, zag hij, beschenen door het licht der maan, die voor een oogenblik door de wolken brak, het doodsbleeke gelaat voor zich van den man dien hij verslagen had......</p>
<p>- Eene vreeselijke verschijning! intusschen...</p>
<p>- ‘De grensjagers - vervolgde de verhaler - hadden door het slechte weer niet kunnen vertrekken, en zaten in de keuken over den vluchteling te praten, en de genoegzame zekerheid te overwegen van zijn omkomen in het gevaarlijke moer bij zulk een sneeuwjacht, toen de buitendeur plotseling werd opengedaan, en het voorwerp hunner beschouwingen, bleek als een lijk, en met verwilderd voorkomen, in hun midden stond.</p>
<p>Deze verschijning was zoo onverwacht en scheen zoo weinig natuurlijk, dat de soldaten ontsteld uit elkander stoven, in 't stellige geloof, dat de geest van hem dien zij gezocht hadden was gekomen om aan zijne bloedverwanten zijn verscheiden te verkondigen.</p>
<p>Eerst toen zij zagen, dat mijne grootmoeder en hare kinderen den wedergekeerden omhelsden, grepen zij weer moed en traden toe om hem gevangen te nemen.</p>
<p>Bij elke andere gelegenheid zou dit geene gemakkelijke zaak geweest zijn. Mijn grootvader was gevreesd wegens zijne lichaamskracht en moed beide, en schoon hij ongewapend was (zijne pistolen waren bij zijne overhaaste vlucht in de klok achtergebleven) naderden zij hem niet dan met de grootste behoedzaamheid.</p>
<p>Maar thans scheen hij geheel verkeerd. Gewilig liet hij zich voor het aangezicht van zijne schreijende vrouw en kinderen vatten, en geen enkel woord kwam er over zijne lippen toen men hem de handen bond.</p>
<p>Hij weigerde alle voedsel en verkwikking, en zijn eenige verzoek was aan zijne vrouw eenige beschikkingen te mogen mededeelen en dan naar bed te gaan, iets waaraan men gercedelijk voldeed.</p>
<pb n="175"/>
<p>De grensjagers hadden plan om, zoodra het weer bedaard zou zijn, met hun gevangene te vertrekken, maar toen men dezen des morgens wilde wekken, lag hij in eene zoo hevige koorts, dat zijn vervoer in zulk een toestand hunnen aanvoerder onmogelijk toescheen, waarom hij twee zijner manschappen ter bewaking achterliet, en daarop met de overigen vertrok om nadere orders te halen.</p>
<p>De toestand van den lijder verergerde nu van uur tot uur, en toen de barbier (de eenige geneeskundige hulp die destijds op het platte land kon worden ingeroepen) verscheen, was zijne koorts vergezeld van zulk hevig ijlen, dat vier mannen ternauwernood voldoende waren om hem in 't bed te houden.</p>
<p>Nog altijd waande hij zich te midden van den sneeuwstorm en in de tegenwoordigheid van zijnen vreeselijken geleider van den vorigen nacht.</p>
<p>Nog altijd bleef deze hem voorgaan over het veen en dat - niet lettende op zijne vermoeidheid of zijn smeeken - met denzelfden rusteloozen snellen stap, tot er een licht verscheen, een licht van zoo verblindende helderheid, dat hij er zijne oogen voor moest sluiten....</p>
<p>Op een volgend oogenblik meende hij zijn tegenstander voor zich te zien, maar - gewapend met een pistool, welks loop hij dreigend op hem richtte. Dan worstelde hij om uit het bed te springen, ten einde zijne wapens te halen, die hij zei vergeten te hebben, maar die hij gemakkelijk kon krijgen, wanneer de sneeuwjacht maar een oogenblik bedaarde!</p>
<p>Het is te verwonderen, dat die woorden mijne grootmoeder niet op de gedachte brachten, om de pistolen, die zij zeer wel wist dat haar man bij zijne overhaaste vlucht in de kastklok had laten hangen, daaruit te nemen, of althans den sleutel te bergen, en dat te eer, daar de ijlende, wanneer het hem gelukte een oogenblik aan zijne bewakers te ontsnappen, steeds zijne schreden naar de klok richtte.</p>
<p>Maar toen zij het bedacht was het te laat!</p>
<p>Den tweeden nacht na zijne gevangenneming scheen de patient (wellicht afgemat door eene ruime aderlating, die het gelukt was hem te doen ondergaan) een weinig rustiger geworden, en zijn bewaker had een oogenblik, waarin hij scheen ingesluimerd, zich te nutte gemaakt om het vertrek te verlaten, terwijl mijne
<pb n="176"/>grootmoeder (die, wie ook den zieke verliet, steeds bij hem bleef) afgemat van vermoeidheid in een hoek was ingesluimerd.</p>
<p>Een hevige knal deed haar opspringen.</p>
<p>Welk een gezicht!</p>
<p>Te midden van den kruitdamp, en niet verre van haar, stond de zieke in zijn half verscheurd en bebloed ondergoed, een afgeschoten pistool in de eene, een geladen in de andere hand, 't geen hij dreigend naar de geopende kamerdeur richtte, terwijl hij met een donderende stem zijn vermeenden tegenstander toeriep om stand te houden en niet lafhartig te vluchten, nu hij zag dat ook hij gewapend tegenover hem stond!</p>
<p>Op 't zelfde oogenblik verscheen een der grensjagers, die in 't naaste vertrek geweest was, in de deur, om te zien wat er gaande was, en, eer mijne grootmoeder het beletten kon, had de ijlende, die den soldaat zeker voor zijn vijand aanzag, zijn pistool afgeschoten.</p>
<p>Wel klonk er een schelle gil, wel viel met een doffen slag een lichaam, doch de bedreigde was ongedeerd gebleven. Eene snelle zijwaardsche beweging had hem gered, maar nevens gindsche latafel lag, wentélende in haar bloed, een veertienjarig meisje, de jongste zuster van mijn vader, de liefste van mijner grootouders dochteren!</p>
<p>Hoe zij op deze noodlottige plaats gekomen was, viel moeilijk te verklaren. Een oogenblik vroeger was zij nog in de keuken geweest, waar een der meiden haar gezien had, voorover leunende op eene tafel en, naar 't scheen, verzonken in een diep hartstochtelijk gebed.</p>
<p>Daarna was zij opgestaan, en had zich door de achterdeur, die tot den tuin toegang gaf, verwijderd, en was er nog niet weer geweest toen het eerste pistoolschot klonk.</p>
<p>Maar de arme meid die, zoo als allen, al dien tijd op de been was geweest, was wellicht een oogenblik ingeslapen, of zal zich anders in de deuren hebben vergist, daar het volstrekt noodig was de keuken door te gaan, om van den tuin in de kamer te komen waar de kleine zich bevond.</p>
<p>Toen men het arme kind ophief, worstelde zij reeds met den dood. De kogel was haar door de borst gegaan en te nauwernood ruste haar hoofdje tegen den moederlijken hoezem, toen zij den laatsten adem uitblies.</p>
<p>Twee dagen daarna bezweek haar vader. Beide werden op één dag begraven en rusten in één graf!</p>
<pb n="177"/>
<p>De heer Upvelde zweeg.</p>
<p>'t Was buiten weer geworden als hij beschreven had.</p>
<p>De wind joeg hagel en sneeuw kletterend tegen de glasruiten en voer bulderend door den schoorsteen naar beneden, en deed de asch wervelen op de plaat en de vonken stuiven, zoodat de poes er door verontrust werd en het oorbaar vond op de knie van haar heer haar dutje te vervolgen.</p>
<p>Het theewater zong zijn laatste deuntje, met reeds van tijd tot tijd afgebroken stem, en de vlam in het haardje zwammelde grillig over de kolen, dan eens het gelaat van Upvelde, die thans zwijgend voor zich neer staarde, helder verlichtende, en zijne schaduw met rustelooze beweeglijkheid tegen de hooge zoldering en op de oude meubelen - getuigen van deze en wie weet welke vreeselijke gebeurtenissen meer - afteekenende, dan eens plotseling in de kolen verzinkende, en het gansche vertrek in 't duister hullende.</p>
<p>Wie kent niet het zoete van zulke oogenblikken; wie heeft onder hunnen invloed niet menigmalen wakende gedroomd!</p>
<p>De tegenstelling van het woeste buiten met het kalme en veilige binnen brengt u onwillekeurig in eene aangename stemming.</p>
<p>De grillig spelende vlammen op den haard wekken uwe verbeelding en uwe fantazie. Het heden stroomt terug naar het verleden en op den donkeren vloed wiegen zich allerlei gestalten. Weldra verwijlt ge weer in de gouden dagen van uwe kindsche en jongelingsjaren, in den tijd toen de zon u milder, de hemel blauwer, het water klaarder, de bloemen geuriger, de menschen gelukkiger, de tijden vroolijker toeschenen dan nu, nu de zorgen, nu de dwaasheid, nu de zonde wellicht aan uw gemoed de rust en reinheid, aan uw lichaam de gezondheid ontnamen, bij welk dubbel gemis het onmogelijk is, om Gods wonderbare schepping in hare volle heerlijkheid te kunnen genieten.</p>
<p>Maar in zulke stonden vermag de verbeelding het verloren Paradijs terug te tooveren. Haar glas weerspiegelt uw vervlogen weelde, uw verzwonden genot.</p>
<p>Gij aanschouwt het oude trouwe vaderlijke huis weder, en - bevolkt met alle lieven en merbaren, waarvan gij reeds zoo velen hebt begraven.</p>
<p>Gij ziet nog eenmaal, in de zon uwer lentedagen, de weide weder waarop ge speeldet, den tuin waarin uwe bloemen bloei-<pb n="178"/>den, de beek waarin ge placht te visschen, het boschje dat getuige was van het geluk uwer eerste liefde.</p>
<p>Zoo volgt beeld op beeld, voorstelling op voorstelling, en de fantasie komt op hare beurt en mengt hare schijnbeelden onder die der werkelijkheid, en hult alles in haar eigen wonderbaar licht.</p>
<p>Vreemde klanken ruischen in uw oor, zoete geuren wademen u tegen, liefelijke beelden wenken u tot zich, en uwe wereld wordt vlot en drijft voort op de matelooze zee der droomen, tot....</p>
<p>Tot het licht gebracht wordt!</p>
<p>Baas Jansen kwam in persoon binnen met eene kaars, en te oordeelen naar de trek van verdrietige verwondering op het gelaat van Upvelde, scheen hij even als ik in diepe en wellicht zoete droomerijen gestoord te zijn.</p>
<p>- Ik heb niet om licht gescheld.</p>
<p>- In geen enkel opzicht niet, sprak de baas met eene dubbele ontkenning, maar het geval was, dat er een man beneden stond die Meneer absluut en momenteel wou spreken, en daarom had hij gedacht maar eerst 't licht te moeten brengen.</p>
<p>- En heb je zijn naam niet gevraagd?</p>
<p>- De man zei mans genoeg te wezen zen naam zelvers te zeggen, sprak baas Jansen, terwijl hij onder een aanhoudend hoofdschudden de kandelaar op de tafel plaatste.</p>
<p>- Lang?..mager?..vroeg Upvelde.</p>
<p>- Lang en mager, zoo is het, uitte baas Jansen. Lang en mager, en daarbij - naar mijn wijze van zien althans - niet volkomen conform.</p>
<p>- Wat niet?</p>
<p>Maar, voor de baas geantwoord had, hoorden we iemand de trap opkomen.</p>
<p>- Daar komt ie jandoppies al an! riep baas Jansen. Nou, de heeren zullen 't zelvers wel merken ook, maar naar mijn wijze van zien is de man - dronken!</p>
<p>De juistheid van de wijze van zien van baas Jansen stond niet zeer hoog bij zijne kennissen en huisgenooten aangeschreven, en onder dezen wellicht 't allerminst bij zijne wettige huisvrouw. Intusschen - zij mocht dan gewoonlijk zoo onjuist mogelijk zijn - deze keer verdiende zij geen blaam, want den man, die met geweld de kamerdeur openwierp en vervolgens met onvasten
<pb n="179"/>tred binnentrad, was het duidelijk aan te zien dat hij onder den invloed verkeerde van den boozen geest des alkohols.</p>
<p>'t Was iemand, naar mijne schatting, van een goede dertig jaren oud, met regelmatige trekken, die zeker eenmaal schoon had mogen genoemd worden en dit thans nog zou zijn, had niet eene uitdrukking van liederlijkheid, die vooral uitkwam nu de dronkenschap hem belette haar te verzachten, zijn gelaat ontsierd. Hij vestte zijne glazige oogen eerst op mij en vervolgens op Upvelde, waarop hij, na zijn beslikten mantel te hebben laten vallen, aan de achterzijde der tafel plaats nam, zonder andere groete dan een: goê moggen!</p>
<p>- Swaters! riep Upvelde, en....dronken! voegde hij er zachter bij, echter niet zoo zacht of de binnengekomene had het gehoord en - kwalijk genomen, blijkens een hevigen vuistslag die hij op de tafel deed, vergezeld van het mompelend uitspreken van eenige onsamenhangende woorden als: beroerde ontvangst, familie-zaken, lasteringen, enz.</p>
<p>- Waar kom je van daan Swaters? vroeg Upvelde, na eenige oogenblikken zwijgens.</p>
<p>- Van huis...groeten...van...mijne vrouw.</p>
<p>Upvelde schudde het hoofd.</p>
<p>- Wat?....niet waar? stamelde de dronken man.</p>
<p>- Onmogelijk!</p>
<p>- Hè?</p>
<p>- Níet waar!</p>
<p>- Ziek geweest.....lang! Jane ook. Veel gekost....dondersche pillendraaijers! Maar hier is toch nog moos.</p>
<p>En hij lei een klein pakje op de tafel, dat hij met moeite uit zijn broekzak had getogen.</p>
<p>- Wat? is dat alles? riep Upvelde, tegelijkertijd den inhoud van het zakje op de tafel stortende, en dien vluchtig naziende. - Alles? en er is geen honderd gulden. Spreek? is al het overige weg?....Verspeeld?...</p>
<p>- Vraag aan Jane achter mijn rug.</p>
<p>- Als of de arme Jane een duit van dit geld had genoten! als of zij niet lang verhongerd zou zijn met haar ongelukkig kind, wanneer niet anderen meer medelijden met de hulpelooze gehad hadden, dan - haar onnatuurlijke man! Jane heeft geen duit van dit geld gezien! - herhaalde hij met meer drift dan mij tegenover den dronken man wenschelijk of verstandig scheen. -<pb n="180"/>Zij, noch haar kind! maar mijn geld is verzopen, verliederlijkt, verspeeld!</p>
<p>- Upvelde...Willempie Up....velde....terg...me niet! terg me niet....sprak de man met een vloek.</p>
<p>- Hier is een brief, riep Upvelde, gisteren ontvangen, en waaruit blijkt dat je sedert het oogenblik waarop je voor drie weken Leiden verliet, om dat geld te ontvangen, geen voet meer in huis hebt gezet!</p>
<p>- Zoo...o...niet?</p>
<p>- Lees, zoo je kunt!</p>
<p>De man stond op als tot het doen van eene plechtige verklaring, en zijn gelaat en houding vertoonden inderdaad iets dat naar waardigheid zweemde.</p>
<p>- Willem, zeide hij...wil...je mij...eenmaal gelooven?</p>
<p>- Acteur! sprak deze - ik ben niet meer te treffen door uwe poses. Mocht ik het eenig slachtoffer van uw spel zijn!</p>
<p>- Willem! ik zal....de...de waarheid zeggen! ik zweer het!</p>
<p>En eene karaffe grijpende die bij hem stond schonk hij zich een glas water in, dat hij in eene teug leeg dronk.</p>
<p>- Ik geloof uwe eeden niet!</p>
<p>Een hevige vloek smoorde tusschen de krampachtig saâmgeknepen lippen van Swaters. Op nieuw schonk hij zich in, en ik hoorde zijne tanden knitteren tegen het glas terwijl hij het uitdronk.</p>
<p>Het frissche vocht scheen hem goed gedaan te hebben, want hij sprak met veel meer gemak dan vroeger.</p>
<p>- Wil je mij hooren? vroeg hij.</p>
<p>Upvelde antwoordde niet.</p>
<p>- Ha! ik word door u gehaat, vervolgde de man, terwijl hij op zijn stoel terugviel. Ik weet het! Ik weet dat jelui alles wat ik doe....verkeerd uitlegt, dat jelui geene mijner betuigingen...ook de heiligste niet...gelooft, ja alles aanwendt om me tot 't uiterste te drijven! Welnu, de tijd is wellicht niet verre meer, dat uwe wenschen.....zullen worden vervuld, en dat de arme Minks Swaters....niemand....meer tot last zal zijn!</p>
<p>En na deze woorden met veel emfase te hebben geuit, liet de heer Minks Swaters het hoofd op de borst vallen, en sloot de oogen als iemand die uitgeput is.</p>
<p>- Gehaat? sprak Upvelde - gehaat door mij? door haar?...Door háár alles wat doet verkeerd uitgelegd? Zij uwe woor-<pb n="181"/>den niet gelooven? O was dát waar - zij zou niet zijn wat ze thans is: eene arme, diep bedrukte! Minks! Minks! mocht eindelijk het besef eens bij u levendig worden, mocht je eindelijk eens inzien, welk hart je hebt gebroken....verbrijzeld! Mocht....</p>
<p>Zijne aandoening belette hem voort te gaan, en hij keerde zich af om zijne oogen af te vegen. Wat Swaters betreft, hij staarde somber voor zich neer en trok zijn hoed in de oogen, en, streed ook hij in zijn binnenste een strijd, zijn gelaat verried dit niet.</p>
<p>- Zij zal nimmer kunnen zeggen dat ik haar hard bejegende, sprak hij na eenige oogenblikken.</p>
<p>- Zonder de tusschenkomst van den vreemdeling zou zij sinds veertien dagen zonder een penning zitten, en dat terwijl haar man....</p>
<p>- Dat is een vervloekte logen! schreeuwde de ander, terwijl hij hevig op de tafel sloeg.</p>
<p>- Terwijl haar man, vervolgde Upvelde, de vader van haar kind, moedwillig en liederlijk het geld verkwistte, dat háár toebehoorde, maar u niet! Versta je mij? dat geld behoorde háár, niet u!</p>
<p>Upvelde was onder het spreken der laatste woorden opgestaan. Zijn oog vonkelde van toorn, zijne vuist was gebald, en 't was of zijne gestalte hooger was geworden. Minks Swaters schikte onwillekeurig een weinig achterwaarts.</p>
<p>- En waar is de vijftig gulden gebleven, die ik achterliet bij mijn vertrek? zeide hij.</p>
<p>- Alsof je het niet wist, wat er zonder uitstel moest betaald worden! Alsof men niet een wissel had afgegeven, en dat - terwijl men wist, die niet te kunnen voldoen.</p>
<p>Minks zweeg.</p>
<p>- Toen ik haar verliet, niet geheel zonder hoop dat ik u op de afgesproken plaats zou vinden, was alles wat zij bezat - vijf gulden. De arme Jane wilde mij alles geven - alles! Zij rekende zoo stellig op het nakomen uwer belofte, dat zij onzen terugkeer op uiterlijk den volgenden morgen vaststelde. Maar ik dwong haar te houden wat ik niet volstrekt noodig rekende voor schuitevracht en onvermijdelijke verteering. Ze liet zich eindelijk gezeggen, maar toen ik mijn trommeltje opende om iets te gebruiken, vond ik in een papiertje gewikkeld twee gulden,
<pb n="182"/>die mijne arme lieve zuster daar heimelijk had verborgen, en mij alzoo noodzaakte mede te nemen, ten koste van haar eigen nooddruft.</p>
<p>Minks Swaters trok zijn hoed nog dieper in de oogen, en zijne vingers speelden krampachtig met het glas waaruit hij gedronken had.</p>
<p>- Ik kwam hier, vervolgde Upvelde, en spoedde mij naar het door u aangewezen koffiehuis, zoo schielijk als het mijne nog geringe krachten maar gedoogden. Ik vond er u niet! Uur op uur sleepte zich voort, en dat onder de pijnlijkste gedachten, maar....wie er ook binnen kwam....mijn zwager....niet!</p>
<p>En het werd laat. De meeste bezoekers waren verdwenen, en ik zag bevend het oogenblik te gemoet, dat men mij zou verzoeken het huis te verlaten want....ik vreesde niet zooveel meer te bezitten om de gemaakte verteering en een logement te kunnen betalen.</p>
<p>Nog eens werd de deur geopend, nog eens werd mijne hoop verlevendigd. om mij terstond daarop geheel te ontzinken. Mijnheer - en hij wees op mij - een vreemdeling die mijn helper wierd, en van uwe vrouw, Minks Swaters!</p>
<p>De aangesprokene stond op, en mat met groote schreden de kamer, terwijl hij half overluid sprak en vloekte.</p>
<p>- En, wil je weten wáár ik zat, en wat ik deed? vroeg hij terwijl hij plotseling op de tafel toetrad -</p>
<p>Ik zat aan de speeltafel, in eene kroeg, geen tien huizen van u af. Ik zat er gekluisterd, want ik had een groot deel van uw geld verspeeld en wilde het weer winnen....doemenis! - Mark Flos had mij ontmoet - voer hij na eene diepe zucht voort - en had mij na lange weigering meegesleept. Ik wou niet met hem drinken, want ik wist wat dan volgen zou. Mark is en was mijn duivel, en zal het blijven! Ik weigerde lang, zeg ik, maar toen hij mij verweet, dat ik de oude niet meer was, en dat ik onder den plak van mijne vrouw en mijn zwager zat, ging ik met hem meê.</p>
<p>En het gebeurde zoo als ik gedacht had. Ik had 't eerste glas nog niet binnen of ik was verloren. Kaarten....dobbelsteenen kwamen....Verdoemenis! Geloof je mij nu?</p>
<p>- Ik geloof u, sprak Upvelde.</p>
<p>De rampzalige man hervatte nu zijne onrustige wandeling door het vertrek, maar werd door Upvelde verzocht om te gaan
<pb n="183"/>zitten, en het overige te verhalen. Hij deed dit, maar plotseling weer opstaande, kwam hij naar mij toe, en mijne hand grijpende bedankte hij mij met eene stroom van hartstochtelijke woorden voor alles wat ik, naar hij gehoord had, voor zijne familie had gedaan.</p>
<p>- Gij moet mij voor een monster houden! een monster! en hij herhaalde dat woord wel tien malen.</p>
<p>- Maar, sprak Upvelde, ik begrijp niet dat je mij ten minste den volgenden dag niet kwaamt opzoeken. Daar, zooals 't nu blijkt, al mijn geld niet was verspeeld, is er zeker toen veel meer over geweest, als nu - zoo'n langen tijd later.</p>
<p>- Nagenoeg alles was weg! luidde het somber antwoord.</p>
<p>- En....dit geld?</p>
<p>- Vraag mij dát niet, riep de gevraagde - neen, bij mijn ziel, vraag mij dát niet! Ik....hoor! God moge mij genadig zijn....maar ik wou dat ik voor dien tijd gestorven ware! En met zoo groote hevigheid wierp hij het glas waarmede hij tot hiertoe werktuigelijk gespeeld had tegen den muur dat de scherven op de tafel terug vlogen. Daarop zijn mantel om de schouders slaande, richtte hij zich met snelle schreden naar de deur.</p>
<p>- Waarheen? riep Upvelde.</p>
<p>- Naar buiten! Voort! Ik moet duisternis hebben, duisternis!</p>
<p>- Hier, in dit vertrek, sprak Upvelde, het staat ledig en 't is er donker.</p>
<p>Hij wees hem den weg, en zette zich daarop hoofdschuddende neder.</p>
<p>- Hier is meer begaan dan misstappen en liederlijkheden, hier is eene misdaad, een schelmstuk bedreven, sprak hij, na een oogenblik zwijgens. Dit geld....God weet door welk middel verkregen, zal een nieuw en wellicht het zwaarste verdriet toevoegen aan het pak dat de arme Jane reeds heeft te torschen!</p>
<p>- Maar, naar het mij voorkomt, was zijn berouw oprecht, en is er in zijne woorden en betuigingen iets, dat mij niet aan zijne verbetering zou doen wanhopen.</p>
<p>- Je kent hem niet! je kent Minks Swaters niet. Morgen is hij vergeten wat hij heden zeide en voornam goeds te zullen doen, en vergat hij het niet, het zien van den een of ander zijner makkers is voldoende om alles uit te wisschen. Zoo is het mogelijk wel honderd malen gebeurd, en ware het mij door mijne ziekte niet onmogelijk geweest eene vermoeijende reis heel naar Overijssel
<pb n="184"/>te ondernemen, zijn goed gedrag gedurende die ziekte zou mij nimmer hebben overgehaald om hem volmacht te geven tot het ontvangen van eene, voor mijn doen, tamelijk groote som gelds. Maar ik was ziek, en het geld moest er wezen, en hij had zulke schoone beloften gedaan, dat de arme Jane er geheel door gewonnen werd, en nu met hare tranen en zuchten ook mij deed bezwijken. Thans....maar gaat daar niet iemand de trap af?</p>
<p>Hij nam het licht, en ik volgde hem naar de deur, want ook ik meende iets gehoord te hebben. Toen we op het portaal kwamen, zagen we de deur der zijkamer waarin Swaters zich had begeven, open staan. Een vluchtig onderzoek was voldoende om ons te overtuigen dat hij er zich niet meer in bevond, terwijl een hevig dichtslaan der huisdeur, een oogenblik later, geen twijfel overliet, dat de ongelukkige het huis had verlaten.</p>
<p>&nbsp;</p>
<p>Niet lang na deze ontmoeting riepen handelsaangelegenheden mij naar Duitschland, en daar ik meende slechts korten tijd te zullen uitblijven, en het daarenboven druk had, vertrok ik, zonder van Upvelde afscheid te nemen. Maar de zaken tot wier regeling ik was uitgegaan bleken van moeijelijker en omslachtiger aard te zijn dan ik mij had voorgesteld, zoodat ik, in plaats van een paar weken gelijk ik had gedacht, ettelijke maanden uitbleef. In al dien tijd vernam ik niets van mijn nieuwen vriend, dan de vluchtige vermelding van mijn broeder: dat het hem goed ging en hij naam begon te maken.</p>
<p>Bij mijne terugkomst had echter ieder in de kunstwereld den mond vol van de zonderlingheden en grillen van della Notte, met welken naam men Upvelde thans algemeen noemde, en dien hij te danken had zoowel aan zijne gewoonte om bijna nooit over dag uit te gaan, als aan de voortbrengselen zijns penseels, die destijds meest bestonden uit tafereelen bij lamp of fakkellicht<note n="*)" place="foot">Ook Gerard Honthorst, werd om laatstgenoemde reden, della Notte genoemd, en de lectuur van Houbrakens verhaal hiervan zal den kunstbroeders van Upvelde dezen Italiaanschen bijnaam hebben aan de hand gedaan.</note>, terwijl zij nog daarenboven niet zelden door de keuze der onderwerpen de neiging van hun maker tot het duistere, fantastische, en tragische verrieden.</p>
<pb n="185"/>
<p>Deze laatste eigenschappen bevorderden echter de plaatsing zijner stukken niet. Onze kunstliefhebbers houden veel van kaarslichten, maar zij verkiezen dezulke, waarbij de schilder geen ander doel had dan de voorstelling van het bloote lichteffect, boven die, waarin het licht is aangebracht om, door de geheimzinnige schaduwingen en schemeringen der nacht, den indruk te verhoogen van eene of andere tragische voorstelling. Met andere woorden: onze kunstliefhebbers verkiezen niet aangedaan te worden bij het beschouwen hunner kaarslichten; waarom zij een stukje met eene keukenlamp, welker vlam de bolle wangen van een frissche deerne verlicht, ‘pleizieriger om te hebben’ noemen dan een tafereel, waarop de antieke lamp de wanhopige trekken beschijnt van Rachel, neergeknield bij de lijken harer ontzielde kinderen.</p>
<p>Was het toeval, of was het iets anders, dat de Commissie van Beheer der Tentoonstelling, in den jare 181..in de Hoofdstad gehouden, noopte twee zulke hemelsbrced verschillende schilderijen nevens elkander te doen hangen, als waren: ‘een jong meisje bij lamplicht een koperen ketel schurende’ door W. Hendriks, en ‘Rachel neergeknield bij de lijken harer ontzielde kinderen’ door W. Staal Upvelde?</p>
<p>En was het geen toeval, ten wiens gunste meende men ze dus in kontrast te moeten brengen?</p>
<p>De Commissie zal het wel geweten hebben, en....maar genoeg! beide stukken waren naaste buren op straks genoemde Tentoonstelling, en juist stond ik over deze zonderlinge schikking na te denken, toen een paar liefhebbers zich nevens mij plaatsten, en ik getuige werd van beider bewondering van de bolle deerne en haar koperen ketel en van hunne afkeuring van de ijselijkheid die er nevens hing. Ik hoorde later dat de dikste der beide bewonderaars eigenaar was geworden van genoemden ketel; wat de schilderij van Upvelde aangaat, zij bleef onverkocht. Maar dit in 't voorbijgaan.</p>
<p>Het ongezellig karakter van den jongen schilder bracht natuurlijk niet weinig bij tot de impopulariteit van zijn werk, en iemand, die nog wel eens lust zou gehad hebben om hem eene schilderij te bestellen, werd afgeschrikt om hem een bezoek te brengen, door de overdrevene verhalen over zijne stugheid, want ik behoef niet te zeggen dat het gerucht, het altijd overdrijvende gerucht! ook hier niet weinig werkzaam was geweest en den
<pb n="186"/>armen Upvelde had afgeschilderd met manieren even woest en wild als onaangenaam. Wat zijne kunstgenooten betreft - een paar uitgezonderd, die niet dan met den grootsten lof zoowel van het talent als van de manieren van della Notte spraken - zij waren hem weinig genegen.</p>
<p>Destijds leefde nog de oude traditie, dat een groot schilder noodwendig een groot losbol moest wezen, weshalve dan ook ieder jongmensch die zich aan de kunst wijdde wel zorgde, dat hem dit bewijs van genialiteit niet ontbrak en dat - zoo zijne schilderijen hem nog geen recht gaven onder de meesters plaats te nemen - zijn <hi rend="spat">manissen</hi>, dat is (vertaald uit het argot d'atelier dier dagen) zijn doorslaan, hem daartoe ten volle gerechtigde.</p>
<p>Nu was de arme Upvelde alles behalve een <hi rend="spat">manis</hi>, d.i. meester in 't rollen. Hij ging bijna nooit uit en scheen, ook wanneer hij het nog eens deed, ander gezelschap dan dat van zijne kunstbroeders op te zoeken, en kwamen ze bij hem, hij bleek hen - althans de meesten hunner - niet dan ongaarne op zijn atelier toe te laten, en kon hij het te voorschijn brengen van zijne niet geheel afgewerkte stukken ontduiken, hij liet het niet.</p>
<p>Daarbij was er weinig genot voor een rechtgeaard <hi rend="spat">manis</hi>, om een pijpje te rooken en een bittertje te drinken bij een man, die ternauwernood een bittertje op kon en ook geen heksenmeester in 't rooken scheen, en die, behalve over de kunst en de boeken die hij gelezen had, over niets wist te praten. Over vrouwen - dat onuitputtelijk onderwerp van discours - had hij niet alleen niets mede te deelen, maar hij was ook volstrekt niet nieuwsgierig naar de zoo belangrijke ondervindingen en avonturen van anderen op het gebied der min, ja, hij bloosde soms en werd verlegen als eene jong meisje, wanneer een of andere flinke manis zich eene eenigszins schilderachtige uitdrukking in zaken de sexe betreffende veroorloofde.</p>
<p>In een woord - hij was eene ongezellige en saaie vent, en wat zijne kunst betrof, men kon niet ontkennen, er was veel ‘moois in’ maar, hij zou het oneindig verder brengen zoo hij niet te verwaand was om eens anders raad in te nemen en over plan en uitvoering met zijne kunstgenooten te spreken, in plaats van alles wat niet afgewerkt was voor hen te verbergen. Zoo spraken de jongere schilders over Upvelde, maar ook de liefhebbers hadden, behalve de straks genoemde grieven, nog eene andere tegen hem, en wél - het trage afwerken der aan hem bestelde stuk-<pb n="187"/>ken. Maanden konden er verloopen eer men een besteld stuk te huis kreeg, en hoewel dezelfde klacht ook van toepassing was op andere kunstenaars, men kon dit verzuim beter billijken bij lieden die en vogue waren en overkropt van bestellingen, dan bij iemand die, als Upvelde, slechts zeer weinig besteld werk had.</p>
<p>Men kwam nu tot de conclusie dat hij traag was, en dat het vrij wat beter voor hem zou zijn, wanneer hij meer werkte en minder tijd zoekbracht met lezen en peinzend rondwandelen in zijnen (ik moet er bij voegen, thans zeer opgeknapten) tuin achter het huis des timmermans.</p>
<p>Bij al deze meeningen en oordeelvellingen, mag ik niet nalaten een gerucht te vermelden van gansch anderen aard, een gerucht dat mij werd medegedeeld door mijn vriend Breuwer, een man die 's daags genoeg koffiehuizen en colleges bezocht, om 's avonds alle nieuwtjes der stad te kunnen vertellen.</p>
<p>Volgens diens verhaal dan, was della Notte een geveinsd persoontje, een echte Tartuffe.</p>
<p>Hij (Breuwer) wist toch uit <hi rend="i">zekere</hi> bron, dat deze onschuldige Upvelde, die bloosde bij een los woord, eene verbintenis had met een dametje, een dametje dat zich niet schaamde om hem op zijne kamer te bezoeken, en daar (tot groote ontstichting en ergernis van vrouw Jansen en hare onschuldige - veertigjarige - dochter!) tot laat in den nacht te blijven!</p>
<p>- Onmogelijk! riep ik uit.</p>
<p>- Nou maar, ik zeg je, die duivelsche bochels zijn niet te vertrouwen! Maar ga de zaak zelf maar eens onderzoeken, en je zult vinden wat potje er te vuur staat.</p>
<p>Dit nu had ik plan om te doen, en het eerste oogenblik dat ik maar kon uitbreken nam ik waar, om mij daartoe op weg te begeven.</p>
<p>Het was reeds laat in den avond en daarbij zeer donker toen ik mijne woning verliet, en deze donkerheid werd eene Egyptische duisternis, toen ik de buurt waar Upvelde woonde betrad, eene buurt die gij u zult herinneren, dat in een staat van verval verkeerde, en die daarom zeker niet in het voorrecht van straatverlichting deelde. Na lang mistasten en verkeerd aankloppen gelukte het mij toch het huis te vinden, en juist wilde ik aankloppen, toen ik merkte dat de huisdeur op een kier stond.</p>
<p>Bij de gedachte aan de duistere en steile trap die naar Upveldes verblijf voerde, had ik mij reeds bij voorraad St. Nicolaas
<pb n="188"/>aanbevolen, maar die aanroeping bleek overtollig, want toen ik de deur openstiet zag ik, dat er eene groote blaker in 't voorhuis stond, die den opgang der trap verlichtte. Begrijpende dat Upvelde wel thuis zou zijn, wilde ik maar onaangemeld naar boven gaan, en juist stond ik daartoe gereed, toen vrouw Jansen haastig uit haar zijkamertje kwam.</p>
<p>- Is Meneer Upvelde thuis, vrouw Jansen?</p>
<p>- Gossiemijn! Meheer Christiaanse! was het antwoord. - Nou, da's ook in langen tijd niet gebeurd, en we hadden uwes al heelemaal doorgeschrapt! Of Meheer Upvelde thuis is? Wel zeker is die thuis. Meheer mot maar na bovene gaan.</p>
<p>En een zoo spotachtige trek vertoonde zich aan de mondhoeken der achtbare, dat ik meende te moeten vragen: er is toch geen belet?</p>
<p>- Belet? Wel neen ik! O Jans! -</p>
<p>De foeileelijke dochter stak haar hoofd buiten de deur van 't spreekkamertje.</p>
<p>- Meheer vraagt of der boven ook belet is, kind! Weet jij van iemand? Je mot denken 't is Meheer Christiaans.</p>
<p>- Ik weet van geen belet, sprak Jans, 't mocht wezen omdat Meheer zen nichie boven heit....</p>
<p>- Zijn nichtje? vroeg ik verwonderd.</p>
<p>- Och ja, sprak vrouw Jansen, op een goedigen toon, - 't is waar ook, Meheer heit zen nichie bij 'm, maar daarom kan Meheer Christiaans gerust naar boven gaan, 't is in alle eer en deugd!</p>
<p>De verzekering en de wenk die haar vergezelde, waren in schreeuwend kontrast, en Breuwer met zijn verhaal kwam mij weer levendig voor den geest.</p>
<p>- Het zal wellicht een model zijn, zeide ik eensklaps, een model om naar te schilderen.</p>
<p>- Neen die komme 's morgens áls ze komme. Dut is geen model, dut is 'n nichie, ook Jans?</p>
<p>- Dut is 'n michie, beaamde de foeileelijke; Meheer mot ze maar 's gaan zien.</p>
<p>- Ze kwam Meheer, om zoo te zeggen, maar 's anspreke, begrijp UE.? want Meheer heit zen voet verstuit, zoodat ie moeijelijk loopen ken, en daarom....maar daar komt ze Jandoppies an! Jans! Jans! loop meid! daar komt de slons van boven, en den ander kan der nou niet t' huis brengen ook!</p>
<pb n="189"/>
<p>Jans kwam aanhinken, en plaatste zich nevens haar moeder, en ik week zoo ver terug als mij mogelijk was.</p>
<p>Zij die afkwam scheen hare schreden te vertragen naarmate zij afdaalde, en een oogenblik stond zij zelfs stil als ware ze vermoeid of aarzelend om verder te gaan, maar eenige vriendelijke en bemoedigende woorden, haar van boven toegefluisterd, deden haar haren weg vervolgen, en zij daalde de overige trappen met vaste schreden af.</p>
<p>'t Was eene jeugdige en slanke gestalte, zeer eenvoudig gehuld in een kleedje van ginggang. Zij droeg een hoed met een grooten luifel, en hield een zakdoek voor haar gelaat, waardoor het onmogelijk was iets van hare trekken te onderscheiden. Het kwam mij echter voor, dat zij den zakdoek meer gebruikte om hare aandoening dan om haar gelaat te bedekken, want toen ze mij voorbijging, hoorde ik duidelijk dat ze snikte.</p>
<p>Zij schonk niet de minste aandacht aan de ironique nijgingen der beide vrouwen, en antwoordde niet op hare bitterzoete vragen en aanmerkingen, maar trad haastig naar de deur. Jans had echter gezorgd het nachtslot te onthaken, en nu bleek het weldra, dat de krachten der onbekende niet toereikend waren om den knip terug te doen gaan, weshalve zij genoodzaakt was de vrouw te verzoeken de deur te openen.</p>
<p>- Wel da's toch wonderlijk, juftertje, zei de scherpe feeks - dat je nou de deur alleen niet uit kan, terwijl je daar straks 'r wel zonder hulp wist in te komme. Maar hoe hebben we 't nou: 'k Loof waratje dat 't schepsel huilt.</p>
<p>- Tranen met tuiten! lachtte de andere, terwijl ze op eene onbeschaamde wijze het licht onder den hoed van de Dame hield. Nou, nou, bedaar maar schaap! je liefje zal der niet van sterven! maar laat me nou ook es je bakkesje zien! En meteen rukte het oude wijf haar den zakdoek uit de hand.</p>
<p>Ik was een weinig nader getreden, met het doel om de arme meid, die (zij mocht dan wezen wat ze wilde) mij begon te interesseeren, de deur te openen, en stond dus op dat oogenblik juist nabij genoeg om haar geiaat nauwkeurig te kunnen betrachten.</p>
<p>Het was schoon in weerwil van zijne bleekheid, in weerwil van de gezwollen oogleden, aan wier wimpers de tranen trilden, en in weerwil van eene breede zwarte pleister, die dwars over het gladde voorhoofd liep, en eene vrij aanzienlijke wonde scheen te dekken.</p>
<pb n="190"/>
<p>Het was schoon dat gelaat! en toen de verontwaardiging over de beleedigende handelingen van de oude helleveeg gloed op de bleeke wang en vuur in het zwarte oog hadden te voorschijn geroepen, werd zijne uitdrukking fier en edel daarbij.</p>
<p>- Vrouw! wat denk, wat wilje van mij?</p>
<p>Zoowel moeder als dochter stonden verlegen. Dit gelaat had iets zoo fiers, iets zoo waardigs, dat zelfs wezens als zij er door werden getroffen.</p>
<p>De moeder mompelde eene verontschuldiging en ik haastte mij verder naar voren te treden, want zekere overeenkomst van de trekken der onbekende met die van Upvelde bracht mij op eene gedachte, die mij vroeger moest zijn ingevallen.</p>
<p>- Mevrouw! sprak ik - ik ben een vriend van den heer Upvelde, en daar ik hoor dat een ongemak aan zijn' voet hem niet veroorlooft u te vergezellen, terwijl het buiten zeer donker is, bied ik u mijn geleide aan. Mijn naam is Christiaans.</p>
<p>- Ik zal zeer gaarne van uwe beleefde aanbieding gebruik maken, althans tot aan de Leidsche gracht, want daar is het licht genoeg, en ben ik tevens zeer goed bekend met den weg, zeide zij met eene bevallige buiging, en daarop haren arm vertrouwelijk onder den mijnen stekende, verlieten we het huis.</p>
<p>Ik had mij niet bedrogen in mijne gissing. De geheimzinnige bezoekster van della Notte was inderdaad zijne zuster, en ik hegreep gereedelijk, dat hare bezoeken, zoo laat in den avond, wel het gevolg zouden zijn van een of andere ongelegenheid, haar door haren man veroorzaakt.</p>
<p>Ik wachtte mij natuurlijk wel hierop te zinspelen en mij houdende, alsof ik hare ontroering niet had bemerkt, begon ik het gesprek met de verklaring, dat hare gelijkenis op haren broeder mij op het denkbeeld had gebracht, dat zij die Mevr. Swaters moest wezen, waarvan hij meermalen had gesproken. Zij begon zich intusschen langzamerhand te herstellen van hare ontroering, en haar tred, die in 't eerst onzeker was, werd weldra vaster.</p>
<p>Ik nam in den toon harer stem dezelfde innemende zachtheid waar als in die van haar broeder, en naarmate we nader kennis maakten, trof mij meer en meer beider gelijkenis in stem, in trekken en uitdrukkingen - en meer nog, in eigenaardigheden van gemoed. Intusschen was zij verre van zoo achterhoudend te zijn als haar broeder.</p>
<p>Ik had haar - natuurlijk met verzwijging van alle onaange-<pb n="191"/>name bijomstandigheden - verteld dat ik haar echtgenoot ten huize haars broeders had ontmoet.</p>
<p>- Zij waren sedert in Amsterdam komen wonen, zeide zij - en dat zoowel om weer in de nabijheid van haar broeder te zijn, als ter wille van eene betrekking die haar man half was toegezegd.</p>
<p>Ik vroeg haar, hoe het haar broeder gedurende mijne afwezigheid was gegaan, en nu verhaalde ze mij, dat hij in den laatsten tijd heel somber en afgetrokken was geweest, en dat zij hem aangeraden had om wat meer in gezelschappen te komen en zich een vrolijker verblijf te verkiezen, maar - te vergeefs. Ik ben wel blijde, voegde zij er bij dat gij teruggekeerd zijt, Mijnheer! want Willem wenscht zeer u weder te zien, en ik stel mij veel voor van den invloed dien uw gezelschap op zijn' geest zal uitoefenen.</p>
<p>Ik hoop van harte, dat ik in dat opzicht iets zal vermogen, maar mij dunkt, dat het bijzijn van eene zuster, en dan nog wel van eene zuster waaraan ik weet dat Upvelde zoo bijzonder gehecht is, hier veel meer zou afdoen, en daarom....waarom woont hij niet bij u in?</p>
<p>- Familie-aangelegenheden, zeide zij met een kwalijk bedwongen zucht, hadden dit tot nu toe verhinderd, maar het was nogtans wel mogelijk dat zij...voor eenigen tijd althans, bij haar broeder kwam inwonen.</p>
<p>Dat zou ik uitmuntend vinden, want ik geloof dat er veel zelfmisleiding is in de zucht van uw broeder tot afzondering, en het komt mij voor, dat hij zich ongemeen gelukkig zou gevoelen in een stillen huisselijken kring.</p>
<p>- O zeker! en mocht hij eenmaal gelukkig genoeg wezen, om een meisje te vinden, zijn uitstekend hart waard, hij zou aldra zijne vroegere ongelukken vergeten, en tevens haar, met wie eene vereeniging immers onmogelijk is, en die, al ware dat ook het geval niet, hem toch nimmer gelukkig zou hebben kunnen maken. Maar hij heeft u zeker wel van haar gesproken?</p>
<p>- Met geen enkel woord.</p>
<p>- Wat, van de zuster van zijn overleden vriend Justus de Graaf niet, - mevrouw de St.Ange?</p>
<p>- 't Is voor het eerst, dat ik beider namen hoor noemen.</p>
<p>- Ook niet van Louize Preyel?</p>
<p>- Louize Preyel?</p>
<pb n="192"/>
<p>- Ja, eene actrice, of liever eene figurante, want haar spel <hi rend="i">op</hi> de planken beteekende niet zoo veel als daar <hi rend="i">af</hi>. Wellicht is zij u bekend?</p>
<p>Ik woon hier nog eerst sinds kort. Intusschen heb ik wel over haar hooren spreken, maar door uwen broeder niet.</p>
<p>- Dat verwondert mij zeer, en daar ik weet dat hij dit niet liet uit wantrouwen - daartoe ken ik zijne gevoelens ten uwen aanzien te goed - aarzel ik niet, u er iets van mede te deelen, en dit zoo veel te eer, omdat ik geloof dat het niet kwaad is, dat gij een weinig van de zaak weet, om ook in dit opzicht hem met uw' goeden raad te kunnen dienen.</p>
<p>- Maar...zeide ik, terwijl ik mij voor het kompliment boog, maar Mevrouw...</p>
<p>- Ik voorzie uwe tegenwerping, maar zag gerust dat ik aan 't babbelen geweest ben, en...hij zal u gaarne gelooven. Intusschen zijn we thans de Leidsche gracht genaderd, en daar hier alle pretext van geleide noodig hebben ophoudt, zal ik u thans bedanken voor uwe beleefdheid, en u verzoeken mij eerstdaags eens te mijnent te komen zien.</p>
<p>- Gij zult mij toestaan thans uw verhaal aan te hooren, Mevrouw! iets wat mij tevens in de aangename gelegenheid zal stellen u veilig aan uwe deur te brengen.</p>
<p>- Het is waarlijk te veel van u gevergd....Daar ik intusschen overtnigd ben, dat ik, met thans aan ons vrouwelijk zwak toe te geven, in 't belang van mijn goeden broeder handel, zal ik u bij uw woord vatten, en eene onbeleefdheid begaan uit broederliefde.</p>
<p>&nbsp;</p>
<p>Toen ik den volgenden dag mijn' kluizenaar bezocht vond ik hem nog steeds lijdende, maar vrij wat meer naar den geest dan naar het lichaam.</p>
<p>‘Het schilderen vlotte niet, en in de laatste dagen was het niets geweest dan eene armzalige tobberij. Drie malen had hij het grootste deel van zijne schilderij weggeschuurd, en nu...moest het stuk maar blijven staan, want...het was slechter dan ooit.’</p>
<p>‘De Kunst was een vloek, en alleen schoon voor wie haar niet beoefende. Tegen één oogenblik van genot, schonk zij er duizenden van verdriet! Welgelukzalig de man die deze foltering niet kende en haar last niet behoefde te torschen, nog boven
<pb n="193"/>het overige pak van bezwaren, zorgen en kommer, een rampzalig sterveling in dit jammerdal opgelegd!’</p>
<p>In 't kort, mijn vriend Upvelde was zeer somber gestemd en - zoo als hij zelf het uitdrukte - duistere wolken dreven voorbij zijn geest. Ik verhaalde hem - natuurlijk zonder van de grofheden der dames Jansen te gewagen - de ontmoeting met zijne zuster, en wat zij gemeend had mij te moeten toevertrouwen.</p>
<p>Hij glimlachte eenigszins pijnlijk, en zweeg eenige oogenblikken.</p>
<p>- Mijne zuster, zeide hij eindelijk, terwijl hij mij de hand reikte, heeft niet kwaad gedaan u te vertellen, wat mijne blooheid, of liever zeker soort van schaamte mij belet zou hebben, om..althans vooreerst, te doen.</p>
<p>Thans is de kogel door de kerk, en ik wil niet ontkennen dat het mij verlichten zal, met u deze zaak te bespreken en....meer dingen die mij bezwaren.</p>
<p>Ziehier een pakje papieren. 't Is een deel van mijne levensgeschiedenis, door mij te boek gesteld voor iemand die evenals gij belang in mij stelde, maar die men door eene verkeerde voorstelling van sommige zaken tegen mij had pogen in te nemen. Daar hij zich in Frankrijk gevestigd had, kon ik wel niet anders dan hem <hi rend="i">schriftelijk</hi> vertellen wat ik mondeling had willen doen. Eer ik echter mijne taak volbracht, ontving ik de tijding van zijn overlijden. Gij kunt nu lezen wat ik voor hem schreef, en hebt gij dit gedaan, doe mij 't genoegen mij weer op te zoeken, en ik zal u het overige mondeling mededeelen.</p>
<p>Ik nam het pakje mede naar huis, en daar het sedert onder mijne berusting is gebleven, ben ik in staat, de levensgeschiedenis van mijn overleden vriend met zijne eigene woorden te verhalen.</p>
<p><hi rend="i">(Wordt vervolgd.)</hi></p></div>
<div type="chapter">
<head rend="h3">Kunstmatige leden.</head>
<p>Nog duidelijk herinner ik mij uit mijne jeugd, hoe op de kermissen honderden van kreupelen met houten beenen en andere gebreken voorbij strompelden, om op de pleinen en straten hunne draaiorgels te laten hooren en te bedelen. Voor het
<pb n="194"/>grootste deel waren dit invalieden, die in de Fransche oorlogen een lid van hun lichaam hadden verloren. De voormalige ‘vaderlandsverdedigers’ wandelden door hun vaderland als ‘bedelaars.’</p>
<p>Hoe zijn alsnu de tijden veranderd! Thans wint de overtui ging overal veld, dat geen van onze strijders, wien het verlies van een lid zelfs tot gemakkelijken arbeid ongeschikt gemaakt heeft, aan het medelijden van een toevalligen voorbijganger mag worden overgegeven. Hier is het veld, waarop vereenigingen weldadig werken. Maar ook de staat is thans indachtig geworden aan de plicht, om hulp te verschaffen aan hen, die in de heete gevechten hunne gezonde ledematen aan het vaderland ten offer brachten. Men begint meer en meer in te zien dat de Staat niet alleen daarvoor heeft in te staan, dat voor zijn onderhoud gezorgd worde, maar hij moet in zijn eigen belang eene eenigermate toereikende vergoeding voor de verloren leden in de plaats stellen. De arbeider zal door zulk eene vergoeding aan den arbeid teruggegeven worden, want elke nog nuttige arbeidskracht minder is een nationaal-economisch verlies.</p>
<p>Dat hebben dan ook in het laatste tiental jaren bevolking en regeeringen der beschaafde staten meer en meer gewaardeerd.</p>
<p>Toen in den tweeden Sleeswijk-Holsteinschen oorlog, in het jaar 1864, de Duitsche troepen in bloedige gevechten de Denen uit Sleeswijk hadden verdreven, kwamen door openbare inzamelingen zulke beduidende sommen bijeen, dat de geamputeerden van het Pruissische leger, evenals de in Pruissische en Oostenrijksche hospitalen opgenomen vijandelijke gewonden, geamputeerde Denen, met kunstmatige ledematen en doelmatig aangebrachte houten beenen voorzien konden worden.</p>
<p>In de Vereenigde Staten was na den vierjarigen grooten burgeroorlog, ofschoon er buitengewoon vele geamputeerden waren, nergens op de straten iemand te zien met houten beenen; de regeering had aan iedereen, die in den oorlog een been had verloren, een kunstbeen toegestaan, hetwelk hij zich naar verkiezing bij acht, door de regeering geauthoriseerde, firma's kon uitkiezen; evenzoo gaf zij aan de geamputeerde soldaten kosteloos kunstarmen. Zoo werden dan in Amerika op kosten der regering in 23 werkplaatsen niet minder dan 2134 kunstarmen, 44 handen, 3784 beenen en 9 voeten vervaardigd met eene uitgaaf van 357,323 dollars. Ook in Duitschland stelde men na den Franschen oorlog van 1870-71 groote sommen aan de re-<pb n="195"/>geering tot gelijk doel ter beschikking, uit blijmoedige offers bijeengebracht, en het Pruisische ministerie van oorlog bepaalde, dat de soldaten, die na amputatiën kunstmatige leden noodig hadden, gebracht moesten worden naar hiervoor aangewezen plaatsen; aan elk legerkorps waren zijne bijzondere leveringsplaatsen aangewezen ter verkrijging van kunstleden.</p>
<p>De vervaardiging en juiste constructie van zulke ledematen is niet gemakkelijk. Het komt hier niet alleen aan op het behoorlijk aanpassen aan de geamputeerde stomp, die meestal zeer verschoond moet worden, zoomede op het maken van een doelmatig mechanismus voor de bewegelijkheid en de willekeurige beweging van het nieuwe lid, maar ook gelijktijdig op de bereiking van eene niet geringe lichtheid bij genoegzame duurzaamheid en vastheid van het geheele stelsel. Men verlangt, dat het aangezette stuk nergens drukke, dat het een ingespannen gebruik kunne uithouden, maar dat het ook in zijn vorm en beweging het natuurlijke lid zoo veel mogelijk gelijk zij. Dit alles zijn voorzeker geene geringe voorwaarden.</p>
<p>Doch de moderne techniek heeft de zaak met de beste gevolgen op zich genomen. De wondartsen, heelmeesters en instrumentmakers gingen in het aanwenden van de daaraan beantwoordende hulpmiddelen hand aan hand. De chirurgie is thans eene conservatieve kunst geworden, want haar hoofdzakelijk streven is hierop gericht om de door verwonding gekwetste deelen te behouden. Ofschoon men de amputatiën hoe langer zoo meer poogt te beperken, moet men toch nog dikwijls naar het amputatiemes grijpen, alleen om het leven van den geblesseerde te redden. Bekwame breukmeesters en instrumentmakers maakten nu, door wondartsen onderwezen, de kunst om verloren ledematen door anderen te vervangên, tot eene specialiteit. Onder anderen zijn er in Londen uitgebreide werkplaatsen voor deze specialiteit, bijv. de sedert meer dan honderd jaren bestaande zaak van Will. Rob. Grossmith (175 Fleet-Street).</p>
<p>In Frankrijk munten de Parijzer instrumentmakers Jules Churzière en Matthieu op dit gebied uit. Doch ook in Duitschland brengt men veel uitmuntends te voorschijn. Zoo gaat dan deze kunst altijd meer vooruit, want langzamerhand heeft de ervaring het vooroordeel overwonnen, als ware eene volkomene constructie van de kunstmatige uiterste ledematen slechts een sprookje of eene kunstenarij van den breukmeester, elke nieuwe
<pb n="196"/>uitvinding slechts eene nieuwe pijniging van de arme verminkten.</p>
<p>Door talrijke autodidakten werd eene levendige concurrentie met de werktuigkundigen in het leven geroepen. Onder anderen vond eene Duitsche vrouw, Caroline Sichser, in het jaar 1834 zeer bruikbare kunstleden uit. In het bijzonder komt het voor, dat lieden, die zelf het ongeluk hadden van een lid te verliezen en nu, misschien niet bevredigd door de hulp van hun houten been, en daarbij door de natuur met een gelukkig werktuigkundig talent begiftigd, het eerst voor zichzelf, daarna ook voor hunne lotgenooten nieuwe doelmatige toestellen uitvonden.</p>
<p>Een Duitsch specialist, W. Erfurt te Heissenfeld, was zoo gelukkig aan keizer Wilhelm, die den 17 Maart uit Frankrijk door Weissenfelz kwam, eene kleine schaar geamputeerde krijgers voor te stellen, die op Erfurtsche beenen voor hun krijgsheer konden paraderen. Een dezer krijgers, Menncke uit Nienburg bij Halle, die eerst 's avonds te voren zijn been had gekregen, dacht, toen hij zijn keizer voorbijgemarcheerd was: ‘dat zal wel mijn laatste parademarsch geweest zijn.’ De keizer evenwel ondervroeg ieder in het bijzonder naar den vervaardiger, toen zeide hij: ‘Kinderen, ik dank u! waar ik u ook zie, dank ik u! Voor u zorg ik!’</p>
<p>Er zijn meesterstukken, die in de geschiedenis der kunst, om kunstmatige ledematen te vervaardigen, eene zeer uitstekende plaats innemen. Een van deze kunstwerken is de ijzeren hand van den ridder Götz von Berlichingen. Goethe laat hem, zooals bekend is, zeggen: ‘Mijne rechter, ofschoon in den oorlog niet onbruikbaar, is voor den druk der liefde ongevoelig; zij is één met haren handschoen; gij ziet, zij is van ijzer.’ Götz had op zijn 23<hi rend="sup">ste</hi> jaar voor Lundstreet door het schot van een Nurnburger veldslang zijne rechterhand verloren. Slapeloos op zijn ziekenleger liggende, herinnerde hij zich van een ruiter te hebben gehoord, die ook zijne hand had verloren, maar door eene kunstmatige had doen vervangen en toen tot aan zijn einde in krijgsdienst was gebleven.</p>
<p>Nu verzon hij zelf de constructie van eene hand van ijzer en liet deze door zijn wapensmid in het jaar 1505 volgens zijn ontwerp vervaardigen. Dit even vernuftig als eenvoudig mechanismus, met wiens hulp Götz in staat was het zwaard te vatten en meesterlijk te hanteeren, bevindt zich nog in het bezit der familie von Berlichingen in het archief van het slot Jaxthausen. De familie liet in het begin van deze eeuw de ijzeren
<pb n="197"/>hand en haar binnenwerk onderzoeken en daarvan een teekening maken. De hofraad von Mechel, die dit werk ondernam en uitvoerde, was evenwel niet in staat, om de hand weder behoorlijk in elkander te stellen, één vinger bleef tot op den huidigen dag stijf. Zeker zoude thans naauwelijks een tweede Götz te vinden zijn, die de hand wegens hare groote zwaarte zou kunnen dragen, zij weegt met haar binnenwerk van ijzeren veren meer dan drie pond.</p>
<p>Zij was evenwel alleen bestemd om het zwaard te voeren. Door ijzeren armbanden met scharnieren en door riemen met gespen kon de hand aan den natuurlijken arm bevestigd worden. De in de kunstvingers aangebrachte hevels en drukveren bewerkten, dat ieder lid afzonderlijk, zooals aan den haan van een geweer, naar goeddunken in elke stelling kon gebracht worden. Door de machinerie werd bewerkt, dat de vingers, wanneer men op een knopje drukte, zich in hunne gewrichten bogen en dan weder alleen of te zamen naar verkiezing in de uitgestrekte richting sprongen; ook veroorzaakte een druk op eene andere knop, dat de hand in het handgewricht eene meer of minder gebogen stelling verkreeg.</p>
<p>Deze hand van den ridder Götz is eenig in haar soort; want van de ijzeren hand, welke de zeeroover Horuk, met den bijnaam Barbarossa I omstreeks het jaar 1510 droeg, weten wij even zoo weinig, als van die van den hertog Christian von Braunschweig. De laatste verloor zijne linkerhand in den slag van Fleury den 16 Augustus 1622, en men verhaalt: Na dien tijd heeft hem een kunstige hollandsche boer een ijzeren arm gemaakt, die zich met de rechterhand kon weren en bewegen en ook alles kon besturen en aanvatten; deze was hem met goud aangehecht.</p>
<p>In onze eeuw beproefde men de ijzeren hand van den ridder Götz na te bootsen of te verbeteren. Het eerst ging de Berlijner tandenarts Bullif in het jaar 1812 aan het werk, en vond een slechts één pond wegend practisch toestel uit, waarbij in plaats van de stalen veren elastische darmsnaren en spiraalveren van draad voor de beweging van de vingers zijn aangebracht. Toen volgden de kunsthanden van Geissler, Caroline Eichner en Pfnor.</p>
<p>De graaf de Beaufort vervaardigde in het jaar 1860 betere voorwerpen van dien aard. Zijne kunsthand en haar vingers
<pb n="198"/>werden eveneens door middel van darmsnaren in beweging gebracht; in de rust zijn de vingers door de werking van veren naar binnen gekromd, maar door eene onmerkbare beweging van de schouders of van den arm kan men het spel van de vingers teweeg brengen, terwijl de aan de buitenzijde van de vingers liggende darmsnaren bij zulk eene beweging gespannen worden.</p>
<p>Ook heeft dezelfde graaf de Beaufort een kunstarm ‘met zelfbeweging’ uitgevonden. Om de buiging van den arm te bevorderen, bracht hij een eenvoudig hulpmiddel aan, dat op de werking van twee veren berust en gemakkelijk zonder groote onkosten in verbinding met het gewone systeem van de onbewegelijke kunstarmen kan worden toegepast. De drager van dezen kunstarm, wiens bewegingstoestel aan de schouders bevestigd is, behoeft slechts de houding van zijn lichaam te veranderen, om aan den arm eene op- en neergaande beweging te geven. Toen graaf de Beaufort deze uitvinding in het jaar 1860 aan het Fransche ministerie van oorlog mededeelde, stond dit bij de genomen proeven alle eischen toe; dadelijk gaf het bevel, dat het toestel aan de daarom vragende soldaten zou worden geschonken. In de praktijk echter is ook deze inrichting evenals zoo vele andere, nog te gecompliceerd bevonden. De kunstarm van Gremmel en de nagemaakte voorarm van Kölbe, zoomede van Gilda kwamen daarentegen korteling in menigvuldig gebruik; eene zoogenaamde Wilsonsche hand (f 28-f 35) bereikt een minstens even wezentlijk nut. Voor arbeiders laat men het best eene inrichting voor een bepaald doel vervaardigen. Eene schacht, waaraan eene haak, eene tang of een soortgelijk gereedschap is aangebracht, zal hen dienen voor het aanvatten van het werktuig, evenals men aan schrijvers eene hand geeft, die ingericht is tot het aanvatten en houden van eene pen.</p>
<p>Alles, wat tot hiertoe is gedaan tot vervaardiging van kunstarmen en handen, wordt overtroffen door het beroemde kunststuk, dat zich de bekende zanger Roger te Parijs, wien na een ongelukkig schot de arm moest worden afgezet, liet maken door de vervaardigers van chirurgische instrumenten Haurrière en Mathieu. Een tenorist zonder arm, zonder eenige gesticulatie kan niet meer op het tooneel spelen. De toeschouwers bemerken het nauwelijks dat Roger slechts met een doode arm werkt. Roger kan dezen kunstarm, samengesteld uit aluminium, het lichtste
<pb n="199"/>metaal, uit staal en licht hout door middel van darmsnaren, die hij gedeeltelijk aan een band om het lijf, gedeeltelijk aan den gezonden bovenarm had bevestigd, naar alle richtingen bewegen en in de natuurlijke houding brengen, zooals de dramatische handeling dit vorderde.</p>
<p>Zeker is dit werk een unicum, als vervullende alleen het gevorderde om bij het tooneelspel de natuurlijke bewegingen na te bootsen. De arbeider stelt andere eischen bij zijn kunstarm. Evenals Roger zijn arm voor de tooneelvertooning en als de ridder Götz zijne hand slechts voor het voeren van zijn zwaard noodig had, zoo moet de arbeider eene hand voor zijne werkzaamheden met hamer, bijl of schop, in 't algemeen voor zijn ambacht hebben.</p>
<p>De techniek legt zich thans veel meer toe op de vervaardiging van kunstbeenen, dan op die van kunstarmen en handen. Het is haar gelukt, het verlorene been op zulk eene wijze te vervangen, dat men de verminking nauwelijks bemerkt en dat de verminkte in staat is om bijna alle bewegingen met gemak uit te voeren. Het eerwaardige houten been biedt zekerlijk nog enkele uitmuntende hoedanigheden aan boven de overige kunsttoestellen, door zijne eenvoudigheid, vastheid en goedkoopheid. Maar het is zeer verkeerd, wanneer men nog meermalen beweert, dat dit eenvoudige houten been te verkiezen is boven den kunstvoet. Wie een houten been draagt, doet den gezonden voet bij het gaan eene buitengewoon groote inspanning aan. Het houten been gedoogt geene buiging van de knie, het verminkte been heeft bij dit stijve mechanismus in het gaan iets onbehendigs, zijn stap is onzeker, voornamelijk op gladde wegen. Men heeft daarom aan de knie- en voetgewrichten scharnieren aangebracht, die aan het geheel eene meer en meer met de natuurijke overeenkomende beweging verleenen. Het eerste kunstbeen, dat op deze wijze werkt moet uit kurk vervaardigd zijn te Yorkshire; Post vervaardigde zoo een voor den markies van Anglessey, nadat deze in den slag van Waterloo zijn voet had verloren.</p>
<p>Onder de talrijke uitvindingen halen wij slechts eenige nieuwe aan.</p>
<p>De telegraafdirecteur Gürnter te Thurund vond, dat de hulze, waarln men gewoonlijk de geamputeerde stomp steekt, vele wezenlijke nadeelen medebrengen; hij verwierp deze hulze en bracht boven aan het kunstbeen eene sterke en met kussens
<pb n="200"/>voorziene ijzeren ring, waarop de geamputeerde als het ware eenvoudig zit. Deze inrigting nam dan ook professor Esmarch te Kiel als de doelmatigste aan. Deze ten opzichte der krijgsheelkunde buitengewoon verdienstelijke man, die gedurende den laatsten oorlog als eerste geneesheer (generalarts) bij de Berlijnsche hospitalen werkzaam was, had de opdracht aangenomen, om de meeste Pruisische en Sleeswijksche gewonden, die in den Deenschen oorlog hunne beenen hadden verloren, van kunstmatige ledematen te voorzien. Om deze verplichting na te komen en een zoo mogelijk volmaakt kunstbeen te construeeren, verschafte hij zich de beste modellen en gebruikte deze, ten deele als modellen voor een aan het doel beantwoordend toestel. Hij voegde aan gezegde ijzeren ring ijzeren staven toe, die naar beneden naar den onderschenkel loopen en tusschen welke de stomp om den bovenschenkel geheel vrijblijft. De kunstige, uit licht wilgenhout bestaande en met leder overtrokken onderschenkel is in de knie door een gewricht van scharnieren bewegelijk. De voet staat daarmede door middel van een kogelgewricht in verbinding, zoodat deze naar alle richtingen vrij kan bewogen worden. De teenen zijn zoodanig bewegelijk, dat zij bij het opheffen van de hiel gebogen en door spiraalveren weder uitgestrekt worden. In het onderschenkelstuk liggen veren, die de buiging van de knie en de strekking van den voet bevorderen.</p>
<p>Terwijl bij dit kunstbeen de metalen veren van Esmarch in gebruik zijn, bezigde Dr. Blij, te Rochester, hiertoe gecomprimeerde caoutchouc. Dit biedt het voordeel, dat het evenals de spieren zich samentrekt zonder gedruisch te veroorzaken. Uit de holle hulze, die bij de Blij'sche beenen de stomp van den bovenschenkel omgeeft, loopt een aan de binnenzijde van het onderschenkelstuk bevestigde caoutchoucdraad. Vier andere caoutchoucdraden zijn weder in het onderschenkelstuk bevestigd, en houden het voetstuk, dat met caoutchouc als kussens bedekt, en met een glazen bal aan den onderschenkel is vastgemaakt. Het gaan met deze Blij'sche beenen geschiedt zoodanig, dat bij het rechtop staan de bovenste draad zich spant; neemt dan de gezonde voet den last van het lichaam over, zoo trekt zich de caoutchouc te zamen en heft den onderschenkel op, terwijl de geamputeerde stomp naar voren wordt geslingerd.</p></div>
<div type="chapter">
<interpGrp>
<interp type="primair" value="acqu002"/>
<interp type="primair" value="18720200"/>
</interpGrp>
<pb n="201"/>
<head rend="h3">Het kerkelijk element in onzen opstand tegen Spanje<note n="*)" place="foot">Dit opstel - oorspronkelijk eene lezing en niet voor de uitgave bestemd - werd ons, op ons verzoek, met het oog op den eersten April, welwillend door den schrijver afgestaan. Deze behoudt zich echter eene breedere en streng wetenschappelijke behandeling van het onderwerp voor.
<lb/>Red.</note>
<lb/>Door Dr. J.G.R. Acquoy.</head>
<p>Wie de geschiedenis onzer vaderen van vóór drie eeuwen slechts oppervlakkig kent, is licht geneigd te meenen, dat zij bijna allen tegen Spanje opstonden en bijna allen tot Protestantsche kerkgenootschappen behoorden. Niets evenwel is minder waar dan dit. Ze stonden volstrekt niet als een eenig man op, en ze waren geenszins allen. Protestantsch. Honderdduizenden - de één uit overtuiging, de ander uit onverschilligheid; sommigen met heilige bedoelingen, velen door eigenbelang gedreven, de meesten uit vooroordeel en gemakzucht - bleven op staatkundig gebied aan den koning van Spanje, en op kerkelijk terrein aan den paus van Rome getrouw. Daarentegen waren onder degenen die zich tegen den koning verzetten, ook vele Roomsch-Katholieken. Voor hen was de oorlog een oorlog voor de vrijheid in het algemeen; voor de hervormingsgezinden was het tevens een oorlog voor de vrijheid van 't geweten, of, juister misschien,
<pb n="202"/>voor de vrijheid van het bepaalde kerkgenootschap, waartoe zij behoorden. De Roomschen noemen de Nederlandsche Protestanten wel eens uitsluitend geuzen, alsof er nooit andere dan Protestantsche geuzen zijn geweest. En wij Protestanten meenen misschien, dat het eene onbestaanbare samenvoeging is, van Roomsche geuzen te spreken. Toch bestond er in die dagen eene menigte van zulke geuzen. In 't staatkundige waren ze vrijheidsmannen; in 't kerkelijke bleven ze Roomsch. Een geus was destijds niets anders dan een vrijheidsman. Doch, helaas, in dagen van algemeene opgewondenheid is er eene soort van geestelijke dronkenschap, waartoe men in bezadigder tijden niet komen zou en waarover men zich later wel eens verwondert. De geuzen, zoo Roomsche als Onroomsche, konden zich zóó oproerig aanstellen, dat de stedelijke regeeringen niets tegen hen vermochten. Zij riepen de gilden te zamen, brachten de schutterijen in 't geweer, omsingelden de stadhuizen waar de schepenen en burgemeesters vergaderd waren, zonden hun afgevaardigden toe om met hen te onderhandelen, dreven onder allerlei bedreigingen hunnen zin door, dwongen de vroedschap te onderteekenen wat zij hadden opgesteld, en dergelijke zaken meer, zooals met vele voorbeelden uit 1566 en '67 kan worden bewezen. Dit over de geuzen.</p>
<p>De Roomschen nu, 't zij al of niet geusgezind, waren door het gansche land (d.i. zoowel door de zuidelijke als door de noordelijke Nederlanden) verspreid. De aardrijkskundige ligging der Onroomschen kan, zeer in 't ruwe en om een weinig aan 't geheugen te gemoet te komen, ongeveer worden beschreven, gelijk de bekende geschiedschrijver Nicolaus Burgundius 't reeds heeft gedaan: ‘In Vlaanderen en de dichtst bij Frankrijk liggende gewesten woonden vooral Calvinisten; de aan Duitschland grenzende streken hielden de Lutheranen bezet; Holland en Zeeland de Doopsgezinden.’ Maar nogmaals, 't is zeer in 't ruwe.</p>
<p>En nu de verhouding in zielental. In enkele steden hadden de Gereformeerden verreweg de meerderheid. Zóó bijv. te Doornik, waar zij vijf zesden der gansche bevolking uitmaakten. In andere plaatsen wonnen zij 't niet op de Roomschen, maar alleen op de overige Protestanten. Zóó bijv. te Antwerpen, waar zij sterker vertegenwoordigd waren dan de Lutherschen. Doch als wij het geheele land te zamen nemen, dan krijgen wij, óók alweer ten ruwste, de volgende verhouding: Meer dan twee der-<pb n="203"/>den der natie bleven Roomsch, en die twee derden waren het deftigste en rijkste gedeelte. En onder het overschietende ééne derde was eene groote menigte Lutherschen en Doopsgezinden. Zelfs nog in 1578 begrootte men het aantal Gereformeerden op geen tiende der bevolking van ons land. Men zou, om ook hier weer het geheugen te gemoet te komen, kunnen zeggen: Twee derden waren Roomsch; één derde Onroomsch; en één derde van 't één derde, dus een negende van het geheel, was Gereformeerd.</p>
<p>&nbsp;</p>
<p>En toch had dat ééne negende Gereformeerden de toekomst in zich. Toch heeft dat ééne negende Gereformeerden in ons land den boventoon gevoerd. Toch heeft dat ééne negende Gereformeerden zijne kerk tot de staatskerk weten te verheffen, zoodat ieder die er niet toe behoorde, volgens den eisch der wet van alle openbare ambten en bedieningen was uitgesloten, en dat allen die zulke ambten en bedieningen waarnamen, van de leden der Staten-Generaal tot den minsten dorpsschout, van de professoren aan 's lands hoogescholen tot den eenvoudigsten plattelands-onderwijzer, Gereformeerd moesten wezen. 't Is, omdat dat ééne negende Gereformeerden niet een lageren trap, eene verouderde opvatting, een reeds wijkend standpunt, maar ‘den hoogsten ontwikkelingsvorm van het godsdienstig-staatkundig beginsel der zestiende eeuw’ vertegenwoordigde. 't Is, omdat zij den moed hadden, den tijdgeest onder de oogen te zien, met dien tijdgeest mee te gaan, van het nieuwe ineens het nieuwste te omhelzen, niet terug te deinzen voor de stoutste gevolgtrekkingen van hun stelsel. 't Is, omdat ze mannen waren op de hoogte van hun tijd en tevens mannen van kracht. Ik zal niet zeggen, dat ze liefelijk of beminnelijk waren. Dat was hun stamvader Calvijn trouwens óók niet geweest. Wel vindt men onder hen mannen van groote aantrekkelijkheid, bijv. Jan Arentsz, of van bijzondere geleerdheid, zooals Franciscus Junius, of van fijne beschaving, gelijk Lozeleur de Villers, maar over 't algemeen zijn ze mannen uit het volk, met al het frisch verstand, al de natuurlijke redeneerkracht, al de onbaatzuchtige gevaarstrotseering en doodsverachting, maar ook met al de stuitende ruwheid, al de halsstarrige onbuigzaamheid, al de verachting van goede vormen, die aan de lagere klassen soms eigen zijn. Daarom was Prins Willem van Oranje met zijne voorzichtige bedaardheid en
<pb n="204"/>heminnenswaardige verdraagzaamheid niet de man, die hen het meest aantrok. Hij was hun veel te lauw en te traag. Sommigen hunner hielden hem voor een verborgen papist, ja zelfs voor een verrader. In hun smaak viel veel meer, op staatkundig gebied een doortastende Brederode, op kerkelijk terrein een voor niets terugdeinzende Modet of een in woorden en daden heftige Dathenus. En wederkeerig vielen zij niet in den smaak van Prins Willem van Oranje, die veel liever met de Lutherschen te doen had, en waren zij gehaat bij den keizer en de keurvorsten van Duitschland, die voor een deel wel de Lutherschen maar niet de Calvinisten wilden helpen. En wat het Spaansche hof en zijne vertegenwoordigers te Brussel betreft, - ook dáár stonden de Gereformeerden in veel kwader naam dan de Lutheranen, wijl men hen voor eene meer oproerige secte hield.</p>
<p>En inderdaad, dat waren zij; niet oproerig uit zucht om oproerig te wezen, maar ook niet opziende tegen openbaar verzet jegens de regeering, wanneer deze, trots alle rede en recht, niet wilde toegeven. Had de koning als Heer der Nederlanden, de privilegiën bezworen, dan moest hij, zoo beweerden de Calvinisten, zijn eed ook houden. En deed hij dit niet, dan moest men, zoo beweerden zij verder, zich eerst met verzoekschriften en dergelijke tot hem richten; maar, als het na allerlei goedschiksche pogingen niet baatte, dan had men hem, al was hij ook een koning, in dat opzicht niet verder te ontzien. Was de mensch door zijne heiligste overtuiging gedrongen, God op andere wijze te vereeren, dan eene eeuwenoude kerk hem voorschreef, dan had hij niet slechts het recht maar tevens den plicht, die kerk, als zijzelve niet wilde toegeven, te verlaten; en als één harer zonen, al heette hij ook koning van Spanje, haar door de wederrechtelijke invoering eener Spaansche inquisitie in de gewetensverdrukking en de geloofsvervolging ging steunen, dan bestond er maar één mogelijke weg: God meer te gehoorzamen dan de menschen. Ziedaar hoe de Nederlandsche en alle andere Gereformeerden er over dachten. Tevens hadden zij den moed hunner overtuiging, zoodat zij 't geen zij dachten ook deden. Dit gaf hun den naam van eene oproerige secte te zijn. Wij moeten echter niet vergeten, dat ‘overal waar het Protestantisme zich door het zwaard moest vestigen, het 't Calvinisme geweest is, dat den strijd gewonnen heeft;’ alsmede ‘dat Oranje zelf niets heeft vermocht, vóór hij met hart en ziel Calvinist was geworden en
<pb n="205"/>zich met de belangen zijner Hervormde landgenooten had vereenzelvigd.’</p>
<p>&nbsp;</p>
<p>Men ziet het, 't Calvinisme had niet enkel een kerkelijken, maar ook bij kloeke gevolgtrekking een staatkundigen kant, die gevaarlijk kon worden, niet voor eene christelijke maar wel voor eene onchristelijke regeering. Calvijn zelf is hierin nooit zoo ver gegaan als zijne volgelingen de Calvinisten, om de eenvoudige reden dat hij er nooit door de omstandigheden toe is gedrongen geworden. Hij heeft, in het stuk van kerk en staat, aan dezen laatste veel meer toegestaan dan men van hem zou verwachten; maar als het er op aankwam, beweerde hij toch ook, dat niet de kerk aan den staat, maar de staat aan de kerk moest onderworpen blijven. Dat ook de Nederlandsche Calvinisten verder gingen dan Calvijn, is niet te verwonderen. Zij hadden niet, gelijk hij, te doen met een raad te Genève, die in zijnen geest trachtte te werken, maar met een koning van Spanje, die hen belemmerde in de vrije uitoefening van 't geen hun heilig was. Zij streden voor de volkomen zelfheerschappij hunner kerk. De koning stond hun deze niet toe; als gehoorzame zoon van Rome niet, wijl er geen kerk mocht zijn naast de kerk; als wereldlijk vorst niet, omdat hij geen staat duldde in den staat. Toch bleven zij er voor strijden, en ook nog later hebben zij er voor gestreden. Achter de Remonstrantsche en Contra-Remonstrantsche oneenigheden zat iets geheel anders dan alleen de leer der voorbeschikking en van den vrijen wil. De twist over deze leer was slechts de kerkelijke zijde; de staatkundige kant was de strijd over de zelfheerschappij van de kerk of de overheersching van den staat, en de Dordtsche vaderen, nog altijd echte Calvinisten, trachtten wel krachtig de zelfheerschappij van de kerk te handhaven. Doch laat ons niet afdwalen en wel allerminst naar 1618! Liever laten we eenige regelen volgen uit een Roomsch spotdicht op de onderlinge twisten van de leeraars der Calvinisten, Lutheranen en Doopsgezinden in de dagen, waarover wij spreken. Het spotdicht is afkomstig uit dienzelfden tijd.</p>
<lg type="poem">
<l>Hoe veel evangelische priesters zijn hier te lande?</l>
<l rend="; 1tab">Drieërhande.</l>
<l>Zijn 't niet Herdoopers, Lutheranen en Calvinisten?</l>
<l rend="; 1tab">Ja, vol twisten.</l></lg>
<pb n="206"/>
<lg type="poem">
<l>Preeken zij 't evangelie niet al eens?</l>
<l rend="; 1tab">Certein, neens.</l>
<l>Hoe komt 't, dat zij niet eenerlei geloove preeken?</l>
<l rend="; 1tab">Door Satans treken.</l>
<l>Wat betuigt, dat zij van God failleeren?</l>
<l rend="; 1tab">Hun discordeeren.</l>
<l>Waartoe dient hun loopen en vliegen?</l>
<l rend="; 1tab">Om 't volk te bedriegen.</l>
<l>Wat vruchten brengt dan hun leering voort?</l>
<l rend="; 1tab">Niets dan discoord.</l></lg>
<p>Reeds genoeg. 't Is geen vriend, die deze rijmelarij heeft gemaakt. Ongelukkig maar, dat we er moeten bijvoegen: de leeraren der verschillende Protestantsche kerkgenootschappen lagen in die dagen werkelijk met elkander over hoop wegens de leer. Nu, dat hebben ze later wel méér gedaan. Het is eene oude kwaal, die van tijd tot tijd nog eens boven komt.</p>
<p>&nbsp;</p>
<p>Nadat we alzoo kennis hebben gemaakt met de geuzen in het algemeen en met de Nederlandsch-Hervormde geuzen in het bijzonder, zetten we ons, om deze vaderlandsch-kerkhistorische studie te vervolgen, tot eene vluchtige beschouwing van hunne kerkelijke inrichting. Deze beschouwing behoort wel niet rechtstreeks tot ons onderwerp, maar schijnt toch tot nadere toelichting niet overbodig.</p>
<p>De Nederlandsche Hervormden - eerst sedert 1562 kwam de naam <hi rend="spat">Gereformeerden</hi> hier te lande in zwang - hadden dan vooreerst hunne kerken onder 't kruis. De naam is eigenaardig. Hij duidt aan, dat het lijdende gemeenten waren. De Hervormden in ons vaderland hadden destijds een zwaar kruis te dragen. Zij werden vervolgd. Nergens hadden zij recht van bestaan. Strenge plakaten waren van regeeringswege tegen hen uitgevaardigd. Wie zich bij hen aansloot, stond ieder oogenblik in gevaar van door verspieders te worden ontdekt, bij de inquisiteuren aangebracht, opgelicht, in den kerker geworpen, aan de uitgezochtste pijnigingen overgegeven, onder allerlei martelingen gedood. Gelukkig mogen wij er bijvoegen, dat de straffen niet altijd zoo <hi rend="spat">algemeen</hi> werden toegepast als ze in de plakaten waren ge-<pb n="207"/>dreigd, zoodat honderden vrijliepen; maar dien het trof, dien trof het. Hij werd, anderen ten exempel, zeer rigoureuselijk gestraft, en dit gevaar was dus voor allen even groot.</p>
<p>Het zou ons te ver voeren en in dit opstel werkelijk misplaatst zijn, een overzicht te geven van de geschiedenis der Nederlandsche gemeenten onder 't kruis, en hare vervolgde leden in gedachte te vergezellen op hunne vlucht naar Engeland, bij hunne vestiging in Oost-Friesland en hunne nederzetting in de Paltz. Alleen zij nog vermeld, dat zij aan de verschillende steden, waar zij zich ophielden, verbloemde namen gaven, om niet te worden ontdekt. Zoo heette Antwerpen in alle kerkelijke brieven en kerkeraadsstukken ‘de wijnstok,’ Brussel ‘de zon,’ Gent ‘het zwaard,’ Rijssel ‘de roos’ enz., eene gewoonte, die in 1569 ook in staatkundige correspondentiën werd nagevolgd, daar men elkander over oorlogs- en andere zaken nu eens onder den schijn van koopmanschap schreef, zoodat men Holland ‘koper,’ Gelderland ‘staal,’ den Prins van Oranje ‘Marten Willemsz,’ de koningin van Engeland ‘Hendrik Philipsz,’ den hertog van Alva ‘Pouwels van Alblas’ noemde, en dan weer de steden met heidensche godennamen aanduidde, bijv. Amsterdam ‘Saturnus,’ den Briel ‘Vulcanus,’ 's Gravenhage ‘Jupiter’ en dergelijke meer.</p>
<p>&nbsp;</p>
<p>Ten tweede hadden de Nederlandsche Hervormden hunne predikanten. Wijl er geen personeel genoeg was, om aan iedere gemeente een eigen herder en leeraar te geven, waren 't grootendeels <hi rend="spat">reizende</hi> predikanten, die zich nu hier dan dáár lieten hooren. Zij waren zelven uit de Roomsche kerk voortgekomen, veelal vroegere monniken en geestelijken, ofschoon zich ook handwerkslieden, zooals glasschilders en mandenmakers, onder hen bevonden. Hoewel er enkele edellieden toe behoorden, waren deze predikanten in den regel mannen uit het volk, zonder eigenlijke geleerdheid, maar met eene natuurlijke welsprekendheid, en bovenal met eene heilige overtuiging en een onwrikbaren moed. Want er behoorde iets toe, in die dagen predikant in ons vaderland te wezen. Op het preeken, ja zelfs op het herbergen van een leeraar, stond de straf van met eene koorde of strop aan de galg te worden geëxecuteerd. Daarom verborg Jan Arentsz, als hij buiten Amsterdam of hooger in Noord-Holland gepreekt had, zich zoo spoedig mogelijk hier of
<pb n="208"/>daar over het IJ. Toen Pieter Gabriël te Overveen eene godsdienstoefening zou leiden, bracht hij den daaraan voorafgaanden nacht bij een scheepstimmerman te Haarlem onder een hoop spaanders door. Franciscus Junius stond meer dan eens te Antwerpen onder het volk voor 't stadhuis, als daar van de pui werd afgekondigd, dat ieder die hem aanbrengen zou, drie à vierhonderd gulden belooning zou genieten; en hij en Niëllius konden eens in dat zelfde Antwerpen, door de vensters van de kamer, waar zij preekten, de vlammen van de brandstapels zien, waarop hunne geloofsgenooten werden verbrand.</p>
<p>&nbsp;</p>
<p>De Nederlandsche Hervormden hadden voorts, even als thans, hunne kerkeraden. Deze kerkeraden bestonden uit ouderlingen en diakenen. In gemeenten waar men vaste predikanten had, behoorden ook deze er toe, en dan bekleedden zij tevens in de vergaderingen het voorzitterschap. Het aantal ouderlingen en diakenen was natuurlijk kleiner of grooter naar mate van de mindere of meerdere talrijkheid der gemeente. Zoo weten wij dat het te 's Hertogenbosch samen vier en twintig bedroeg. De vergaderingen werden gehouden bij één der leden aan huis, die tevens het secretariaat waarnam en het lidmatenboek hield. De diakenen, ook aalmoezeniers en armmeesters genoemd, bedeelden de armen uit de giften, die onder de preek in een zakje of bordje werden ingezameld. Ook de predikanten werden van wege hunne kerkeraden onderhouden door heiligengeestmeesters of distributeurs. Voorts had men loopers of kosters, die, soms op lijfsgevaar af, de boodschappen der kerkeraden moesten overbrengen. Zoo lang de predikatiën nog in 't verborgen werden gehouden, zeiden die kosters op den dag der prediking den belanghebbenden de plaats aan, waar men bijeenkomen zou, Later, toen men wat meer durfde wagen, <hi rend="spat">schreven</hi> zij de aankondigingen en plakten die op verschillende plaatsen aan. Nog later liet men de plaats en den tijd der prediking in 't openbaar omroepen. Doch toen Alva in 't land kwam, hielden deze publieke bekendmakingen natuurlijk op. Toen weken duizenden Nederlandsche Hervormden naar Engeland, Oost-Friesland, Kleefsland en de Paltz; en die in 't land bleven, durfden, voor zooverre zij aan het streng gerechtelijk onderzoek ontkwamen, zich niet roeren of bewegen.</p>
<p>&nbsp;</p>
<p>Eindelijk - want over de door hen gehouden synodes zullen
<pb n="209"/>we ter bekorting maar niet spreken - de Nederlandsche Hervormden hadden hunne bijbels en kerkboeken. Nauwelijks had Luther in 1522 zijne Hoogduitsche overzetting van het Nieuwe Testament uitgegeven, of nog in datzelfde jaar kwam daarvan eene Nederduitsche vertaling te Antwerpen uit. 't Zou vermoeiend en ook doelloos wezen, de vele drukken te noemen, die niet slechts van Luthersche, maar ook later van Gereformeerde zijde verschenen zijn. Op de lijst van verboden boeken, in 1546 te Leuven uitgegeven, komen niet minder dan zes uitgaven van den geheelen bijbel, en twintig van het Nieuwe Testament in 't Nederduitsch voor. Let wel, reeds in 1546! En in 1560 verschenen er, te Antwerpen alléén, niet minder dan drie bijheldrukken bij drie verschillende uitgevers. De heilige schrift was dus, ondanks al de scherpe plakaten, genoeg onder onze vaderen verspreid.</p>
<p>Maar de Nederlandsche Hervormden kregen weldra meer dan den bijbel alleen. Toen in 1563 de echt Gereformeerde Heidelbergsche Catechismus op bevel van Frederik III, keurvorst van de Paltz, was uitgegeven, kwam daarvan nog in datzelfde jaar eene Nederduitsche overzetting te Emden in 't licht. Zoo hadden de Nederlandsche gemeenten onder 't kruis dan nu nevens den bijbel een leerboek voor jong en oud, waarin de leerstellingen der Gereformeerden kort en duidelijk waren uiteengezet.</p>
<p>En weldra kregen ze nog meer. In 1566 namelijk, het jaar van de hagepreek en den beeldenstorm, gaf de Gereformeerde predikant Petrus Dathenus, die zijn leven als monnik begonnen en als dokter geëindigd heeft, een voor de kruisgemeenten zeer belangrijk boek uit. Het bevatte eene vertaling van de psalmen uit het Fransch, eene nieuwe overzetting van den Heidelbergschen Catechismus uit het Hoogduitsch, eene verzameling van drie formulieren (bij den doop, liet avondmaal en de huwelijksinzegening) en eene collectie gebeden, in één woord, het bevatte de kern van al datgene, wat nog ten huidigen dage achter de kerkboeken der Nederlandsche Hervormden gevonden wordt. Die kern werd dadelijk door de Hervormden zelven in hunne godsdienstoefeningen opgenomen, en later hebben verschillende synodes haar voor kerkelijk gebruik voorgeschreven.</p>
<p>Gelijk bekend is, werd Dathenus' psalmberijming eerst in 1773 door eene betere vervangen. Reeds lang had men de gebreken van dit overhaast vervaardigd werk ingezien en de wenschelijk-<pb n="210"/>heid eener nieuwe meer dichterlijke vertaling uitgesproken. Vooral hadden de tegenstanders der oude berijming het gemunt op dat ongelukkige vers van psalm 60, waar te lezen stond</p>
<lg type="poem">
<l>Edom acht ik met zijn volk koen</l>
<l>Niet beter dan mijn ouden schoen;</l></lg>
<p>alsmede op dat niet minder ongelukkige van psalm 78, waar God werd vergeleken met een dronken man, die zeer luid tiert en zich zonderling aanstelt.</p>
<p>Licht zal iemand meenen, dat zulke al te dwaze verzen geen kwaad konden aanbrengen, wijl toch geen enkele predikant ze in de kerk aan de gemeente zou te zingen geven. Doch nog vóór honderd jaren bestond bij de Gereformeerden hier te lande de gewoonte, de psalmen als voorzang bij de godsdienstoefeningen achter elkander weg te zingen. Was de psalm van kleineren omvang, dan zong men hem geheel. Omvatte hij te veel verzen, dan zong men slechts tot aan eene pauze en zette hem bij de volgende godsdienstoefening verder voort. Telde hij verschillende pauzen, dan zong men ze één voor één op de rij af. Zoo ging men den geheelen psalmbundel door, totdat men, aan het einde gekomen, weer van voren aan begon. Van daar, dat het 't onvermijdelijk noodlot van dien ‘ouden schoen’ en dien ‘dronkigen mensch’ was, op hunnen tijd aan de beurt te komen. Eens geschiedde dat ook in de Groote kerk te 's Gravenhage, terwijl Prins Willem V aanwezig was. Wat deed hij? Toen het vers van den dronken man kwam, sloot hij het psalmboek toe en lei het verontwaardigd weg. Later zei hij: ‘Van overlang heb ik de noodzakelijkheid [eener nieuwe vertaling van de psalmen] <hi rend="spat">gezien</hi>; [toen] heb ik ze <hi rend="spat">gevoeld</hi>.’</p>
<p>De lezer vergeve deze kleine uitweiding over de oude psalmberijming, en in 't geheel het gansche vluchtige overzicht van de kerkelijke inrichting der Nederlandsche Hervormden vóór drie eeuwen. Wij herhalen 't, strikt noodig voor ons onderwerp is het eigenlijk niet, maar tot nadere kennismaking met het kerkgenootschap, dat tot onze bevrijding het meest heeft toegebracht, is het niet geheel overbodig. Thans keeren wij tot ons ware onderwerp terug.</p>
<pb n="211"/>
<p>Reeds hebben wij van de kerkeraden der Nederlandsche Hervormden gesproken. In den regel werden zij destijds <hi rend="spat">consistoriën</hi> genoemd, naar het Fransche woord <hi rend="spat">consistoire</hi>, 't geen niet te verwonderen is, als men bedenkt dat het Calvinisme over Frankrijk naar de Waalsche, en over de Waalsche naar de Vlaamsche provinciën is gekomen. In de meeste gemeenten zegt men nog altijd consistoriekamer voor kerkeraadskamer.</p>
<p>De kerkeraden of consistoriën nu hadden in den aanvang eene louter kerkelijke beteekenis. Zij zorgden voor het preeken en voor de bedeeling der armen, voor de bediening van doop en avondmaal en voor de inzegening der huwelijken. De predikanten bezochten de verschillende omliggende gemeenten; de ouderlingen gingen eenmaal 's maands bij hunne gemeenteleden rond, en brachten in het consistorie aan, wat ze niet goed hadden bevonden. Men deed de ontrouwen in den kerkelijken ban en nam ze na gebleken berouw weer in de gemeente op; in één woord, men bemoeide zich alleen met de zaken, die tot het eigen en eigenaardig gebied eener godsdienstige vereeniging behooren.</p>
<p>Doch in het jaar 1565 werd dit anders. Toen namen de kerkeraden behalve hunne godsdienstige werkzaamheid ook nog eene zeer bepaalde staatkundige beteekenis aan, en 't is dáárop dat we onze aandacht te vestigen hebben. Hier begint de werking van het kerkelijk bestanddeel in onzen opstand tegen Spanje.</p>
<p>&nbsp;</p>
<p>Gelijk aan ieder bekend is, maakten in den aanvang van 1566 de voornaamste edelen des lands een door hen onderteekend schriftelijk verbond, waarbij zij elkander onder plechtigen eede beloofden, de invoering der inquisitie, hetzij heimelijk of openbaar, onder wat deksel, kleur of naam het mocht wezen, met al hun macht te zullen bestrijden. Zoodra van dit verbond iets was uitgelekt, verspreidde zich het gerucht, dat de adel was opgestaan. De landvoogdes te Brussel zat in groote ongerustheid, en hare vrees nam nog toe, toen op den 5<hi rend="sup">den</hi> April, des namiddags tusschen twaalf en één ure, bijna vierhonderd edelen, ofschoon ongewapend, in rijen van vijf afgedeeld, met Lodewijk van Nassau en Hendrik van Brederode als de twee voornaamsten achteraan, in de kamer van den Raad van State tot haar kwamen, hoffelijk voor haar bogen, en daarop Hendrik van
<pb n="212"/>Brederode lieten voortreden, die met beleefde maar kordate toespraak uit aller naam een verzoekschrift overhandigde, waarin zij de landvoogdes eerbiedig verzochten om opschorting van de inquisitie en de uitvoering der plakaten, tottertijd toe dat de koning hierin anders zou hebben geordonneerd.</p>
<p>Dat deze demonstratie aanleiding tot den geuzennaam heeft gegeven, weet ieder. Maar het bondgenootschap zelf, hoe was dat in de wereld gekomen? Hadden de edelen het zoo geheel op zichzelven uitgedacht en uitgevoerd?</p>
<p>Dat er reeds eenige maanden te voren tusschen sommige der edelen en de Hervormde kerk eene niet geringe verstandhouding bestond, is zeker. Wie toch zonden reeds in 1565 een der eerste en ijverigste leden van het latere verbond voor hunne rekening naar Zwitserland en Duitschland? Calvinistische kooplieden te Antwerpen. Wie opende in November van dat jaar, toen verscheidene edelen ten huize van den graaf van Kuilenburg te Brussel bijeen waren, hunne vergadering met een gebed? De Calvinistische predikant Franciscus Junius. Bij wien kwam Lodewijk van Nassau, op het laatst van datzelfde jaar voor slechts weinige dagen uit Duitschland teruggekeerd, in diep geheim beraadslagen? Bij de predikanten te Antwerpen. Wie teekenden de volmacht van een anderen edele, waarmee hij ‘tot nut van Gods kerke’ den 27<hi rend="sup">sten</hi> December naar datzelfde Duitschland werd afgevaardigd? Drie predikanten uit aller naam. En naar wien werd Marnix van St. Aldegonde, nadat door de edelen tot de aanbieding van het verzoekschrift besloten was, afgezonden, om hiervan mededeeling te doen? Naar het consistorie te Antwerpen, het centraal-consistorie, of gelijk men toen zeide het ‘groote consistorie’ voor 't gansche land, waar de gedeputeerden der verschillende Hervormde gemeenten samen kwamen, waar door alle overige kerkeraden ijverige briefwisseling mee werd gehouden, het vereenigingspunt, het hart der Nederlandsche kerk. Dit een en ander duidt genoegzaam aan, dat de edelen niets hebben gedaan zonder medeweten en medewerking der kerkeraden; met andere woorden, dat er in de schijnbaar alleen staatkundige zaak ook een kerkelijke factor verborgen was.</p>
<p>Misschien acht iemand hiermede onbestaanbaar, dat er, gelijk bekend is, verscheidene Roomsche edelen tot het verbond behoorden. Doch dit moet òf een politieke maatregel der Protestantsche edelen geweest zijn, om voor de buitenwereld bedekt
<pb n="213"/>te houden wat er eigenlijk achter de gansche zaak stak; óf eene staatkundige handelwijze der Roomsche edelen, om tot bekoming der vrijheid geen bondgenoot te versmaden, al droeg hij ook den naam van kerkeraad der Hervormden. Doch hoe dit zij, en of de Roomsche leden des verbonds hebben geweten of niet geweten, in welke nauwe betrekking het verbond zelf tot de consistoriën stond, één ding is zeker, dat het opnemen van Roomschen in het bondgenootschap, eene fout van de Protestantsche deelnemers geweest is. De zaak werd er door verward. 't Gaf een hinken op twee gedachten. 't Vermeerderde wel het getal maar verminderde de kracht. Het bondgenootschap werd er dadelijk door van karakter veranderd; zijne hoogere eenheid was verbroken; 't werd dan ook opgelost zonder iets te hebben tot stand gebracht. Ongetwijfeld zou het zich veel machtiger hebben getoond, als het een zuivere Protestanten-bond ware geweest en gebleven.</p>
<p>&nbsp;</p>
<p>Men weet niet recht waar en wanneer, maar berekent dat het in de laatste maanden van 1565 of de eerste van '66 moet geweest zijn, dat de Zuid-Nederlandsche kooplieden, in navolging van de edelen des lands, iets dergelijks deden als deze hadden gedaan, namelijk dat zij eene overeenkomst sloten tegen de inquisitie. Deze overeenkomst, eerst in 1856 in druk uitgegeven, is een allermerkwaardigst stuk. De onderteekenaars verklaren daarin, dat zij, gedreven door de begeerte om hunne goederen en personen te behouden, op het voorbeeld der edelen met elkander hebben beraadslaagd ter zake van hun geweten, en dat zij na rijp beraad besloten hebben, met elkander een verbond aan te gaan, ten einde voortaan, zooveel hun door alle wettige middelen zal mogelijk wezen, gewaarborgd te zijn tegen velerlei, dat over hen en de hunnen zou kunnen komen. Dat zij daarom beloven en bij plechtigen en onverbrekelijken eede aan God zweren, de hand aan elkander te zullen houden, en niet te zullen dulden dat hun eenige moeite of overlast, welke ook, worde aangedaan ter zake van den godsdienst hunner harten; nemende zij God tot getuige van hunne oprechtheid, Hem biddende dat Hij hun verleene raad, kracht en beleid, om dit verbond niet slechts in schrift en woorden te handhaven, maar er ook hunne lichamen en goederen voor ten offer te brengen.</p>
<p>Niet waar? dat is kloeke mannentaal. En tevens, dat is een
<pb n="214"/>opmerkelijk verschijnsel. In onze jeugd hebben we slechts van een verbond der edelen gehoord. Hier hebben we een tweede verbond, een verbond der kooplieden, voor ons. En waarmee staat ook dit weer in verband?</p>
<p>Dat deze kooplieden meerendeels Calvinisten waren, is wel zeker. Hunne daad zelve duidt het aan. Tot zulke doortastende maatregelen tegen de overheid, wanneer deze de vrijheid van 't geweten dorst aanranden, waren destijds alleen de Calvinisten in staat. - En deze Calvinistische kooplieden waren ongetwijfeld voor een deel leden van de kerkeraden hunner woonplaatsen. Al kunnen wij het bij gebrek aan oorspronkelijke bescheiden niet met den vinger aanwijzen, wij voelen toch, dat hun verbond moet hebben saamgehangen met den geest en de beraadslagingen in de consistoriën.</p>
<p>&nbsp;</p>
<p>Wanneer we nu nog eenmaal den aard, den oorsprong en het doel van de beide verbonden nagaan, dan zien wij, dat beider aard was godsdienstig, beider oorsprong Calvinistisch, en dat beider doel was de inquisitie en de uitvoering der plakaten te bestrijden. Dan zien wij tevens, dat beide in onmiskenbare betrekking, ja om zoo te zeggen in bloedverwantschap tot de kerkeraden der Gereformeerden moeten hebhen gestaan. En eindelijk, dat het verbond der kooplieden zijn beginsel zuiver heeft bewaard en godsdienstig gebleven is, terwijl dat der edelen, door de opneming van verschillende Roomsche leden, van zijn oorspronkelijk beginsel is afgeweken, en feitelijk eene louter staatkundige beteekenis heeft gekregen. Toen dan ook de woeste beeldenstorm uitbrak, en al wat fatsoenlijk was en edel dacht, deze brutale handelwijze ten hoogste afkeurde, toen werden de Roomsche edelen vervreemd van eene volkszaak, die zich zóó ruw en laag had geuit. Daar kwam de welgeslaagde politiek der landvoogdes bij, om sommigen aan het verbond te onttrekken en anderen door 't voorleggen van een nieuwen eed onschadelijk te maken. Om kort te gaan, binnen een jaar lag het gansche verbond der edelen uitéén. Toen degenen die er nog toe behoorden, zich in het begin van '67, in overleg met het consistorie van Antwerpen, nog eens bij request tot de landvoogdes wilden wenden, werd hun afgevaardigde Brederode niet eens bij haar toegelaten en kreeg hij schriftelijk ten antwoord, dat zij niet kon begrijpen wat dat voor edelen waren, die haar het request had-<pb n="215"/>den aangeboden. Welk een onderscheid tusschen 26 Februari '67 en 5 April '66! 5 April '66 de landvoogdes vol ontsteltenis en angst; 26 Februari '67 diezelfde landvoogdes op hoogen toon voorgevende, dat zij de requestranten niet eens kent. 't Is, omdat in 1566 het verbond eene macht in den staat scheen te zullen worden, en dat het in 1567 reeds zoo goed als verloopen was.</p>
<p>&nbsp;</p>
<p>Maar al was het verbond der edelen er inderdaad niet meer, de kooplieden en de kerkeraden der Gereformeerden waren er nog. De kerkeraden hadden nog geestkracht; de kooplieden hadden nog geld. Deze twee gaan thans te zamen spannen; en wat doen zij? Reeds in het najaar van 1566 wordt op eene vergadering van predikanten in Vlaanderen besloten, eene poging te doen om de volledige en voortdurende vrijheid van godsdienstoefening voor geld te koopen. Men zal er den koning voor aanbieden drie millioen gulden, d.i. volgens tegenwoordige geldswaarde eene veel grootere som. Alleen te Antwerpen, destijds de aanzienlijkste koopstad der wereld, werd voor twee millioen geteekend. Sommige kooplieden aldaar sloten daartoe aanzienlijke geldleeningen op de beurs; een ander bezwaarde zijne eigene bezittingen, om eene groote bijdrage te kunnen opbrengen. Nu werd het openbaar, dat men er iets voor over had. Nu was het niet te doen om de hoffelijke overhandiging van een verzoekschrift, maar om geldelijke opofferingen van geene geringe soort. Aan de predikanten in de steden werd opgedragen, de zaak zooveel mogelijk te bevorderen. Afgevaardigden van het Antwerpsche consistorie - want men ziet het, de consistoriën zaten er achter - reisden het land door, om bijdragen voor de drie millioen te ontvangen. Ook de kleinste gave was welkom. Zoo weten we van een eenvoudig burger te Meenen, die elf stuivers bijdroeg, en ze later eerlijk terug ontving, toen het bleek dat de koning in het aanbod niet wilde treden. En uit een hoogst merkwaardig processtuk van zekeren Rensen uit Harderwijk blijkt ons, dat men in deze stad vijfhonderd gulden had bijeengebracht en naar Antwerpen verzonden, die men later bij het mislukken van de poging terugvroeg.</p>
<p>Want de poging mislukte geheel, zooals zich trouwens naar onze meening niet anders liet verwachten. Er is voor ons zelfs iets naïefs in het gansche plan, iets echt koopmansachtigs in de gedachte, dat een koning van Spanje, al kon hij het geld zeer
<pb n="216"/>goed gebruiken; zich eene vrijheid, die hij reeds zoo lang en hardnekkig had geweigerd, voor dertig tonnen gouds zou laten afkoopen. En de landvoogdes, die het denkbeeld van twee godsdiensten in een zelfden staat zóó allerverschrikkelijkst vond, dat zij verklaarde zich liever in stukken te laten snijden dan daartoe mede te werken, - de landvoogdes schreef bij de toezending van het verzoekschrift aan den koning, dat zij het zond, niet om de adressanten in eene zoo schaamtelooze zaak te believen, maar opdat de koning de verachtelijkheden en onbeschaamdheden, die deze sectarissen zich durfden veroorloven, eens zien mocht.</p>
<p>&nbsp;</p>
<p>De zaak van de drie millioen was dan vervallen, doch de consistoriën schaften anderen raad. Ziehier wat zij deden.</p>
<p>Op den 1<hi rend="sup">sten</hi> December van hetzelfde jaar 1566 kwamen zij in hun centraalpunt Antwerpen bijeen. Daar stelden zij de vraag, ‘of in de Nederlanden een deel der edelen met een deel der onderdanen met kracht van wapenen mogen opstaan tegen hunne overheid, in geval deze de privilegiën verbreekt en openbaar onrecht en geweld doet?’</p>
<p>Deze vraag is nog minder, maar ziehier hun antwoord:</p>
<p>‘Waarop is beraadslaagd geworden en besloten, dat het geoorloofd is dit te doen, als men goede middelen weet te vinden om het te kunnen ten uitvoer brengen; welke middelen zijn, het hebben van een opperhoofd of opperhoofden, geld en troepen.’</p>
<p>En dan nog deze karakteristieke bepaling er bij:</p>
<p>‘Wat de opperhoofden betreft, [wordt besloten] dat de meest geschikte zou zijn de Prins van Oranje, mits hij beloofde de openbare uitoefening van den Gereformeerden godsdienst te zullen handhaven volgens de geloofsbelijdenis der Nederlandsche kerken.’</p>
<p>We hebben de voornaamste besluiten van deze hoogst merkwaardige vergadering der Gereformeerde kerkeraden te Antwerpen op 1 December 1566 uitvoerig meegedeeld, om te doen zien, dat dáár, bijna vijf en een half jaar vóór de inneming van den Briel, van kerkelijke zijde de grondslag is aangewezen, waarop alles wat bij en ná die inneming is geschied, verder werd voortgebouwd. Wat die vergadering der consistoriën in heilige overtuiging toen reeds als den eenig mogelijken maar ook als den ontwijfelbaar rechtvaardigen weg aanwees, daar wilde Prins Willem niets van hooren, en toch heeft de stroom der gebeur-<pb n="217"/>tenissen hem later gedwongen, geen anderen weg te bewandelen dan juist dien. Ongetwijfeld is het dwaas te vragen, wat er gebeurd zou zijn, indien iets dat niet geschied is geschied ware; maar men kan toch nauwelijks de vraag onderdrukken, of niet misschien het gansche bange tijdvak van Alva met al zijne weeën en al zijne tranen, met zijne achttien duizend door beulshanden gedooden en zijne honderd duizenden verdolgenen en verdrevenen, - of niet dat gansche tijdvak zou zijn voorkomen geworden, als Willem van Oranje, die toen nog altijd met de Lutherschen wilde meegaan, zich flink en kloek met de Calvinisten had verbonden; als Willem van Oranje, die toen nog altijd zijne eenige hulp van de Luthersche vorsten in Duitschland verwachtte, op de Gereformeerde bevolking van Nederland had gesteund; als Willem van Oranje, die toen nog altijd door staatkundige combinatiën het land wilde redden, zich had laten welgevallen, aan het hoofd van den Calvinistischen opstand te worden gesteld. Hij heeft dat niet gedaan. Is 't een fout van den fijnberekenenden Zwijger geweest? Wie zal zich vermeten, tot een staatsman van zijne bekwaamheid te zeggen: gij hebt gedwaald?....Maar dit toch mogen wij tot lof van de consistoriën verklaren: zij hebben meer dan vijf jaren te voren gezien, welken weg de zaak eenmaal uit
moest.</p>
<p>&nbsp;</p>
<p>Niet Prins Willem van Oranje maar Heer Hendrik van Brederode werd nu door de kerkeraden aan het hoofd van den opstand geplaatst. Hierdoor, veel meer dan vroeger door zijne overhandiging van het verzoekschrift der edelen aan de landvoogdes, werd hij thans een persoon van historisch belang. We zullen dus vóór alles trachten, hem als voor onze oogen te plaatsen. Hij was destijds een man van vijf en dertig jaar, lang van gestalte, welgemaakt van lijf en leden, met rosachtig gelaat en blond gekruld haar, wellevend en vrijgevig, goed van verstand maar zeer haastig van hoofd, kloek te wapen maar wat halsstarrig in zijn voornemen. ‘Zijne grootmoedigheid kon tot zelfopoffering stijgen; zijne stoutmoedigheid tot roekeloosheid overslaan.’ Zelf een innig vriend van den Prins, was hij niet, gelijk deze, bevreesd een Calvinist te zijn en openlijk de Calvinisten te steunen. Voorts was er onder de edelen wel niemand, zóó populair als hij. Had hij bij zijn grooten persoonlijken moed ook de staatkundige wijsheid en de veldheerstalenten van Willem van
<pb n="218"/>Oranje bezeten, wie weet hoe ver hij de goede zaak zou hebben gebracht! Doch loopen wij ons onderwerp niet vooruit!</p>
<p>De geschreven volmachten der Hervormde kerken werden thans te Antwerpen aan Brederode overhandigd. Hij van zijne zijde verbond zich, haar te beschermen en hare vrijheid te zullen handhaven met behulp der gelden, die de gemeenten te dien einde bij onderlingen omslag zouden opbrengen. Men gaf hem den titel van ‘oppersten veldheer’, en voegde hem een raad van zes edelen voor het beleid der zaken, en zes kooplieden voor het beheer der geldmiddelen toe. Brederode zelf koos den beroemden Marnix van St. Aldegonde tot thesaurier-generaal. Van de drie millioen, waarvoor met een ander doel was ingeteekend en gestort, maar die slechts gedeeltelijk door de inschrijvers waren teruggevraagd, werd reeds dadelijk vijf ton beschikbaar gesteld. Voor dit geld wierf men huurtroepen aan, en deze legden den eed af ‘in naam des konings’ en van den Heer van Brederode ‘als oppersten veldheer’, ‘ter bescherming van het woord Gods.’</p>
<p>Waarschijnlijk is er voor menigeen iets vreemds in die woorden ‘in naam des konings.’ Was niet veeleer de gansche zaak tegen den koning gericht? Was het niet een beëedigen van troepen in naam des konings tegen den koning?</p>
<p>Onze vaderen dachten destijds over dit punt geheel anders, dan wij thans zouden doen. Zij wilden zich volstrekt niet van hun wettigen vorst ontslaan. Eerst in 1581 hebben zij hem afgezworen. In 1566 en '67 en nog jaren daarna bleven zij hem getrouw. Op alle geuzenpenningen stond als randschrift: ‘En tout fidelles au Roy iusques a porter la besace,’ den koning getrouw tot den bedelzak. De geuzen te 's Hertogenbosch droegen als inschrift in hunne vaandels het woord: ‘Que Cesaris Cesari, que Dei Deo,’ den keizer wat des keizers, en Gode wat Godes is. De eed, dien Prins Willem in 1570 van de te veroveren steden wenschte, begon aldus: ‘Ik zweer hou en trouw aan den koning.’ En, gelijk aan ieder bekend is, werd in het Wilhelmus-lied de Prins zelf sprekende ingevoerd, zeggende: ‘Den koning van Hispanjen heb ik altijd geëerd.’ Waarschijnlijk liep er onder dit alles wel eenig onbewust zelfbedrog; doch men had niets tegen den koning als koning, alleen tegen zekere daden en maatregelen van den koning. Wat hij tegen de vrijheid des gewetens verrichtte, dát bestreed men. Waar hij handelde in
<pb n="219"/>strijd met de door hem bezworen privilegiën, dáár trachtte men 't hem te beletten en zichzelven te beschermen. Doch ongetwijfeld is het zeer moeilijk, deze twee begrippen in eene gewapende practijk altijd zuiver uit elkander te houden.</p>
<p>&nbsp;</p>
<p>Of Brederode al aan het hoofd van de troepen geplaatst was, kon niet baten, als hij geen plan had en dat plan niet gelukkig volvoerde. Wat was dus zijn plan, en hoe werd het volbracht?</p>
<p>Even als het bijna vier jaren later de taktiek van Prins Willem geweest is, eenige steden des lands als vaste punten in zijne macht te krijgen, en te trachten van dáár uit zijne verdere operatiën te doen, evenzoo wenschte Brederode in den aanvang van 1567 zich in enkele plaatsen te vestigen, om, indien dit gelukte, zich van daar verder uit te breiden. Zijne eigene heerlijkheid Vianen, die hij bijzonder had versterkt, was reeds een zoodanig punt. Als hij er Utrecht en Amsterdam, en vooral als hij er Antwerpen bij kon verwerven, welk een steun zou dat zijn! Daarenboven liep er een algemeen gerucht, dat er Spaansche schepen met krijgsvolk in aantocht waren, die op Walcheren aan land zouden komen. Dit eiland moest men dus met zijne steden Middelburg, Vlissingen en Veere in handen zien te krijgen. Ziedaar in breede omtrekken waar men over dacht.</p>
<p>Wat echter Antwerpen betreft, daar kunnen we niet al te zeker van spreken. Behoorde het er bij (iets, waar zeer veel voor schijnt te pleiten), dan is Prins Willem van Oranje, die daar bevel voerde om de stad in rust te houden, in de zaak betrokken geweest, terwijl hij later in een gedrukt stuk verklaard heeft, er geheel onschuldig aan te wezen. Hoe dit zij, Antwerpen bleef er buiten. Ook Utrecht kwam niet in aanmerking, wijl de graaf van Megen Brederode aldaar voorkwam. Zoo bleven dan over: de inval in Walcheren en de aanslag op Amsterdam.</p>
<p>&nbsp;</p>
<p>Over den inval in Walcheren zullen we kort zijn. Deze onderneming had plaats onder Jan van Marnix, broeder van Filips van Marnix. Aan dezen jongen en moedigen edelman werden drie schepen met aangeworven troepen gegeven, die echter door overhaasting slecht van 't noodige waren voorzien. Men vertrouwde namelijk op de hulp, die men in Middelburg dacht te vinden, waar men met burgers verstandhouding had aangeknoopt; doch door allerlei omstandigheden mislukte de inval geheel en werd
<pb n="220"/>Walcheren, in plaats van met de troepen der kerkeraden, met die van de landvoogdes bezet.</p>
<p>Jan van Marnix moest dus met zijne schepen en krijgsbenden terug. Hij voer de Schelde weer op tot aan Austruweel, een dorp op ongeveer een uur afstands van Antwerpen gelegen. Daar sloeg hij zich neder, versterkte zich met vele manschappen, maar had vreeselijk te strijden met de tuchteloosheid en plunderzucht zijner troepen. Nadat hij eenige dagen in de streken bij de Schelde had rondgezworven, sloeg hij zich opnieuw bij Austruweel neder. De landvoogdes, die begreep zijne plannen te moeten voorkomen, zond thans de noodige krijgsmacht tegen hem af. Jan van Marnix en de zijnen waren hierop zóó weinig verdacht, dat zij, den vijand in den vroegen morgen ziende aankomen, een groot gejuich aanhieven, meenende dat het de hulptroepen waren, die zij tot hunne eigene versterking uit Duitschland verwachtten. Daarenboven hield de vijand zijne vaandels verborgen, om zijne bedoeling zoo lang mogelijk te bedekken. Eensklaps, daar laat hij de vaandels wapperen en steekt zijne veldteekens omhoog. Algemeene ontsteltenis onder Jan van Marnix' troepen. Zij grijpen in allerijl naar de wapenen, maar zijn tegen den plotselingen aanval niet bestand. Er ontstaat een vreeselijk bloedbad. Verreweg de meesten worden gedood. Sommigen vluchten in schuren, maar worden met de schuren verbrand. Anderen verbergen zich in de moerassen, maar komen daar jammerlijk om of worden gevangen genomen. En Jan van Marnix? Eerst strijdt hij. Daarna ziende dat verdere tegenstand niet kan baten, biedt hij een losprijs van twee duizend kronen aan. Doch men begeert niet zijn geld; men vraagt alleen naar zijn leven, en doodt hem en houwt zijn lichaam in honderd stukken vanéén. Dit alles geschiedde op den 13<hi rend="sup">den</hi> Maart 1567 in zoodanige nabijheid van Antwerpen, dat de menigte, die bij duizenden op de muren der stad geschaard stond, de slachting der menschen en het verbranden der schuren van verre kon aanschouwen. Der Calvinisten woede was vreeswekkend groot. Dat waren
<hi rend="spat">hunne</hi> huurbenden, voor een deel hunne vrienden en bloedverwanten en geloofsgenooten, die daar zonder eenige kans op ontzet werden neergehouwen. Hun te hulp snellen konden zij niet. Prins Willem van Oranje, die door de landvoogdes was aangesteld om de stad in rust en bedwang te houden, hield de poorten gesloten. Weldra brak er dan ook een hevig oproer
<pb n="221"/>uit, waarbij een man uit het volk den Prins zelven dreigde te doorschieten, hem toeduwende: ‘gij eerlooze en schelmsche verrader.’ En inmiddels zat in hare woning te Antwerpen de jeugdige weduwe van Jan van Marnix in de hevigste spanning over het lot van haren man, het ergste vreezende en toch bij wijlen nog hopend, wijl zij niet gelooven kon waarlijk reeds weduwe te zijn.</p>
<p>Dat was dan de treurige afloop van de ééne der twee ondernemingen, die gelijktijdig op het getouw waren gezet. We hebben thans over de andere te spreken, den aanslag van Brederode zelven op Amsterdam.</p>
<p>&nbsp;</p>
<p>In den nacht van 26 op 27 Februari 1567 vertrok Brederode met een paar edellieden uit zijne heerlijkheid Vianen en kwam over Breukelen des morgens vroeg te Ouderkerk aan. Daar steeg hij af, en wandelde langs den Amstel tot aan eene herberg op een half uur afstands van Amsterdam. Hier ontbood hij zekeren Clement Volkertszoon Coornhert, broeder van onzen beroemden schrijver Coornhert, ten einde met hem te overleggen, hoe hij 't best in de stad zou kunnen geraken. Aan de poorten toch werd scherpe wacht gehouden en niemand ingelaten, tenzij hij zijn naam en woonplaats opgaf; en door de boomen der stad mocht geen vreemdeling binnenkomen. Behalve Clement Coornhert kwam ook nog bij hem een Amsterdamsch herbergier, die, na met Brederode een geheim gesprek te hebben gehouden, alleen naar de stad terugkeerde. Omstreeks vier uren des namiddags stapte Coornhert met Brederode en de twee edellieden in eene schuit. Zij voeren naar Amsterdam, roeiden, zonder zich aan het roepen van de wacht te storen, snel door den Amstelboom heen, en traden weldra in de stad aan wal. Hier stond de reeds genoemde herbergier hen te wachten, en deze nam Brederode met zich naar zijn huis.</p>
<p>Doch zóó geheim was 't niet geschied, of er lekte iets van uit, en nog dienzelfden avond kwamen eenige leden van het stedelijk bestuur, om Brederode te vragen, welke de reden zijner komst was. Deze gaf voor, uit Vianen te zijn geweken, wijl de stad werd belegerd, en voegde er bij, dat hij door den vijand was heengekomen. De regeering, hiermee niet voldaan, zond onverwijld een bode naar den Haag, waar toen Prins Willem was, met de vraag, wat zij met den onverwachten gast moest doen.
<pb n="222"/>Prins Willem, als stadhouder van Holland, antwoordde dat hij er de landvoogdes te Brussel van had kennis gegeven, dat hij hun nader zou berichten wat deze geliefde te antwoorden, maar dat de regeering van Amsterdam den Heer van Brederode inmiddels met alle heuschheid behandelen, en toezien moest dat er geen krijgsvolk in de stad kwam.</p>
<p>Doch Brederode bleef niet alleen. Zeer spoedig verscheen zijne echtgenoot, eene vrouw, even edel van hart als hoog van geboorte. Ze kwam, als eene landvrouw verkleed, binnen de poort. En weldra kwamen er verschillende edellieden, sommigen als kooplieden, anderen als schippers, nog anderen als boeren vermomd.</p>
<p>Eenige dagen later kreeg men een afgevaardigde van de landvoogdes met een brief, waarin werd voorgeschreven, den Heer van Brederode zoo mogelijk met goede woorden, en anders met krachtige daden te verwijderen.</p>
<p>Na lang en rijp beraad - want men was bevreesd voor een oploop - gingen verscheidene regeeringsleden tot hem, om hem te verzoeken, te raden, te bidden, dat hij de stad verlaten zou. Doch wat zij spraken en wat zij deden, hij bleef weigeren. Zijn laatste woord was, dat hij zou doen wat hem goeddacht.</p>
<p>Het stedelijk bestuur wist niet meer wat te doen. Het kon wel scherpe maatregelen nemen, maar dan waren de gevolgen niet te overzien. Brederode toch was bij het volk zeer geliefd, en - er waren vele geuzen in de stad, wier woede niet moest worden gaande gemaakt. Zoo besloot men dan, nog eens aan de landvoogdes te schrijven, en voorloopig de zaak te laten gelijk zij was.</p>
<p>De menigte inmiddels, bevreesd dat den geliefden volksman eenig leed zou geschieden, bewaakte des nachts met ongeveer honderd man de herberg waar hij logeerde, en des daags was er een geweldige toevloed van menschen voor het huis. Dikwijls hoorde men zelfs den kreet: ‘Vive le Gueux!’</p>
<p>Hoe langer Brederode bleef, hoe meer de volksbeweging toenam. Ja, de burgers begonnen te eischen, dat men, om de stad tegen ongerief te beschermen en de rust te bewaren, twee kapiteinen en twee luitenants, door hen aan te wijzen, zou stellen aan 't hoofd van eenige honderd man, door dezen te kiezen, en dat, wijl er in geheel Amsterdam niemand zóó in den krijgshandel ervaren was als Brederode, men hem met den titel van oversten kapitein aan 't hoofd der krijgsknechten stellen zou.</p>
<pb n="223"/>
<p>De stedelijke regeering kwam hierdoor nog veel meer in het nauw. Thans vooral was er aan geene harde maatregelen meer te denken. Men trachtte te bemiddelen; men beraadslaagde; maar inmiddels werd de onrust zóó groot, dat de regeering begreep, in plaats van Brederode te gebieden heen te gaan, hem juist te moeten verzoeken nog eenige dagen te blijven, totdat de gemachtigden, die naar den Prins zouden gaan, zouden zijn teruggekomen. Wat de regeering betrof, mocht hij dan tot zoo lang den titel voeren van oversten kapitein.</p>
<p>Brederode nam dit voorstel aan, en beloofde van zijne zijde niets te zullen doen, strijdig met hetgeen de Prins zou goedvinden. De menigte, hierdoor tevreden gesteld, ging rustig uiteen.</p>
<p>Ronde twee maanden handhaafde Brederode zich te Amsterdam. Den 27<hi rend="sup">sten</hi> Februari was hij gekomen; zondag den 27<hi rend="sup">sten</hi> April, des avonds te elf uren, vertrok hij.</p>
<p>Doch zie, in dienzelfden nacht, tusschen twee en drie uren, hoorde men plotseling buiten de Regulierspoort het geluid van verscheidene trommen en trompetten, als ware er een gansch leger voor de stad. Onmiddellijk werd er van binnen alarm geslagen; de torenwachters bliezen; de schutterijen kwamen op de been, en alles stroomde naar de zijde van het vermeend gevaar. Doch 't was slechts een list geweest, om de burgers naar dezen kant der stad te lokken. De eigenlijke aanval van Brederode's troepen - want de aanslag ging van niemand anders uit dan van hem - moest plaats hebben aan de Haarlemmerpoort, aan het tegenovergestelde einde gelegen. Doch alles werd verijdeld, doordien Brederode's krijgsvolk niet des nachts, maar eerst des morgens tusschen acht en negen uren aldaar aankwam. Waren de troepen op haren tijd aan de Haarlemmerpoort geweest, terwijl de schutterij en burgerij door het loos alarm naar de Regulierspoort waren gelokt, - zij zouden, vooral door den bijval der geuzen in de stad zelve, eene niet al te moeilijke overwinning hebben behaald.</p>
<p>Brederode vertrok thans naar buitenslands en stierf nog binnen het jaar. Kinderen liet hij niet na. Zijne goederen werden na zijnen dood door Alva verbeurd verklaard. Zijne weduwe hertrouwde met den bekenden en ook door ons reeds genoemden Frederik III, keurvorst van de Paltz, die den Heidelbergschen Catechismus heeft doen vervaardigen.</p>
<p>Zoo was dan ook de andere der twee pogingen mislukt, die
<pb n="224"/>men van wege de kerkeraden en voor het door hen verzamelde geld had ondernomen. Wat had men nu verder te hopen, wat te wachten?</p>
<p>&nbsp;</p>
<p>Nauwelijks waren de troepen der consistoriën onder Jan van Marnix bij Austruweel verslagen, of aan alle kanten, vooral in Vlaanderen, Braband, Artois en Henegouwen, werden de Gereformeerden meer en meer vervolgd, hunne bijeenkomsten belet, hunne predikatiën met geweld van ruiters en voetknechten verstoord. Men schoot er met kogels op in, nam hen gevangen, onthoofde ze of hing ze op. Daar was geen genade. Thans voor 't eerst kwam er vreeze, te meer wijl met iederen dag het gerucht toenam, dat Alva in aantocht was, Alva, de stalen hertog, met een groot leger van Spanjaarden en Italianen. Reeds begonnen de Hervormden bij menigten uit Vlaanderen te vluchten, en ook elders maakten zich duizenden gereed om het land te verlaten.</p>
<p>En in diezelfde dagen komen de afgevaardigden der Gereformeerde kerkeraden en het meerendeel der predikanten van Holland te Amsterdam bijéén, en beraadslagen samen wat hun in deze omstandigheden te doen staat, of ze de predikatiën zullen staken of daarmee volharden. En wat besluiten zij? Dit, dat men uit vrees voor de menschen de predikatiën niet staken mag, maar er mede moet voort gaan.</p>
<p>Te Antwerpen daarentegen worden de afgevaardigden zoowel van de Gereformeerden als van de Lutherschen op het stadhuis ontboden. Dáár houdt de stedelijke regeering hun voor, dat het, indien de stad niet te gronde zal gaan, noodig is, de predikatiën en godsdienstoefeningen te doen ophouden, totdat de koning anders zal hebben besloten; noodig ook, dat de predikanten vertrekken, zij 't met vrijgeleide en paspoort. Maar niet zoo spoedig zijn deze laatsten daartoe gereed. Men tracht hun te betoogen, ja hen te overtuigen, dat door hun blijven de stad in de uiterste benauwdheid zal komen; men vleit en beveelt, men is vriendelijk en dreigt. Eindelijk geven zij toe. Als 't dan noodig is, om anderen voor den ondergang te bewaren, zoo zullen zij heengaan.</p>
<p>En inderdaad, zij gingen heen. Hier gebood de braafheid, geen verderen tegenstand te bieden. De groote stroom, dien ze zoo lang hadden tegengehouden, was thans niet meer te keeren. Ook Prins Willem vertrok, tot groote ontsteltenis en ontmoediging van velen, den volgenden dag uit Antwerpen naar Breda, en
<pb n="225"/>van daar naar Duitschland. Weinige weken later werd van wege de landvoogdes een plakaat afgekondigd, dat alle vorige in scherpte verre overtrof.</p>
<p>Toen was er aan het vluchten geen einde. Duizenden verlieten stad en land. Te Amsterdam was het aantal zóó groot, dat er dikwijls geen schepen genoeg waren, om hen, meest naar Oost-Friesland, over te voeren. Men berekent, dat wel twee duizend edelen en honderd duizend huisgezinnen zich met hunne goederen naar elders hebben begeven. Zóó aanzienlijk was de ontvolking, vooral ook met het oog op de nadering van Alva, dat de landvoogdes een nieuw plakaat deed uitgaan, waarin zij verbood, 't zij alleen of met huisgezin, heimelijk of in het openbaar te vertrekken, of ook meubelen en huisraad, koopwaren en goederen naar buiten te voeren, met het plan om zich uit het land te verwijderen; alles op straffe van schuldig of althans verdacht te worden gehouden aan de voorgevallen beroerten, en daarvoor, onder verbeurdverklaring der ingepakte goederen, te worden aangehouden en gerechtelijk vervolgd.</p>
<p>'t Zou ons te ver voeren, maar 't is opmerkelijk na te gaan, hoe standvastig en trouw de hoofdleiders der Gereformeerden tot het laatst toe op hun post zijn gebleven. Toen hunne stem zich niet meer kon doen hooren, gaven zij geschriften in druk, opdat allen mochten weten, wie zij waren en wat zij wilden. ‘Wij hebben’ - zoo spreken zij in één daarvan - ‘nooit anders gezocht dan het rijk des konings te bevorderen onder het rijk van God, den oppersten Koning, en dat naar uitwijzen van ons geweten. Aan den geduldigen en lijdzamen dood en de gewillige ballingschap van zooveel duizend menschen, heeft men genoeg kunnen bespeuren dat wij geen oproerlingen zijn. Maar men heeft ons onverhoord veroordeeld; oproerigen en vreedzamen zijn gelijkelijk gestraft. Ten onrechte heeft men ons voor ketters gehouden; men had ons met de Schrift moeten bewijzen, ketters te zijn; de Schrift alleen is genoeg, om alle ketterij te overwinnen.’ En zoo gaat het voort. 't Is soms bij het lezen, of men een stuk uit Tertullianus of een anderen apologeet uit de eerste eeuwen der Christelijke kerk voor zich heeft.</p>
<p>Waarlijk, met zulke mannen zou iets te doen zijn geweest, en 't kan ons aan het hart gaan, dat Prins Willem hen, met al hunne lastige hoedanigheden, niet beter heeft weten te waarderen. Maar zij waren vóór alle dingen mannen van eene gods-<pb n="226"/>dienstige overtuiging; Prins Willem was vóór alle dingen een staatsman, die, hoe 't ook ging, niet wilde schijnen een opstandeling te zijn geweest of een opstand te hebben begunstigd. Klaarblijkelijk zat hij te wachten, totdat de zaak, buiten hem om door anderen, of liever nog door den drang der omstandigheden als van zelve zou komen. Die Calvinistische leeraars, die leden der consistoriën, dat groote consistorie te Antwerpen, ze waren hem veel te haastig. Toen de vereenigde kerkeraden der Hervormden in 1567 tonnen gouds beschikbaar stelden om een leger aan te werven, en duizenden Calvinisten, in de verschillende steden verspreid, als hefboom van den opstand aanwezen, achtte hij den tijd nog niet daar. Maar zou 't zoo onmogelijk zijn geweest, met de aangeboden hulpmiddelen reeds in dat jaar het land te bevrijden?</p>
<p>Men zegge niet: welk een armzaligen indruk geeft die voor genomen inval in Walcheren en vooral die wonderlijke aanslag op Amsterdam! Noch Jan van Marnix noch Hendrik van Brederode was berekend voor zijne taak. Stel eens, dat Prins Willem zich de benoeming tot oppersten veldheer over de troepen der kerkeraden had laten welgevallen, wat zou alles terstond heel anders zijn geweest. Prins Willem alleen toch had meer veldheerstalenten dan bijna al de edelen te zamen. Tegen Alva, den grootsten veldheer van dien tijd, was hij niet opgewassen, dat is waar; maar Alva was toen nog niet in 't land; en al had koning Filips hem onmiddellijk met een leger gezonden, vóór zijne komst had schier alles reeds kunnen beslist zijn.</p>
<p>Heeft Prins Willem niet willen beginnen met tegen den koning op te staan, hij heeft er nochtans mee moeten eindigen, al gaf hij er, op soortgelijke wijze als we straks zagen dat al de geuzen zeer naïef deden, de verklaring aan, dat hij niet opstond tegen den koning, maar de steden veroverde voor den koning op den hertog van Alva. En wederom: heeft Prins Willem niet willen beginnen met zich aan de Gereformeerde gemeente aan te sluiten, hij heeft er toch mee moeten eindigen. Toen alle banden tusschen hem en den koning verbroken waren, verklaarde hij zich voor de Hervormde kerk, naar de leer van Calvijn. Toen de staatkunde jegens de Duitsche vorsten, die hem zoo innig gaarne Luthersch hadden gezien, hem niet meer <hi rend="spat">ver</hi>bood, en de staatkunde jegens de Nederlanders, wier kracht in het Calvinisme zat, hem uitsluitend <hi rend="spat">ge</hi>hood, niet anders dan Gerefor-<pb n="227"/>meerd te worden, toen werd hij het, en van toen af schijnt hij het zelfs met hart en ziel te zijn geweest. Althans in zijne in 1581 uitgegeven ‘Apologie’ betuigde hij, groote reden te hebben om God te danken, dat deze het heilige zaad [van den Hervormden godsdienst], dat Hij zelf [reeds in der jeugd] in zijn hart gezaaid had, niet had laten verstikken, ofschoon er een tijd in zijn leven was geweest, waarin hij veel meer aan de wapenen, aan de jacht en andere oefeningen van jonge edellieden had gedacht en gedaan, dan aan datgene wat tot zijne zaligheid behoorde.</p>
<p>En nu nóg eenmaal: heeft Prins Willem niet willen beginnen met al zijn steun tot verlossing der arme Nederlanden in het volk zelf, en onder het volk zeer bepaald bij de Hervormden te zoeken, hij heeft er evenwel mee moeten eindigen. We zullen thans geenszins de vraag doen, wat er gebeurd zou zijn, indien iets wat niet geschied is geschied ware. We zullen de feiten, die hebben plaats gehad, raadplegen. En wat zien wij dan? In 1567 wijkt Prins Willem, gelijk we reeds opmerkten, uit Antwerpen over Breda naar Duitschland. Van dat tijdstip af tot 1572 toe beproeft hij de redding van ons land op drie verschillende wijzen. Eerst tracht hij bij de Duitsche vorsten hulp te verkrijgen. In hunne vergadering houdt hij eene wegslepende aanspraak. Met welk gevolg? Men laat hem zoo goed als alleen. Daarna slaat hij een anderen weg in. Hij verkoopt zijne eigene kleinodiën, zijn zilverwerk en huissieraad; hij maakt tot geld al wat hij tot geld maken kan, en voor het aldus verzamelde met nog een kleinen geheimen onderstand der in Nederland achtergebleven Protestanten er bij, huurt hij een leger. Dit leger behaalt bij Heiligerlee eene overwinning, maar wordt eenige weken daarna bij Jemmingen totaal verslagen. Met eene nieuwe krijgsmacht valt hij zelf meer zuidelijk in 't land, doet een meesterlijken overtocht over de Maas, maar kan den geslepen Alva niet tot een veldslag krijgen. Deze, zonder hem gelegenheid te geven om iets beslissends te doen, houdt hem zóó lang op, totdat zijn geld verteerd is en hij zijne gehuurde benden uit armoede afdanken moet. - Eindelijk ten derde beproeft Willem iets anders. Hij maakt een plan, waarin verschillende steden te gelijk betrokken zullen zijn. In die steden zelven laat hij door geheime briefwisseling en door stille agenten de zaak voorbereiden, om haar daarna op eens in volle werking te zet-<pb n="228"/>ten. Deventer en Zutphen, Vlissingen en den Briel, Rotterdam, Delft en Dordrecht, Loevestein, Gorcum en Woudrichem
zijn in het plan opgenomen. Doch wat gebeurt er? De aanslag op Loevestein door Herman de Ruyter mislukt, en ook al het andere gaat niet door. In 1572 heeft hij ten tweeden male een dergelijk plan in den zin, en zie, juist wordt den Briel door de Watergeuzen ingenomen. Willem, als hij dat hoort, is ontevreden. Thans ligt, gelijk hij meent, zijn kunstig plan uitéén. En toch wordt juist die inneming van den Briel het aanvangspunt onzer bevrijding, het algemeen teeken tot den opstand.</p>
<p>Wat verloste dan het volk? Eene staatkundige samenvoeging? Een aangeworven leger? Een kunstig plan? Neen, het volk. Het volk verloste het volk. In Zeeland werd Vlissingen, in Noord-Holland Enkhuizen, in Gelderland Zalt-Bommel de eerste stad, die het Spaansche juk afwierp, en straks werden ze door vele zustersteden gevolgd.</p>
<p>En wat zien we in al die steden gebeuren? Met het afwerpen van 't Spaansche juk gaat een kerkelijk verschijnsel gepaard. Men verklaart er zich voor den godsdienst naar de wijze der Gereformeerden. Men neemt voor dien godsdienstvorm òf al de kerken, òf een deel der kerken in bezit. Hier schuilt iets anders achter. Wij zien er uit, dat het krachtigst, het meest overwegend, ofschoon het kleinst gedeelte der bevolking in die steden, in zijn hart Gereformeerd moet zijn geweest</p>
<p>Wat zien we verder? Spoedig, nadat de Vlissingers (de eersten in ons land, die door eigen moed van Spanje's dwingelandij zijn verlost) hunne banden hebben verbroken, schrijven zij een brief met het volgende opsclrrift: ‘Aan de kerken en consistoriën der Nederlanders, die in Engeland zijn.’ Dus weer niet aan vorsten en volken, maar aan kerken en kerkeraden; aan de kerken en kerkeraden, niet van eene andere natie, maar aan die van hunne eigene Nederlandsche geloofsgenooten, die weleer naar Engeland zijn gevlucht. En zij getuigen met dankbaarheid aan God, wat er in hun midden geschied is, en spreken hunne verwachting uit, dat de Spanjaarden wel alles in 't werk zullen stellen om hen met geweld te nemen of met list te verstrikken, maar tevens hunne hoop, dat zij met Gods hulp de stad zullen mogen behouden. Alleenlijk vragen zij zoo spoedig mogelijk bijstand, liefst een klein getal krijgsknechten, indien ze maar getrouw en kundig in den krijgshandel zijn en niet gezind tot
<pb n="229"/>zeerooverijen. Ik wenschte wel den ganschen kleinen brief hier in te lasschen; zóó edel, zóó waardig is hij.</p>
<p>En wederom verder, wat zien wij? Uit de Paltz en van elders keeren gevluchten met hunne huisgezinnen terug naar de steden, waar zij vroeger hebben gewoond, en zetten in de weleer Roomsche kerken hunne Gereformeerde godsdienstoefeningen voort. Zij staan met hunne familiën de belegeringen der Spanjaarden door, en helpen de ontluikende vrijheid handhaven en Nederland maken tot een echt Protestantsch land.</p>
<p>Want hun Gereformeerd geloof hebben zij lief, met eene innige, helaas zelfs jaloersche en onverdraagzame liefde. Dat geloof stellen ze op den voorgrond bij alles, wat ze verder bepalen en doen. Het gelde eene pacificatie te Gent of eene unie te Utrecht, - voor Holland en Zeeland althans blijft de vrijheid om de Roomschen te mogen weren, de conditio sine qua non.</p>
<p>&nbsp;</p>
<p>Één man nochtans was er in die dagen, die een afkeer had van dit drijven. Hem gaf 't een gevoel van weemoed, en 't was zijne ziel tot een smart. Hij had de Roomsche kerk niet verlaten, om voortaan geene Roomschen meer te kunnen dulden. Zijn ruime blik overzag meer; in zijn hart was ook voor andersdenkenden plaats. Reeds in vroegere jaren had hij nooit kunnen verdragen, dat de vorsten het geweten der onderdanen wilden dwingen, en hun trachtten te ontrooven de vrijheid van godsdienst en geloof. Had hij zelf dit edel beginsel wel eens geweld aangedaan, wij gelooven gaarne, dat hij het ondanks zichzelven en alleen uit staatkunde deed. Zijn ideaal was het, dat Roomschen en Onroomschen, Gereformeerden en Lutherschen in 't zelfde land als broeders te zamen zouden verkeeren. Al waren er, zei hij, maar honderd huisgezinnen in eene stad, die het begeerden, - ook die honderd moesten eene gemeente mogen vormen, ongemoeid en ongedeerd. Voor dát denkbeeld trachtte hij ze te winnen, die strenge, stroeve Calvinisten, maar ze waren onbuigzaam. Zij konden zich niet plaatsen op zijn meer verheven standpunt; en hij achtte zichzelven te goed, om zich ooit te kunnen vinden in hun kleinen, bekrompenen kring.</p>
<p>Die man was Willem van Oranje. Willem van Oranje heeft begrepen, wat in die dagen slechts zeer weinigen zóó innig hebben begrepen als hij. Het is niet de vraag, met welken <hi rend="spat">naam</hi> wij den Oneindige noemen; waar is de naam, die Hem noemt gelijk
<pb n="230"/>Hij is? Het is niet de vraag, <hi rend="spat">hoe</hi> wij het Wezen van alle wezen vereeren; wie geeft ons eene wijze der aanbidding, die aan zijne majesteit voegt? Het is niet de vraag, met welke <hi rend="spat">woorden</hi> wij het bewustzijn onzer afhankelijkheid van de Almacht of het gevoel onzer liefde voor het Ideaal der volmaaktheid omkleeden; wie zal zeggen: hier hebt ge de ware uitdrukking voor de heiligste aandoening van het hart?</p>
<p>Maar de ontwikkeling gaat langzaam, en traag zijn de schreden der menschheid. En toch gaat zij haren gang; toch vervolgt zij haren weg. Wat vóór driehonderd jaren nog slechts in zeer weinigen leefde, dat is thans reeds de gedachte van velen; eens zal het de overtuiging van allen zijn.</p>
<p>&nbsp;</p>
<p>Wederom, gelijk vóór drie eeuwen, trekken de Gereformeerden in Nederland hunne krachten te zamen, in zielental misschien geen tiende der bevolking, maar zich den schijn gevend van minstens de halve of eigenlijk de gansche <hi rend="spat">ware</hi> natie te zijn. Even als hunne vaderen achten ook zij nog den Bijbel het eenig Woord van God, scharen zich om de Belijdenisschriften hunner kerk, en vleien zich de zegepraal te zullen behalen, nu niet zoo zeer op Rome, dat in menig opzicht hun bondgenoot is, als veel meer op den geest der eeuw, op den vooruitgang, op den ganschen nieuweren tijd. Niet meer anti-papisme, maar anti-modernisme is hunne leus.</p>
<p>Welk een schijn van overeenkomst met het streven der vaderen! En toch bij nadere beschouwing welk een verschil! Die vaderen stonden in hunnen tijd aan de spits van het staatkundigkerkelijk leven; hunne zonen in het tiende geslacht staan in deze dagen in de gelederen achteraan. Zij zijn nog niet verder dan de vaderen vóór drie eeuwen reeds waren. Oud en verouderd is thans, wat toen nieuw was en frisch. Wat zij van de vaderen hadden moeten leeren, dat hebben zij niet geleerd: den moed om mee te gaan met het nieuwe; en wat zij zoo goed mogelijk hadden moeten verleeren, dat hebben zij behouden: de hardheid en onverdraagzaamheid van het kerkelijk geloof.</p>
<p>Ziehier, hoe wij oordeelen over hun wringen en dringen. Wij zien daarin niet de indrukwekkende weeën voor een hoo-<pb n="231"/>gere geboorte, maar de krampachtige stuiptrekkingen, die voorafgaan aan den dood van een weleer forschgespierd en levenskrachtig man. Geen nieuw tijdvak zullen zij openen, maar een vroeger tijdperk besluiten. Hunne worsteling is de worsteling tegen eenen, die sterker is dan zij. Door den krachtigste uit hun midden, die den strijd het hevigst zal hebben gestreden, zal het Julianus-woord: ‘gij hebt overwonnen!’ tot den tijdgeest worden gericht.</p>
<p>En wanneer hun meest bekwame en opperste leidsman (die man uit één stuk, die onze geschiedenis, van het kerkelijk standpunt beschouwd, zoo goed kent) - wanneer deze verklaart, ‘met ingenomenheid’ te onderschrijven ‘elk protest tegen een herdenken van 1 April 1872 waarbij, ter <hi rend="spat">algemeene</hi>, en, zoo het heet, <hi rend="spat">nationale</hi> feestviering, de verloochening van het Christelijk levensbeginsel onzer <hi rend="spat">historische nationaliteit</hi> de <hi rend="i">conditio sine quâ non</hi> wordt;’ wanneer hij beweert, dat ‘uitnoodiging ter <hi rend="spat">algemeene</hi> feestviering, op het standpunt der <hi rend="spat">Liberalen</hi> alleszins verklaarbaar, òf voor Protestantsche Christenen òf voor Roomsch-Katholieken, beleedigend is en ongerijmd;’ wanneer hij er bij voegt, dat hij en zijne mede-Gereformeerden niet gezind zijn te berusten in eene conventioneele historie-vervalsching, die de kern en kracht van de belijdenis der martelaren ter zij stelt, - dan erkennen wij daarin eene zuivere opvatting der historie, maar zien daarin tevens eene antiek-Gereformeerde illiberaliteit en eene halsstarrige vasthoudendheid aan het oude, die het voortdurend leven en streven van menschen en volken miskent.</p>
<p>De zuivere opvatting der historie is deze, dat geen kerkgenootschap zóóveel aan onze bevrijding heeft toegebracht als dat der Nederlandsche Hervormden, en dat ons staatsgebouw in den aanvang op de grondslagen van dat kerkgenootschap is opgetrokken geweest. Daarentegen ligt de antiek-Gereformeerde illiberaliteit hierin, dat men geen gemeenschap wil hebben dan alleen met echt Gereformeerden, en dat men met andersdenkenden (vooral met meer vrijzinnig denkenden) niet wil te doen hebben, zelfs dáár waar het een bevrijdings- en vrijheidsfeest geldt. 't Is, of men zeggen wil: ‘voor ons Gereformeerden alles of niets;’ eene trotsche alleenheersching of eene hooghartige afgezonderdheid. - En eindelijk: de halsstarrige vasthoudendheid aan het oude, met miskenning van het voortdurend leven en streven der
<pb n="232"/>menschheid, vertoont zich in het verwerpen van het denkbeeld eener nationaliteit, die niet meer de historische is. Onze <hi rend="spat">historische</hi> nationaliteit, d.i. die welke vóór drie eeuwen is geworden en zich tweehonderd jaren heeft staande gehouden, is eene Protestantsche, meer bepaald eene Gereformeerde geweest. Onze thans bestaande, <hi rend="spat">feitelijke</hi> nationaliteit is eene algemeene, en daarom <hi rend="spat">kan</hi> niet slechts maar <hi rend="spat">moet</hi> thans onze feestviering eene algemeene zijn. Bij die feestviering mag het de vraag niet wezen, wie het meest heeft toegebracht aan onze staatkundige en godsdienstige vrijheid. Neen, alleen dit mag de vraag zijn, wie die staatkundige en kerkelijke vrijheid met elkander genieten. Israëlieten en Christenen, Roomschen en Onroomschen, Lutherschen en Hervormden, Doopsgezinden en Remonstranten, Hersteld-Lutherschen en Afgescheidenen, allen genieten haar thans. Zij allen moeten zich daarom kunnen verblijden in 't geen de feitelijke zegen van allen is, welke ook de historische wording der zaak moge geweest zijn.</p>
<p>Daarom viere elk Nederlander feest! En elk Nederlander zal het kunnen doen, indien hij in ontwikkeling geen drie eeuwen ten achteren is gebleven. Stond een Modet op den aanstaanden eersten April uit zijn graf op, hij zou zeggen: ‘Wel feestvieren, mits met de echt Gereformeerden alleen.’ Verrees Prins Willem van Oranje op dien dag uit de dooden, hij zou zich verheugen, dat Nederland thans zooveel wijzer en verdraagzamer is dan in zijnen tijd. Alleenlijk, die afgezonderde schare met strak gelaat zonder deelneming aan de <hi rend="spat">algemeene</hi> blijdschap aanschouwende, zou hij niet zonder weemoed getuigen: ‘'t zijn nog altijd dezelfde Calvinisten als toen.’</p>
<p>&nbsp;</p>
<p><hi rend="spat">Zalt</hi>-<hi rend="spat">Bommel</hi>, Februari 1872.</p></div>
<div type="chapter">
<interpGrp>
<interp type="primair" value="stee017"/>
</interpGrp>
<pb n="233"/>
<head rend="h3">Fragmenten uit de nagelaten papieren van een oud-ambtenaar.
<lb/>medegedeeld door Alb. Steenbergen<note n="*)" place="foot">Vervolg van bladz. 193.</note>.</head>
<head rend="h4">II.
<lb/>Uit mijn leven. Herinneringen van een kunstenaar.</head>
<p>(Daar het door den heer Christiaans hier volledig medegedeelde handschrift van Upvelde, wel wat breedvoerig handelt over diens eerste levensjaren, heb ik het noodig geacht de bijzonderheden van dat tijdperk in een overzicht samen te vatten. Terwijl ik het belangrijkste daarin opneem, laat ik het woord alleen dáár aan den schrijver, waar zijne eigenaardige verhaaltrant kleur en leven aan zijne mededeelingen bijzet, en eene verkorting allicht eene verminking zou worden.)</p>
<p>&nbsp;</p>
<p>Toen na het overlijden hunner beide ouders (plotseling en kort na elkander bezweken aan eene besmettelijke ziekte, die in de laatste jaren der 18<hi rend="sup">e</hi> eeuw te Amsterdam woedde) de negenjarige Willem Upvelde, en zijn vijfjarig zusje in het
<pb n="234"/>huis van hunnen oom, den heer Willem Staal, werden opgenomen, mocht de eerste met het volste recht zeggen: dat dit een overgang was, zoo droevig voor een kind, dat zich bezwaarlijk de wedergade er van laat denken.</p>
<p>Had hunne lieve moeder hen 's avonds nog te bed gebracht, en met vader hun goeden nacht gekust, onder de belofte om hen 's morgens zelve te komen wekken, als zij gewoonlijk deed - hoe gansch anders was hun ontwaken geweest!</p>
<p>Vroeg in den ochtend, en terwijl het nog duister was, werden zij wakker gemaakt, in der haast aangekleed, en naar beneden gebracht, waar oom Willem - steeds hun schrik, de weinige keeren dat hij zich in 't ouderlijke huis had vertoond - hen wachtte om hen in een sleedje te stoppen, dat met een groot spokig paard er voor, voor de deur gereed stond.</p>
<p>Hunne ouders waren ziek geworden - had men hun gezegd - en schreijende omdat zij hen niet hadden mogen zien, zoowel als om het vreemde van dezen nachtelijken tocht, waren zij in het huis van oom Willem aangekomen, waar zij ontvangen werden door eene oude stuurschziende vrouw, die hen in een groot hol vertrek, vol akelige donkere portretten gebracht, en te slapen gelegd had.</p>
<p>Toen zij wakker werden, en verlangden nu naar huis te keeren, was oom gekomen, die hen geboden had te zwijgen....Daarop gaf Martha hun een boterham, en werden zij naar eene hun geheel vreemde school gebracht, waar zij ook den middag overbleven. Den sleper die hen kwam terughalen, baden zij met gevouwen handen, om hen naar het ouderlijke huis terug te brengen, maar de man schudde droevig met het hoofd, terwijl hij iets zeide dat zij niet verstonden, en...het koetsje stond weldra weer stil, voor het groote somber uitziende huis van oom Willem.</p>
<p>En nu - in plaats van moederlief als gister avond nog - kleedde Martha hen uit, lei Martha hen te bed! Martha, die zoo stuursch keek, en zoo weinig zeide, schoon het waar was, dat zij thans iets vriendelijker scheen, als toen zij des nachts waren aangekomen. Maar op al hun roepen om vader en moeder, en hun vragen: wanneer zij hen weder zouden zien, antwoordde de oude vrouw niets anders dan een: stil kinderen stil! ze zijn in 's Heeren hand!</p>
<p>Schreijend sliepen zij in, en schreijend ontwaakten ze weer,
<pb n="235"/>en toen oom, hun des morgens na het ontbijt zeide - dat zij voortaan bij hem zouden blijven, want dat vader en moeder <hi rend="spat">dood</hi> waren, o! wie zal zich kunnen voorstellen hot het den armen kleinen te moede was....</p>
<p>Hunne smart, hunne wanhoop was zoo verschrikkelijk, hun jammeren om hun lieve vader en moeder zoo hartverscheurend, dat het zelfs den ouden somberen oom weemoedig maakte, en Martha deed uitbarsten in snikken.</p>
<p>Nooit weer zien...die lieve lieve ouders!....voor altijd door hen verlaten zijn...om altijd te blijven bij dezen zwarten strengen man...altijd! altijd!...Iets vreeselijkers kon er wel niet bedacht worden.</p>
<p>Altijd.</p>
<p>Het verdriet en de smart die de volwassene weet dat eenmaal zullen eindigen, en waarachter hij niet zelden den dageraad ziet gloren van een dag, waarin leed noch lijden zal bestaan, is voor het kind dubbel verschrikkelijk, omdat het zich zulk eene voorstelling niet kan vormen.</p>
<p>Zijn lijden kent maat noch grens!</p>
<p>En toch, wat is meer beperkt?</p>
<p>Veel machtiger dan dit het geval is bij den volwassene, werkt de buitenwereld op hem in. De dagelijksche stroom des tijds brengt hem telkens nieuwe voorwerpen aan, wisselt gestadig het voorkomen der omstandigheden, en begraaft onder zijn bezinksel de indrukken van het verleden - van den dag die was.</p>
<p>&nbsp;</p>
<p>Intusschen duurde het lang voor de droefheid van Willem Upvelde zich in zachteren vorm verloor, en geen wonder ook! Het nieuwe, dat hem tegen trad, was zeer weinig geschikt om hem aan te trekken of bezig te houden, ja niet zelden zette het door de tegenstelling van zijne somberheid, een levendiger licht bij aan de dagen van het verleden.</p>
<p>Een eentooniger levenswijze dan er ten huize van den heer Staal gevolgd werd laat zich dan ook bezwaarlijk voorstellen.</p>
<p>De dag van heden geleek op dien van de vorige week, de week van nu op die van de vroegere jaren, en de seizoenen brachten in hunne afwisselingen slechts zeer weinig veranderingen aan. Maar de levenswijze ten huize van den heer Staal was niet slechts eentoonig, zij was ook ongezellig en somber, en dit moest vooral een kind treffen dat, als de jonge Willem Upvelde,
<pb n="236"/>uit een vrolijk; prettig huis kwam, en gewoon was aan de vriendelijke gezelligheid van het ouderlijk gezin. Godsdienstige oefeningen waren aan de orde van elken dag, in het huis van den heer Staal.</p>
<p>De morgen begon met eene langdurige bijbellezing, en de avond eindigde nooit zonder eene dergelijke nog langer gerekte oefening, gezwegen nog van de gebeden en dankzeggingen na elken maaltijd.</p>
<p>De Zondagen waren tevens halve vastendagen. Niets dan wat brood en koud vleesch werd er op den middag van den Sabbath des Heeren genuttigd, en het overige van den dag was gewijd aan openbare en huiselijke godsdienstoefeningen.</p>
<p>De werkdagen sleet de heer Staal grootendeels op zijn kantoor, en behalve een paar rechtzinnige Predikanten, en zekeren heer Vernoeist, waarover straks nader, ontving hij zelden iemand aan huis.</p>
<p>Maar, twee malen in 't jaar gaf hij eene partij; twee malen in 't jaar werd de groote zijkamer ingericht om menschen te ontvangen; werden de ouderwetsche lusters van waskaarsen voorzien en blonk het anders altijd gesloten buffet van zilver en kristal.</p>
<p>Het was op St. Maarten,...maar de heer Upvelde beschrijve zelve deze zonderlinge festijnen.</p>
<p>‘Twee malen in 't jaar, en wel nooit anders dan op St. Maarten, en den dag - acht dagen daarna (zoo 't geen Zondag was) gaf mijn oom een festijn.</p>
<p>Het eerste was eene familiepartij, en St. Maartens gans was de hoofdschotel van het maal.</p>
<p>Voor 't overige was er een koude ossenrib, een paar groenten, eenig dessert, veel kille statigheid, en een verbazende hoeveelheid verveling; want dezelfde personen vereenigd op denzelfden tijd, dezelfde plaats, en onder dezelfde omstandigheden (hun gestadig verminderend aantal er afgerekend, want alleen zij die niet durfden wegblijven, verschenen bij voortduring) gaven aanleiding tot herhaling van dezelfde gesprekken. De partij van heden was als die van voor vijf, van voor tien jaren!</p>
<p>Zoo was het niet met het tweede festijn, want, hoewel bij een gelijk getal gasten, ook hier alles was ingericht als bij den voorafgeganen maaltijd, wisselden de personen der aanzittenden af.</p>
<p>Oom Staal toch, gekweld door het gewetensbezwaar van zijn
<pb n="237"/>geld verspild te hebben ten behoeve van lieden, die volgens de uitdrukking van zijn lievelingsdichter Jan Luyken</p>
<lg type="poem">
<l rend="; 1tab">- met de koetjes in het veld</l>
<l>De gaven zonder dank verslinden...</l></lg>
<p>maakte den volgenden morgen een overslag van de onkosten der familiepartij, en zonderde dan een gelijke som af om daarmee te spijzigen:</p>
<lg type="poem">
<l>d'Adeldom der vromen.</l></lg>
<p>Hij zette</p>
<lg type="poem">
<l rend="; 1tab">Konings kindren an</l>
<l>Om in haars vaders gunst te komen.</l></lg>
<p>Om minder dichterlijk te spreken - hij onthaalde een gelijk getal bewoners van gestichten en armhuizen, als hij de vorige week bloedverwanten aan zijn tafel had onthaald.</p>
<p>De genoodigden werden even als de leden der familie, door den ouden konvooilooper Geradts - vroeger ooms huisknecht - ontvangen en binnengeleid, en verder door den gastheer met alle onderscheiding en - groote gulheid ontvangen.</p>
<p>Ja wat meer is, hij scheen op dien avond ('t waren avondpartijen die mijn oom gaf) een deel van zijne gewone stugheid en ernst ter zijde gesteld te hebben. Hij was spraakzaam en zoo natuurlijk beleefd, dat het hem niet zelden gelukte, zijn gasten, waaronder er trouwens dikwijls niet weinigen waren die beter dagen hadden beleefd, meer op hun gemak te brengen, als hunne zonderlinge verhouding tot den gastheer scheen te gedoogen.</p>
<p>Om negen uur zette men zich aan tafel, die - gedekt met het fijnste damast van zijn kabinet en voorzien van zijn zwaarste zilver en keurigst glaswerk - eene zonderlinge tegenstelling vormde met hen die in vaak schamele kleeding er aan zaten.</p>
<p>Na overluid gebeden te hebben vermaande de gastheer de vrienden, om zich niet onbetuigd te laten, “maar zich te bedienen van hetgeen was verordineerd en noodig om te geraken tot den tijd waarin spijze en buike voor altijd zullen vernietigd worden.”</p>
<p>En door van tijd tot tijd eens op te staan of Geradts te wenken, zorgde hij, dat zij, die te beschroomd waren om vrij toe te tasten, hun deel kregen.</p>
<p>Eene dankzegging, welker langen duur ik mij nog op dit oogenblik niet zonder geeuwen herinner, besloot het maal, en
<pb n="238"/>mijn oom moedigde ten slotte zijn' gasten aan, om niet te vertwijfelen, maar te bedenken het woord van Jesaias den profeet:</p>
<p>“Want, omdat gij de verlatene en gehate zijt geweest, zal ik u stellen tot eeuwige luste en tot vreugde voor altoos, en de Heere zal u tot een eeuwig licht zijn, en de dagen uws verdriets, zullen een einde hebben.”</p>
<p>Voor hun vertrek, kreeg ieder der gasten zijn deel van het overgeblevene, benevens een flesch wijn, en wél om daarmeê te doen, als geschreven staat en oom Staal uitsprak: “En zendet deelen den genen en welken niets bereid is.”</p>
<p>Nooit was het gebeurd dat zich iemand der aanzittenden onbehoorlijk had gedragen en slechts eens was een zilveren lepel vermist geworden, die echter reeds den volgenden avond teruggebracht werd zonder dat men kon nagaan, wie zich dus had vergrepen.</p>
<p>En aldus stilde oom Staal de kloppingen van zijn geweten over den maaltijd zijnen gegoede bloedverwanten bereid, maar daarmeê nog niet geheel voldaan, nam hij nog een ander hulpmiddel te baat. Hij weigerde namelijk elke uitnoodiging hem door de familie gedaan, om aan eene of andere partij of middagmaal deel te nemen.</p>
<p>Hij gaf maar ontving niet; en wel om te handelen naar de woorden van den Evangelist: “Wanneer gij een middagmaal of avondmaal zult houden, zoo en roept niet uwe vrienden, niet uwe magen, noch uwe rijke geburen, op dat dezelve u niet te eeniger tijd weder noden, en u vergeldinge geschiede.”</p>
<p>De eenige persoon, dien de heer Staal geregeld ontving, was zekeren heer Carel Vernoeist. Hij kwam, en - zonder missen eenmaal in de week, en wel des Vrijdags.</p>
<p>'t Was een dor en schraal manneke, nauwelijks vier voet hoog, met uitpuilende oogen, een wipneusje, scherp vooruitspringende kin en een hoog opdrachtig wezen. Hij was, evenals zijn vriend, een slaaf van den tijd, en de oude kasklok in den gang had des namiddags hare zes slagen nog niet uitgetrild, of de bel klonk die zijn bezoek aankondigde.</p>
<p>Een eigenaardig knokig tikje op de kamerdeur ging steeds zijn binnentreden voor, en terstond na het zware “binnen!” van mijn oom, kwam hij in - steeds met denzelfden danspas en denzelfden hoofdknik, als complement van dezelfde buiging.</p>
<p>Hij stak mijn oom zijne beide voorvingers toe, die deze drukte,
<pb n="239"/>en nam daarop, als door een verborgen veer gedreven, plaats tegen hem over, stak zijne bij voorraad door mij of Martha gestopte pijp aan, en opende dan het gesprek met de gewone opening van het gesprek in Holland - eene observatie over het weêr.</p>
<p>- “'t Was dan van daag maar eens een recht somber dagje, vriend Staal!” of - “'t was maar eens een ongewoon zwoel en drukkend weertje van daag, vind je niet, vriend Staal?” aldus klonken zijne met eene schelle stem uitgesprokene bevindingen; bevindingen door mijn oom met een bevestigenden of ontkennenden hoofdknik beantwoord, of somtijds met een diep en plechtig - “Ja Carel, wél was het dat! beaamd.”</p>
<p>Onder het theedrinken, liep het gesprek over de tijdsomstandigheden, de overwinningen der Franschen, en den immer den kreeftengang gaanden handel; onderwerpen die, gelijk zij natuurlijk aan de orde waren in die dagen, ook 't meest met de gemoedsgesteldheid der sprekers schenen te strooken, want zij spraken slechts zelden over iets anders.</p>
<p>Maar het vreemdste kwam na de thee.</p>
<p>Acht uren sloeg de klok. De naklank van den laatsten slag deed nog de lucht trillen, wanneer beide heeren reeds waren opgestaan, om tegen elkander te buigen.’</p>
<p>‘Martha kwam daarop binnen met eene muzieklessenaar en een doos met eene dwarsfluit, die zij nevens het oude huisorgel plaatste. Een paar kaarsen werden vervolgens opgestoken, en daarop ging mijn oom voor 't orgel, zijn vriend voor den lessenaar zitten.</p>
<p>Nadat de heer Vernoeist eenige ganzen uit zijn instrument had gejaagd (de fluit bleek dikwijls ongemeen verkouden te wezen)! begonnen de beide zonderlinge mannen te spelen!....</p>
<p>'t Is licht te begrijpen dat het geen muziek van den dag was, die zij uitvoerden en evenzeer, dat zij niet zeer opwekkend of levenslustig klonk.</p>
<p>'t Waren oude, langvergeten melodiën, uit een vroeger eeuw; echo's van het lief en leed van tot stof vergane geslachten; liederen en fuga's van Sweelinck of Lulli. De meeste klonken treurig en slepend, en het waren deze die zij 't beste en con amore speelden.</p>
<p>Een enkele keer gebeurde het, dat mijn oom, ongemeen voldaan over de uitvoering van een dezer klagende melodiën, zijn
<pb n="240"/>vriend toeknikte en - da capo! - riep, waarop zij beiden met den voet stampende met vernieuwden lust het stuk begonnen.</p>
<p>Om tien uur bracht Martha brood en kaas benevens een flesch wijn. De beide heeren zetten zich aan tafel, en verdiepten zich meestal in theologische gesprekken, waartoe de laatstgehoorde preken geredelijk aanleiding gaven.</p>
<p>Die discoursen verlevendigden zich, zoodra de sprekers de sferen van het geheimzinnige en mystieke naderden, de <hi rend="i">Aurora</hi> van Jacob Böhm, of de Openbaringen van Johannes behandelden, of het netelig terrein betraden waarop de Supralapsarii en Infralapsarii elkander slag leverden, vóór en in de dagen toen -</p>
<lg type="poem">
<l>“Gommer en Armyn ten Hoof'</l>
<l>Twistten om het waar geloof.”</l></lg>
<p>Klokke elf rees de heer Vernoeist op, liet zijn voorvinger door mijn oom drukken en verliet het vertrek met dezelfde bewegingen, die zijn binnentreden er van hadden vergezeld.</p>
<p>Waar heen?</p>
<p>Lange jaren wist ik het niet, en vaak twijfelde ik of mijn oom zelf het wel recht wist.’</p>
<p>Maar we zullen later meer van hem vernemen, en ik wensch thans iets meer bepaalds te zeggen van den heer Staal zelven, wiens godsdienstige denkwijze, en daaruit voortgevloeide zonderlingheden, uit de hierboven medegedeelde uittreksels bleken.</p>
<p>De heer Willem Staal, chef van het nog in de laatste jaren der 18<hi rend="sup">de</hi> eeuw bloeijend handelshuis in koloniale waren: Staal en Halmbeek, had op het oogenblik dat zijn neef bij hem kwam den ouderdom van ruim zestig jaren bereikt.</p>
<p>‘Hij was’ zegt de heer Upvelde ‘een man van een stevigen lichaamsbouw, en hoewel hij een weinig hleek zag, had hij een krachtig en gezond voorkomen. Zijne aangezichtstrekken waren regelmatig en zijn profiel had iets romeinsch. Zijn wezen teekende veel vastheid van wil, maar ook eene groote mate van strengheid.</p>
<p>Meestal hield hij zijne oogen nedergeslagen, maar vestigde hij ze op iemand, dan was het niet gemakkelijk hun doordringenden blik te verduren.</p>
<p>Er was iets gebiedends in, zoowel als in den toon zijner stem, namelijk als hij haar in de volheid van haren metaalgalm deed klinken.</p>
<pb n="241"/>
<p>Maar even als hij zich gewend had om met neergeslagen oogen te spreken, had hij er werk van gemaakt, de forschheid van zijne stem zoowel als de levendigheid van zijne bewegingen te temperen.</p>
<p>Doch er gingen ook dagen om, waarop hij, behalve het hoognoodzakelijke op 't kantoor, en de woorden die hij voorlas of voorbad, geen syllabe uitte.</p>
<p>Zulke buijen, ik merkte het weldra op,’ zegt Upvelde, ‘hadden een eenigszins periodiek karakter. Zij keerden op gezette tijden weder, en de somberste vlaag viel in de Meimaand.</p>
<p>Dan gebeurde, wat anders nooit gebeurde - het overlaten van het kantoorbeheer aan den boekhouder - en dat somtijds drie volle dagen lang.’</p>
<p>‘Terstond na het ontbijt verliet hij dan de woonkamer, en sloot zich op in een vertrek, dat aan 't einde van den gang gelegen was, en waarin niemand, zelfs Martha niet, ooit een voet gezet had, want het bleef steeds gesloten, en de sleutel er van droeg oom aan zijn sleutelring.</p>
<p>Ik herinner mij levendig hoe dit vertrek mij intrigeerde, en hoe ik in de lange Zondagachtermiddagen, wanneer ik - in 't begin van mijn verblijf ten huize van oom altijd - te huis bleef, wanhopige pogingen aanwendde om door reet of sleutelgat te spieden.</p>
<p>Ik achtte het gewis, dat in dat vertrek vreeselijke dingen waren gebeurd, en dat er zich iets in bevond, afgrijselijk als 't geen mevrouw Blaauwbaard aanschouwde in het bewuste geheime kamertje van mijnheer haar echtgenoot.’</p>
<p>De heer Staal, die men even als den vader van Faust, met recht</p>
<lg type="poem">
<l>Ein dunkel Ehrenman</l></lg>
<p>mocht noemen, had een vrij stormig verleden achter zich liggen.</p>
<p>Hij had in zijne jeugd, en ook later, toen een geheim verdriet de kiemen gelegd had van zijne tegenwoordige sombere denkwijze en ascetische neigingen, een zeer werkzaam aandeel genomen in de dingen dezes tijds.</p>
<p>Als jongeling beminde hij de schoone dochter van een vriend zijns vaders, en mocht zich verheugen in hare wedermin. Men verwachtte dan ook algemeen dat het huwelijk tusschen de beide jonge lieden weldra zou worden vastgesteld, maar het viel anders uit, want de jongeling brak plotseling (en zonder redenen naar
<pb n="242"/>'t scheen) de verkeering af, en liet 't veld over aan een medeminnaar, die niemand anders was dan zijn jongeren broeder Aernout.</p>
<p>De zaak scheen onverklaarbaar maar, - als 't doorgaans gaat - zij werd niettemin, en dat op verschillende wijzen verklaard.</p>
<p>Er waren er, die de oorzaak bij het meisje zochten; er waren er die dachten aan invloed van ouders en bloedverwanten, en er waren die meenden, dat alleen vrees voor een beklagenswaardig uiterste van de zijde des jongsten broeders den oudsten had bewogen om terugtetreden.</p>
<p>Maar - hoe dan ook - zekér is het, dat Aernout weldra de verklaarde minnaar van mej. Dashorst was, en dat (velen meenden - zeer tegen den zin van de bruid) reeds toebereidselen tot de bruiloft werden gemaakt. Maar...een noodlottig toeval maakte plotseling een einde aan 't leven van den bruidegom, en deed de reeds opgehangen bloemfestoenen vervangen door rouwfloers.</p>
<p>Zij die gedacht hadden dat vrees voor uitersten van Aernouts zijde Willem had bewogen om van zijne beminde af te zien, twijfelden nu niet, of deze zou de afgebroken banden weldra weer pogen aan te knoopen. Zij bedrogen zich echter zeer, want, vier weken na de teraardebestelling van zijn broeder verliet Willem Staal het vaderland en stak over naar de destijds nog Engelsche koloniën in Noord-Amerika. Hij vestigde zich te New-York als agent van zijns vaders firma, en behoorde in den een paar jaren later uitgebroken onafhankelijkheidsoorlog tot de werkzaamste verdedigers van de stad zijner inwoning tijdens haar beleg door de Engelschen.</p>
<p>Later verliet hij haar echter, en vestigde zich als planter in Virginie.</p>
<p>Doch ook van hier dreef zijne onrust hem voort, en tijdens de zoo veel gerucht gemaakt hebbende onderhandelingen van den heer Lee met de Neufville en van Berckel over 't sluiten van een afzonderlijk handelsverdrag van Amsterdam met de Unie, en waaraan hij een zeer werkzaam aandeel nam, bevond hij zich te Philadelphia.</p>
<p>In 1786 keerde hij naar 't vaderland terug en sloot zich aan bij de Patriotsche partij, maar trok zich, toen de afschuwelijke Pruisische interventie de Oranjepartij op 't kussen geholpen
<pb n="243"/>had, van het politiek leven terug. Langzamerhand begon hij zich nu ook aan 't gezellig verkeer te onttrekken, en al verscheidene jaren voor zijn neef te zijnent kwam, behoorden zijne bemoeijingen met de dingen dezes tijds - kantoorzaken altijd uitgezonderd - onder de minder gewone.</p>
<p>&nbsp;</p>
<p>Dit was, in breede trekken, de man waarbij, en de kring waarin de negenjarige Willem Upvelde geplaatst werd, na het verlies zijner ouders. Hij zelf vertelle nu hoe beider invloed op hem werkte.</p>
<p>‘Ik was nog niet lang ten huize van oom Staal geweest, toen mijn zusje, die tot dusverre mijn eenige troost geweest was, mij moest verlaten om bij mevrouw Calmer, eene nicht van vaderszijde, te gaan inwonen. Behalve de enkele keeren dat zij mij kwam bezoeken, of dat het mij vergund werd haar te gaan zien, was ik dus alleen of moest bij mijn oom of Martha zitten, een gezelschap dat - vooral het eerste - ik oneindig meer duchtte dan de eenzaamheid.</p>
<p>Maar ik leerde mij langzamerhand schikken. Ik begon de eenzaamheid lief te krijgen, en - hoe vreemd en wonderspreukig het ook moge klinken - de gedachtenis van die dagen is mij heden verre van onaangenaam.</p>
<p>Wanneer de voorjaarszon als heden met hare stralen de palmstruikjes in mijn tuin beschijnt en ze sterker doet geuren; wanneer zij de primulaveren en tyloos voor 't eerst weer de lucht doet balsemen, dan voert deze lenteadem mij terug naar gindsche - reeds verre dagen.</p>
<p>Dan voert ze mij terug naar den stillen kloosterachtigen tuin van oom Staal.</p>
<p>Ik zie mij dan weer zwerven, wel niet luidruchtig vroolijk, maar toch aangenaam gestemd, langs zijne met palm omzoomde bloembedden, en de taxishagen die het middenpad insloten; de met kamperfoelie bekleede schutting, die den tuin scheidde van de stille gracht daarachter.</p>
<p>Hoe gelukkig gevoelde ik mij, zoo een gonzende bij of kleurige vlinder op mijne bloemen nederstreek, of wanneer een afgedwaalde vink het niet versmaadde, in den eenigen appelboom die mijn gebied bekroonde, zijn opwekkend gefluit te doen hooren.’</p>
<pb n="244"/>
<p>‘Maar ook het oude huis liet mij aangename herinneringen.</p>
<p>Met goedkeuring van mijn oom had ik mij in de groote, holle bovenwoning een kluisje uitgezocht. 't Was een kamertje, netjes beschoten, en voorzien van menig kastje en laadje als in eene scheepskajuit.</p>
<p>Het had in vroeger tijd gediend om er monsters van fijne specerijen en kruiden te bewaren, en nog hechtte zich de geur van muskaatnoot en kruidnagel en cardamom aan de talrijke snuisterijen, en het speelgoed (geliefde en trouw bewaarde relieken uit het ouderlijk huis) die ik er bewaarde.</p>
<p>Hier was mijn hoofdkwartier, mijne vrijplaats, het plekje dat ik opzocht, zoodra 't mij maar mogelijk was het gezelschap van mijn oom te ontvluchten. Van hier uit deed ik ontdekkingsreizen in de wijduitgestrekte pakhuizen aan het huis verbonden; vroeger vol van de koopmanschappen uit Oost en West, thans voor 't grootste gedeelte ledig.</p>
<p>Feestdagen waren 't, de enkele keeren dat mijn zusje mij bezocht. Hoe trilde ik van verlangen, om haar uit de sombere binnenkamer naar mijn lustverblijf te brengen om daar met haar alleen te zijn. Om haar het oude speelgoed te laten zien, en er als weleer met haar mee te spelen.</p>
<p>En wat had ik al niet tegen zulken feestdag bereid; welke lekkernijen er niet voor bewaard.</p>
<p>Maar, zoo als ik zeide, zulke feestdagen waren zeldzaam. Nicht Calmer had zoo weinig op met de godsdienstige begrippen van oom Staal, als hij met de hare, waarom ieder van weerszij zijn best deed om de kinderen, die men tot zich genomen had, aan elkanders invloed te onttrekken.</p>
<p>De eerste zes weken na mijne komst in ooms huis was ik nog voortgegaan de school te bezoeken, maar de godsdienstige overtuiging van mijn voogd strookte zoo weinig met de denkbeelden in sommige leerboekjes vervat, die er gebruikt werden, dat hij begreep mij in 't vervolg huisonderwijs te moeten doen geven.’</p>
<p>En zoo verliep - een menigte bijzonderheden sla ik over - een zestal jaren. Nagenoeg alles bleef op denzelfden voet, en geheel buiten aanraking met wereld en menschen, vermeerderden de jaren van den wees, als zijne schuwheid en zucht tot eenzaamheid.</p>
<pb n="245"/>
<p>Zijn oom bleef wat hij was, maar Martha had hij aldra beter leeren kennen en - schatten. Zij was nimmer onvriendelijk en dikwijls goedig jegens hem, en hoewel haar gezelschap niet bijzonder opwekkend kon genoemd worden, sleet hij toch menig uurtje bij haar in de keuken, en luisterde naar de schrik en duivelsvertellingen, die zij, en dat met verbazende uitvoerigheid, wist op te disschen, en wel vaak zóó lang, tot de reis door den langen gang naar het vertrek van den oom den jongen fantast een bedenkelijke onderneming toescheen.</p>
<p>‘De tocht door den langen gang waarin ten minste acht deuren in uitkwamen,’ zegt hij, ‘scheen mij, 's avonds in 't donker, een aan 't roekelooze grenzend waagstuk, en dat in weerwil der verzekering van de oude vrouw: dat wie God vreest voor duivel noch booswicht bang hoeft te wezen.</p>
<p>Ik nu vreesde God zeer, maar meer in de gewone als in de bijbelsche beteekenis van dit woord, en 't is licht te denken dat dit soort van “vreeze Gods” mij van geen grooten dienst was om mijn angst voor spoken, duivelen en booswichten te overwinnen.’</p>
<p>‘De ontwikkeling van mijn geest, door weinig anders bevorderd dan door 't geen ik uit mijn schoolboeken leerde, en bij stukken en brokken uit de gesprekken van mijn oom met den heer Vernoeist opving, bleef zeer achter. Een makker kende ik niet, en de bezoeken mijner zuster werden immer zeldzamer. Intusschen was mijne fantasie werkzaam genoeg, en bij gebrek aan werkelijk gezelschap schiep ik mij denkbeeldig te over. Wonderbare droombeelden, prinsen en prinsessen uit de sprookjeswereld, sprekende dieren, bezielde bloemen, toovergodinnen, en wat niet al, vermengd met de wezens uit Martha's spookgeschiedenissen en die van mijn ooms verhalen aan den heer Vernoeist.</p>
<p>Maar een toeval ontsloot een nieuw en ruimer veld aan mijne verbeelding en gaf mij wezens te aanschouwen van een meer natuurlijken aard en redelijker vorm.</p>
<p>Mijn oom nl. bezat eene vrij talrijke verzameling boeken, die gedeeltelijk van zijne ouders afkomstig of door hem zelven aangeschaft, gedeeltelijk van een vriend geërfd, in eene achterkamer lagen opgestapeld.</p>
<p>Slechts een klein gedeelte, en alleen die welke hij wenschte te behouden waren in kasten geplaatst, de overige lagen zoo als zij uit de kisten waren gekomen waarin ze gepakt waren
<pb n="246"/>geweest, op en over elkander en gingen zoo hunne vernietiging door</p>
<lg type="poem">
<l>“vocht en muizentand”</l></lg>
<p>te gemoet.</p>
<p>Een paar jaren geleden was ik in den loop mijner ontdekkingsreizen in dit vertrek bevonden - snuffelende naar prenteboeken, waarop oom Staal, waarschijnlijk vreezende dat ik eindigen zou met iets te vinden wat mij ondienstig kon worden, het vertrek had gesloten, en den sleutel er van aan Martha gegeven, welke laatste hij wist, dat gaarne haar hart ophaalde aan de oude Engelsche theologen, en de zwaarlijvige kwartijnen van de rechtzinnige navolgers van Gomarus en Voetius, die de verzameling in overvloed bevatte.</p>
<p>Eens op een Zondagavond, dat de oude vrouw er zeker tegen opzag om de kille achterkamer te bezoeken, gaf ze mij den sleutel en verzocht mij om een “schrijver” te halen, wiens standplaats ze mij nauwkeurig beduidde.</p>
<p>Het boek was weldra gevonden, maar ik kon de verzoeking niet weêrstaan, om ook voor eigen rekening zaken te doen.</p>
<p>Haastig greep ik eenige boeken van den eersten hoop den besten, en bracht ze in veiligheid. Maar...toen ik den volgenden morgen op mijn kamertje den buit onderzocht, vond ik mij deerlijk bedrogen, want, daar ik mij geen tijd gegund had om de titels te lezen, en slechts gelet had op mooije banden, zag ik, dat ik behalve een paar theologische boeken slechts Latijnsche of Grieksche auteuren had medegebracht!</p>
<p>Daar ik echter gezien had, dat Martha den sleutel van 't vertrek aan een spijker nevens den schoorsteen had gehangen, viel het mij gemakkelijk een nieuwen strooptocht te ondernemen, en - deze eenmaal goed gelukt - ging er bijna geen dag om, waarop ik niet een bezoek bracht aan deze goudmijn. Mijne leeslust kende aldra geene grenzen meer, en met ongeloofelijken ijver las ik alles, wat maar in eene taal geschreven was, die ik eenigszins verstond.</p>
<p>Men kan denken welke verwarring de lectuur van zooveel vreemdsoortigs, als deze boekerij natuurlijk bevatte, in het brein van een vijftienjarigen fantast moest veroorzaken, en hoe dikwijls ik des avonds verwierp wat ik des morgens had aangebeden.’</p>
<p>‘Een roman van eene ware geschiedenis te onderscheiden kwam niet in mij op. Ik las de Aziatische Banise en de Post-<pb n="247"/>koets, na de deftige Algemeene Geschiedenis van Geerlof Suikers, en hield ze allen voor even waarachtige historiën, schoon de eerste mij oneindig vermakelijker en beter verteld voorkwamen dan de laatste.</p>
<p>En dan Walter van Montbarry!...Hemel! welk eene fraaije geschiedenis! Vervolgens de tochten van Marco Paolo, van Edward Melton, en van zoovele anderen meer; allen even boeijend als wonderbaar!</p>
<p>Welke wondervreemde volken bezochten zij! Hoe spanden hunne verhalen, van die steden met porseleinen torens en huizen met gouden daken, mijne verbeelding! Hoe sidderde ik bij de beschrijving van die vreeselijk duistere wouden, bevolkt met monsters en slangen zoo venijnig als lang; die geheimzinnige draaikolken, machtig om eene gansche vloot te verzwelgen; die afgrijselijke orkanen, met hunne duizelingwekkende verschrikkingen!</p>
<p>En gij dan, arme Clarisse Harlowe! Onmenschelijk geplaagde Clarisse! Hoe vele tranen weende ik niet om uw bitter lot; hoe wond ik mij niet op, tegen uwe onmenschelijke bloedverwanten, uwe verachtelijke minnaars.</p>
<p>Van nu af aan had mijne verbeelding werk. Las ik niet dan teekende ik of bracht het gelezene in beeld, met behulp van stukjes hout, spiegelglas, looden soldaten en knikkers. Ik was beurtelings krijgsheld, landontdekker of rooverhoofdman; het laatste natuurlijk in een edelen zin. Wee den boosaardigen slotvoogden en onmenschelijke Vrijgraven, die de vereeniging van deugdzame gelieven hadden gedwarsboomd!</p>
<p>Ik trok op aan het hoofd mijner edele roovers, en na de deugd in 't openbaar te hebben beloond, strafte ik de misdaad volgens de wet der wedervergelding: oog om oog en tand om tand!</p>
<p>Daarna begaf ik mij weer in de bosschen, waar ik huisde:</p>
<lg type="poem">
<l>In een hol met loof bedekt</l></lg>
<p>aan de zijde mijner Amanda, want ik vergat te zeggen - dat ik mij eene gezellinne had geschapen, eene jonkvrouw, zoo onschuldig als schoon, maar welker beeld in zooverre iets reëels had, dat het sprekend geleek op een jong meisje dat ik een paar malen ten huize van nicht Calmer had ontmoet.</p>
<p>Bregje was haar naam, maar na rijp beraad, noemde ik mijne beminde - Amanda, en versierde haar tevens met al de
<pb n="248"/>bij zoo'n mooijen naam passende deugden en eigenschappen.</p>
<p>Ongeloofelijke moeilijkheden had ik mij zelven in den weg gelegd, om de liefde van deze Bregje-Amanda te verwerven, en haar slotvoogd zat nog in den kerker, waar ik hem deed boeten voor zijn verraad, zijne wreedheid, en verdere euveldaden. (Een houten popje was de slotvoogd, en een verborgen laadje, van binnen keurig door mijne hand beschilderd, met doodshoofden en andere gepaste zinnebeelden, was zijne gevangenis).</p>
<p>Op deze wijze bracht ik mijn ledigen tijd door, maar de straf volgde de overtreding op den voet.</p>
<p>Mijne omdolingen in onbekende landen, mijne verliefdheden en heldendaden deden mij mijne lessen verzuimen. Ik ergerde mijn Cathechiseermeester door mijn dooreen haspelen van de namen der zonen “Gomers ende Javans ende Cas” en mijn Pedagoog door mijn toenemenden afkeer van Bartjens, zoowel als mijne onverantwoordelijke bokken in zake het participe passé.</p>
<p>Beider misnoegen maakte mijn ooms argwaan wakker, en deed hem zich de vraag stellen: Hoe en waarmede ik toch mijn tijd doorbracht wanneer ik mijne lessen niet leerde?</p>
<p>Hij liet mij door Martha bespieden, en het duurde nu niet lang of ik werd door hem en de oude vrouw overvallen, en bevonden met meer folianten, kwartynen en octavo's om mij heen, als ooit de vromen Ridder de la Mancha bezeten had, in zijn door den pastoor en den barbier dichtgemetseld boekvertrek!</p>
<p>Mijn oom scheurde mij het boek waarin ik las uit de handen, en wierp het na vluchtige inzage met afgrijzen weg, en geen wonder ook! het was - Fieldings <hi rend="spat">Tom Jones</hi>!</p>
<p>Een scherp verhoor volgde.</p>
<p>Liegen kon ik niet, ik bekende dus alles.</p>
<p>Nu werd het Martha's beurt, en ook zij kreeg haar deel wegens hare achteloosheid en “gedoogzaamheden,” als mijn oom zich uitdrukte.</p>
<p>Mijn vonnis werd op staanden voet uitgesproken. Mijn kamertje werd mij ontnomen, mijne vrije wandelingen door huis en tuin verboden, en voorts verklaard, dat men zorgen zou, mij wel zooveel te doen te geven, dat ik aan zondige lectuur niet meer mijn tijd kon wijden!</p>
<p>Men kan begrijpen hoe ik te moede was, en met welke namen ik mijn oom betitelde!</p>
<p>De afschuwelijkste Vrijgraaf scheen mij een goedaardig
<pb n="249"/>wezen bij hem vergeleken, en ik vond mijzelven ongelukkiger dan een mijner helden!</p>
<p>Ik vormde de dolste ontwerpen van wraak. Ik wilde gaan vluchten en werd mij dit belet, dan wilde ik mij laten dood hongeren!</p>
<p>Een gedeelte van den nacht bracht ik door met de overweging van al deze plannen, en zette, nu ingesluimerd, dit werk in den droom voort. De morgen nogthans vond mij besluiteloos.</p>
<p>Mijn oom daarentegen had reeds een besluit genomen.’</p>
<div type="section">
<head>2.</head>
<p>Hoewel de handel van oom Staal op een geduchte wijze had geleden, zooals trouwens die van ieder ander, in de rampzalige dagen, die den gedwongen troonsafstand van koning Louis en de daarop gevolgde inlijving van ons vaderland in het Fransche Keizerrijk voorafgingen, scheen hij nog altijd aanzienlijk genoeg om aan twee klerken dagelijks druk werk te geven.</p>
<p>Doch dit werk was dikwijls van gansch anderen aard dan velen vermoedden, en stond niet zelden met handel of handelsaangelegenheden in geen het minst verband.</p>
<p>Oom Staal namelijk was er de man niet naar, om den druk der tijdsomstandigheden, die hem trof, onmiddellijk over te brengen op zijne onderhoorigen en bedienden. Integendeel: hij beschouwde zich geroepen, om allen, die vroeger bij hem hun brood hadden verdiend, dat brood te blijven verschaffen, ook al konden zij het met hunne diensten niet geheel betalen.</p>
<p>Geregeld ontving dus ieder pakhuisknecht, sjouwer of konvooilooper, die vroeger door de firma gebruikt werd, zijn geld zonder de minste korting, met de vrijheid om werk te zoeken, waar hij dit vinden kon, en alleen onder de verplichting, om onmiddellijk zijne taak te hervatten, wanneer een of ander ter sluiks binnengevallen Amerikaansch, of onder de vlag van Kniphuizen varend, Hollandsch schip, dit noodig maakte.</p>
<p>Wat nu het kantoorwerk betrof, dezelfde maatregel lag voor de hand, maar afgerekend het werk dat er dan toch nog altijd was - nam het kantoor (hoewel mijn oom zich dit licht niet bewust was), een te groot en te genoegelijk deel van zijn dag in, om er geheel buiten te kunnen.</p>
<p>Te vaak, het is waar! stond tegen den middag de vlugge pen
<pb n="250"/>zijner klerken reeds stil uit gebrek aan bezigheid, en wat hem zelven betrof, de weinige brieven te beantwoorden, die zijne uitgebreide correspondentie van weleer hadden vervangen, dikwijls was dit nog veel vroeger gedaan.</p>
<p>Dacht ooit iemand ernstig over tijdverbeuzeling dan was hij het, en hoe lief hem ook het kantoor was, 't zoo te houden - ware misdaad! Hij peinsde dus op eene bezigheid om de uren die overschoten, nuttig te besteden, en weldra had hij iets gevonden dat hem zeer voldeed, al was dit minder het geval bij de beide klerken.</p>
<p>Als regent namelijk van een Weeshuis en nog een paar andere vrome stichtingen, viel 't hem gemakkelijk het administratieve gedeelte der werkzaamheden voor zich te verkrijgen, terwijl hij zich nog daarenboven met ik weet niet welke kerkelijke administratie had weten te doen belasten, zoodat er weldra genoeg te doen was, en hij alzoo niet alleen zonder gewetensbezwaar, maar zelfs met eenige zelfvoldoening zijn dagelijkschen gang naar en van 't kantoor kon volbrengen.</p>
<p>Nu trof het, dat er juist op het oogenblik van mijn vergrijp een handelsvleugje was, en alzoo meer werk dan gewoonlijk, wat mijn oom wellicht op het denkbeeld bracht, om van een vroeger plan dat hij met mij had af te zien, en mij tot den handel op te leiden.</p>
<p>Toen ik dus den volgenden dag met kwalijk verborgen wrevel - naar ik gis - vroeg wat ik doen moest, opende hij de deur der woonkamer, die toegang gaf tot het kantoor, en wenkte mij hem te volgen, iets wat ik niet zonder zekere ontroering deed.</p>
<p>Ik was nog nimmer op 't kantoor geweest, en hoewel ik den boekhouder wel kende, althans wel eens bij mijn oom gezien had, kwam mij zijn persoon, met wat hem omgaf, zoo vreemd voor, dat ik moeite had om te gelooven dat ik niet droomde.</p>
<p>Nu was de oudste Jacobusz (hij was de vader van den anderen klerk) werkelijk een vreemd figuur. Hij was een lang, of juister gezegd, een uitgerekt man: want de lengte van zijn bovenlijf en dijen, vergeleken met de kortheid zijner schenkels, scheen eer het gevolg te zijn van eene onnatuurlijke uitrekking of ontwrichting dan van natuurlijken groei, en deze opvatting werd nog aannemelijker gemaakt door de ongemeene
<pb n="251"/>beweegbaarheid van zijn ruggegraat, wier wervels door leniger banden dan de gewone verbonden schenen.</p>
<p>Een spotboef had hem dan ook eenmaal gekweld met de bewering, dat zijn rug geen been hoegenaamd bevatte, en dat hij aannam hem in een ton te rollen als een reusachtige paling en zoo te verzenden zonder eenig letsel voor hem - noch fysiek noch moreel!</p>
<p>Hij zat gedoken achter zijn lessenaar toen we binnenkwamen, en gluurde er over met een' hem geheel eigenaardigen blik, een blik die mij destijds, ik beken het, bijzonder verdacht toescheen.</p>
<p>En toch rustte die blik vriendelijk ja zelfs streelend op mij, en het zoete glimlachje - dat trouwens altijd om zijn' mond speelde - vergezeld van een aanmoedigend knikje, scheen het bijzonder welgevallen te getuigen, dat de man in mijne komst vond.</p>
<p>Oppervlakkig beschouwd - en thans spreek ik volgens waarnemingen van lateren tijd - was er op het gelaat van den ouden Jacobusz niets te lezen dan waarheid en ootmoed, en alles in zijne houding en manieren was berekend om een gunstigen indruk te maken en vertrouwen inteboezemen.</p>
<p>Maar wat nauwkeuriger waargenomen, ontdekte men dra iets, dat den aanvankelijk bekomen gunstigen indruk wel een weinig temperde.</p>
<p>Zijn gelaat, in profiel gezien, had eene opmerkenswaardige overeenkomst met dat eens bunsings, en zijne oogen waren alles behalve in strijd met het karakter dat men dit dier toekent. Zij waren klein en grijs, maar zoo levendig en scherp, dat de man, - zich waarschijnlijk bewust van hunne bepaalde wederspraak met zijne deemoedige manieren en vleijende taal - ze meestal zorgvuldig hield neêrgeslagen.</p>
<p>Wat Jan, zijn zoon betreft, ik zal op dit oogenblik van hem niets anders zeggen, dan dat zijn gelaat, hoewel eene verre gelijkenis met dat zijns vaders bezittende, verre was van onaangenaam te zijn, en dat, schoon ook de uitdrukking zijner trekken die was van gelatenheid en berusting, somwijlen eene haastige beweging van toorn, of een kwalijk bedwongen uitdrukking van spot of minachting, een maar al te levendig en prikkelbaar gemoed verrieden.</p>
<p>- Jacobusz! - sprak mijn oom, zich tot den vader wendende en op mij wijzende - ziehier mijn neef, die behoefte heeft aan
<pb n="252"/>nuttige werkzaamheden en tevens aan streng en bestendig opzicht. Hij zal voortaan onder uw oog werken. Zorg, dat hij eenig overzicht van zaken krijgt, en doe hem daartoe kopie houden van het loopende werk.</p>
<p>- Komaan, sprak de boekhouder met zijn vleijendst lachje, komaan, zal de jonge heer in den handel? Goed! goed! zeer uit...e...nemend goed!</p>
<p>- Als het den Heere behaagt, deze vreeselijke roede van vreemde overheersching en geweld van boven onze hoofden weg te nemen, en zóó het vrije verkeer tusschen de volkeren te herstellen, heb ik - terugkomende van vroegere voornemens - besloten, dat deze jongeling mijn opvolger zal worden. Ik zucht naar 't oogenblik waarop ik mij van aardsche beslommeringen kan ontdoen, en zóó mij geheel bereiden op mijnen aanstaanden overgang.</p>
<p>- Wél hem, antwoordde Jacobusz, terwijl hij met ernst over den schouder knikte, wél hem, wien het gegeven is, zich aldus tijdig los te maken van de begeerlijkheden en woelingen en aanvechtingen van eene verdorvene en zondige wereld, en die uit mag roepen met den psalmist: ‘mijne ziele keert weder tot hare ruste, want de Heere heeft u welgedaan.’</p>
<p>- Ik heb, hernam mijn oom, ik heb den vader van dezen jongeling op zijn sterfbed beloofd, om voor hem te zullen zorgen, als ware hij mijn' eigen zoon. Oók dat ik hem in de keuze zijns beroeps vrij zou laten. Ik zal, en wil mijn woord gestand doen, maar hij heeft zich aan iedelheid en plichtverzuim overgegeven, en daarom acht ik het goed, dat hij reeds nu, maar zonder dat hem dit bindt voor het vervolg, bezig houdt met het aanleeren van een beroep, dat hem tot een staf en steun kan worden bij zijne wandeling door dit dal der schaduwen des doods.</p>
<p>Ik barstte uit in snikken.</p>
<p>- Berouw en boete zijn goed, vervolgde mijn oom, maar beter is het, zich te wachten voor overtredinge! En nu ga zitten Willem! en vervul deze uwe nieuwe plichten met nauwgezetheid. Twee jaren dure uw proeftijd, en mocht Gods ondoorgrondelijke wil in dien tijd u een anderen weg hebben aangewezen; mocht hij uw <hi rend="i">gebrekkig</hi> lichaam willen dienstbaar maken aan hooger en heiliger doel, ik zal mij wel wachten mij tegen Zijnen wil te verzetten, maar alsdan uitzien naar een ander, om mijn opvolger in deze te zijn.</p>
<pb n="253"/>
<p>En een krukje nevens dat van den ouden Jacobusz schuivende, tilde hij mij er op, en ging, na dezen gewenkt te hebben mij werk te verschaffen, voor zijn lessenaar zitten, om met ernst en stilzwijgen zijn eigen dagtaak te beginnen.</p>
<p>De eerste dagen die ik op het kantoor doorbracht vielen mij ondragelijk lang. Dat gedwongen gezelschap van stilzwijgende en ernstig ziende mannen, het vervelende schrijfwerk, de harde berispingen van oom, wanneer ik een pen of een stuk papier liet vallen; dat alles was zoo geheel in strijd met mijne vrije levenswijze in mijn zolderkamertje, dat de gedachten daaraan en den zonnigen tuin buiten, mij vaak de tranen in de oogen perstte, en alleen de tegenwoordigheid van oom mij belette in snikken uit te barsten. Maar langzamerhand werd dit toch een weinig beter en vooral nadat ik nader met de beide Jacobussen kennis gemaakt, en mij overtuigd had dat ik van hen niets had te vreezen.</p>
<p>Zij bewezen mij integendeel veel vriendschap, schoon alleen dan maar, wanneer oom afwezig was; en ik merkte weldra op dat zijn afzijn zoo wel voor hen als voor mij eene verlichting was. Wel poogden zij dit voor mij te verbergen, maar ik was nog geene maand op het kantoor geweest, of de jonge Jacobusz kwam er onverholen voor uit.</p>
<p>Zijn vader berispte hem wel is waar over zijne uitdrukkingen, maar de toon dezer berisping deed mij gereedelijk opmerken, dat ook hij niet zeer bijzonder op het gezelschap van den patroon gesteld was.</p>
<p>Het duurde nu niet lang of ik werd Jan Jacobusz zeer genegen, en schatte zijn vader op 't hoogst. Beiden, maar vooral de laatste, wendden dan ook alles aan wat geschikt was om mijne genegenheid en vertrouwen te winnen.</p>
<p>Hoe vele fouten ik ook maakte, zijn zoetsappig glimlachje verliet hem nooit, en in plaats van mij te berispen, bracht hij dikwijls eenige minuten door om met zijn pennemes terecht te brengen, wat mijne onoplettendheid in 't ongereede had gebracht, terwijl hij nog daarenboven zijn uiterste best deed, om mij van moeijelijk of onaangenaam werk te verschoonen; eene handelwijze die het natuurlijk gevolg had, dat ik genoegzaam niets leerde, en daardoor mijn oom een alles behalve groot denkbeeld van mijne bevattelijkheid gaf.</p>
<p>Ware ik niet zoo geheel onvoorzien van menschenkennis ge-<pb n="254"/>weest als ik natuurlijk destijds was, zoo zou mij de tegenspraak stellig getroffen hebben die er school in deze verschoonende handelwijze ten mijnen opzichte, en het gestadig aansporen tot werkzaamheid en ijver bij zijn zoon, voor wien geen werk te zwaar noch te onaangenaam scheen. Intusschen verzweeg hij de redenen voor deze zoo verschillende wijzen van doen met ons niet.</p>
<p>- Het kantoor, zeide hij eens, was wel voor Jan en niet voor mij geschikt. Ik was een jongeling, begaafd met een hoogeren aanleg, en een te fijn gevoel, om mij met zulk een dor werk als kantoorwerk was op den duur bezig te kunnen houden.</p>
<p>Oók was mijn tijd hier slechts een proeftijd; de patroon had immers verklaard, zee...e...eer duidelijk verklaard - dat mijne beroepskeuze vrij was. Daarbij had ik vermogen van mij zelven, zoodat ik zelfs zonder iets te doen op eene geregelde wijze (regel was het geliefkoosde woord van den ouden boekhouder), door de we...e...reld zou kunnen komen. Ik had (als reeds lang gebleken was) liefhebberij in de schilderkonst; óók een grooten aanleg daartoe, zoo als hij van zekere lieden die mijne schetsen gezien hedden - gehoord had. Welnu! waarom zou ik geen fijnschilder worden, als ik dat gaarne wilde? Wel is waar, was het een verleidelijk va...ak. Vele fijnschilders hadden zich onbehoorlijk gedragen; gansch niet in den regel, ja ongemeen verre daar buiten. Zij waren lichtmissen geweest, maar dat nam niet weg, dat er ook godzalige lieden onder hen gevonden wierden, ja...a...die eene re.....euke van heiligheid hadden nagelaten. Wie kende onder de hedendaagsche niet den vromen Jan van Os? en was Jan Luijken, die godzalige ma..an, het model van den patroon zelf, niet een schilder geweest, en nog daarenboven een gra...a...veur? Niet dat <hi rend="i">hij</hi> mij eenig vak wou aanraden; dat was nooit zijn regel, en zou het nooit worden. Oók wilde hij door zijn raadgevingen geen aanleiding geven tot eenig verzet tegen den verklaarden wensch van den patroon, die mijn momber was, beide, volgens de inzettingen Gods en de regelen der menschen. En dien zou hij tegenwerken? God de Heer mocht er hem voor bewaren! Neen! hij sprak alleen om mij opmerkzaam te maken op de gaven dien het den Algoeden behaagd had in mij neer te leggen als het talent in den akker, en dat voor den eigenaar zelven een verborgen scha..a..at was.</p>
<pb n="255"/>
<p>Aldus sprak Jacobusz, en het is licht te denken dat een zoo vleijend oordeel, door een zoo gemoedelijk man uitgesproken, niet zouder invloed op mij bleef.</p>
<p>Maar versterkte het ook in groote mate mijn' weerzin tegen het beroep mijns ooms, mijne neiging tot de Kunst kon het bezwaarlijk grooter maken, en wie ook Jacobusz mocht bedoeld hebben met zijn ‘zekere lieden’ die mijn werk gezien hadden, zeker is het, dat van al mijn meesters alleen de teekenmeester over mij tevreden was, ja dat hij dikwijls opgetogen over mijne vorderingen scheen, en zoo wel als de oude boekhouder mij eene schoone toekomst had voorgespiegeld op de baan der kunst. Maar daarover straks nader.</p>
<p>Wanneer ik mijn wezen en denken van die dagen mij voorstel, komt mij onwillekeurig het beeld voor den geest van een moorsch gebouw, op een gedeelte waarvan een hedendaagsch bouwmeester een modern huis heeft gezet. Neiging tot idealiseeren, zucht tot droomen, ridderlijke vrouwenvereering, geloof aan de mogelijkheid om door geheimzinnige middelen met de geestenwereld in aanraking te komen, geloof aan de wonderen der alchymie en tooverkunst, en wat al niet meer, waren de overblijfselen van mijn uit de lectuur van allerlei soorten van boeken gebouwd droompaleis des levens, en daarop en daarbij stonden in schrille tegenstelling de brokken van moderne levenswijsheid, die ik voornamelijk te danken had aan mijn vriend Jan Jacobusz Junior. 't Meest had echter zijn invloed gewerkt op mijne godsdienstig geloof, en het was ten gevolge van mijne daardoor ontstane nieuwe begrippen, dat er een storm boven mijn hoofd losbarstte, waarvan ik de wederga nog niet had beleefd.</p>
<p>Ik weet niet, althans ik herinner mij niet, voor mijne kennismaking met genoemden vriend, ooit den minsten twijfel te hebben gekoesterd aan hetgeen mijn cathechiseermeester mij leerde.</p>
<p>De leer der verwerping en verkiezing, 't is waar, kwam mij verschrikkelijk voor, maar het was een Bijbelsch leerstuk, en ik wist dat, wanneer iets dat in den Bijbel geleerd werd, niet overeen te brengen was met onze menschelijke begrippen van recht of billijkheid, wij verplicht waren onze rede gevangen te geven, en zonder te pogen het vraagstuk op te lossen, het eenvoudig te rangschikken onder de verborgenheden die we moeten
<pb n="256"/>aannemen zonder ze te begrijpen. Niet lang echter was ik nog met Jan Jacobusz in kennis, of ik merkte dat niet ieder geloovige over religieuse zaken zoo dacht, en dat onder anderen mijn nieuwe vriend niet alleen twijfelingen koesterde betrekkelijk de leerstukken der drieëenheid en der predestinatie, maar dat hij ook het gezag der Heilige Schrift niet boven alle bedenking stelde.</p>
<p>In 't eerst was ik zeer weinig genegen, om naar deze bijbelcritiek te luisteren, ja ik hoorde die niet zonder zekeren afschuw aan, maar Jan Jacobusz wist middel te vinden om mij zijne begrippen mede te deelen zonder mijn godsdienstig gevoel te zeer te kwetsen.</p>
<p>Hij viel namelijk nooit rechtstreeks mijne overtuiging aan, ja, hij scheen meestal zelf met mij van de waarheid van dit of dat aangevallen of betwist leerstuk overtuigd. Maar...een verstandig man had bem eens deze of die bedenking medegedeeld, en in een uitnemend theologisch werk had hij eens gelezen - deze of die tegenwerpmg. De verstandige man - 't zij gezegd tusschen twee haakjes - was een verongelukt theologisch student, en het godgeleerde boek (welks titel hij mij echter niet noemde) was de - dictionaire philosophique!</p>
<p>Genoeg, we bespraken de nieuwe uitlegging en het gevolg daarvan was - dat de nieuwe begrippen langzamerhand wortel bij mij begonnen te schieten, en ik binnen een zeer kort tijdsverloop heel wat anders geloofde dan mijn cathechiseermeester.</p>
<p>Jan had mij nu wel aangeraden om dezen zoo weinig mogelijk te ergeren, maar....veinzen was mij onmogelijk, en zoo duurde het niet lang of ik was met mijn man in dispuut. Zoo lang dat nu nog ondergeschikte punten betrof, ging het tamelijk wel, maar toen ik hem mijne bezwaren tegen de drieëenheid mededeelde, toen ik hem verklaarde dat ik de leerstukken der predestinatie en der eeuwige verdoemenis onbestaanbaar achtte met Gods goedheid, geleek de man meer een bezetene dan een verstandig mensch.</p>
<p>Met verdraaide oogen en verwrongene trekken bulderde hij zijne teksten en anathema's uit tegen alle twijfelaars, ongeloovigen, ketters, remonstranten, pausgezinden en andere duiveldienaars, hoogen en lagen, kleinen en grooten, en gaf ze over aan den duivel, hun vader en leeraar!</p>
<pb n="257"/>
<p>Bevend stond ik voor hem, mijne onberadenheid verwenschende.</p>
<p>En wel had ik reden daartoe, want mijn oom, die zich in de zijkamer bevond, trad - verschrikt door dit bazuingeschal - bij ons binnen, en vroeg wat er gebeurd was? De vertoornde broeder gaf daarop een zoo overdreven verslag van de gruwelijkheid der woorden die de booze uit mijn mond gesproken had, dat mijn oom weldra weinig minder uitvoer dan hij zelf.</p>
<p>Beiden vroegen mij of ik deze twijfelingen verschuldigd was aan eenige menschelijke mededeeling, of dat zij alleen een gevolg waren van de inblazingen des satans, zoo dat ik ze geuit hadde, zonder het zelf te weten?</p>
<p>Hoe veel verdriet, wat al zorgen en kwelling zou mij gespaard zijn geworden had ik hier den naam genoemd van den man, van wien mij deze twijfelingen kwamen! Hoogstwaarschijnlijk had mijn oom hem onmiddellijk weggezonden.</p>
<p>Maar mijn vriend willende sparen, zeide ik alleen, dat het gevoelens en beschouwingen waren van den groote godgeleerde Voltaire.....</p>
<p>- Voltaire!...schreeuwden beide mijne ondervragers - Voltaire! de godloochenaar Voltaire - een godgeleerde!?..</p>
<p>- Het is genoeg! voegde mijn oom er bij, terwijl hij mij aanvatte en met ruwe hand voor zich uitduwde naar een vochtigen en donkeren kelder, die niet in gebruik was en die met zijn zwaar beslagen deur niet kwalijk geleek op eene waarachtige gevangenis.</p>
<p>- Het is genoeg! en hier zullen we trachten den boozen geest uit te drijven. Er in, godslasteraar!’</p>
<p>Ik gehoorzaamde, en nadat ik de deur achter mij had hooren grendelen zette ik mij op de steenen trappen neder met een overkropt gemoed, maar met den vasten wil tevens, om mijn hoofd niet te buigen, en mij liever alles te getroosten dan te herroepen wat ik gezegd had.</p>
<p>Des avonds werd mij, en wel door broeder Vonk in persoon, een houten bank gebracht om op te zitten, en een kribbe met stroo gevuld om op te slapen; twee voorwerpen van weelde, waarvan ik eerst gebruik maakte, toen het mij onmogelijk bleek zonder die hulpmiddelen mij voor verstijving te vrijwaren.</p>
<p>Vijf dagen en vier nachten bewoonde ik dat hol met weinig ander voedsel dan water en brood, en geen gezelschap dan van
<pb n="258"/>broeder Vonk, die dagelijks drie volle uren bij mij kwam doorbrengen om den boozen geest uit te drijven. Hij plukte echter zeer geringe vruchten van dat werk. Meestal bewaarde ik een hardnekkig stilzwijgen, want deze barbaarsche handelwijze had mijn gevoel van eigenwaarde zoo wel als mijn reeds klaar en duidelijk besef van recht en onrecht op 't diepst beleedigd.</p>
<p>Ik bezat de heilige overtuiging dat ik niet uit boosaardigheid of ongodsdienstigheid had gesproken, maar dat ik gezegd had wat ik meende redelijk en waar te zijn, en deze overtuiging gaf aan mijne antwoorden (wanneer ik verkoos te spreken) zekeren klem, en aan mijne houding eene kalmte en waardigheid, die den braven broeder zeer hinderde, en die hij al weder aan den invloed en den steun van den booze toeschreef.</p>
<p>De oude Martha was de eenige die diep medelijden met mij gevoelde, en mij dat betoonde. Zoodra zij gelegenheid vond om mij te bezoeken, kwam ze mij een mandje met vleesch en gebak brengen en een half fleschje wijn, terwijl ze mij met al de warmte en de teedere belangstelling eener moeder bezwoer om toch van mijne verderfelijke dwalingen af te zien. Ik kon haar dat natuurlijk niet beloven, en weigerde tevens iets van de medegebrachte spijzen te nuttigen. Maar Martha hield zoo lang aan en bad zoo dringend om dat te doen, al ware 't maar alleen om harentwille, dat ik, in tranen uitbarstende, toegaf en beloofde van hare gaven gebruik te zullen maken.</p>
<p>Twee malen kwam mijn oom mij bezoeken, maar zijne strenge toespraken en onrechtvaardige beschuldigingen brachten het tegenovergestelde teweeg van 't geen hij zich zeker daarvan had voorgesteld.</p>
<p>Ik zat op mijne bank onder het keldervenstertje met de kalmte van een martelaar tegenover zijn vervolger, en bewaarde een diep stilzwijgen bij alle zijne verwijtingen.</p>
<p>Een enkel woord van liefde - Martha's voorbeeld bewees het - wat zou het een andere uitwerking gehad hebben!</p>
<p>Op 't laatste werd ik ziek.</p>
<p>De overspanning waarin ik vooral des nachts, als alles donker om mij heen was, verkeerde, gevoegd aan den invloed van het vochtige verblijf, dat kil was zelfs te midden der hondsdagen die ik er doorbracht, ondermijnden mijne krachten en bezorgden mij eene koorts, die 't mij weldra onmogelijk maakte mijn strooleger te verlaten.</p>
<pb n="259"/>
<p>Broeder Vonk, die mij des middags zijn gewoon bezoek bracht, vond mij zoo ziek, dat hij er van verschrikte, en met luider stem om mijn oom riep.</p>
<p>Mijn kerker opende zich nu onmiddellijk, maar ik was daarvan niet meer bewust, en bleef verscheidene dagen in een toestand waarvan ik mij niets herinner.</p>
<p>&nbsp;</p>
<p>Toen ik tot bewustzijn wederkeerde zag ik dat ik te bed lag in mijn gewoon slaapvertrek.</p>
<p>Martha zat voor mijn ledikant en gaf mij medicijnen, terwijl ze mij verzocht niet te spreken. Ik was dagen, ja weken lang zeer ziek geweest, zeide zij zacht, en men had eerst sedert een paar dagen een gunstigen keer in mijn toestand waargenomen.</p>
<p>Dat ik nog ziek was gevoelde ik maar al te wel, want ik was bijna te zwak om hand of voet te verroeren, en toen mijn oom voor mijn bed verscheen, en mij met ongewone vriendelijkheid vroeg: of ik mij beter gevoelde? kon ik hem ternauwernood antwoorden.</p>
<p>Noch gedurende den loop mijner beterschap, noch in lateren tijd roerde hij echter het geval aan, dat deze mijne ziekte was voorafgegaan, en waarschijnlijk had veroorzaakt.</p>
<p>Zeker gevoelde hij berouw over zijne harde handelwijze mijwaarts, maar niet minder zeker liet de oorzaak daarvan eene ergernis in zijne ziel achter, die nimmer verdween. Hij hield het er blijkbaar voor dat ik onder boozen invloed verkeerde, en dat er in mijn gemoed kiemen van lichtzinnigheid en wereldgezindheid scholen, die slechts wachtten op gunstige gelegenheid om zich te ontwikkelen.</p>
<p>Maar ook <hi rend="i">ik</hi> vergat niet wat ik had ondervonden, en hoewel ik voortaan mijne vragen leerde en het onderwijs van broeder Vonk ontving, zonder mij daarop ook de kleinste aanmerking te veroorlooven, nam ik mij echter voor geene belijdenis te doen tegen mijne overtuiging.</p>
<p>Daar deze echter een onbepaalden tijd werd uitgesteld, was er van verderen strijd op dit gebied vooreerst geen sprake.</p>
<p>De levendige sympathie die ik van de klerken op 't kantoor en vooral van mijn vriend Jan ondervond, toen ik daar eindelijk weder verscheen, hechtte mij nog inniger aan hen en de ver-<pb n="260"/>zekering. dat ik mij in dit geval gedragen had als een <hi rend="spat">man</hi>, maakte mij trotsch.</p>
<p>Mijn afkeer van het kantoor en van kantoorzaken werd door beider toedoen echter niet weinig versterkt, terwijl mijne lust tot de schilderkunst en de begeerte om mij daaraan geheel toe te wijden, telkens vermeerderde, en ik tegen het einde van mijn proeftijd vast besloten was, mij van mijn plan om schilder te worden niet af te laten brengen.</p>
<p>&nbsp;</p>
<p>(<hi rend="i">Wordt vervolgd</hi>.)</p></div></div>
<div type="chapter">
<interpGrp>
<interp type="primair" value="nijh003"/>
<interp type="primair" value="18720316"/>
</interpGrp>
<pb n="261"/>
<head rend="h3">De letterkundige kritiek der romantische school.
<lb/>Door D.C. Nijhoff<note n="*)" place="foot">Vervolg en slot van bladz. 152.</note>.</head>
<head rend="h4">IV.</head>
<p>Wij gaan thans tot een aangenamer deel van onze studie over, Tot nu toe hoorden wij de Romantici van hun aesthetisch standpunt uit bijna alleen berispen; wij willen thans zien, hoe zij over drie vertegenwoordigers van de Duitsche poëzie gunstiger oordeel velden; ik bedoel over Lessing, Schiller en Goethe. Wel is de laatste alleen het voorwerp hunner onbegrensde bewondering; wel hadden zij ook in Lessing en Schiller veel te veroordeelen; maar toch werden ook deze beiden door hen in hunne hooge beteekenis voor de Duitsche letterkunde gewaardeerd. Hooren wij slechts eens naar het oordeel van Fr. Schlegel in zijne karakteristieken en kritieken. Allereerst wat zegt deze van Lessing?</p>
<p>Om dit oordeel van Schlegel over Lessing te verstaan, is he voor alle dingen noodig te weten, welke plaats deze groote man in de schatting der Berlijnsche letterkundigen bekleedde. Het is bekend, dat Lessing steeds met Nicolaï en zijne vrienden in Berlijn in groote vriendschap leefde. Wel ontbreekt het hier en
<pb n="262"/>daar niet in Lessings werken aan duidelijke uitspraken, dat hij het met de beginselen van die mannen niet eens was; wel was Lessing met zijn diep en innig godsdienstig gevoel geen rationalist van den stempel van den Berlijnschen boekhandelaar-schrijver. Maar toch hunne vriendschap was onaangevochten. Na den vroegtijdigen dood van den grooten man waren zijne vrienden te Berlijn in ontwikkeling staande gebleven of liever, hun rationalisme in de kunst vooral werd hoe langer hoe onverdragelijker. Toch bleven zij den naam van Lessing aanroepen, noemden hem hun eenigen meester, verhieven hem als het grootste Duitsche genie boven lucht en wolken, maar het droevig gevolg daarvan was, dat onder de wijding van Lessings naam allerlei platheid en bekrompenheid bescherming zocht. Het is met het oog daarop, dat Fr. Schlegel het noodzakelijk achtte aan eene nieuwe kritiek ook Lessing te onderwerpen, om de vergoding van Lessing, waaraan onhandige en zeer middelmatige vrienden zich tot zelfverdediging schuldig maakten, tot hare ware verhouding terug te brengen. Jammer, dat hij daarbij ook zooveel aan Lessings wezenlijke verdiensten tekort deed. Schlegel begint dan met op te merken, dat, terwijl men Lessing den grootsten dichter noemt, met name in het drama, en hem de hoogklinkende benaming van universeel genie geeft, men vergeet acht te slaan op zijne ware verdiensten, die volgens S. moeten gezocht worden, allereerst in zijn' onvergelijkelijke Witz, die klassiek verdient te heeten, niet minder in zijn onverbeterlijk proza, dat voor altijd een voorbeeld blijft, en bovenal in zijn karakter, dat door Schlegel in geestdriftvolle bewoordingen wordt geprezen. Daarna gaat de kriticus voort Lessing te beoordeelen naar de wetten, die hij zelf had voorgeschreven voor de beoordeeling van groote dichters en meesters in de kunst en komt dan tot de volgende resultaten. Zich beroepende op Lessings eigen woorden aan het slot van de Hamburgsche dramaturgie, beweert Schlegel tegenover de
meening der vrienden, dat hun meester de grootste dichter zou geweest zijn, beslist het tegendeel en twijfelt hij er zelfs aan, of hij poëtischen zin gehad heeft. Inderdaad, Lessing zelf had zoo over zich geoordeeld. De oudste proeven van dramatischen aard - zoo zeide hij op de aangehaalde plaats, - zijn in die jaren geschreven, waarin men licht geneigd is, om lust en vlugheid voor genie te houden. Hetgeen in de nieuwere verdragelijk is, ik ben mij bewust, dat ik dat alleen aan de kritiek te danken heb. Ik
<pb n="263"/>voel in mij de levende bron niet, die uit zich zelf zich naar boven werkt en die door eigen kracht in zulke rijke, reine en frissche stralen opschiet. Ik zou zoo arm, zoo koud, zoo kortzichtig zijn, als ik niet eenigzints geleerd had, vreemde schatten bescheiden te leenen, aan vreemd vuur mij te warmen en door de glazen der kunst mijn oog te versterken. Daarom ben ik altijd zeer verdrietig geweest, als ik iets ten nadeele van de kritiek hoorde of las. Zij zou het genie verstikken; en ik vleide mij juist, iets door haar verkregen te hebben, wat het genie zeer nabij komt.’ Aan die eigen woorden van Lessing houdt zich Schlegel; hij kan niet gelooven, dat Lessing dat niet gemeend zou hebben; daarvoor was hij te oprecht, en Lessing toont overal zooveel literarische zelfkennis, dat het dwaas zou zijn te beweren, dat hij zich zelf niet zou gekend hebben. Vrijmoedig gaat dus Schlegel aan het onderzoek, of er in den grond wel dichterlijke zin aan Lessing kan worden toegekend; en daarom legt hij zijn maatstaf aan het drama Emilia Galotti, dat volgens Schlegel nog het meest dichterlijk produkt verdient genaamd te worden, omdat hier althans geen nevendoel is aan te wijzen, dat in den Nathan zoo open ligt, ja zelfs tot hoofdzaak gemaakt wordt. En wat is dan nu die bewonderde en zeker bewonderenswaardige Emilia Galotti? Zonder twijfel een groot beeld van de dramatische algebra. Men moet het bewonderen, dit met zweet en bloed geproduceerde stuk van het reine verstand; doch men bevriest onder deze bewondering; want in het gemoed dringt het niet in en kan het ook niet indringen, omdat het niet uit het gemoed is ontstaan. Daar is zeker oneindig veel verstand in. Graaft men echter dieper, dan ziet men, dat alles met elkander in strijd is, wat zoo verstandig scheen samen te hangen. Er wordt in gemist dat dichterlijk verstand, dat een Shakespeare, een Goethe en Tieck zoo groot maakt. Schlegel zou het liefst de Emilia Galotti een prozaïsche tragedie noemen. Wat
aangaat den Nathan der Weise, Schlegel staat toe, dat dit drama het toppunt kan genaamd worden van Lessings poëtisch genie; de filosofie - zoo zegt hij - heeft volkomen recht dit werk zich toe te eigenen, dat voor een karakteristiek van den geheelen man eigenlijk het klassieke is, daar het zijn individualiteit het beste tentoonstelt. Doch wat aangaat de poëtische waarde, deze vindt Schlegel al zeer gering. Wel zijn volgens zijne meening de karakters levendiger geteekend, dan in eenig
<pb n="264"/>ander drama van zijne hand; maar in de individuën is affectatie en geen natuur. En wat vooral door Schlegel in den Nathan uit het oogpunt der kunst wordt veroordeeld, is dat de dramatische vorm alleen vehikel is en dat de Nathan der Weise eigenlijk niets dan voortzetting geweest is van Lessings strijd tegen Goeze.</p>
<p>Staan we hier een oogenblik stil en vragen we ons af, of dit oordeel van Schlegel zuiver is; dan kan het niet ontkend worden, dat deze beoordeelaar van Lessing te veel vergeet, welke gewichtige diensten door Lessing inderdaad aan de dramatische poëzie zijn gedaan. Als wij ons te binnen brengen, wat het drama vóór Lessing was, dan kunnen wij niet genoeg roemen den vooruitgang, door hem in dat genre gemaakt; Lessing heeft inderdaad weder den weg voor Shakespeare in Duitschland gebaand en aldus het pad bereid, dat Goethe later bewandelde. Onbillijk is het dus, die historische ontwikkeling vergetende, Lessing alleen te toetsen aan het ideaal van den tijd van Schlegel. De ware kunstrechter neemt bij de beoordeeling van dichterlijke produkten natuurlijk immer den tijd in aanmerking, waarin zij geschreven zijn. En toch kan het niet ontkend worden, dat Schlegels meening omtrent de waarde van het drama van Lessing niet ongegrond is; en dat de Nathan der Weise, wat overigens zijn waarde ook moge zijn, als kunstprodukt alleen beoordeeld, lang niet beantwoordt aan het ideaal.</p>
<p>Kunnen we dit oordeel van Schlegel ten deele toestemmen; geheel onjuist en blijkbaar alleen te verklaren uit een bepaald parti pris, is zijn meening omtrent de weinige waarde van Lessings kunstkritiek. ‘Lessing voor een kunstrechter te houden - is volgens Schlegel - een groote dwaling; het ontbreekt hem aan historischen zin en aan historische kennis van de poëzie. En hoe is kritisch inzicht in het wezen der poëzie mogelijk, als het iemand zoo geheel aan gevoel en aanschouwing ontbreekt?’ Zou er ooit onbillijker vonnis over een groot man zijn uitgesproken, zoo lijnrecht indruischend tegen de waarheid, dan dit oordeel van Schlegel over Lessings kritiek? Heeft het er al den schijn niet van, alsof Schlegel bij dat oordeel bewogen werd door die lage en kleingeestige jalousie de métier, die ook onder letterkundigen zooveel partijzucht en haat, zooveel minachting van elkanders werk doet ontstaan? Of is niet de Hamburgsche dramaturgie, dat meesterwerk van Lessings kritiek,
<pb n="265"/>waarin hij met zijn onverbiddelijke mokerslagen de Fransche klassieken ter aarde werpt; is niet zijn Laokoon, die prachtig aesthetisch-wijsgeerige studie, die haar waarde zal behouden, zoolang er ware aesthetiek zal bestaan; zijn deze meesterwerken niet verheven boven den lof of de blaam van een ijverzuchtig mededinger op letterkundig gebied? Doch genoeg! in menig opzicht moge Schlegel ons in zijn kritieken groot voorkomen, hier is hij klein en wij, die Lessing kennen als den kriticus bij uitnemendheid, brengen liever aan hem onze offerande, dan dat wij zulks zouden doen aan den man, wiens Lucinde uit zijn verleden en wiens religieuse en politieke reaktie uit zijn toekomst ons genoegzaam leeren hoe weinig zedelijke kracht daar woonde in zijne persoonlijkheid, om een mededinger geheel onpartijdig te beoordeelen. Schlegel had zoo weinig begrip van de wezenlijke beteekenis van den grooten bibliothecaris, dat hij hem zelfs min of meer verachtelijk noemt, een mengsel van literatuur, polemiek, Witz en philosofie.</p>
<p>Gelukkig heeft Schlegel zelf later het in menig opzicht valsche van zijn oordeel ingezien. Dit blijkt uit gezegden in latere geschriften zooals: Lessing en Goethe hebben de beschaving der Duitschers gegrond. Zoowel wegens de groote tendenz van zijnen philosofischen geest als wegens den symbolischen vorm zijner werken wordt Lessing door hem geëerd. En toen Schlegel in 1804 zijn boek schreef: ‘Lessings geest uit zijn schriften’ toen was hij ook veranderd in zijne meening omtrent Lessing als aesthetische criticus. Toen werd het door hem Lessing als een groote verdienste toegekend, dat hij als aestheticus de soorten had afgezonderd; en wat aangaat zijne kritiek, thans erkende hij, dat zijne populaire wijze van beoordeeling bij uitnemendheid geschikt was geweest, om de eerst wordende duitsche letterknnde tot hooger trap van ontwikkeling te brengen. Desniettegenstaande bleef Schlegel bij zijne meening, dat Lessing als wijsgeer veel belangrijker was dan als criticus, en als dichter; eene meening die niet alleen Friedrich maar ook zijn broeder A.W. Schlegel en alle romantici bleven voorstaan<note n="*)" place="foot">Vgl. Bernhardi's theaterkritieken; A.W. Schlegel in zijne Vorlesungen uber dramat. Literatuur; Tieck's parodie ‘der neue Hercules am Scheidewege’ enz.</note>.</p>
<p>Wat het oordeel van de Romantici over Schiller aangaat, dien-<pb n="266"/>aangaande moet allereerst worden opgemerkt, dat er tusschen de beide Schlegels en Schiller sints het jaar 1796 eene zeer gespannen persoonlijke verhouding bestond, waarvan dan ook hunne oordeelvellingen de duidelijkste kenteekenen dragen. Als een staaltje van hunne vooringenomen beoordeeling van Schillers dichterlijke produkten moge o.a. dienen, dat het gedicht ‘die Würde der Frauen,’ dat toch zonder twijfel een der schoonste gedichten van Schiller moet genaamd worden, zoo wordt gedeklineerd, dat zelfs Schlegel zegt: Mannen, zooals deze, moesten aan handen en beenen gebonden worden en zulken vrouwen paste leiband en valhoed.</p>
<p>Het lust ons niet, meer voorbeelden aan te halen van de hatelijke wijze van beoordeelen van Schiller na 1796; deze oordeelen, zoo blijkbaar voortkomende uit gekwetste eigenliefde, pleiten meer tegen de Schlegels, dan tegen Schiller. Liever dan dit, deel ik nog enkele gedachten van hen over Schiller voor dat bewuste jaar, mede, om meer zuiver hun oordeel te leeren kennen. Zoo worden Goethe en Schiller door de Schlegels wel eens met elkander vergeleken, waartoe zij door de gezamenlijke werkzaamheid aan den Muzenalmanak geleid werden; en bij deze vergelijking wordt o.a. dit oordeel over Schiller uitgesproken, dat blijkbaar niet uit partijzucht voorkomt, maar op waarheid gegrond is. Schillers onvolkomenheid ontstaat ten deele uit de oneindigheid van zijn doel. Het is hem onmogelijk, zich zelven te begrenzen en ongestoord een eindig doel nabij te komen.’ Mij dunkt, we hooren in dat oordeel de werkelijk bestaande schaduwzijde van Schillers idealisme. Het realisme van Goethe, dat deze o.a. ook leerde te beoefenen, hetgeen hij aldus uitdrukte:</p>
<lg type="poem">
<l>Wer groszes will musz zich zusammenraffen</l></lg>
<p>verstond Schiller niet. En die selbstbeschränkung, die in kunst en leven de spil was, waarom Goethes bestaan zich bewoog, was een geheim voor Schiller. Later moge hij door Goethes invloed zijn idealisme wat reëler gemaakt hebben, dat streven naar het oneindige, dat hier te recht in Schiller door de Romantici wordt berispt, is hem altijd min of meer bijgebleven. Waren dus in dat algemeen oordeel de Schlegels niet in het ongelijk, het ontbrak hun zelfs ook in die dagen, vóór hun persoonlijke veete tegen Schiller begon, niet aan hooge waardeering van Schillers verdiensten. Zoo wordt hij o.a. door Fr. Schlegel met de grootste
<pb n="267"/>onderscheiding besproken in zijn werk ‘Uber das Studium der Griechischen Poesie.’ Daar noemt hij hem een dichter, die groote verwachtingen doet koesteren en alle kleinmoedige vrees omtrent het mislukken van de tragische kunst in Duitschland vernietigt. De Don Carlos stelt Schlegel zeer hoog; dit treurspel is voor hem het bewijs van Schillers geniale kracht zoowel als van de macht, die de kunstenaar toonde over zijn tegenstrevende stof. Ja, Schlegel drukt zijn eerbied voor de groote dichternatuur van Schiller in deze woorden uit: Hem gaf de natuur het machtig gevoel, de adeldom van gemoed, de heerlijkheid van verbeelding, de kracht van taal en rythmus, de borst en de stem die de dichter moet bezitten, die de zedelijke verschijnselen wil opnemen in zijn gemoed, den toestand van een volk wil beschrijven en wil uitspreken, wat er in de menschheid omgaat.</p>
<p>Laat ons thans hooren, wat de Romantici over Goethe dachten. Het eerste geschrift, dat we daartoe moeten raadplegen is het reeds meermalen door ons aangehaalde geschrift van Fr. Schlegel: ‘Ueber das Studium der Griechischen Poesie.’ Bekend is het, dat dit werk van Schlegel een doorloopende apotheose is van de Grieksche poëzie. Welnu, in de gedichten van Goethe vindt hij dat lang verloren ideaal, zoowel wat vorm als wat geest aangaat, terug. Datgene, wat de Grieksche poëzie zoo onovertroffen maakt is het streven naar het objektief schoone en dit is het juist, wat hij in tegenoverstelling van de nieuwere poëzie in Goethe terugvindt. Daarom vindt hij in Goethes poëzie het morgenrood van echte kunst en reine schoonheid. De veelzijdigheid van het dichterlijk vermogen van hem is zoo grenzenloos, dat men hem den Proteus onder de kunstenaars noemen kan. Schlegel zegt verder, dat het verkleining van de waarde van Goethe is, hem den Duitschen Shakespeare te noemen. Deze moge meester zijn in het naar waarheid schetsen van karakters, het doel van Goethe is een ander, - hij streeft voor alle dingen naar het objektief schoone. Deze groote kunstenaar - zoo roept Schlegel in geestverrukking uit - opent het uitzicht op een geheel nieuwe ontwikkelingstrap der poëzie. Zijn werken zijn een onwederlegbaar bewijs, dat het objectieve mogelijk en de hoop op het schoone geen ijdele waan der rede is.</p>
<p>Deze denkbeelden omtrent Goethe zijn het eigendom van de Romantische school gebleven. Goethe was voor de vertegenwoordigers dier school niet alleen de grootste van alle Duitsche dich-<pb n="268"/>ters, maar hij was voor hen de eenige dichter in den vollen zin des woords. Wilt gij eenige dier apotheozen van de Romantici hooren; Novalis noemt hem: den waren stadhouder van den poëtischen geest op aarde. Tieck noemt hem den kunstenaar, met wiens naam Duitschlands kunst ontwaakt. A.W. Schlegel zegt: Goethe blijft de hersteller van de poëzie in Duitschland en zijn broeder herhaalt nog eens zijne diepe vereering voor den dichter in deze woorden: ‘Goethes rein poëtische poësie.’ En deze hoog gestemde lof werd ook door de Romantici door beoordeeling van de afzonderlijke werken van Goethe gemotiveerd. Vooral A.W. Schlegel gaf in de Jenäer Zeitung vele keurige kritieken van Goethes geschriften. De Römische Elegien noemt Schlegel daar edeler dan die van Ovidius, mannelijker dan die van Tibullus en minder gezocht dan die van Propertius. Ook de Unterhaltungen Deutscher ausgewanderten, in het tijdschrift ‘de Horen’ van Goethe verschenen, werden door hem ontzaglijk gewaardeerd. Maar vooral waren het de grootere en schoonere werken van den Maestro, die door de Romantici aan kritiek werden onderworpen en waarover zij de schoonste getuigenissen uitspraken. Niet minder dan Schiller dweepten zij o.a. met den Wilhelm Meister. Wat Schiller daaromtrent getuigt is bekend; zijne vereering voor dat werk was zoo groot, dat hij zelfs zegt, dien mensch niet te kunnen uitstaan, die niet met hem den Wilhelm Meister bewonderde<note n="*)" place="foot">Er waren vele tijdgenooten, die er anders over dachten. Herder en Jacobi ergerden zich aan 't werk; en Stolberg's ergernis was zoo groot, dat hij het geschrift verbrandde.</note>. Zoo sprak ook de oude Schlegel. Hij noemt daarvan o.a. drie eigenschappen op, die hem de
wonderlijkste en de grootste voorkomen. Ten eerste, dat de individualiteit die daarin voorkomt, in verschillende stralen gebroken wordt en onder meer personen verdeeld. Ten tweede, de antieke geest, die men overal terugvindt in den modernen vorm; welker groote combinatie een geheel nieuw uitzicht opent op het einddoel van alle poëzie, de harmonie van het Klassieke met het Romantische. De derde voortreffelijke eigenschap is volgens Schlegel deze, dat het ééne ondeelbare werk in zekeren zin toch een dubbel werk is; het is, om zoo te zeggen, tweemaal gemaakt, bestaat uit twee scheppende momenten, uit twee ideën.</p>
<p>Het eerste idee van Goethe was alleen geweest, om het tot een
<pb n="269"/>kunstroman te maken; maar verrast door de strekking, was het werk plotseling veel grooter geworden, dan zijn eerste oogmerk was; en er was bijgekomen de vormingsleer van de levenskunst, hetgeen het hoofdidee geworden is.</p>
<p>Niet minder hooggestemd was de lof, die aan Goethe door de Romantici werd toegezwaaid wegens zijn epos: Hermann und Dorothea. A.W. Schlegel leverde daarover een recensie in de Jen. allg. lit. Zeit. van 1797, die een der meesterwerken van hem was in het vak der aesthetische kritiek; terwijl hij daarin aan de eene zijde Goethe met het oog op zijn Hermann und Dorothea beschouwt als den dichter, die ook weer het epos tot nieuwe ontwikkeling bracht, levert hij daarin tevens eene beschouwing over het epos in het algemeen, die waarlijk in onzen aan epische gezangen zoo armen tijd nog dubbel verdient gelezen te worden.</p>
<p>Toch - al waren alle vertegenwoordigers der Romantische school met Goethe tot dweepens toe ingenomen, in de waardeering van zijne verschillende werken uit zijn eerste en tweede periode weken zij veel van elkander af. Terwijl namelijk de beide Schlegels den volkomen dichter in den schrijver van de Iphigenie, den Wilhelm Meister en den Hermann und Dorothea zagen, bleef Tieck het meest ingenomen met Goethes eerste geschriften, en bewonderde hij vooral in hem, wat hij als vaderlandsch dichter reeds voor de Italiaansche reis ten beste gegeven had. De beide Schlegels zagen deze jugendwerke niet als kunstwerken aan en hielden het er zelfs voor, dat hij zelf nog daar aan allerlei dwalingen onderworpen was, die hij echter had moeten doorworstelen, om tot een reiner inzicht in het wezen der kunst te geraken.</p>
<p>Ieder, die Goethe kent en iets van het wezen der kunst verstaat, zal het zonder eenigen twijfel in dit opzicht meer met de beide Schlegels dan met Tieck eens zijn. Want, hoe ook Goethe in zijn eerste werken reeds de volle kracht van zijne genialiteit openbaarde, hoe ook de Werther en de Götz sieraden zijn van de Duitsche poëzie; ja, zelfs hoe ook hier en daar in de latere werken van Goethe de antieke poëzie wat overdreven werd nagevolgd - dit neemt niet weg, dat Goethe het ideaal der echte kunst inderdaad pas door zijn studie der oudheid heeft bereikt en veel heerlijker in zijn latere werken heeft geopend. Of kunnen de Werther en Götz, getoetst aan het hoogste kunstideaal
<pb n="270"/>wel staan in de schaduw van den Faust, de Iphigenie, den Meister enz?</p>
<p>Zoo hebben wij dan gezien, dat wat de Romantische school ook moge veroordeeld hebben in de meeste producten der literatuur, zij althans in Goethe zonder voorbehoud den waren dichter aanschouwde. Alleen reeds deze volle waardeering van Goethes dichternatuur maakt de genoemde school allermerkwaardigst. Hoe weinigen toch waren in Goethes dagen in staat om den geest van dezen grooten man te begrijpen! Hoe weinigen zijn helaas! nu nog in staat, om op te klimmen tot zijne hooge beteekenis! Welk een reeks van oppervlakkige, onkundige oordeelvellingen hooren we niet nog steeds over hem uitspreken! Aan de Romantische school komt de eer toe, dat zij het eerst de wereld heeft gewezen op zijne waarachtige grootheid. En al ging deze oneindig hooge lof, die aan Goethe werd toegezwaaid, ook gepaard met onwaardige verkleining van de wezenlijke verdiensten van sommige andere schrijvers uit datzelfde tijdvak; al kunnen wij de Romantici niet vrij pleiten van menige hooghartige en partijdige beoordeeling van enkele andere eminente mannen; hunne volle waardeering van de persoonlijkheid van Goethe geeft hun eene eerste plaats onder de beoefenaars der letterkundige kritiek.</p>
<div type="section">
<head rend="h4">V.</head>
<p>De voorafgaande bizonderheden die wij uit de kritieken der Romantische school hebben medegedeeld, zouden op zich zelve reeds voldoende zijn, om aan hare vertegenwoordigers eene waardige plaats te geven in de geschiedenis der letterkundige kritiek. Onder al het paradoxe, al het overdrevene, dat wij van hen citeerden, hoorden wij toch zooveel waars, dat we inderdaad niet te veel gezegd hebhen aan den aanvang onzer studie, da de Romantici, hoe zij ook overigens te beoordeelen zijn, althans als letterkundige kritici hoog moeten staan aangeschreven in onze schatting.</p>
<p>Meer nog zal deze overtuiging bij ons gevestigd worden, als we ten slotte een algemeenen blik slaan op de beginselen, die de vertegenwoordigers der Romantische school bij hunne letterkundige kritiek volgden. Wat zij vooral op de kritiek, zooals
<pb n="271"/>deze in hunne dagen werd uitgeoefend, hadden aan te merken, was dat men veel te veel bij bizonderheden alleen bleef stilstaan en dat men dientengevolge alleen aandrong op negatieve deugden; terwijl het positieve in de poëzie, het geniale bijna altijd bestreden werd. Van het organisch ontstaan van een kunstwerk had men niet het minste besef; men beschouwde het nooit als een geheel. Daartegenover nu handhaafden de Romantici bij monde van de beide gebroeders Schlegel de volgende beginselen.</p>
<p>Voor alle dingen moest volgens hen de aesthetische kritiek den grooten zin, dien een scheppende geest in zijn werk gelegd heeft, met scherpe bepaaldheid en volkomen zuiver zoeken te verstaan en uit te leggen, en alles niet zoo zeer beoordeelen als trachten te verklaren, opdat daardoor minder zelfstandige, maar ontvankelijke beschouwers op de hoogte van het juiste standpunt gebracht konden worden. Vervolgens moest de kritiek in zeer naauw verband staan met de geschiedenis der literatuur, omdat elk dichterlijk produkt uit den geest van een bepaald tijdvak is ontstaan en meer of minder trouw afspiegelt het algemeen karakter des volks, waartoe de dichter behoort; ja den letterkundigen kriticus stelt Schlegel den onmisbaren eisch, dat hij bekend zij met de universeele geschiedenis der poëzie, opdat hij het aan zijn oordeel onderworpen kunstwerk zou kunnen vergelijken met produkten van denzelfden aard uit vroegere tijden. In de derde plaats stelde Fr. Schlegel den eisch aan de letterkundige kritiek, dat zij haar voorwerp met philosofischen geest opvat, en het op die wijze genetisch verklaart. ‘Men kan slechts dan zeggen, dat men een werk verstaat, als men den gang en de bouworde na kan construeren. Dit grondige verstaan noemt Schlegel: karakteriseren, en dit vindt hij de eigenlijke roeping van de kritiek. En eindelijk eischte dezelfde, dat de kriticus in de karakterisering van een voortreffelijk werk of van een beteekenisvollen schrijver zelf op zijne beurt een kunstwerk zocht te leveren. Poëzie kan slechts door poëzie verklaard worden - zoo luidde Schlegels beginsel en hij sprak op grond daarvan dit uit: een kunstoordeel, dat niet zelf een kunstwerk is, hetzij door zijn inhoud, hetzij door een schoonen vorm, heeft geen burgerrecht in het rijk der kunst. Nu weten wij wel, dat lang niet alle kritieken der romantici zelve aan deze hooge eischen voldeden. Maar toch enkele zijn er, die kunnen blijven gelden als voorbeelden
<pb n="272"/>van echte letterkundige kritiek. Daartoe behooren o.a. de recensie door A.W. Schlegel van Goethes Hermann und Dorothea, zijn opstel over de werken van Bürger; verder zijne beoordeelingen van die Künstler van Schiller en van de 10 eerste afleveringen van de Horen. Van F. Schlegel munten uit een opstel over de schriften van G. Forster, het fragment over Wilhelm Meister; verder over den verschillenden stijl in Goethes vroegere en latere werken en de karakteristiek van Lessing, die wij beschouwd hebben en waarin, naast veel paradox dat Schlegel zelf later terugnam, ook veel waars voorkwam.</p>
<p>Wat de eischen aangaat, die zij aan de letterkundige kritiek stellen, deze zijn inderdaad gebiedend en eeuwig waar; we zullen echter zien, dat er een gewichtige aan ontbreekt, die omdat hij door de Romantici niet werd erkend en dus ook niet beoefend, ons op het hoofdgebrek zal wijzen, dat hunne kritiek aankleeft.</p>
<p>De eerste eisch dien zij stelden, dat de kunstwerken voor alle dingen door de kritiek moeten verklaard worden, zoodat de groote zin daarvan begrijpelijk worde gemaakt voor hen, die niet zelfstandig genoeg zijn, om zonder leiding dien zin te verstaan - deze eerste eisch - zeg ik - kan immers niet betwijfeld worden. Of wat heeft het groot publiek aan alle bizonderheden, zoo het niet voor alle dingen gewezen wordt op den zin van 't geheel. Zeker, die bizonderheden, ze mogen niet worden voorbijgezien in de kritiek; evenmin als de architect van een nieuw gebouwde woning vergeten zal de verborgenste deelen van de nieuwe stichting aan zijn oordeel te onderwerpen; en toch had de voorgaande kritiek veel van de kleingeestige fitterij van enkele bouwmeesters, die ter wille van de minste bizonderheden het geheel als zoodanig voorbijzien. Op dat geheel van een kunstwerk moet de kritiek voor alle dingen de aandacht vestigen; eerst wanneer hij daardoor de aandacht van het publiek er op gebracht heeft mag hij bij de bizondere deelen er van gaan stilstaan. Sints dat beginsel door de Romantici is uitgesproken, zal dan ook geen letterkundige van den echten stempel dit verzuimen.</p>
<p>Niet minder gebiedend is de tweede eisch, dien wij van hen hoorden; namelijk, dat de kritiek in zeer naauw verband moet staan tot de geschiedenis der literatuur, omdat elk dichterlijk produkt samenhangt met den geest des tijds en min of meer
<pb n="273"/>getrouw het karakter des volks, waartoe de dichter behoort, afspiegelt. En inderdaad, ook de rechtmatigheid van dezen eisch kan niet ontkend worden. Hoe is het mogelijk zelfs, zoo vragen wij bij het hooren hiervan, dat er nog kritici zijn, die aan het werk van kritiek zich wijden zonder vooraf een diepe studie gemaakt te hebben van de geheele literatuurgeschiedenis.</p>
<p>Het spreekwoord: la critique est aisée, mais l'art est difficile, dat naar onze meening vrij onwaar is, verleidt hen zeker tot dat quasi-gemakkelijk werk van kritiek. Alsof inderdaad om een dichterlijk produkt te beoordeelen de kennis van den tijd en van het volk waaruit het ontstaan is, niet onmisbaar moet geacht worden. Alsof het voldoende ware, eenige opmerkingen ten beste te geven aan den subjektieven smaak ontleend. Neen, grondige beoordeeling van een kunstwerk kan alleen daar aanwezig zijn, waar men uit een reeks van bekende invloeden, die tot zijn ontstaan hebben bijgedragen, het tracht te verklaren. Hoeveel te dieper en meer naar waarheid kan dus zulk een werk worden opgevat, wanneer volgens Schlegels eisch de poëzie aller eeuwen gekend wordt. Hoeveel licht kan dan de geschiedenis der dichtkunst van alle volken en tijden werpen op een produkt van den huidigen dag. Gij wilt een drama beoordeelen - doch de regelen van dramatische poëzie kunnen u alleen bekend zijn door zelfstandig onderzoek van de Grieksche tragedie en van de dramas van Shakespeare. Een epos wilt gij beoordeelen - doch zoo gij vreemdeling zijt in de Homerische zangen, hoe zult gij zulk een werk ondernemen, of zoo gij Dante niet kent, hoe zult gij dan de regelen der schoonheid, waaraan gij uw kunstwerk zult moeten toetsen, hebben leeren verstaan? In dit opzicht waren de mannen, met wie we ons hebben bezig gehouden, eenig. Zij, deze romantici, maakten den letterkundigen arbeid aller volken tot hun eigendom. De talen der oudheid der middeneeuwen, der nieuwere tijden, zij waren er mede vertrouwd; de poëzie der oude Indiërs werd niet minder dan de dichtkunst der Grieksche, Germaansche en Romaansche volken door hen beoefend. En zoo zij in hunne letterkundige kritiek zijn te kort geschoten, het heeft hun zeker niet ontbroken aan kennis der universele poëzie. Ja, waarin zij ook niet als voorbeelden mogen worden aangeprezen; in bestudering van de
poëzie aller tijden blijven zij navolgenswaardig. Wat aangaat den derden eisch dien zij stelden, het naconstrueren van de kunstwerken, aan hun oor-<pb n="274"/>deel onderworpen, dit is een eisch, die van zelf uit den eersten voortvloeit, dat de kunstwerken moeten verklaard worden, terwijl eindelijk ook de laatste eisch, al zou deze tot onwaarheid door overdrijving kunnen komen, genoegzaam waarheid in zich bevat, om een regel te zijn hij de letterkundige kritiek. Inderdaad - een dichter kan eigenlijk alleen door een dichterlijk gemoed verstaan worden. Wel zou het dwaasheid zijn, dezelfde geestesgaven van den dichter en den kriticus te eischen; want waar bij den eerste de fantaisie, daar is bij den tweede het verstand overwegend. En toch, hoe zullen de voortbrengselen der fantaisie zonder fantaisie kunnen worden beoordeeld? Neen; hij, die de gewichtige taak van kunstkritiek op zich neemt, bezitte fijn oordeel, rijke opmerkingsgave, uitgestrekte kennis, zonder dichterlijk gemoed zal het hem aan den waren maatstaf blijven ontbreken, om produkten der poëzie te toetsen.</p>
<p>Dit alles is door de Romantici zeer juist ingezien en door deze regels hebben zij de echte literarische kritiek voor altijd aan vaste wetten gebonden. Doch het is juist die laatste eisch, die ons te rechter ure komt herinneren, dat er nog een onmisbare regel is van ware letterkundige kritiek, die door de Romantische school is over 't hoofd gezien en welker gemis de hoofdoorzaak is van de gebreken, die wij naast hunne deugden in hunne kritiek opmerkten. Welke is die eisch?</p>
<p>Mij dunkt, deze, dat de produkten der poëzie, aan het oordeel van den kunstkriticus onderworpen en door hem verklaard, ook gewaardeerd worden. In deze waardeering is de groote Fransche kriticus St. Beuve zoo eenig. Zeker die waardeering kan ook overdreven worden en kan leiden tot een scepticisme, dat geen enkel vast grondbeginsel meer heeft, geen enkelen vasten maatstaf. Maar waardeering op zich zelf is voor de ware kritiek niet alleen een sieraad, maar ook een behoefte. Welnu, daarin schoten, gelijk wij gezien hebben de Romantici, geheel te kort. In de onbarmhartigste taal drukten zij meestal hun vonnis over dichters en schrijvers uit en hoe wij ook geneigd zijn, om het betrekkelijk recht der negatieve kritiek te erkennen, dat prijs geven aan de minachting, dat het doorloopend kenmerk is van de oordeelen der Romantici, kan niet worden goedgekeurd.</p>
<p>Vragen wij, waaruit die minachting bij de romantici ontstond, dan meen ik, dat we bij hen op een groot zedelijk gebrek stuiten en wel op dwaze ingenomenheid met zich zelven als waren
<pb n="275"/>zij de eenige kunstrechters van den echten stempel. Deze zelfverheffing en eigenwaan, die bij de beoefening van elke wetenschap als een gevaar voor de deur ligt, is vooral in de letterkundige geschiedenis geen uitzondering. Zij hangen op hare beurt weder samen met een ander verschijnsel op letterkundig gebied, dat ook geene zeldzaamheid is; ik bedoel het verschijnsel van abstrakt-literarische ontwikkeling, die gewoonlijk pedanterie ten gevolge heeft. De ware letterkundige heeft behalve zijne wetenschap ook een ruimen blik op het leven; maar hoevelen zijn er die als 't ware het geheele concrete leven begraven onder hun letterkundige wetenschap. Het leven nu, het concrete leven, leert den mensch breken met alle zelfverheffende gedachten.</p>
<p>Welnu - aan zulk een ruimen blik op het werkelijk leven ontbrak het den Romantici geheel. Van daar ook dat hunne poëzie zeker geheel als mislukt kan beschouwd worden. Maar van daar, niet minder, dat zij door hunne wetenschappelijke beoefening der letterkunde tot die abstrakt-literarische ontwikkeling kwamen, die zoo menigmalen tot heden toe de kranke plek van de Duitsche letterkunde is geweest en deze bracht hen van zelf tot die vurige ingenomenheid met zich zelve, die hen niet minder in het leven dan in de letterkunde zelfs tot allerlei eenzijdigheid en dwalingen voerde.</p>
<p>Daardoor toch werden zij in het leven tot minachting geleid van alle bestaande banden der maatschappelijke orde; de onbegrensde rechten van het individu op den voorgrond plaatsende, kwamen zij tot verachting van de banden des huwelijks en predikte een Fr. Schlegel zelfs in zijn Lucinde de emancipatie des vleesches. En uit datzelfde individualisme moet eveneens hunne latere reaktie op godsdienstig en staatkundig gebied verklaard worden. Dat zij zich wierpen in de armen der Moederkerk was van diezelfde opdevoorgrondstelling van het eigen ik het droevig gevolg. Hun minachtend oordeel eindelijk over de letterkunde hunner dagen, hoeveel waarheid daarin ook mocht gelegen zijn, vloeide uit diezelfde zelfverheffing voort. Al wat niet strookte met hunne inzichten, met hunne meeningen, werd daarom onverbiddelijk aan de verachting prijs gegeven.</p>
<p>Ik eindig mijne studie met een tweeledige opmerking.</p>
<p>Wij hebben gezien, dat niemand door de vertegenwoordigers der Romantische school hooger gesteld werd dan Goethe. Geene woorden van lof hebben ze genoeg, om dezen dichter ten hemel
<pb n="276"/>te verheffen. Of ze echter den grooten geest van dezen machtigen mensch hebben begrepen, mag terecht betwijfeld worden. Wat toch is het Schlagwort van Goethe in zijn kunst bovenal, maar ook in zijn leven? Is dit niet, hetgeen Goethe zoo telkens naar waarheid noemt: Selbstbeschränkung. Zoo iemand, dan heeft Goethe het in die deugd der zelfbeperking wel verre gebracht. Getuige o.a. zijn Wilhelm Meister, die zoo om strijd door de Romantici werd geprezen. Het ware echter te wenschen geweest, dat deze lofredenaars, die Selbstbeschränkung van hun eigen wezen uit dien bildungsroman hadden geleerd; dan zouden ze zonder twijfel oneindig hooger in onze schatting staan aangeschreven, dan thans het geval kan zijn. Nu daarentegen toonen zij ons op het veld der letterkundige kritiek hetzelfde beeld, dat de mannen van de Sturm und Drangperiode op het gebied der poëzie ons eenige tientallen jaren voeger toonde. Gelijk dezen, zoo waren ook de Romantici geniale mannen; doch genialiteit zonder orde, zonder wetten, zonder zelfbeheersching, waartoe kan dit anders leiden, dan tot zedelijken ondergang?</p>
<p>En niet alleen van Goethe, maar ook van een hunner geestverwanten, dien zij zoo gaarne rangschikten onder hunne school, hadden de Romantici moeten leeren, wat er aan hun leven en kunststudie ontbrak. Ik bedoel van den grooten Schleiermacher, den man, die met Fr. Schlegel een tijdlang in de grootste vriendschappelijke betrekking stond, maar die een gansch anderen weg opging dan Schlegel c.s. Hadden de vertegenwoordigers der Romantische school hunne godsdienstige sympathiën maar niet in de middeneeuwsche vormen, maar met den grooten Schleiermacher in den godsdienst van Jezus gevonden, welke andere mannen zouden zij in het leven en in de kunst geworden zijn! Oneindig meer nog dan van Goethe hadden zij dan van dien meester op het gebied van den godsdienst het geheim der ware levenskunst kunnen leeren. Dan zouden het mannen geworden zijn, die met hunne enorme wetenschap een verbazenden invloed hadden kunnen uitoefenen op de kunst en het leven van tijdgenoot en nageslacht, terwijl ze nu, als ontoegankelijke naturen, boven de hoofden der menigte blijven zweven en alleen op het rechtstreeksch gebied der wetenschap hunne waarde behouden.</p>
<p>&nbsp;</p>
<p><hi rend="spat">Kuilenburg</hi>, 16 Maart 1872.</p></div></div>
<div type="chapter">
<interpGrp>
<interp type="primair" value="meij039"/>
<interp type="primair" value="18720329"/>
<interp type="secundair" value="18710800"/>
</interpGrp>
<pb n="277"/>
<head rend="h3">Een bezoek aan Edinburgh tijdens het eeuwfeest van Sir Walter Scott (Aug. 1871).
<lb/>Door J.H. Meijer.</head>
<p>Gij hebt stellig, waarde lezer, wel eens een feest gevierd, dat uw volle sympathie wegdroeg. Gij herinnert u hoe gij lang te voren op middelen peinsdet om de viering van dat feest voor de uwen aangenaam, voor u zelven onvergetelijk te maken; hoe de toebereidselen wèl al uw beschikbaren tijd innamen, maar hoe gij dien gaarne ten offer bracht, omdat het een hulde gold aan dezen of genen tot wien gij u bijzonder aangetrokken gevoeldet. En gaat niet uw hart thans nog open, als gij u de belangstelling herinnert, toen ondervonden, of het volkomen welslagen van de pogingen, toen aangewend, om aan het beraamde feest glans en luister hij te zetten?</p>
<p>Wat zóó in engen kring een bron van genot was in den voorsmaak en van blijde herinnering in 't verleden, dat is in veel ruimer mate eene feestviering, waar 't eene hulde geldt door
<pb n="278"/>een geheel volk, soms door gansche natiën gebracht aan een genie, dat werelden beheerschte, aan een held die volkeren bevrijdde, of wetenschap en kunst reuzenschreden deed maken.</p>
<p>Behoef ik om de waarheid daarvan te staven, u te herinneren hoe men in onzen tijd een Burns, een Shakespeare, een Schiller, een Luther herdacht? Heb ik noodig u voor den geest te brengen den geestdrift, die alom in den lande heerschte toen wij 't halve eeuwfeest vierden van onze herboren vrijheid, en de afschudding herdachten van 't gehate fransche juk?</p>
<p>Doch wat spreek ik in 't verleden, terwijl aller gemoed vol is van het heden; terwijl 't Oranjelint op de borst en de driekleur in de hand, de geheele vaderlandsche jeugd, zelfs den meest gevoelloozen Nederlander zoude wakker schudden van onder zijn slaapmuts en hem opwekken om 't lied meê aan te heffen van den te vroeg ontslapen genialen dichter:</p>
<lg type="poem">
<l>Daar wuift ge weer zoo vrij en blij</l>
<l rend="; 1tab">Gij vaderlandsche vaan!</l>
<l>Zoo waait ge hoog, en fier en vrij</l>
<l rend="; 1tab">Langs zee en oceaan;</l>
<l>Zoo vloogt ge vaak in Noord en Zuid,</l>
<l rend="; 1tab">Op strand en waterbaan</l>
<l>Aan Neerlands roemrijk heir vooruit,</l>
<l rend="; 1tab">Gij vaderlandsche vaan!</l></lg>
<p>Terwijl men alom, waar geen heillooze godsdiensthaat de gemoederen verbittert en voor de heiligste indrukken ongeschikt maakt, de geschiedrollen ontvouwt, en aan 't verleden de frissche kleuren van het heden zoekt te geven; terwijl van 't geëerbiedigd Hoofd van den Staat af tot den geringsten burger toe, iedereen zich gereed maakt om 't zuiver nationale feest te vieren van ons zelfstandig volksbestaan, van den roemrijken strijd tegen het machtige Spanje, een strijd die aantrekkelijks genoeg had voor mannen als Schiller, Prescott en Motley om er de stof aan te ontleenen voor erkende meesterstukken hunner fijn besneden pen.</p>
<p>Predikt niet van het kleinste dorp tot de aanzienlijkste koopstad in de toebereidselen voor het derde eeuwfeest van onzen worstelstrijd en de eerste welgelukte poging daarvan, hoe 't volk met gretige handen elke gelegenheid aangrijpt om van zijne
<pb n="279"/>nationaliteit te doen blijken, om hulde te brengen aan den leeuwenmoed en de ijzeren volharding hunner vaderen? Ligt er niet iets groots, iets verhevens in die samenwerking van jong en oud, in die gemeenschappelijke hulde aan de groote mannen, de vorstelijke helden van 't voorgeslacht gebracht; en zou de vreemdeling, die in onze landpalen vertoeft, terwijl wij eerlang dankbaar en opgewekt feest zullen vieren, onverschillig kunnen blijven voor de geestdrift eener bijna geheele bevolking?</p>
<p>Wanneer ik mijn eigen ervaring raadpleeg, dan moet ik die vraag met een volmondig ‘Neen’ beantwoorden, en wanneer ik mij waag aan de beschrijving van een feest door een geheel volk gevierd, ter eere van een man, die door zijn schitterend talent alleen dat geheele volk populair maakte, dan wil ik pogen u de waarheid dier voorstelling te bewijzen, niet alleen door u te zeggen hoe ik zelf sympathiseerde met de Schotten, die hun grooten landgenoot hunne rechtmatige hulde brachten, maar ook door u te doen zien hoe dat gevoel zich levendig en krachtig openbaarde in een man tot wien wij allen met evenveel trots en hoogachting opzien als de Schotten tot hunnen Sir <hi rend="sc">walter</hi>.</p>
<p>Ik zou in de groote vacantie van 1863 een derde bezoek brengen aan de toen in al haar glans en luister schitterende eenige stad Parijs en wel met een zeer aangenamen reismakker, dien ik <hi rend="i">rendez-vous</hi> had gegeven in 't Hòtel de Suède te Brussel. Bij mijn aankomst echter vond ik hem niet, een latere trein voerde hem niet mede, en des avonds terugkeerende van een concert in den heerlijken <hi rend="i">Jardin Zoölogique</hi>, waar ik verstrooiing voor de eenzaamheid gezocht, en werkelijk ook gevonden had, bracht een dépêche mij de treurige tijding, dat familieaangelegenheden van droeven aard, hem in de noodzakelijkheid brachten mij ter elfder ure aan mijn lot over te laten. Wat te doen? Alleen reizen is in mijn oog meer verdriet dan genot. Mijn geheele reisplan opgeven was eene onverdragelijke gedachte en 'k besloot daarom heel spoedig, om eene wijziging in 't voornemen te brengen, wel naar Parijs te gaan, waar wij trouwens appartementen hadden gehuurd, doch te pogen mij daarvan zoo goed mogelijk los te maken en na een dag of drie toevens door te reizen naar Zwitserland.</p>
<p>Den avond nu volgende op dien van mijne aankomst stond ik vrij tijdig keu te maken vóór het <hi rend="i">Théâtre du Châtelet</hi>, dat in 1862 voor de stad Parijs gebouwd werd door <hi rend="sc">davioud</hi>, den archi-<pb n="280"/>tect van het <hi rend="i">Théâtre Lyrique</hi>, waar te dier tijde uitsluitend stukken gegeven werden van <hi rend="sc">alexander dumas, père</hi>. Het <hi rend="i">Théâtre du Châtelet</hi> was voornamelijk bestemd om de plannen van het tweede keizerrijk in de hand, en mede te werken tot demoralisatie van het volk, door lichtzinnige vertooningen, door weelderige kostumes, door opvoeringen van meestal dubbelzinnigen of althans onbeduidenden inhoud, alles nog zoo veel te meer aantrekkelijk gemaakt door eene <hi rend="i">mise en scène</hi>, waartoe geen tweede der tallooze tooneelgebouwen zoo goed zich door inrichting als anderszins eigende. 'k Herinner mij dan ook nog zeer levendig de indrukwekkende tafreelen van ‘<hi rend="i">Le Déluge Universel</hi>,’ waar de geschiedenis van den zondvloed met Noach, zijn ark en al den aankleve van dien, op schilderachtige wijze te aanschouwen werd gegeven, tot groot genoegen van een overtalrijk publiek, dat bijzonder behagen schiep zoowel in de Bachanaliën die, in den vorm van baletten wedergegeven, den ondergang der eerste wereld voorafgingen, als in de waarlijk vernuftige wijze, waarop het klimmen van de wateren was teruggegeven met al de hartroerende tafreelen van de manhaftige stervelingen, hun aller omkomen in de angstwekkende watermassa, die eindelijk tot den top der hoogste bergen, 't laatste toevluchtsoord van de meest stoutmoedigen opklom, en waarop weldra Noach's ark met zijn rijken inhoud zich statig bewoog, gelijk een sierlijk stoomschip op een effen rivier.</p>
<p>Terwijl ik dan vóór dit théâtre stond keu te maken, daar de vooruit beschikbare plaatsen reeds daags te voren alle waren verkocht, en ik toch niet ongezien wilde laten, wat half Parijs als een mirakel beschouwde, klopte mij een heer op den rug en vroeg mij in 't engelsch welke plaats ik dacht te nemen? Toen ik hem dienaangaande de verlangde inlichting had gegeven, raadde hij mij aan liever in 't parterre te gaan om op die wijze beter in staat te zijn te oordeelen over de eigenaardige verlichting der zaal welke hem bijzonder scheen aan te trekken. Wij hadden nog een uurtje te wachten vóór de opening van het bureau, en, eenmaal in gesprek zijnde, praatten wij door en klaagden mij de Engelschen, - 't waren drie vrienden - over de groote bezwaren, die voor hen voortvloeiden uit 't gemis van kennis der fransche taal, welke vooral voor <hi rend="i">hen</hi> drukkend waren, omdat zij eene soort van kunstreis maakten en zoo dikwijls verklaring en opheldering verlangden bij 't geen
<pb n="281"/>zij ieder in zijn vak en allen gezamenlijk merkwaardig vonden. - Een hunner was namelijk schilder, een ander beeldhouwer en de derde architect; en 't gemis aan taalkennis achtten zij een bezwaar, waarmede zij thans reeds gevoelden, dat zij hevig zouden te kampen hebben op hunne verdere reis, welke zij tot in Zwitserland dachten uit te strekken. 't Toeval had ons samengebracht en wij bleven dien avond niet alleen bij elkaar, maar spraken af om den volgenden dag eenige plaatsen en gebouwen te zamen te bezoeken, waar hunne kunstkennis en kunstsmaak, gevoegd bij de daardoor te winnen gelegenheid om den geheelen dag engelsch te kunnen spreken, mij dubbel vergoeding gaven voor de geringe last, welke ik daardoor op mij nam van hun tolk te zijn. Wij schenen ondertusschen elkander te bevallen, want wij hechten ons wederkeerig ongemerkt meer aan elkaar, zoodat eindelijk besloten werd, dat zij hun verblijf wat zouden bekorten, terwijl ik 't mijne iets rekken zoude, en dat wij voorts gezamenlijk naar Zwitserland zouden gaan. Wij werden het op de meeste punten gemakkelijk eens, ofschoon één voorwaarde niet dan na lange discussie door hen werd losgelaten. Gevoelende namelijk dat mijn bijzijn voor hen van veel waarde was, stonden zij er lang op, dat zij mijne reiskosten voor hunne rekening zouden nemen, waartegen ik mij zeer bepaald verzette, eene omstandigheid, waarover ik vooral dit jaar eerst bijzondere gelegenheid had mij te verblijden: want toen wij later in Interlaken afscheid van elkander namen, omdat mijn beschikbare tijd was uitgeput en zij tot aan de grenzen van Italië wenschten door te reizen om zelfs Rome nog een bezoek te brengen, beloofde de oudste hunner, de architect, aan wien ik mij 't meest gehecht had, zóó stellig, dat zij niet vergeten zouden de diensten welke ik hun had bewezen en waarvan zij de maat zeer vergrootten, dat ik aan de welgemeendheid dier verzekering geen oogenblik twijfelde.</p>
<p>De uitkomst heeft trouwens dit geloof ten volle gerechtvaardigd. - Van den tijd af, waarop de vrienden te Edinburgh terugkeerden, tot op den dag van heden toe, hebben zij niet opgehouden mij de sprekendste bewijzen van hunne blijvende genegenheid te geven. 't Lot heeft hen echter gescheiden en aan ieder hunner een verschillenden werkkring aangewezen, en alleen de oudste, de architect, is in zijne vaderstad gebleven, waar zijn naam thans met eere genoemd en hij te recht gerangschikt wordt
<pb n="282"/>onder de aanzienlijkste bouwmeesters, wiens heldere geest de stad reeds versierd heeft met een tal van nuttige en schoone gebouwen, welke zijn smaak, zoowel als zijne kennis eer aan doen.</p>
<p>Bij de toezending van ieder werk of elke illustratie, welke deze heer mij deed, werd immer de wensch gevoegd, dat ik onze oude kennismaking door een persoonlijk bezoek zoude komen verlevendigen, en het vorige jaar, toen dag en tijd bepaald waren, waarop het feest zoude gevierd worden ter herinnering aan de geboorte van den geliefden Sir Walter Scott, met zooveel aandrang, en met zóó hartelijk welgemeenden wensch dat ik daaraan gevolg zoude geven, dat ik niet lang aarzelde, maar zeer gaarne besloot de uitnoodiging aan te nemen, om niet alleen het honderdjarig geboortefeest van Scott te Edinburgh te komen medevieren, maar tevens in 't gezelschap van mijn vriend en eenige zijner kunstbroeders een reisje door een deel van 't bekoorlijk Schotland te maken. De beschrijving van dat toertje, met een woord over den genialen man, die Schotland tot de edelste parel verheven heeft aan de Britsche kroon,....zietdaar, wat den welwillenden lezer in de volgende bladzijden wordt aangeboden.</p>
<p>&nbsp;</p>
<p>Velen kennen Zwitserland, dat land, dat om de verscheidenheid en groote afwisseling van klimaat, om de ligging en gesteldheid zijner bergen en dalen, de weelderige omgeving zijner trotsche meren en de menigvuldigheid zijner planten voorzeker een der merkwaardigste van Europa mag genoemd worden, en ik zelf denk met genoegen terug aan de heerlijke dagen in dat schoone land doorgebracht. Doch weinigen mijner lezers zullen waarschijnlijk de woeste en toch zoo prachtige natuurtafereelen bewonderd hebben, welke Schotland's bergen en dreven aanbieden. Waarlijk, dat land wordt te weinig bereisd! Rosa Bonheur heeft ons wel in de gelegenheid gesteld kennis te maken met zijn heidevelden, zijne herders en grazende kudden; zij heeft ons wèl als verplaatst te midden van die woeste natuur met hare landelijke tooneelen; maar nog te weinigen hebben zich met eigen oogen van de bekoorlijkheid dier schoone en prachtige streken overtuigd.</p>
<p>Doch alvorens u rond te voeren door een gedeelte van dit schilderachtig landschap brengen wij eerst een bezoek aan de hoofdstad zelve, waarvan ieder recht-geaard Schot gelooft, dat het de schoonste stad der wereld is; en waarlijk, wanneer men op
<pb n="283"/><hi rend="i">Calton Hill</hi> staat en vroeg in den morgen den rook krinklend ziet opstijgen uit de oude stad, welke, van dit punt gezien, zich als een groote hagedis uitstrekt, waarvan 't kasteel de kop, en de tallooze torentjes de punten van den schubbigen rug uitmaken, dan is men aanstonds gereed den noordschen Britten hun geestdrift te vergeven. - Uit het binnenste gedeelte der stad heeft men het schoonste gezicht, wanneer men, óp den hoek van St. Andrew Street staande, westwaarts ziet. Recht voor u wordt het dal doorsneden door een natuurlijken rotsmuur waarop de gebouwen van de <hi rend="i">Academy</hi> zijn aangelegd; daar boven verheft zich als op den top van een groenen heuvel, en als gedragen door de golven van het zomergroen, het aloude kasteel met zijn verweerde torens en door den wind gebeukte muren, dat aan de geheele stad een zeldzaam schilderachtig voorkomen geeft. Waar men nu zijne oogen henen wendt, of men ze doet dwalen over heuvel, rotspunt, kasteel, of over de blauwe zee, welke men van hier duidelijk onderscheiden kan; of men ze laat rusten op de oude stad met zijne eeuwenoude gebouwen en zijn vorstelijk Paleis van Holyrood, of wel laat zweven over de pleinen en terrassen van de nieuwe, men zal den indruk niet gemakkelijk uitwisschen, welken dit alles op den niet volkomen onverschilligen toeschouwer maken moet. Het vluchtige leven van den tegenwoordigen tijd te midden van de reliquieën der oudheid, en overschaduwd door de tradities van een zelfstandig koningrijk, maken een verblijf in Edinburgh meer belangwekkend dan dat in eenige andere britsche stad. Wat is die schoone <hi rend="i">Princes' Street</hi> een gedicht op zich zelve! Als mieren op een mierenhoop bewegen zich hier in bonte kleuren inboorlingen en vreemdelingen, terwijl aan gene zijde van den hollen weg, de tijd het oude gedeelte nog heeft gespaard, dat tegen den heuvel aangebouwd, waarop zich het kasteel verheft, zich amphithéatersgewijze uitstrekt,
grauw en grijs als een rotsachtige kust, waartegen het schuim der eeuwen tot nog toe vergeefs zijne vernielende kracht beproefd en uitgeoefend heeft. Daarboven verheffen zich een reeks van torenspitsen en puntige gevels, terwijl de hooge toren van St. Giles als een vorstelijke kroon boven dit alles uitsteekt. Dáár ziet het nieuwe neder op het oude. Twee tijdvakken grenzen aan elkander en toch liggen duizend jaren daar tusschen! Vreemd vooral moet het gezicht zijn op winteravonden, wanneer alles in de diepste duisternis
<pb n="284"/>is gehuld en zich tegen het sombere blauw en bij 't geflikker der heldere sterren die ijzingwekkende steenmassa, dat kolossale bolwerk vertoont, bezaaid met duizenden lichtjes, schijnende uit de honderden woningen, welke laagsgewijze over en boven elkander gebouwd zijn. - Ik geloof niet dat er in Europa eene stad is, welke bij deze te vergelijken is.</p>
<p>Één ding slechts ontbreekt aan 't volmaakte van 't schoone stadsgezicht, te weten: een rivier; kon men deze slechts daar tusschen tooveren, dan zoude het eenig in zijne soort zijn. Nog schooner aanblik geniet men van 't monument van Burns af. - Gij kent toch Burns wel, den schotschen zanger bij uitnemendheid, die als onze nederlandsche Poot, bij den ploeg opgegroeid en groot geworden, de wereld een korten tijd verbaasde door zijn zoetvloeiende oorspronkelijke zangen, doch die ongelukkiger wijze, medegesleept in den maalstroom van de ontzenuwende genoegens der hooge wereld, zich zelven een te vroeg graf delfde, en wien zijne erkentelijke landgenooten een sierlijk gedenkteeken oprichtten in den vorm van het monument van Lysicrates te Athene, hetwelk van binnen als een klein maar hoogst merkwaardig museum is ingericht, allerlei reliquieën en vele oorspronkelijke manuscripten van den gevierden dichter bevattende. - Vooral van dit punt gezien komt des avonds de volle schoonheid van 't kasteel uit, dat zich als een andere Areopagus over dit moderne Athene verheft. Waarlijk die aanblik doet ons denken aan een oosterschen droom! Dáár troont in de hoogte een geheele stad als badende in een zee van licht, terwijl beneden in de diepte eenige smaragdkleurige lampen, als glimwormen die zich langzaam bewegen, telkens verdoovend om met nieuwen gloed te voorschijn te treden, den weg aanwijzen, die naar 't nog steeds voorloopige spoorwegstation geleidt. Over dag ziet het kasteel op de stad neder, als op eene andere wereld; ernstig staat het dáár in al zijn vreedzaamheid, met zijn krans van boomen en zijn zacht glooiende helling met donzig gras begroeid. De rots zelf is vaal van kleur, maar een weinig regen doet het daarop groeiende leverkruit vriendelijk glinsteren bij den terugkeerenden zonneschijn. - Van George Street, het hoogste gedeelte van de nieuwe stad, daalt het oog langs statige straten vol sierlijk gebouwde huizen en als
bezaaid met trotsche monumenten af naar de talrijke villa's en dichte wouden, welke het lager gedeelte innemen, en zich tot aan het strand van den
<pb n="285"/>oceaan uitstrekken; tot aan den azuren zoom van de golf Forth met zijn rookende stoombooten of zijn wiegende zeilschepen, en nog verder tot aan de boorden van Fife, zacht blauw, gespikkeld met bontkleurige schaduwen in het vriendelijke en heldere zonnelicht van de lente, donkerrood bij den zomergloed, dof goud in den herfstnevel; - en verder nog, nauwelijks zichtbaar aan den bleeken horizont, de kruin van een ver verwijderde bergtop, die de verbeelding henen voert naar een onbegrensde wereld!</p>
<p>Doch niet de nieuwe stad alleen heeft zooveel aantrekkelijks voor den vreemdeling; uit een geschiedkundig en schilderkunstig oogpunt beschouwd, is juist de <hi rend="i">oude</hi> stad het meest belangrijke deel van Edinburgh, en de groote straat, loopende van 't paleis van Holyrood naar het kasteel, die op verschillende plaatsen den naam van <hi rend="i">Lawnmarket</hi>, <hi rend="i">Highstreet</hi> en <hi rend="i">Canongate</hi> draagt, is het merkwaardigste gedeelte van de oude stad.</p>
<p>Hier hebben de huizen niets van hun oorspronkelijk middeneeuwsch karakter verloren; zij verheffen zich hemelwaarts, de eene verdieping boven de andere, met de daartoe leidende trappen van buiten aangebracht, en enkele daarvan met schilderachtige nokken en gevels voorzien. Met uitzondering van de inwoners, die hier leven te midden van vuilnis en morsigheid en walgelijke geuren, welke zeer bepaald aan <hi rend="i">onzen</hi> tijd eigen zijn, ademt alles in deze lange straat de oude wereld. Eenmaal was Highstreet eene der schoonste straten van Europa, en in de huizen, waarvan nog vele hertogelijke en vorstelijke wapens dragen, woonde de Aristocratie van Schotland. Hier staan dan ook bijna alle gebouwen, welke met Edinburgh's geschiedenis nauw verwant zijn. Maar Highstreet is eene gevallen grootheid; zij gelijkt op een renpaard, dat in zijn goeden tijd vele prijzen beeft behaald, en nu moede en mat de vrachtkar trekken moet. <hi rend="i">Highstreet</hi> is diep, zeer diep gezonken, en is nu de woonplaats van 't allergemeenste gepeupel, dat in vuiligheid en havenloosheid volstrekt niet onderdoet voor de bewoners van St. Giles en de Theemsstraten in Londen. Uit een oudheidkundig oog bekeken hebben die zwarte huizen, acht en tien verdiepingen hoog, wel iets verrassends, met hun in lood gezette ruiten, waarvan echter de meeste gebroken zijn, met hun steile daken, die evenwel dikwijls vol gaten zijn, met hun grauwe muren, waarin vaak groote scheuren, en die door zware ijzeren staven
<pb n="286"/>worden bijeen gehouden. - Doch 't is iets geheel anders dan de oude straten, welke ons in de eerwaarde duitsche en fransche steden zoo zeer treffen, die de tand des tijds ook wel niet ongeschonden liet, maar waar de hand des menschen dien invloed met beter gevolg zoekt te weren. Dringt gij door in de nauwe gangen, die rechte hoeken vormen met die oude huizen, dan ontdekt gij sporen van vroegere tuinen. Dikwijls is de oude naam bewaard gebleven, en 't geheel doet den bezoeker pijnlijk aan, even als de geur van lang verwelkte bloemen. Vele van de deuren zijn nog, zooals ik reeds zeide, versierd met oude wapenschilden. Vóór twee eeuwen keken schoone oogen neder uit gindsch venster! Indien wij ze maar kenden de droeve geschiedenissen, welke iedere bouwvallige woning zoude kunnen vertellen, de bittere tafreelen, waarvan iedere wegbrokkelende muur eenmaal de stomme getuigen was! Canongate is de schotsche geschiedenis als versteend. Wat al geesten van koningen en koninginnen zweven hier rond! Wat al reeksen van geharnaste edelen en ridders! Wat al gejammer verbeelden wij ons te hooren over ongelukkig uitgevallen gevechten! Jacobus IV reed deze straat door toen hij in 1513 den slag van Flodden ging verliezen. Montrose werd op een teenen hord hier opgesleept, toen hij na zijn mislukten opstand in 1650 was ter dood veroordeeld. De wel bekende John Knox ging deze straat door, waarin zijn woning nog te bezichtigen is, toen hij te Holyrood een onderhoud had gehad met koningin Maria Stuart, maar norsch en ernstig als altijd, onbewogen was gebleven voor de tranen der schoone vorstin. Karel Eduard, de Pretendent, zoon van den onttroonden Jacobus II, reed Canongate door, zijne oogen verblind door den glans van zijns vaders kroon, terwijl doedelzakspelers luide bliezen en Jacobijnsche dames niet witte strikken op de borst nederzagen uit de hooge vensters en de schoonheid bewonderden van den jongen Ascanius en van zijn weelderige lange blonde haren. David
Hume, de beroemde geschiedschrijver, woonde in deze straat en beschreef er de oorlogen van de <hi rend="i">roode</hi> en <hi rend="i">witte</hi> rozen en de geschiedenis van het Parlement en het lot der engelsche vorsten, en twintig jaar na hem werd dezelfde straat betreden door een eenvoudig landman met een tanige gelaatskleur en diepliggende zwarte oogen, die den weg insloeg naar gindsche rustplaats der dooden; 't was de landelijke dichter Robert Burns, die met vochtige oogleden en een eerbiedig ont-<pb n="287"/>bloot hoofd, naast het graf stond van <hi rend="sc">robert fergusson</hi>, dien hij zich als meester gesteld en als voorbeeld gekozen had, en die kort te voren zijn leven treuriglijk in een krankzinnigen gesticht geëindigd had. Diezelfde straat was ook in later jaren meermalen een kleine kreupele jongen doorgegaan, Walter Scott genaamd, die eenmaal op onnavolgbare wijze hare geschiedenis zoude beschrijven in zijne ‘<hi rend="i">Chronicles</hi>’, en die bestemd was om Schotland en de Schotten op te heffen van het zeer lage standpunt, dat beiden nog innamen in de belangstelling en de beschaving van Europa, en hen vooraan te plaatsen in de rij der meest ontwikkelde staten en volkeren! Toen James Boswell, de verdienstelijke levensbeschrijver van Dr. Samuel Johnson, door onhandige vrienden aan dezen laatste werd voorgesteld als ‘Mr. Boswell van Schotland,’ zag hij zich gedwongen daarop te antwoorden, als een misdadiger die van zijn schuld wordt overtuigd: ‘'t Is waar: ik kom uit Schotland, maar 't is mijn schuld niet,’ waarop het wederantwoord volgde: ‘Juist gezegd, mijnheer, en velen uwer landgenooten verkeeren in 't zelfde geval.’ En thans? Edinburgh beheerscht nu door haar uitwendig schoon, en hare inwendige degelijkheid den geest der britsche beschaving en staat vooraan in intellectueele en stoffelijke ontwikkeling. Zij is van eene verachte onbeduidendheid opgeklommen tot eene patricische onder
de britsche steden. Waar 't haar aan rijkdom nog faalt, daar bezit zij overvloed aan groote mannen. Geen acteur kan zich op eenen gevestigden naam beroemen, zoolang Edinburgh haar zegel daaraan niet heeft gehecht. De dichter beeft voor de edinburgsche critiek. De zanger eerbiedigt de fijnheid van 't edinburgsch gehoor. Londen moge de maag zijn van 't groote rijk, Edinburgh is daarvan het vlugge, fijne en heldere hoofd. Niet alleen wat hare schilderachtige ligging betreft is Edinburgh de eerste van de britsche steden - maar wanneer men hare bevolking in aanmerking neemt, dan is de geestelijke ontwikkeling dáár grooter dan in eenige zusterstad.</p>
<p>Wat den bezoeker evenwel 't meeste aantrekt, en van alle zijden zijne belangstellende blikken boeit, dat is het smaakvolle en trotsche monument, dat het gansche britsche volk oprichtte ter eere van den genialen man aan wien Schotland zijn naam, zijn bekendheid en beroemdheid, zijn sympathie van de geheele wereld te danken heeft. Het elegante <hi rend="i">Scott Monument</hi> werd gebouwd tusschen de jaren 1840-44 ter eere van den schrijver
<pb n="288"/>van de ‘<hi rend="i">Waverley Novels</hi>’ en kostte meer dan f 180,000. Het heeft den vorm van een open kruiselingsch gothische pyramide, gedragen door vier sierlijke engelsche bogen, die als troonhemel dienen voor het eigenlijke standbeeld. Het is ongeveer 200 voet hoog, terwijl een steenen wenteltrap, in één van de zuilen aangebracht, naar een reeks van gaanderijen leidt, van welke men een ruim en prachtig vergezicht geniet over de stad en hare heuvelrijke omgeving, terwijl 't geheele monument omringd is door een sierlijk aangelegd wandelpark. Het beeld van den grooten schrijver is vervaardigd door Steell, en stelt hem voor zittende, met zijn geliefkoosden hond Maida aan zijne voeten. Dit beeld alleen kostte f 24000. In de nissen boven de verschillende bogen zijn figuren geplaatst, de hoofdpersonen, voorstellende uit zijn voornaamste werken, zoo als <hi rend="sc">meg merrilees, george heriot, the lady of the lake</hi> en <hi rend="sc">the last minstrel</hi>. De ontwerper van dit prachtig en waardig gedenkteeken was een eenvoudig man, die zich zelven had gevormd, <hi rend="sc">george meckle kemp</hi> genaamd, de zoon van een schaapherder te Newhal, aan de zuidelijke helling van de Pentland Hills gelegen, en die ongelukkiger wijze zijn dood vond in het <hi rend="i">Union Canal</hi>, vóór dat nog 't meesterstuk was voleindigd, dat zijn naam voor de nakomelingschap bewaren en doen voortleven zal (zoo als de oorkonde zegt, welke bij 't leggen van den eersten steen in den grond werd begraven) wanneer reeds al de omliggende gebouwen tot stof zullen verkruimeld zijn. De <hi rend="i">East Princes Street gardens</hi>, waarin het monument is opgericht, was vroeger een poel <hi rend="i">Nor' Loch</hi> geheeten, welke men in 1763 begon uit te malen, en welke in 1821 als moes- en tuingrond werd verhuurd, terwijl de grond eerst vele jaren daarna op kosten der stad en ten algemeenen gebruike der inwoners in
zijn tegenwoordigen toestand werd gebracht.</p>
<p>Ik kan onmogelijk met u blijven stilstaan voor de bijna ontelbare prachtige gebouwen, welke zich van alle kanten aan onze oogen voordoen. Zij zijn meest alle in zuiver dorischen stijl opgetrokken uit den tijd van Perikles, en hebben verschillende bestemmingen. <hi rend="i">The Royal Institution</hi>, dat niet minder dan vijf millioen gulden kostte en ontworpen werd door Playfair; <hi rend="i">the Sculpture Gallery; the Antiquarian Museum</hi>, dat onder meer hoogst belangrijke overblijfselen den kansel bevat van John Knox en den stoel welken de beroemde <hi rend="sc">jenny geddes</hi> den deken van St. Giles naar 't hoofd wierp, toen hij de Lithurgie wilde lezen in St.
<pb n="289"/>Giles Church den 23<hi rend="sup">sten</hi> Juli 1637, benevens een authentiek afschrift van 't wel bekende ‘<hi rend="i">National Covenant</hi>’ met de oorspronkelijke handteekeningen van <hi rend="sc">montrose</hi>, Aartsbisschop <hi rend="sc">leighton</hi> en andere Schotsche edelen uit dien tijd, vele eigenhandige brieven van Maria Stuart, haar zoon Jacobus, Karel I, Cromwell enz.; de <hi rend="i">National Gallery</hi> waarvan Prins Albert in 1850 den eersten steen legde, en welke onder anderen eenige schoone schilderijen van onze Vlaamsche schilderschool bevat, zijn alle gebouwen, die tot een wezenlijk sieraad strekken van de nieuwe stad, en haar met de menigte kerken, chapels, clubs en de vorstelijke kantoren der groote assurantiemaatschappijen een vriendelijk aanzien geven, en een zeer aangenamen indruk op den bezoeker maken.</p>
<p>De tegenwoordige koningin van Engeland, die in 1868 een eigenhandig geschreven dagboek uitgaf van hare vroegere reizen in Schotland, zegt, waar zij spreekt van het eerste bezoek, door haar met haren gemaal aan Edinburgh gebracht in Sept. 1842:</p>
<p>‘De indruk, welken Edinburgh op ons maakte is zeer groot; het is eene stad geheel verschillend van die, welke ik ooit gezien heb; en, wat meer zegt, Albert, die zoo<hi rend="i">véél</hi> gezien heeft, zegt dat zij geheel verschilt van alles wat <hi rend="i">hij</hi> ooit gezien heeft; zij is zoo regelmatig, alles is er van massieven steen gebouwd, zoo zelfs dat een gebouw van gebakken steen eene zeldzaamheid is. De <hi rend="i">High Street</hi>, welke vrij steil is, kan bepaald schoon genoemd worden. Het kasteel op die hooge rots midden in de stad gelegen, is zeer schilderachtig, terwijl <hi rend="i">Arthur's Sead</hi> op den achtergrond daarmede een prachtig geheel vormt.’</p>
<p>Wij mogen evenwel de eigenlijke stad niet verlaten voor dat wij een kijkje genomen hebben op <hi rend="i">Holyrood Palace</hi>, dat zulk eene voorname rol speelt in 't leven van de ongelukkige Maria Stuart. De vertrekken daarin door haar bewoond, met het oorspronkelijke ameublement, tot zelfs haar bed met toebehooren, worden daarin niet alleen als kostbare reliquieën vertoond, maar op de geheime trap, welke de moordenaars van Rezzio, den gunsteling van de koningin, opgingen, om hem als 't ware in hare tegenwoordigheid om te brengen, toont men er nog de bloedvlekken, welke meer dan drie eeuwen daaruit niet schijnen te hebben kunnen uitwisschen, doch die wel minstens zoovele malen zullen opgefrischt zijn, als de welbekende inktsporen van Luther op den Wartburg.</p>
<p>Wat ons een veel aangenamer en levendiger beeld van Ho-<pb n="290"/>lyrood geeft, zijn de tafereelen, welke Scott ons als 't ware in dat paleis te aanschouwen geeft, toen Waverley zich had laten verleiden om deel te nemen aan den opstand en zijn wettigen souverein te verzaken. De trotsche en ridderlijke <hi rend="sc">mac ivor</hi>, en zijne moedige zuster; de zonderlinge <hi rend="sc">bradwardine</hi>, en zijn schoone dochter <hi rend="sc">rose</hi>, Waverley zelf, een soort van onding en <hi rend="i">amateur rebel</hi>, en de dappere Prins, voordat hij nog aan de Wiskey verslaafd en werkelijk de <hi rend="i">Bonnie Prince</hi> van de Jacobijnen kon genoemd worden, vormen een uitmuntende groep. Holyrood Palace is overigens een log, somber soort van gebouw, waarvan 't gezicht alleen, zegt men, de levenslustige en opgewekte Maria Stuart nederdrukte, toen zij 't voor 't eerst aanschouwde. Te dien tijde bestond evenwel alleen nog maar de noordwestelijke vleugel, die in 1528 door Jacobus V gebouwd was. De ongelukkige vorstin vertoefde liever op <hi rend="i">Craigmillar Castle</hi> aan de andere zijde van de stad gelegen, welks goed bewaard gebleven ruïne, een bezoek overwaardig is. Nu wij toch van ruïnes spreken, waaraan Schotland minstens even rijk is als de boorden van den Rijn, doch wier oorsprong niet opklimt tot den tijd der ‘Sagen’ laten wij ook de ruïne niet onbezocht van <hi rend="i">the Chapel Royal</hi>, 't eenige wat er nog over is van de voormalige abdij van Holyrood, welke in 1128 door den Schotschen koning David I werd gesticht, en waarin onder anderen Karel I gekroond, Maria Stuart's huwelijk met Darnley gesloten werd, en vele vorsten en aanzienlijken begraven liggen. Nog thans houden vele Schotsche edelen, die, hoe zijdelings dan ook, aan 't oude vorstenhuis verwant zijn, het recht vast om in deze ruïne begraven te worden.</p>
<p>Een zeer eigenaardige plechtigheid, welke ik 't goed geluk had nabij Holyrood Palace bij te wonen, mag ik hier niet onvermeld laten. 't Was de uitreiking van een nieuw vaandel door de hertogin van Sutherland aan het 93<hi rend="sup">e</hi> Highlander regiment, 't welk werkelijk een zoo zeldzame zaak is, dat tal van nieuwsgierigen en belangstellenden met ons gelokt werden naar het schoone <hi rend="i">Queen's Park</hi>, achter het paleis gelegen, waar de plechtigheid zoude plaats vinden. Genoemd regiment houdt thans garnizoen in daartoe opgerichte gebouwen op het schilderachtig gelegen kasteel van Edinburgh, dat echter door den aanbouw dezer smakelooze barakken ontzaggelijk veel geleden heeft in het oog van den zelfs niet al te kieskeurigen beoordeelaar. Het nieuwe vaandel werd uitgereikt door de hertogin, zelve eene Highlanderin,
<pb n="291"/>en de gemalin van den man, die tegelijk chef is van het 93<hi rend="sup">e</hi> Sutherland Highlanders en eigenaar van bijna geheel Suthérlandshire. De hooglanden van Schotland, het vaderland van een ras, dat van nature oorlogzuchtig is, was steeds een vruchtbare kweekplaats voor het britsche leger. Doch de Highland-rekruten werden niet verschalkt door de woordenrijke heeren van Charlesstreet, met hun bonte linten aan de politiemuts en hunne leugenachtige verhalen van hoog handgeld. <hi rend="sc">Bonny jean</hi>, de hertogin van Gordon, die het 92<hi rend="sup">e</hi> regiment Gordon Highlanders schiep, was haar eigen werfsergeant, en trok hare clansmen in de nieuwe gelederen door een kus van haar eigen lippen. De groote feudale opperhoofden verzamelden regimenten op hun eigen grondgebied en onder hun eigen stam. Welligt waren in een streng opgevatten, niet feudalen zin deze mannen geen eigenlijke vrijwilligers. Ik herinner mij ergens gelezen te hebben, dat een Highland Laird en een zuidelijker wonend officier, die het contingent van eerstgenoemden kwam overnemen, de volgende zamenspraak hadden. ‘Waar zijn de vrijwilligers?’ vroeg de officier. ‘<hi rend="i">An whaur wad ta volunteers pe put ly in' cannily in ta barn tied tae ane anither wi a rope!</hi>’ was het natuurlijk antwoord van den lord. In 1759 verzocht Pitt aan den toenmaligen graaf van Sutherland om een regiment te vormen, en de graaf spoedde zich noordwaarts met zijn eervolle taak, en negen dagen na zijn aankomst stonden 1100 rekruten geschaard op de weide van Dunrobin. Het waren kloeke mannen, meer dan 260 van hen waren over de 5 voet 11 duim, en zoo zwaar, dat het onmogelijk was eene ligte kompagnie uit hen te vormen.</p>
<p>In 1779 werd het 2<hi rend="sup">e</hi> regiment Sutherland grensverdedigers gevormd door kolonel Wemyss en de sterkte bedroeg in weinig weken 1000 man, onder wie een zekere Sam Macdonal een bijzondere vermaardheid verwierf, daar hij bekend stond onder den naam van <hi rend="sc">big sam</hi>, en 7 voet vier duim lang was op bloote voeten. Hij genoot een extra-toelage van f 1.50 daags van de gravin van Sutherland, die terecht beweerde, dat zulk een bizonder groote romp ook extra onderhoud vereischte. In 1793 werd weder een nieuw regiment ‘Sutherland Fencibles’ gevormd, en in 1800 het regiment dat thans onder den naam van het 93<hi rend="sup">e</hi> Sutherland Highlanders geboekt staat. Het heeft lang met weinig geluk gediend; aan de Kaap ingekwartierd, konden zij geen roem inoogsten op het Spaansche schiereiland, en terwijl hun
<pb n="292"/>stamgenooten te Waterloo streden, stierven zij in menigte te New-Orleans. In den Krim-oorlog kregen zij echter hunne beurt, toen Colen Campbell hen tegen de helling van de Alma opvoerde en zij bij Balaklava de beroemde ‘dunne roode lijn’ vormden, terwijl zij later bij het bekampen van den Indischen opstand hun goeden naam waardiglijk handhaafden.</p>
<p>Te 12 uren strekten zich, Vrijdag 4 Aug., zes kompagniën van het 93<hi rend="sup">e</hi> regiment in twee lange gelederen uit tegenover <hi rend="i">Arthur's Seat</hi>. Zij zagen er flink uit, die kloeke mannen in hun schilderachtig en oogverblindend nationaal kostuum, de borst bijna allen met medailles versierd; velen van de meer bejaarde soldaten en officieren bezaten zoowel de decoratie van de Krim als van Indië. Het park was digt bezet, dames zagen het schouwspel aan uit hare elegante equipages, en geleerde heeren door hun even elegante lorgnetten en kijkers, met het uiterlijk van plegtige wijsgeerige bespiegeling, welke aanleiding had kunnen geven tot ethnologische beschouwing, gelijk aan die van de <hi rend="i">Vienna Gazette</hi>, welke eenmaal in vollen ernst verzekerde dat de Hooglanders van Schotland, wanneer zij als jonge lieden gevangen worden, gemakkelijk getemd en tot uitmuntende soldaten gevormd worden.</p>
<p>Sir John Douglas, de Schotsche opperbevelhebber, verscheen te 12 uren, weldra gevolgd door de hertogin van Sutherland in haar open rijtuig met vier paarden, vergezeld door den hertog en hun oudsten zoon, den markies van Stafford. Zij reed langs de gelederen, waarna het oude, bijna tot flarden versleten vaandel, onder het spelen van het welbekende ‘<hi rend="i">Auld lang syne</hi>,’ werd weggebragt door eene eerewacht van 50 officieren naar Dunrobin, om aldaar te worden opgehangen in de ‘Hall.’ Het regiment vormde na afloop daarvan een vierkant met een veteraanofficier op iederen hoek; achter het nieuwe vaandel bevond zich de hertogin met haar echtgenoot, en een veldprediker aan elke zijde, van wie de jongste een gebed deed, waarop de oudste den zegen over het vaandel uitsprak. De twee oudste <hi rend="i">ensigns</hi> traden daarop uit de gelederen, knielden met één knie achter elkaar voor de hertogin, die hun het nieuwe vaandel ontplooid overgaf, bij welke gelegenheid deze met veel bevalligheid en gemakkelijkheid eenige hartelijk gemeende woorden sprak, waarin zij niet onvermeld liet, dat hare voorvaders behoord hadden tot de hardnekkigste tegenstanders van de Sutherlands, maar dat allen thans vereenigd door één zelfden band van getrouwheid aan dezelfde
<pb n="293"/>souverein, zij, als een afstammeling van den vijandelijken stam, om zegen bad voor het vaandel van het meestgeliefde regiment. Kolonel Burroughs dankte daarop in naam van zijn regiment, terwijl de geheele plegtigheid besloten werd door een defileermarsch, waarna zich de officieren vereenigden aan een feestdisch in de oude schilderijzaal van Holyrood, voor deze bijzondere gelegenheid daartoe door de koningin afgestaan. De mythische monarchen van Schotland, door dezen of genen onbekenden nietsbeduidenden schilder, waarschijnlijk als met één streek op doek gebracht, zagen als met verbazing neder op deze champagnedrinkende krijgers, die de gezondheid gedachten van de edele helden van het feest, op aartsvaderlijke wijze, met één been op tafel, terwijl de vijf reusachtige <hi rend="i">pipers</hi>, al marcheerende, den regimentsmarsch bliezen, waarbij wij, bevoorrechte toeschouwers, ons de woorden herinnerden van lord Herbert, dat ‘de doedelzak een werktuig is, waarbij iedere christenziel verstomd moet staan.’ Na den maaltijd werd de galerij in een balzaal herschapen, en voor de eerste maal, sedert de ongelukkige Charles Stuart zijn kort verblijf te Holyrood hield, weerkaatsten de eeuwenoude muren de afgemeten passen der dansende krijgers.</p>
<p>Doch ik mag mij waarlijk niet langer ophouden in Edinburgh's straten; niet langer toeven voor zijne vriendelijke winkels en sierlijke monumenten, al gingen wij die van Melville en Nelson, van Karel II zoowel als van George IV, als onopgemerkt voorbij; niet langer stilstaan voor zijne smaakvolle gebouwen, al bezochten wij zelfs het beroemde <hi rend="i">Heriot hospital</hi> niet, dat in 1624 gesticht werd uit de gelden daarvoor nagelaten door den hofjuwelier Heriot, en welke niet minder bedroegen dan f 276,000. Walter Scott noemt het te recht een van de schoonste sieraden van Edinburgh; en waarlijk, aan de architectuur daarvan zijn moeite noch kosten gespaard, want boven ieder van de 200 vensters is een verschillend ornament aangebracht Gij moet u evenwel geen verkeerd denkbeeld vormen van 't geen men te Edinburgh onder 't woord <hi rend="i">hospital</hi> verstaat. 't Is eenvoudig een opvoedingsgesticht voor de zoons van arme burgers en terwijl 't aanvankelijk betrokken werd door 30 knapen, genieten daar thans 180 eene zorgvuldige opleiding, en voorziet de inrichting, door de meerdere waarde, welke de landerijen verkregen hebben, waaruit zij hare inkomsten trekt, thans nog bovendien in de kosten van 12 scholen met 3000 leerlingen.</p>
<pb n="294"/>
<p>Dergelijke hospitalen zijn geene zeldzaamheid in deze stad; zij telt er niet minder dan negen. De meest vorstelijke gebouwen, waarop stad en omstreek roem dragen zijn gewoonlijk inrichtingen van dezen aard. Een paar van de schoonste daarvan verdienen, al ware het alleen om hunne prachtige architectuur, vermelding. <hi rend="i">Donaldson's Hospital</hi>, in 1851 geopend, is bewerkt naar de plannen van den beroemden Architect Playfair. Het is een vorstelijk gebouw in den Tudor en Elisabeth stijl, met eene schoone kapel daaraan verbonden, en strekt als monument voor de ruime vrijgevigheid van een Edinburgh's boekdrukker, <hi rend="sc">james donaldson</hi>, die f 2,520,000 beschikbaar stelde tot het oprichten en in werking brengen van een onderwijs- en opvoedingsgesticht voor arme knapen en meisjes, waarvan op dezen oogenblik 230 de zegenrijke vruchten plukken.</p>
<p>Eene andere inrichting van dien aard mag ik echter ook niet verzuimen u te doen opmerken; zij heet <hi rend="i">Fettes' College</hi> en de gelden daarvoor, welke niet minder dan f 240,000 bedroegen, werdeninsgelijks nagelaten door een zekeren Sir William Fettes in 't jaar 1828. De executeurs lieten deze som echter 34 jaar onaangeroerd en bouwden toen naar de plannen van den architect David Bryce, alleen uit den intrest, dit kolossale gebouw, dat in October 1870 geopend werd, als eene inrichting tot opvoeding van aanzienlijke jongelieden, die voor den geleerden stand of voor den handel wenschen opgevoed te worden. Zelden zag ik eene school - tevens kostschool, gelijk al de groote inrichtingen van onderwijs in 't vereenigd koninkrijk - zóó keurig en doelmatig ingericht als deze, met een comfort voor leerlingen - die f 900 's jaars te betalen hebben - zoowel als voor de onderwijzers, van wie de directeur eene vrije smaakvol gemeubelde woning met voeding voor zijn geheele gezin, vuur, licht, geneeskundige behandeling en f 6000 tractement geniet. Bij onze middelbare scholen vergeleken, beteekent het daar gegeven onderwijs echter al zeer weinig, daar niet meer dan 7 onderwijzers, waarbij drie voor zang, teekenen en gymnastiek voor 150 leerlingen even onvoldoende zijn, als middelbaar onderwijs volledig kan genoemd worden zonder eenig ander vak, dan de oude talen, de wiskunde, de moedertaal, geschiedenis, aardsrijkskunde, fransch en duitsch. De Engelschen houden echter nog steeds stokvast staande, dat de natuurwetenschappen en al wat daarmede in verband staat uitsluitend aan de Hoogescholen te huis behooren, en zoo is in onze oogen dit vorstelijk gebouw, zonder schijn van laboratorium,
<pb n="295"/>physisch kabinet of anderzins, maar daarentegen met een allerkeurigste kerk, waaraan niet het geringste ontbreekt, eene zeer onvolledige school in verhouding tot de eischen van den tegenwoordigen tijd. 't Zal echter nog lang duren eer het onderwijs in Groot-Brittanië ook maar van verre ingericht wordt op de wijze, waarop zulks in ons eigen land zoo doelmatig is geschied.</p>
<p>Maar nu voor goed genoeg van Edinburgh, een juweel onder de steden, waarin men alles vereenigd ziet, wat men in geheeI Europa nauwelijks verspreid kan vinden. Hier toch vindt men de schoonheden van Praag en Saltzburg - de romantische ligging van Orviette en Tivoli - en al de pracht van de zoo zeer bewonderde golven van Genua en Napels terug, en behoeft men weinig dichterlijke verbeeldingskracht om zich als verplaatst te vinden op 't romeinsche Capitool en den griekschen Acropolis.</p>
<p>Wij komen er later nog eenmaal terug om er feest te vieren, doch om daartoe in een gepaste en opgewekte stemming te geraken, doen wij eerst een soort van eerbiedigen pelgrimstocht naar de woning en 't graf van den grooten en edelen man, ter wiens eere dat feest duizenden zal doen samenvloeien, en honderden zullen aanzitten aan 't vorstelijk feestbanket.</p>
<p>Wij nemen dus des morgens te tien ure een <hi rend="i">return-ticket</hi> naar Melrose, en daar 't aantal reizigers ons doet vermoeden dat velen met ons 't voornemen hebben opgevat om een bezoek aan de woning van Sir Walter te brengen, telegrafeeren wij vooruit om een <hi rend="i">Convenient vihicle</hi> dat ons van Melrose naar Abbotsford voeren kan, daar de afstand wel niet te groot en de weg voor eene wandeling wel allerprachtigst is, zoodat dan ook zeer velen den pelgrimstocht te voet afleggen; maar wij willen ook de Tweed over steken en onzen tocht tot Dryburgh-abbey uitstrekken, zoodat wij, om tijd te winnen, aan deze manier de voorkeur geven. Wij brengen evenwel, terwijl men ons een <hi rend="i">wagonet</hi> inspant, eerst een bezoek aan de schilderachtige Melrose abbey. Wij denken wel aan de bekende regels, waarmede Scott, den tweeden zang van zijn ‘<hi rend="i">Lay of the Last Menstrel</hi>’ aanvangt:</p>
<lg type="poem">
<l>Ifthou would'st view fair Melrose aright,</l>
<l>Go visit it by the pale moonlight;</l>
<l>For the gay beams of lightsome day</l>
<l>Gild, but to flout, the ruins gray;</l></lg>
<pb n="296"/>
<p>waarbij hij ons aanraadt deze ruïne vooral bij maneschijn te gaan zien, en waar hij ons zulk eene prachtige beschrijving geeft van hare gebroken bogen en verbrokkelde spitsboogvensters van <hi rend="i">ebbenhout en ivoor</hi>, waarvan 't maanlicht de kleur en de tint aan een en ander geeft; doch de legende zegt dat Scott haar zelf ook nimmer bij dit licht bezocht heeft, ofschoon de ruïne zooveel aantrekkelijks voor hem had, dat hij den ultra-prozaïschen naam van <hi rend="i">Carter's Hole</hi>, dien zijn eigen woning oorspronkelijk droeg, veranderde in dien van <hi rend="i">Abbotsford</hi> om onder dezen titel 't verblijf, dat hij zich zelven stichten wilde, aan de vriendelijke boorden van de zilveren Tweed, zoo verre bekend te maken, als de britsche taal ooit is gesproken geworden. De Engelschen in 't algemeen en de Schotten in 't bijzonder zijn hartstochtelijke bewonderaars en vereerders van ruïnes, en hun land, gelijk wij reeds aangemerkt hebben, is er als mede bezaaid. Toch heeft deze ruïne van Melrose-Abbey iets aantrekkelijks. Zij gold eenmaal als het schoonste gebouw van Schotland, in den versierden gothischen stijl, en is nog beroemd door den glans van middeleeuwsche romantiek, welke Scott om haar henen heeft getooverd. Het karakter der Architectuur, de bevallige symmetrie, het prachtige beeldhouwwerk zijn in zijn <hi rend="i">Lay of the Last minstrel</hi> treffend geschilderd. Gebroken en verbrokkeld met zijn ingestorte kooren kruisgangen ligt de Abbey voor ons. Op de torentjes en steunpilaren huizen kraaien, door de open vensterbogen vliegen zwaluwen heen en weder. De bodem is in eene groene weide herschapen, geurige vlierplanten hebben wortel geschoten in de reten van de met mos en klimop begroeide muren. Hier rust onder gindsch gepolijste marmeren zerk het stoffelijk overschot van Alexander II, waaraan door geheel Schotland deze stille rustplaaats werd toegekend, en in dezelfde groeve werd ook 't hart nedergelegd van
den grooten Robert Bruce. Terwijl nu ons aangenaam reisgezelschap zich te goed doet aan 't gezicht van dien verweerden steen en die verbroken symmetrie der eenmaal schoone bogen, dwalen wij 't kerkhof eens op, dat natuurlijk om de Abbey gelegen is, en ook nog immer als rustplaats der dooden dient, en dan worden wij getroffen door de graven van een paar eenvoudige bedienden, van wie Walter Scott in hunne grafschriften verklaart, dat zij hem 20 of 30 jaar trouw en gemoedelijk gediend hebben.</p>
<p>Nadat wij allen ieder op zijne manier genoten hebben van
<pb n="297"/>deze in ieder geval hoogst merkwaardige ruïne, en er zelfs eene zeer goede afbeelding van hebben medegenomen, zetten wij onzen eigenlijken tocht naar Abbotsford voort.</p>
<p>Om u de voorstelling van dat zonderlinge kasteel eenigzins duidelijk te maken, dien ik u te herinneren, dat Scott in den vollen zin des woords een liefhebber van het landleven was; de eerste jaren van zijn huwelijksleven met zijne fransche echtgenoot, <hi rend="i">Charlotte Charpentier</hi>, doorleefde de dichter op hoogst gelukkige wijze op <hi rend="i">Ashestiel</hi>, een landgoed aan de Tweed, dat hij van een rijken oom geërfd had. Hier reeds voelde hij zich in zijn ware element; hij plantte boomen, keekte schapen aan, maakte jagt op vossen en hazen, was een hartstochtelijk visscher en een ijverig bezoeker van alle geschiedkundig merkwaardige plaatsen, en van de kasteelen van den adel in den omtrek, met wien zijne betrekking van Scheriff van 't graafschap Selkirk hem in aanraking bracht, en was bij ieder hunner, doch vooral bij den Clan-chef, een hoogst welkome gast: want hij was reeds de held van den dag geworden, die van heinde en ver steeds bezoekers ontving, wiens onuitputtelijke anecdoten-kennis hem tot een zeer gezellig gastheer maakte, en die immer door zijn geliefkoosde jagthonden omgeven, in den kring der zijnen de ware type was van een Schotsch landeigenaar. Doch zijn eerzucht reikte verder; hij wenschte een grondbezitter te worden op uitgebreide schaal, en zijne kleine woning bood hem geene gelegenheid genoeg aan om die te versieren met kunstvoorwerpen, om daarin een wapenzaal aan te leggen en zich te omringen met al die <hi rend="i">comforts</hi>, waartoe zijn productieve pen hem ruimschoots de gelegenheid aanbood. Toen hij daarom zijne meer eenvoudige betrekking van Sheriff - kantonrechter zouden wij zeggen - verwisselde tegen de meer aanzienlijke van <hi rend="i">Clerk of session</hi> - of hoofdgriffier bij het eerste gerechtshof te Edinburgh, welke hem bovendien ruim f 15,000 opbracht en allleen gedurende den tijd der zittingen bezigheid gaf en aan de stad ketende, kocht hij een landgoed aan de Tweed, dat ook wel slechts klein was
en een eenvoudig woonhuis bevatte, maar dat hij gaande weg zoude kunnen uitbreiden en vergrooten, - waartoe hij de gelegenheid dan ook niet ongebruikt liet - en waarop hij zijn aangeboren lust voor praktische landhuishoudkunde onbedwongen kon bot vieren. Zoo wies dan ook 't kleine landgoedje onder den nieuwen naam van Abbotsford aan tot een bezitting, waaraan men gerust den naam
<pb n="298"/>van <hi rend="i">Heerlijkheid</hi> geven kon, en waarvan 't eenvoudige huis gaande weg verbouwd en vergroot werd tot een gothisch slot met torens, tinnen en gevels, dat bestemd was om een schilderachtig sieraad van den omtrek te worden. Het inwendige gedeelte werd tevens in overeenstemming met het uitwendige gebracht. Kamers en zalen verrezen daarin in normandisch-gothischen stijl met in steen gehouwen beeldwerk, naar de modellen van de schoonste, oude Schotsche burchten en kloosters gevormd, en met de geschiedkundige merkwaardigheden en kunstwerken van de meest verscheidene soort versierd.</p>
<p>Dit kasteel met zijne pittoreske onregelmatigheid, met zijn torens, nokken en muurkransen, waarvan Scott, blijkens de vele beschrijvingen daarvan in zijne werken, zooveel hield, werd inderdaad het kleinood en aantrekkingspunt van den geheelen omtrek; en van verre daarbuiten trok menig letterkundig en kunstlievend pelgrim henen om het <hi rend="i">Tusculum</hi> van nabij te beschouwen, grooter en statiger dan eenig schrijver zich dat ooit veroorloven kon. En wat het vroeger was, dat is 't in later tijd nog meer geworden. Scott's oudste dochter Sophia huwde den welbekenden engelschen schrijver Gibson Lockhardt, die ons op zoo nauwkeurige wijze 't leven van zijn schoonvader heeft beschreven; en de dochter van deze, de eenig overgebleven nakomeling van den grooten schrijver, Mevrouw Hope-Scott, vergunt den velen vereerders van haren beroemden grootvader gaarne de vertrekken te bezichtigen, welke hij bij uitnemendheid de zijne noemde. Hier denken wij ons den grooten man en stellen ons hem voor, gelijk wij hem ook steeds vinden afgebeeld in gezelschap van zijn grijzen jachthond <hi rend="i">Maida</hi>, die met afgemeten tred naast zijn meester placht te gaan, terwijl een groote zwarte dog <hi rend="i">Hamlet</hi> als 't ware zijn lijftrawant schijnt, en als een lichtzinnige spring in'tveld, een prachtige patrijshond <hi rend="i">Finette</hi>, met zijden haar, de gunsteling van de dames bij uitnemendheid, om hem henen dartelt. Terwijl wij ons den man alzóó voorstellen, die wonderen werkte met zijne pen, die Abbotsford daarmede bouwde, en toen hij door ongelukkige speculatie tot den laatsten steen daarvan, tot het kleinste deel zijner boekerij, en 't eenvoudigste voorwerp zijner rijke verzamelingen verloren had, met afwijzing van elke hulp en ieder aanbod van onderstand, zonder gebruik te maken van 't recht dat de wet hem verleende, om met zijn schuldeischers tot een vergelijk te komen, dat geliefde Abbots-<pb n="299"/>ford bijna in zijn geheel terugkocht,
treden wij met zekeren eerbied het heilige der heiligen, Scott's studeervertrek, binnen en verbeelden ons als 't ware den eerwaarden, ridderlijken grijsaard te zien zitten aan die kunstig gesneden schrijftijfel, in dien ruimen gothischen leuningstoel, terwijl naast hem een geel geworden foliant ligt, waaruit hij zoo even eene Schotsche ballade heeft voorgelezen, terwijl rondom in keurige banden de duizenden boekdeelen prijken, waarin hij zijne nasporingen placht te doen, en allerlei kostbare overblijfselen en sierlijke wapens iets bijzonder eigenaardigs aan 't geheel geven. 't Is hoogst belangrijk en toch minder rustig om juist nu deze kamers te doorwandelen. Belangrijk, omdat wij gereed staan aan te zitten aan den feestdisch ter zijner eere, en minder aangenaam, omdat wij te snel medegevoerd worden door den custos, die met een rieten stokje gewapend, op onaangenamen toon zijne uitleggingen geeft, alsof hij eene menagerie vertoonde aan den stroom van bezoekers door dat kostbaar heiligdom; - waar elk voorwerp en ieder meubel ons herinnert aan den genialen dichter, aan het scheppend genie van een reeks van romantische verhalen, die echter alle een historischen grondslag hebben, en eene boekerij op zich zelve vormen. Zij zijn rijk en kostbaar die keurige geschenken, welke wij hier bijeen verzameld zien, en welke de grootste, de aanzienlijkste mannen en vrouwen, de helden van hun tijd zich beijverd hebben den <hi rend="i">grooten onbekenden</hi> toe te zenden of den gevierden edelman aan te bieden.</p>
<p>Wij kunnen in de zalen niet langer toeven dan de eentoonige verklaring duurt, maar wij maken gebruik van de vrijheid, om tegen betaling van het vastgesteld tarief - ten wiens behoeve vragen wij niet - nog te wandelen in den tuin en slaan van dáár nogmaals een belangstellenden blik op 't geheele kasteel. Op de gevelbogen troont Schotland's distel, afgewisseld door de ster; en de halve maan uit het wapen der Scotts verbindt zich met de lelie der Stuarts. - 't Is ontegenzeggelijk een soort van lapwerk, maar zóó kunstig en door een zóó bekwame hand samengevoegd, dat het niets onaangenaams heeft in al zijn onregelmatigheid; en wanneer zich werkelijk hier en daar grilligheden vertoonen, waarover men onder andere omstandigheden lachen zoude, wie zal nu of later ooit anders dan eerbiedig gestemd, aangenaam aangedaan zijn bij 't beschouwen van de geliefkoosde verblijfplaats van een man met zulk een verheven
<pb n="300"/>- als is 't dan afwijkenden - smaak, van zulk een verbazend omvangrijke verbeeldingskracht? Juist die zonderlingheid trekt ons aan. Scott drukt op zijn eigen werk het zegel van zijn grooten vindingrijken geest en zoo hebben wij voor ons een <hi rend="i">Waverley Novel</hi> van kalk en steen.</p>
<p>Wij rijden thans over Melrose terug, waar wij in 't zeer wel ingerichte George's Hôtel een <hi rend="i">Substantial Lunch</hi> gebruiken en zetten voorts onzen pelgrimstocht voort naar <hi rend="i">Dryburgh Abbey</hi>, welke ruïne niet alleen merkwaardig is wegens hare hooge oudheid, maar vooral omdat zij het graf bevat van Sir Walter. Oorspronkelijk moet het een tempel der Druiden zijn geweest, maar als Christelijke kapel dateert zij van de eerste helft der zesde eeuw, toen een zekere St Modun, een van de eerste Christen zendelingen in Groot-Brittannië dáár als abt werkzaam was. Het gebouw, waarvan de ruïnen nog zeer hecht zijn, werd in 1150 opgericht, door Eduard II gedeeltelijk verbrand, en onder de regeering van Robert I weder opgebouwd. Scott zegt in een memorie, welke hij dienaangaande onder zijne papieren heeft nagelaten, dat het land, waarop zij staat, eenmaal 't eigendom van zijne familie was, maar verkocht is moeten worden, doordien een lid daarvan, even onvoorzichtig als hij zelf, zich in den handel begeven hebbende, bankroet ging. Het bracht toen 3000 pond op en Scott's vader had het gemakkelijk kunnen koopen, als hij zooveel als zijn zoon aan landbezit en ruïnes had gehecht, maar hij was rechtsgeleerde, en belegde zijn geld liever meer rentgevend. 't Is echter in handen van den hertog van Buccleugh gekomen, aan wien Scott verwant was, en die gaarne gevolg gaf aan den wensch in diens uitersten wil te kennen gegeven, dat zijn laatste overschot en dat der zijnen mocht rusten onder de stille gewelven van de oude abdij; zoodat hij dáár thans ligt met zijne gemalin, zijn schoonzoon Gibson Lockhardt en zijn oudsten zoon, die majoor der hussaren was, en die, naar men beweert, zoo weinig sympathiseerde met zijn letterkundigen vader, dat hij geen van diens werken ooit gelezen heeft, en wiens portret ten voeten uit, benevens een ander van Rob Roy, 't eenig versiersel is van des schrijvers eigenlijk
gezegde studeerkamer.</p>
<p>Dryburgh is ouder dan Melrose. Op vele plaatsen vindt men er nog den rondboog, op andere den vroegsten eenvoudigsten spitsboog, doch nergens eenig deel, dat aan den versierden
<pb n="301"/>gothischen stijl doet denken. Een dikke laag klimop heeft zich op de oude muren vastgeworteld en omklemt een groot torenvenster, dat twaalf voet breed is.</p>
<p>De zoogenaamde Mariavleugel is 't best onderhouden en daarin juist liggen de overblijfselen van Scott en zijne familie begraven. Geen beter plaats had men trouwens ergens voor hem kunnen zoeken of vinden. Dáár ligt hij omgeven door de asch van menigen monnik, van menig koen ridder uit zijn eigen clan, te midden van de natuurtafreelen, welke hij liefhad, de oorden welke hij zoo schoon beschreven heeft, aan de boorden van die vriendelijke Tweed, waarmede hij terecht zoo dweepte. Een rood marmeren plaat, waarop alleen zijn naam gebeiteld is, met die schilderachtige ruïne, als monument daarboven; waarlijk men had den grooten schotschen bard met geen geld ter wereld een schooner en eigenaardiger praalgraf kunnen stichten.</p>
<p>'t Wordt echter tijd dat wij ons weder stadwaarts spoeden. Wij wandelen daarom terug naar de Tweed, welke hier zoo laag en ondiep is, dat men haar bijna te voet oversteken kan. Een soort van hangende draadbrug, welke men op dat punt gemaakt had om de beide oevers te verbinden, is door den storm aan stukken geslagen, en schijnt niet weder hersteld te zullen worden, zoodat wij ons den snellen stroom met een eenvoudig bootje laten overzetten, van waar ons rijtuig ons naar Melrose terug zal voeren.</p>
<p>Onderweg blijven wij nog een oogenblik stil staan bij de kolossale viaduct, welke door de <hi rend="i">Kelso-Edinburgh</hi> spoorwegmaatschappij is aangelegd en, zich een paar honderd voet boven den waterspiegel verheffende, de beide bergachtige oevers van de rivier verbindt. 't Schijnt ons een ijzingwekkend denkbeeld dat men een trein vol menschen over de smalle breedte van dat ontzaglijk hooge gevaarte durft laten loopen, doch onze reisgenooten beweren, dat daarbij niet het minste gevaar bestaat. Vroeger echter had men 't gevaarte van hout gemaakt, en toen achtten de machinisten zelven 't zoo hoogst gevaarlijk, dat zij, gebruik makende van de omstandigheid dat de oude brug nieuw geteerd was, naar men zegt, ongelukkiger wijze, zooveel vuur uit de machine daarop lieten vallen, dat de brug een oogenblik daarna in licht laaie vlam stond. Sedert dien tijd heeft men hem door een viaduct van gebakken steen vervangen, welke als een waar meesterstuk van bouwkunde onze volle opmerkzaamheid verdient,
<pb n="302"/>en zoo veerkrachtig gebouwd is, dat wij hem zichtbaar bewegen zien, nu toevallig een goederentrein in volle vaart zich daarover beweegt.</p>
<p>'t Is avond geworden eer de trein ons welvoldaan over ons even belangrijk als aangenaam uitstapje te Edinburgh terugbrengt; 't is tevens de vooravond van den dag, welken men heeft uitgekozen, om 't herinneringsfeest aan Scott's geboorte te vieren. Ik zeg uitgekozen, omdat zijn eigenlijke geboortedag den 15<hi rend="sup">den</hi> Aug. herdacht wordt; doch Edinburgh was in die dagen de hoffelijke gastvrouw van eenige honderden uit de élite der geleerde wereld, die binnen hare zoo bij uitnemendheid gastvrije muren de jaarlijksche bijeenkomst van de <hi rend="i">British Association</hi> houden; en ook dezen hielden heden hunne laatste zitting, om daarna 't stof der geleerdheid af te schudden op een toertje door de prachtige hooglanden. Hun ter eere dus heeft men den datum iets vervroegd, en tevens om aan dezulken, wier maatschappelijke betrekking hun bijzonder aanleiding daartoe geeft, de gelegenheid niet te benemen ook te Glasgow, Dundee, Melrose en elders de verschillende feestelijkheden bij te wonen, welke ter eere van het <hi rend="i">centenary</hi> van den algemeen gevierden vriend van Schotland zullen plaats hebben. - Benam ons nu onze hernieuwde kennismaking met de stad zelve de gelegenheid om als geregelde <hi rend="i">associates</hi> de vergaderingen van dit geleerde gezelschap bij te wonen, wij versmaden daarom de gelegenheid niet, om gebruik te maken van eene beleefde uitnoodiging om eene zoogenaamde <hi rend="i">conversatione</hi> in 't ruime museumgebouw te bezoeken. De wetenschap heeft een soort van wanhopige poging gedaan om de diepe groeven van haar wijsgeerig gelaat eenigzins minder in 't oogvallend te maken; hare priesters zullen op populaire wijze eenige der voornaamste wetten verklaren en door proeven toelichten. Ik vraag u echter, wie naar hare ernstige stem kan luisteren, die zich omgeven ziet door al wat eene der schoonste steden van de wereld aan vrouwelijk schoons bezit. Honderden en nog eens honderden schoonen doorwandelden in
baltoilet aan den arm harer geleiders de ruime en schitterend verlichte zalen van het uitgestrekt museum, en luisterden naar de wegslepende toonen van de welgeoefende militaire toonkunstenaars, die in de benedenzaal eenige hunner meestgeliefde schotsche melodiën ten beste gaven. In een paar zalen was overvloed van aangename en verkwikkende ververschingen te bekomen, welke practische
<pb n="303"/>les in de warenkennis door slechts weinigen verzuimd werd. Geurige thee met smakelijk banket, verfrisschende dranken of het zoo welkome ijs vonden bepaald meer aftrek dan de meest verrassende proeven over electriciteit of galvanismus, en de aanvallige gezichtjes van menige fiere schotsche maagd bleken meer aantrekkelijks te hebben dan de meest populaire verklaringen van de wording der aarde, de afstamming van den mensch naar Darwin's theorie en de bewerktuiging der anti-deluviaansche monsters van de mythische voorwereld. - Onze vaderlandsche letteren en wetenschap werden hier in het hooge Noorden zeer waardiglijk vertegenwoordigd, en één onzer geestige tijdschriften deed terecht de vraag hoe Nederland beter dan door <hi rend="i">B</hi>uys, <hi rend="i">B</hi>allot, <hi rend="i">B</hi>aumhauer, <hi rend="i">B</hi>eets, <hi rend="i">B</hi>ogaart en <hi rend="i">B</hi>ierens de Haan - hoe toevallig kwamen al die <hi rend="sc">b</hi>'s bij elkander - had kunnen vertegenwoordigd worden!</p>
<p>'t Spreekt wel van zelf, dat het feest, dat den volgenden dag zoude gevierd worden, het onderwerp van veler gesprekken was, en dat menigeen zich anecdoten of bijzonderheden van des dichters leven wist te herinneren, waarvan enkele belangrijk genoeg waren om er iets van mede te deelen. Onder de heeren met wie wij kennis maakten, behoorde een zeer onderhoudend prater, wiens vader een vriend van Scott was geweest, en die zich zeer goed herinnerde hoe deze een gedurig bezoeker van hun huis was, toen <hi rend="i">hij</hi> een jongeling van 18 jaar was; hij had zijn vader dikwijls hooren spreken over de groote gastvrijheid van Sir Walter, ten tijde dat hij nog maar vermoed werd de schrijver van de gevierde <hi rend="i">Waverley Novels</hi> te zijn. Dat vermoeden was evenwel voldoende, met zijn bekende verdienste als schrijver van <hi rend="i">Marmion</hi>, <hi rend="i">Lady of the Lake</hi> en <hi rend="i">Lay of the Last Minstrel</hi> om hem den beroemdsten Schott van zijn tijd te maken en om zijn gastvrije tafel te Abbotsford en zijne comfortable woning in <hi rend="i">North Castle Street</hi> te Edinburgh de verzamelplaats te doen zijn van al wat de intellectueele, voorname, elegante en schoone wereld voortreffelijks en uitgelezends aanbood. Pelgrims van de oude wereld zoowel als van de nieuwe vloeiden samen naar zijn heiligdom, en allen die dáár kwamen, vonden er zich als te huis. Abbotsford was als een groot hôtel, waaraan slechts de naam en de rekening ontbraken. Zijne dochter vertelde eens aan eene vriendin, dat er op zekeren tijd niet minder dan 16 kameniers tegelijk logeerden, waaruit men zoude kunnen opmaken dat het ge-<pb n="304"/>zelschap dames met hare echtgenooten en verder gevolg zeker 50 of 60 moet bedragen hebben. Maar 't ruime hart van den gastvrijen Schot had plaats voor allen, en men kende geen kreun, want één enkele romance, dikwijls voor 't ontbijt geschreven, één verhaal in de werkuren van
ééne enkele week in elkander gezet, bracht meer op, dan de plichten der gastvrijheid, zelfs op de meest uitgebreide schaal, konden vereischen.</p>
<p>Laat mij b.v., om daarvan een klein denkbeeld te geven, mededeelen, dat een lid van de firma Ballantyne, die al de werken van Scott drukte, mij vertelde dat tusschen 't jaar 1810, toen de <hi rend="i">Lady of the Lake</hi> verscheen, en 't jaar 1836 niet minder dan 50,000 afdrukken daarvan gereede koopers vonden, tegen sommen, welke, met de tegenwoordige prijzen vergeleken, onnoemelijk kunnen geacht worden, en dat Constable voor het kopierecht van de Waverley Novels f 264,000 betaalde. <hi rend="i">Woodstock</hi>, dat in den tijd van een grooten geldkrisis werd uitgegeven, in 1826, bracht f 100,000 en <hi rend="i">'t Leven van Bonaparte</hi> f 216,000 op. Toch verscheen 't laatstgenoemde werk slechts één jaar later, ofschoon de omvang daarvan gelijk te stellen is met 12 of 13 deelen van de <hi rend="i">Waverley Novels</hi>, waaruit tevens de verbazende vruchtbaarheid van Scotts' pen blijken kan.</p>
<p>'t Was dan ook geen wonder dat hij als de type gelden kon van een gulle schotsche gastheer, die door zijn aangeboren gemoedelijkheid, zijn voorbeeldig gezelligen toon en natuurlijk geestigen omgang aller harten tot zich trok; en, dat het bij zijn gezellige maaltijden niet stijf of vormelijk toeging, bewijst ook dit, dat men den bezoeker en te Abbotsford, èn te Dryburgh Abbey als souvenir houten bekers te koop aanbiedt, als model van die, waaruit men bij Scott gewoon was Whiskey te drinken, en die eerst dàn ter tafel kwamen, wanneer de eenigszins onvastgeworden hand, een paar ooren daaraan niet verwerpelijk vond, waarom ook Sir Walter tot verontschuldiging daarvan placht te zeggen, dat ze maar onder twee omstandigheden op zijn disch verschenen; en deze waren: ‘Wanneer hij visch at, en wanneer hij dien niet at.’</p>
<p>Aan deze goede eigenschappen was hij dan ook in 1819 zijne verheffing tot den adelstand te danken, waarmede de prins-regent, later koning George IV, hem een bewijs van persoonlijke genegenheid en hoogachting wenschte te geven en daarmede tevens zijne schatting van hulde en bewondering verlangde te betalen aan
<pb n="305"/>de nationale letterkunde, in wier tempel Scott zeker op dien tijd de voornaamste priester was. Nu is adel evenwel eene zaak, welke in de oogen van een Brit eerder belachelijk dan begeerlijk is zonder fortuin, en Scott was daarvan zóó zeer overtuigd, dat hij werkelijk aarzelde, of hij de hem overigens zeer streelende onderscheiding wel durfde aannemen, daar hij volstrekt niet overtuigd was, dat hij zijn zoon en opvolger in zijne waardigheid den titel zoude kunnen nalaten met een fortuin grootgenoeg om dien met eer te voeren, ondanks de kolossale sommen, welke wij reeds gezien hebben dat zijne pen en zijne betrekking hem opleverden. Maar zie, daar krijgt hij bericht, dat zijn vrouws broeder, de heer Carpentier in Indië, is overleden, en 't vruchtgebruik van £ 40,000 aan zijne weduwe, doch 't kapitaal aan Sir Walter's kinderen had nagelaten; het welk natuurlijk een einde aan zijn weifelen maakte. Men zegt dat Scott ten zeerste met de onderscheiding was ingenomen, en het engelsche publiek niet minder, omdat het hier geene hulde gold aan politieke gevoelens, daar Scott een ultra-Tory was in zijn eigen oog, hoewel hij in al zijn doen en laten volkomen liberaal kon heeten. De prins-regent had dan ook werkelijk alleen zijn uitstekende letterkundige verdienste in die onderscheiding openlijk willen erkennen.</p>
<p>Toen de prins later koning was geworden, en Schotland met een bezoek zoude vereeren, was Scott in al zijn glorie. <hi rend="i">Hij</hi> had Schotland bekend, groot, en beroemd gemaakt; hij lokte reizigers derwaarts uit alle oorden der wereld; hij had de zeden, de muziek, de kleeding en de natuurtafreelen van zijn vaderland populair gemaakt. Hij had zelfs den koning, wat zijn gevoel betreft, een soort van Jacobijn gemaakt, en hem bewondering ingeboezemd voor 't romantische kostuum der Hooglanders, 't welk zijn voorgangers, nog zoo lang niet geleden, onder strenge boete verboden hadden te dragen; en als bewijs daarvan en om zich zooveel mogelijk de sympathie van zijn loyale noordelijke onderdanen te verzekeren, had hij bij deze merkwaardige gelegenheid zelf de schotsche nationale kleeding tot de zijne gemaakt.</p>
<p>Was 't wonder dat Edinburgh aan Scott als 't ware de hoofdzorg opdroeg voor 's konings betamelijke ontvangst en dat de nieuwe <hi rend="i">Baronet</hi> daarin een streelende hulde zijner landgenooten vond! Was 't niet natuurlijk dat hij zich met waardigheid kweet van de eervolle taak hem opgedragen; welke hem echter ettelijke
<pb n="306"/>maanden groote beslommeringen gaf, en de ontwikkeling van al zijn energie eischte?</p>
<p>Toch hield hij niet op te offeren op 't altaar der letterkunde, ofschoon 't publiek zulks noch gissen noch vermoeden kon, daar de schrijver van de steeds meer populair wordende ‘Waverley Novels’ nog steeds de <hi rend="i">groote onbekende</hi> was. In 't zelfde jaar 1822 toch verscheen ‘<hi rend="i">The fortunes of Nigel</hi>’ in Mei, en werden in Juni reeds gevolgd door de dramatische schets <hi rend="i">Halidon Hill</hi>, voor welk laatste boekje hij £ 1000 ontving, terwijl <hi rend="i">Kenilworth</hi> en vijf andere werken de vruchten van zijn arbeid in 't vorig jaar waren geweest.</p>
<p>Sir Walter begaf zich aan boord van 't koninklijk ‘Jacht’ zoodra dit te Leith was binnengeloopen en werd zeer hoffelijk door zijn soeverein op 't halfdek ontvangen. Scott's schoonzoon, Lockhart, haalt dienaangaande een artikel aan, dat in de courant van 15 Aug. 1822 voorkwam en waarin gezegd wordt, dat toen den koning de aankomst van Scott werd aangekondigd, deze dadelijk antwoordde: ‘Hoe, Sir Walter Scott! De man dien ik boven allen gaarne wensch te zien? wel laat hem boven komen!’ De groote man beklom daarop het schip en werd aan Z.M. voorgesteld op 't halfdek, waar hij, met eene gepaste aanspraak, uit naam van de Edinburghsche dames, den koning een zilveren kruis van St. Andrews als bewijs van bijzondere hulde aanbood.</p>
<p>De koning liet daarop een flesch whisky komen en dronk op Scott's gezondheid den nationalen drank, waarop deze laatste hoffelijker wijze verzocht het glas als een heiligdom in zijne familie te mogen bewaren, 't welk hem even hoffelijk werd toegestaan. Hij stak echter 't glas in den achterzak van zijn statierok en tehuis komende met de kostbare reliquie, ging hij ongelukkiger wijze daarop zitten, waardoor het glas niet alleen tot atomen verbrijzeld werd, maar de gemoedelijke man zich nog daarenboven, ofschoon niet ernstig, wondde in dat gedeelte van zijn lichaam, 't welk dappere mannen nimmer hunnen vijanden toekeeren. De regen dreigde evenwel al de gemaakte grootsche toebereidselen in 't water te doen vallen, waarom de koning zich dan ook liet overhalen aan boord te blijven tot den volgenden morgen, toen alles, begunstigd door een vriendelijken zonneschijn, uitstekend afliep. Bij zijn eerste officieele receptie op Holyrood Palace, droeg George IV insgelijks de ‘<hi rend="i">Royal Stuart tartan</hi>,’ tot groote voldoening van Sir Walter,
<pb n="307"/>die als ceremoniemeester optrad, want, hoe trouw hij ook was aan 't regeerend koningshuis, hij was toch een Jacobijn in zijn hart, en beminde er den koning te meer om, nu deze in 't voorvaderlijk paleis zijner voorgangers, ook <hi rend="i">hunne</hi> kleur tot de zijne had gemaakt, en op die wijze eene stille hulde bracht aan hun ‘<hi rend="i">bonnie Prince Charlie</hi>.’ Koning George was op dien tocht vergezeld door den later als Sir Robert Peel zoo beroemd geworden afschaffer van de <hi rend="i">Corn Laws</hi> en eersten minister van Groot-Brittannië, aan wien, na een verblijf van veertien dagen onder zijne getrouwe noordelijke onderdanen, door den koning werd opgedragen aan Sir Walter zijnen warmen persoonlijken dank te betuigen voor alles, wat hij gedaan had voor de zoo luisterrijke ontvangst, en hem te verzoeken zijn tolk te willen wezen bij de <hi rend="i">Highland chiefs</hi>, die door hun schilderachtig kostuum en schitterend gevolg zulk een bijzonder romantisch karakter aan 't bezoek gegeven hadden.</p>
<p>'t Spreekt wel van zelf dat Sir Walter niet alleen als Schot, als novelist en als dichter, maar vooral ook als fijngevoelig Jacobijn, het zich als eene eer toerekende daaraan onmiddelijk gevolg te geven, en getuige te hebben moge zijn van de hartelijke genegenheid van den koning voor de zonen en achterkleinzonen van de opstandelingen der Hooglanden van 1745, die verslagen waren geworden op de bloedige vlakte van Culloden, of hun leven verloren op Tower-Hill voor hunne al te getrouwe gehechtheid aan 't rampspoedige Huis der Stuarts.</p>
<p>Maar wat is bestendiger op dit ondermaansche dan 't onbestendige! De groote man zou de bittere waarheid daarvan op de allerbitterste wijze, doch niet geheel onverdiend ondervinden. Wij hebben reeds gezien hoe hij zich in een onberaden oogenblik had laten verleiden om deelgenoot te worden in de groote zaken, welke de firma Ballantyne, zijne verwanten, door de uitgaven zijner werken maakte, en weten hoe hij in 1825 als zoodanig voor £ 117000 betrokken werd in 't bankroet dat deze firma maakte ten gevolge van den toen heerschenden crisis en handelspaniek. Ofschoon Scott toen 56 jaar oud was, verliet de aangeboren energie hem geen oogenblik, en besloot hij moedig de f 1,400,000 met de pen terug te verdienen. Zoo lang de bui dreigde, die zich in een vreeselijk onweder zoude ontlasten, was zijn ziel hevig bewogen, doch toen de slag was gevallen, had zij spoedig hare gewone kalmte herwonnen. Aandoenlijk zijn de
<pb n="308"/>woorden, welke hij een paar dagen te voren in zijn dagboek schreef: ‘Eene dwaze gedachte komt bij mij op. Als ik sterf, zal dan 't journaal dezer dagen genomen worden uit het ebbenhouten kastje in Abbotsford, en zal men dan met verbazing lezen, dat de voorzichtige baronet bijna in zulk een strik gevangen ware, of zal 't gevonden worden in een onbekende huurwoning, waar de gevallen ridder zijn schild had opgehangen, en waar één of twee oude vrienden een bedrukt gelaat zetten, en elkander de woorden “<hi rend="i">Poor Gentleman</hi>” zullen toefluisteren, en daarbij voegen “Een rechtschapen man! Alleen zijn eigen vijand geweest! Meende dat zijn talenten nimmer zouden afnemen! Huisgezin in armoede nagelaten!” Weinige dagen na den slag, toen alle twijfel was weggenomen, schreef hij: ‘Nu de schok van de ontdekking over en voorbij is, dunkt mij, dat ik er eigenlijk veel beter aan toe ben. Ik zal vrij zijn van honderden kleine openbare plichten, welke als aanzienlijk man op mij rustten; en van de groote kosten eener ruime gastvrijheid, en wat het best daarvan is, van 't groote tijdverlies, waarmede zij gepaard gaat. Ik heb in mijn leven allerlêi soort van gezelschap gekend, en kan vrij wel nagaan hoe veel of hoe weinig men verliest, wanneer men zich terugtrekt van al wat niet tot den engsten familiekring behoort. - Kon ik degenen om mij henen zien, die even onverschillig zijn voor 't verlies der fortuin als ik zelf ben, dan zoude ik volkomen gelukkig wezen. De tijd moet de wonde heelen, en aan den tijd draag ik de zorg daarvan op.’</p>
<p>En drie dagen nadat hij dit schreef, zette hij zijne geschiedenis van Bonaparte voort, waaraan hij ook vóór de noodltotige tijding in den morgen had gearbeid; en wisselde dezen arbeid af, met de samenstelling van een nieuw werk, waaraan hij den derden dag na zijn ongeluk begon en dat 12 dagen daarna gereed was. Dit was in Januari 1826, en in de eerste dagen van April was <hi rend="i">Woodstock</hi> niet alleen gedrukt, maar in losse vellen verkocht voor bijna f 100,000.</p>
<p>Kapitein <hi rend="sc">basil hall</hi>, die Scott in die dagen bezocht in zijn gehuurd kwartier, terwijl zijn gezin op Abbotsford woonde, waar zijne getrouwe levensgezellin ten gevolge van den schrik overleden was, hangt een treffend en aandoenlijk verhaal daarvan op, dat een zeer scherp contrast vormt met den toestand, waarin wij hem zoo even geplaatst vonden. ‘'k Was blijde,’ zegt hij ‘dat
<pb n="309"/>ik aan de deur van de eenvoudige kamers van St David's Street, mijn ouden vriend den bottelier van Abbotsford herkende, en dat juist <hi rend="i">hij</hi> mij die opende....Boven op 't trapportaal zagen wij een klein blaadje, waarop 't éénspersoons middagmaal zoude binnengebracht worden voor den man, die eens als vorst zijn gasten bij dozijnen telde. Weinige maanden geleden, was Sir Walter door vrouw en kinderen omringd, 't glanspunt van zijn tijd, en waar hij zijn hoofdkwrtier opsloeg, dáár vond men 't brandpunt van de elegante wereld. Reizigers van alle deelen der wereld verdrongen zich om hem. Vrouw en dochter verlieten hem nimmer. Zijn oudste zoon was dikwijls zijn gast, kortom, gedeeltelijk door zijn eigen talrijk gezin, gedeeltelijk door de massa touristen, die zich als 't ware om hem verdrongen, was geen kasteel zóó levendig als 't zijne; had geen man zoo veel bezoekers en gasten en nu....! Zijne vrouw is dood. Zijn schoonzoon en lievelingsdochter (de heer Lockhart en diens echtgenoot) zijn naar Londen gegaan; en zijn kleinkind ligt op den rand des grafs. Zijn oudste zoon, wiens regiment aan de Kaap ligt, heeft geen uitzicht op erfgenamen, zoodat ook zijn titel dreigt uit te sterven!’</p>
<p>Scott's onvermoeide werkzaamheid deed werkelijk wonderen en toen in 1829 - drie jaar na 't verlies van zijn vermogen - zijn £ 117,000 schuld reeds verminderd was tot £ 54,000 hielden zijne crediteuren eene <hi rend="i">meeting</hi> te Edinburgh, waarin met algemeene stemmen besloten werd aan Scott, als eene erkenning van zijn hoogst eerlijk en loyaal gedrag, te verzoeken zijne meubelen, zilverwerk, linnengoed, schilderijen, boekerij en verzamelingen van allerlei aard op Abbotsford terug te willen nemen, welk aanbod door hem met dankbaarheid werd ontvangen, en als antwoord waarop hij hun in een bescheiden en gepasten brief zeide ‘hoe gelukkig hij zich zoude gevoelen weder te mogen eten met zijn eigen lepels en te lezen in zijn eigen boeken, doch dat hij zijn grootste voldoening dáárin vond, dat zijn gedrag werd goedgekeurd door hen, die daarbij 't meest belang hadden.’</p>
<p>Hij had echter te veel van zijn uitstekenden geest gevorderd en de natuur en hare rechten te kort gedaan. ‘<hi rend="i">Count Robert of Paris</hi>’ en ‘<hi rend="i">Castle Dangerous</hi>’ bewezen beide dat zijne geestvermogens afnamen en deden hem de noodzakelijkheid inzien van een uitstapje naar 't vasteland tot mogelijk herstel zijner geschokte gezondheid, en om de gebroken veerkracht van
<pb n="310"/>zijn geest te stalen. Toen zulks bij 't gouvernement bekend werd, en men hoorde dat Scott naar Italië wenschte te gaan, werd een Rijks Vaartuig ter zijner beschikking gesteld, waarmede hij dan ook in October 1831, door vele leden van zijn familie begeleid, naar Napels onder zeil ging. Hij zelf had een voorgevoel, dat hij Schotland niet terug zoude zien, en dat hij, even als Fielding en Smollett, zijne voorgangers in de kunst van novellen schrijven, wier gezondheid insgelijks een verblijf in zuidelijker streken noodzakelijk maakte, op vreemden bodem sterven zoude. Dit voorgevoel is niet bewaarheid geworden, doch de verandering van klimaat heeft hem niet gebaat, en de verbroken veerkracht kon niet hersteld worden. Hij begon nog wel een paar verhalen, waarvan de fragmenten bestaan, doch nimmer onder de oogen van het publiek zullen komen, en bezocht verschillende plaatsen, onder andere Herculanum en Pompeji, maar zonder eenige belangstelling te verraden, en hij sloeg daarbij niet de minste acht op de voorschriften zijner geneesheeren. Zijne vermogens waren zóó afgenomen, dat hij zich in vollen ernst verbeeldde dat hij al zijne schulden tot den laatsten penning had afgedaan, en niets stemde hem aangenamer dan 't besluit door de zijnen genomen om naar Abbotsford terug te keeren. Hij bereikte Londen in een soort van verdooving en bracht in dien toestand drie weken in St. James' Hôtel aldaar door, omdat hij voor 't oogenblik niet vervoerbaar was. Eindelijk werd hij met een stoomschip naar Newhaven, nabij Leith, en van dáár bij langzame dagreizen naar zijn geliefkoosd verblijf vervoerd, waar de goede en getrouwe rentmeester <hi rend="sc">william laidlaw</hi> hem opwachttte, dien hij bij de hand greep en tot wien hij op 't Schotsch zeide: <hi rend="i">Ah, Willie, my man! Is that you? Noo I ken thot I am at hame</hi>. Aan zijn vurig verlangen was voldaan! Hij had zeker nog gaarne wat langer geleefd, doch nu hij sterven
moest, was hij dankbaar dat het hem vergund was in zijn eigen huis te sterven.</p>
<p>En zoo ontsliep hij ook na een soort van voortdurende verdooving den 21 Sept. 1832, oud vóór zijn tijd, door zorgen en te groote inspanning zijner verstandelijke vermogens. Soms verhief zich de oude geestkracht plotseling weder, en eenmaal zelfs verzocht hij dat men hem in zijn grooten stoel voor zijn schrijftafel zoude zetten, maar de pen ontviel zijn onvasten vingers en hij viel, weenend over zijn eigen onmacht, in den stoel terug.</p>
<pb n="311"/>
<p>Van hem moet gezegd worden, dat, ofschoon zijn eigen levensgeschiedenis aan andere en minder begaafde mannen bewijst dat geen uitstekend verstand, geene buitengewone talenten ons in deze streng wiskundige wereld de groote waarheid mogen doen vergeten, dat twee maal twee vier is, hij met zijn leven boette voor de dwaling, waarin hij door onbedachtzaamheid verviel. Hij was echter bij dat alles en boven alles een rechtschapen man, en gaf een schitterend voorbeeld in zijn latere leven van den wil en het vermogen om 't onrecht te herstellen, dat hij onwillekeurig begaan had.</p>
<p>Wat het gebruik betreft, dat hij van zijn uitstekend talent maakte, wie zal, wie kan dat te hoog schatten? Zuiver van hart, vriendelijk van aard, fijn van gevoel, verheven in al zijn bedoelingen, strekte alles wat zijn pen in poëzij of proza schreef nietminder om zijn medemenschen te veredelen, dan om hen te vermaken. Geen enkele regel van de verbazende massa, welke aan die vruchtbare pen ontvloeid is, zal ooit een blos doen komen op de wangen der jongeren, noch den ouden een gevoel van minachting voor zich zelven inboezemen! Alles is zuiver en helder als zonneschijn, en krachtig als de frissche versterkende lucht van zijn geliefd Schotland, waarvan hij meer dan al zijn koningen, staatslieden, wijsgeeren en godgeleerden en al zijn andere dichters, Burns zelfs niet uitgezonderd, de grootste roem, het edelst kleinood is.</p>
<p>Thans echter mengen wij ons onder de honderden en duizenden, die zijn samengevloeid uit alle deelen van de oude, uit enkele plaatsen zelfs van de nieuwe wereld, en uit alle oorden van 't groote Britsche rijk, maar van Schotland in de eerste plaats, om het eeuwgetijde te helpen vieren en de geboorte te herdenken van den grooten zanger en begaafden novellist.</p>
<p>Twaalf jaar was 't geleden, dat de Schotten de herinnering vierden aan hunnen genialen landelijken dichter Burns, en de juichtoonen bij die gelegenheid ontboezemd, vonden hun weerklank in de beide zuster-koninkrijken niet alleen, maar verre daar buiten. De Schot was terecht trotsch op de nationaliteit welke hem verbond met een van de meest oorspronkelijke geniën. Verdienste wordt niet altijd te zijner tijd erkend, en veel mannen zijn als onbekend naar hunne laatste rustplaats gedragen wier namen later op aller tongen zweefden en wier faam in metaal en marmer voor de nakomelingschap is bewaard geworden.
<pb n="312"/>Niet alzoo met den held van dezen dag. Aangebeden bij zijn leven, vergezelden de tranen van duizenden en millioenen zijn overschot naar Dryburgh, en wij zagen reeds dat zijne geboortestad, die thans zoo luisterrijk zijn eerste eeuwfeest vierde, weldra een monument te zijner eer oprichtte, prachtiger en verhevener, dan de nagedachtenis van eenig schrijver daarmede ooit is vereerd geworden.</p>
<p>Is het wel wonder daarom, dat Edinburgh zich aan het hoofd plaatste van de nationale feestviering, en dat niemand haar dit recht betwistte? Reeds in den vroegen morgen en zelfs daags te voren had <hi rend="i">Auld Reekie</hi> haar prachtigst feestgewaad te voorschijn gehaald, en zich daarmede getooid, en duizenden en tienduizenden bezoekers en vreemdelingen bewogen zich langs de versierde gebouwen en straten, waarbij natuurlijk weder de aanvallige Princes'-street, welke de eer heeft het monument onder hare groote aantrekkelijkheden te mogen tellen, met het volste recht voorging. Vlaggen wapperden, festoenen prijkten, guirlandes slingerden in alle richtingen, en zelfs de <hi rend="i">oude</hi> stad betaalde haar aandeel in het feest van dien dag; en wanneer men de stad aan de zuidzijde binnenreed en zich naar de <hi rend="i">North Bridge</hi> bewoog, was het letterlijk één lange rij van schitterende decoraties, waardoor de oude romantische stad, welke zoo dikwijls een levendige rol speelt in Scott's beste werken, als vernieuwd en verjongd scheen. De nationale kleuren van <hi rend="i">ons</hi> land en van Schotland bleken mij evenveel overeenkomst te hebben, als de taal en de zeden van beide volken. Rood, wit en blauw, op onze gewone wijze op elkander volgende, wapperde vrolijk van vele gevels, 't welk met allerlei andere vlaggen en vooral met de hier en daar gebruikte verschillende tartan-kleuren, een aangename verscheidenheid opleverde.</p>
<p>'t Was bijna algemeen <hi rend="i">holiday</hi>; de meeste kantoren en winkels waren gesloten en naarmate de dag vorderde, nam het aantal wandelaars toe, zoodat het tegen den avond een ware verwarring beloofde te worden. Wij maakten gebruik van de aangeboden gelegenheid om een meer nauwkeurigen blik te werpen in de groote korenbeurs, welke door den heer Scrymgeor van George-street, als met een tooverslag, in een prachtige banketzaal herschapen was.</p>
<p>Groote feesten zijn echter in den regel voorbeschikt om - hoe ook de couranten zich beijveren om het tegendeel te bewij-<pb n="313"/>zen - zoo als men pleegt te zeggen in 't water te vallen en de menigte der feestvierenden onvoldaan huiswaarts te doen gaan. 'k. Moet erkennen dat de aanblik van die smaakvol versierde zaal onze verwachting des morgens hoog gespannen had. Zij zag er dan ook waarlijk vriendelijk uit met al dien rijken tooi van schoone bloemen en frissche guirlandes, met al die sierlijk gedrapeerde kolommen, die bonte wapenborden, dat schoone portret van den held des daags ten voeten uitgeschilderd, die vele vlaggen, wimpels en vaandels, die bevallige gaanderij langs de muren opgericht, kortom die geheel eigenaardige en doelmatige inrichting van het ruime beursgebouw tot een uitlokkende feestzaal, waarvan des avonds het effect door een zee van gaslicht nog zoude verhoogd en vermeerderd worden. Nog hooger werd onze verwachting gespannen toen wij de straten, die naar de <hi rend="i">Grassmarket</hi> leiden, des avonds tegen den aanvang van het feest zich zagen vullen en overvullen met lange rijen van equipages of van de te Edinburgh zoo gebruikelijke landauers, en wij het rijtuig, waarmede wij deel uitmaakten van den eindeloozen stoet voertuigen van allerlei aard, beladen met de 2100 heeren en dames, die deel zouden nemen aan het feest, zagen stilstaan voor een eerewacht, bestaande uit eene dubbele rij van de zoo schilderachtig en phantastisch gekleedde soldaten, behoorende tot het 93<hi rend="sup">e</hi> regiment Highlanders, die op 't kasteel van Edinburgh garnizoen houden, en wier muziek, benevens die van de ‘<hi rend="i">Scottish Greys</hi>’ met hare vriendelijke en liefelijke toonen nog meer luister aan 't feest zouden bijzetten. Nu 't gebouw geheel gevuld was; nu door 't kwistige licht de rijke tooi van de zaal niet alleen, maar ook de elegante toiletten en lieve gezichtjes der edinburgsche en andere schoonen naast de schitterende
uniformen van allerlei officieren en de bonte kleuren van veler schotsch gewaad zooveel te beter uitkwamen, vonden wij onzen geestdrift niet teleurgesteld, en, hadden wij ééne vrees, 't was deze, dat de toon uit den aard der zaak wat vormelijk, en 't karakter der geheele bijeenkomst wat stijf zoude wezen; en ook hierin vonden wij ons <hi rend="i">niet</hi> teleurgesteld hoe gaarne wij het in dit opzicht zouden geweest zijn. De <hi rend="i">Chair</hi> of 't zoogenaamde hooge einde van den feestdisch was links, en de <hi rend="i">Vice-chair</hi> rechts opgericht van de plaats, welke mijnen vrienden en mij was aangewezen, en met een plechtige vorstelijke nauwkeurigheid namen de hooge gasten en aanzien-<pb n="314"/>lijke mannen, onder wie men b.v. telde: Graaf Dalkeitb, den lord Provost, Graaf Dalhousie, Lord justice general, Sir William Maxwell, den lord-mayor van Londen, den dean van Westminster, lord Houghton, lord Lawrence en eenige aanzienlijke mannen uit verschillende landen uitgenoodigd, hunne plaatsen aldaar in, waarop de deken van St. Giles een gebed uitsprak, dat meer verveelde door zijn langen inhoud, dan dat het uitmuntte door rijkdom van gedachten of iets anders, daarin ontwikkeld. Mijn buurman ging dan ook zoo verre dat hij <hi rend="i">Reverend</hi> eenvoudig weg een ‘zanik’ noemde, eene benaming welke niet zoo heel gemakkelijk uit britschen mond aan een zieleherder wordt gegeven. Hierop volgde de reeks van toasten, zoo als ons 't programma van 't feest die bij voorraad te genieten gaf. Vormelijk echter als de Engelschen in het algemeen zijn, was ook bij deze gelegenheid tegen niets van dien aard gezondigd.</p>
<p>De Hertog van Buccleugh, het hoofd der clan, waartoe Sir Walter behoort heeft, had aan het feest moeten voorzitten; zijn rang, zoowel als zijne jaren gaven hem daarop evenveel recht als zijne familiebetrekking tot Sir Walter, doch tot aller leedwezen had hij zich genoodzaakt gezien deze hoogst aangename taak aan zijnen oudsten zoon, graaf Dalkeith, op te dragen, daar de staat zijner gezondheid hem de waarneming van 't presidium niet toeliet. De beide lakeien nu van dezen graaf Dalkeith stonden den geheelen avond door als een paar standbeelden onbewegelijk achter diens stoel. Een trompetter in 't aloude middeleeuwsche kostuum gekleed, verkondigde door een schel geluid van zijn hoorn telkens de omstandigheid, dat een spreker 't woord zoude voeren, waarop de <hi rend="i">toast-master general</hi> met een niet minder schelle stem den naam van den spreker en 't onderwerp zijner rede aankondigde. Enkele dier redenaars nu schenen van gevoelen te zijn dat er een onafscheidelijk verband bestond tusschen de welgemeendheid en de lengte hunner woorden. - Met de officieele toasten op de koningin, tegen wier populariteit Dilke zijn aanvallen toen nog niet had gericht; den Prins van Wallis, die eerst door zijne ziekte populair schijnt geworden te zijn, ging 't vlug genoeg, maar ‘de nagedachtenis van Sir Walter Scott’ die door den geleerden Sir William Sterling Maxwel als onderwerp zijner rede gekozen was, eischte meer dan drievierde uurs van het bepaald ongeduldig wordend publiek, waarvan niet de helft in staat was den klank der woorden te
<pb n="315"/>verstaan, zoodat dan ook meer dan eens de trompetter en de voorzitter er aan te pas moesten komen om orde en betamelijkheid te brengen onder het luid pratend, en niet zacht trappelend en schuivend gehoor; en aangezien nu de populariteit van den voorzitter niet zeer groot scheen te zijn, hadden diens woorden en vermaningen ook weinig effect, en vond men 't over 't algemeen wat al te veel gevergd, om voor de waarde van f 12 niet alleen verplicht te zijn een vierde etmaal op een harde bank zonder leuning te zitten aan een disch, die bedekt was met oneethare vruchten en ondrinkbaren wijn, maar dat men nog bovendien veroordeeld werd te zwijgen ter wille van 't spreken van eenige mannen, die meerendeels onverstaanbaar waren, hoewel hunne redevoeringen, gelijk de nieuwsbladen ons die den volgenden morgen te lezen gaven, verre van onbeduidend of vervelend, een aangenamen vorm hadden, en zeer goed aan te hooren waren voor degenen, die 't geluk hadden in de nabijheid der sprekers gezeten te zijn.</p>
<p>De voorzitter bracht onder anderen ook een woord van dank en hulde aan de vreemdelingen, die 't feest met hunne tegenwoordigheid vereerden. Engeland, Ierland, Frankrijk, Rusland, Amerika en Nederland werden met name genoemd, en graaf Dalkeith had zelfs de beleefdheid daarbij te voegen, dat één der vertegenwoordigers van laatstgenoemd land, Dr. Beets, zelfs op hoogst verdienstelijke wijze eenige van Scott's zangen in zijn moedertaal had overgebracht.</p>
<p>Dr. Beets hierop het woord bekomende, begon natuurlijk met zich te verontschuldigen als vreemdeling, 't welk evenwel - en terecht - ‘<hi rend="i">a mere complementary excuse</hi>’ werd genoemd, daar hij met de hem eigene zeggingskracht in een taal, die wat stijl en zuiverheid, zoowel als uitspraak betreft, volstrekt niets te wenschen overliet, verzekerde, dat zijn gevoel bij deze gelegenheid een gevoel van dankbaarheid was, zoowel voor zich zelven, als voor zijne landgenooten; eerst voor de vleiende woorden waarmede de president zijn toespraak - wat Nederland aangaat - had ingeleid, en voorts voor zijne landgenooten, wien de eer vergund was aan deze feestelijke bijeenkomst deel te nemen bij gelegenheid van het eeuwgetijde der geboorte van den schrijver van <hi rend="i">Waverley</hi>, en - met het oog op de plaats der samenkomst (the Grassmarket,) van ‘<hi rend="i">Mid-lothian</hi>’, zeker een van de bestgeschreven der bekende boeken.</p>
<pb n="316"/>
<p>‘Ik ben veel verschuldigd’, zeide hij, ‘aan sir Walter Scott zoowel voor mijn uitspanning, als voor mijn onderricht en mijn opleiding als letterkundige. Het beteekent wellicht niets voor u, maar het zal u toch aangenaam zijn te weten, dat Holland zich zeer verplicht gevoelde aan dezen grooten man. Hij werd vertaald in Neêrlands taal, nagevolgd door onze nederlandsche novellisten, en door millioenen gelezen. Hij is bewonderd zooals weinigen ooit bewonderd worden, en heeft zijn weg gevonden tot het hart van ontelbare lezers. Holland heeft de kracht van Scott gevoeld en gepoogd haar weder te geven en na te volgen, en hij heeft een grooten invloed uitgeoefend op onze zeden, zooveel overeenkomende met die van Schotland. Waar schoone talenten de schoonheid van het karakter niet bederven, en waar het tot de schoonheid van het karakter behoorde een schoon talent niet te verwaarloozen en te verzwakken, daar konden groote dingen gedaan worden en daar kon groote invloed uitgeoefend worden. Aan dit talent van Scott heeft een edel karakter zijn invloed geleend en een harmonisch effect teweeggebracht. Zoo heerschte Scott en zal hij blijven heerschen. Is dit niet het feest van zijne tweede kroning? Gelukkig het volk, dat een koning weet te waardeeren op het gebied van den geest, op het gebied van kunst! Dit is het geval met Schotland. Moge het altijd den indruk blijven gevoelen van den zedelijken invloed van den schrijver van <hi rend="i">Waverley</hi>, en moge Nederland, dat dien invloed mede ondervindt, er evenzeer zijn voordeel mede weten te doen als Schotland, zijn geboorteland.’</p>
<p>Deze goede woorden misten hunne goede plaats niet, en gelijk zij telkens door toejuichingen werden afgebroken, zoo werden zij door een luid handgeklap gevolgd, zoodat onze nationale eer er ditmaal goed afkwam, zóó zelfs dat een Schot in nationaal kostuum, aan mijne zijde gezeten en die ons land bereisd had, met eenige verwondering te kennen gaf, dat dit een Hollander was, die zijn gevoel met warmte uitdrukking wist te geven, een eigenschap voor welke hij ons in het algemeen ongeschikt scheen te achten.</p>
<p>Treffend vooral ook waren de woorden waarmede sir William Stirling-Maxwell, kort daarna tot rector van de universiteit te Edinburgh verkozen, die op de nagedachtenis van sir Walter Scott, eene zeer schoone redevoering uitsprak, zijne rede besloot.</p>
<p>Zij luidden nagenoeg aldus: ‘De eeuw, die met den honderdsten verjaardag van Scott's geboortedag eindigt, is rijk geweest
<pb n="317"/>aan groote verdiensten, groote daden, ontzaglijke en ongeëvenaarde gebeurtenissen. Bij het leven van Scott zijn Clive en Hastings, de stichters van ons rijk in Indië, gestorven; hebben Chatham in den senaat en Nelson op het halfdek den adem uitgeblazen; Fox, Burke, Pitt (de jongere), Channing en vele anderen stierven in het midden van hunnen parlementairen roem; Wellington leefde en behaalde overwinningen, en de namen van eene menigte schrijvers, wijsgeeren en uitvinders werden ingeschreven in het boek der faam. Van al die staatslieden, soldaten en hunne koningen zijn er slechts twee onze nationale erkenning waardig gekeurd, beiden dichters, beiden Schotten - Burns en Scott.’</p>
<p>Onder de sprekers, wier redevoeringen met onverdeelde aandacht werden ontvangen, behoort ook de deken van Westminster, dean Stanley, die aan het einde zijner rede zeide: ‘Beschouwt Scott's werken niet slechts als eene voor alle geslachten vloeiende bron van genoegen; waardeert bun schrijver niet slechts als den man, die onze lichtere literatuur gezuiverd heeft van de smetten, waarmede zij in Engeland zoowel als in Schotland bezoedeld was; maar wendt u tot hem als tot een orakel, en weest verzekerd, dat gij er tienduizend maal slechter bij varen kunt, indien gij tienduizend maal verder dan bij hem raad zocht. In hem ziet gij, hoe groot eene gift God aan eene natie geschonken heeft; van hem leert gij wat één man vermag voor de wedergeboorte en voor het onderricht van volgende geslachten.’</p>
<p>Nog vele andere sprekers volgden, waaronder de lord mayor van Londen, die in schoone en duidelijk verstaanbare woorden de stad Edinburgh gedacht. Telegrammen werden ondertusschen voorgelezen en gewisseld met New-York, met den prime-minister Gladstone; en de zoo populaire schotsche zanger Kennedy oogstte welverdiende lauweren voor de schoone wijze, waarop hij eenige van Scott's meestgeliefde liederen voordroeg, onder begeleiding van een goed zwaar orkest, terwijl de milltaire muziek na elken toast een Schotsche melodie ten beste gaf.</p>
<p>Zoo eindigde het feest ter eere van den grooten genialen man, wiens naam op aller tongen zweefde, wiens woorden in aller harten weergalmen, en die tot het verre nageslacht zal blijven spreken, gelijk hij tot zijn tijdgenooten en tot ons zijn nakomelingen spreekt.</p>
<p>&nbsp;</p>
<p>De volgende dag was bestemd om met vele der feestge-<pb n="318"/>nooten een kijkje in de heerlijke schotsche natuur te gaan nemen. Wie een land zien en een volk bezoeken wil, dat zooveel mogelijk afwijkt van de gewone landen en een machtig contrast vormt met andere volken, die bezoeke vooral dat gedeelte van Europa. Zoolang wij den ijzeren weg volgden tot Sterling, zoo bekend wegens zijn schilderachtig gelegen kasteel, trof mij dit verschil nog zoo bijzonder niet; zoodra wij echter the <hi rend="i">Bridge of Allan</hi> voorbij waren gestoomd en <hi rend="i">Collauder</hi> bereikt hadden, was het onderscheid ontzettend groot; dáár stonden de eigenaardige rijtuigen gereed waarmede wij van Mac-Gregor's <hi rend="i">Dreadnought Hôtel</hi> onzen tocht zouden aanvangen. 't Zijn massief gebouwde hooge wagens, geheel open, in wier buik de grootste koffers geschoven werden, als of 't doosjes met speelgoed waren, terwijl zij ieder bespannen zijn met vier krachtige hengsten, die trappelend en hinnekend, als 't ware schenen te verlangen naar de groote inspanning, welke 't voorttrekken en tegenhouden van 't hooge voertuig van hen eischt. Weldra hadden wij met een ladder de hooge zitplaatsen bereikt, en ons eene uitgekozen naast den <hi rend="i">driver</hi>, die van den bok zijne vier vurige rossen als souverein beheerscht. Dien koetsier reeds, die zijn extra-fooi naar 't aantal mijlen berekent, en van ieder van de 18 passagiers, welke zijn rijtuig bevatten kan, minstens een shilling verwacht, is het aan te zien, dat hij zich boven 't gewone gehalte zijner ambtgenooten verheven gevoelt; zijn welgedaan uiterlijk, zijn zuiver linnengoed, zijn witte handschoenen, hooge vilten hoed en scharlaken jas geven hem een soort van deftig voorkomen. Van alle kanten wordt hij vriendelijk gegroet, men heeft onwillekeurig zeker ontzag voor den man, die evenals de machi nist op de locomotief 't leven van velen in de hand houdt, en de wijze, waarop hij met zijn lange zweep
klapt, doet ons gevoelen, dat hij zich zijner waardigheid niet geheel onbewust is. De streek die wij met de vier rijtuigen, welke onze karavaan vormden, doorreden bleef aanvankelijk vriendelijk en goed bebouwd, terwijl net aangelegde villa's den breeden weg omzoomden, maar weldra verandert dit tooneel en vertoont zich de ontzettende massa van den 2800 voet hoogen Benledi aan ons oog, en verspert oogenschijnlijk den weg zóó volkomen, dat geen ander middel schijnt over te blijven, om de wereld te bereiken, welke daarachter ligt, dan over zijn ruige schouders te klimmen. Een smal bergpad voert ons echter over een deel van zijn voet en
<pb n="319"/>doet ons verder afdalen langs een zachte helling tot waar de schilderachtige watervallen van <hi rend="i">Bracklinn</hi> ons een prachtig natuurtafreel voor de oogen tooveren, gevormd door de rivier <hi rend="i">Kilty</hi>, die zich van een aanzienlijke hoogte over rooden zandsteen naar beneden stort, en nederplast te midden van een menigte steenblokken, die 't schuimend water spattend en bruischend weder opwaarts stuwen. De rustige natuur heeft hier bepaald opgehouden, en wij vinden ons verplaatst in de woeste en onherbergzame bergstreken. Nog trotscher dan straks vertoont zich thans de <hi rend="i">Benledi</hi>, zijn top gekroond door een rotsblok, dat als gereed schijnt om bij de geringste aanraking zich in beweging te zetten, en ons met zijn ontzettend gewicht te verpletteren. 't Is evenwel slechts schijn en het zoogenaamde Simson's keisteentje kan nog eeuwen lang zijne dreigende houding bewaren.</p>
<p>Eigenlijke dorpen kent men in deze bergstreken niet, doch over de halfwoeste bergen en dalen verspreid, ziet men overal alleenstaande hutten, welke soms kleine groepen vormen, en waar deze talrijker worden, dáár geeft men hun al zeer spoedig den naam van stad. Deze hutten nu kunnen gerekend worden onder de allerellendigste van de menschelijkē woningen in Europa, en wanneer wij ééne daarvan binnentreden, dan kunnen wij de gedachte niet van ons zetten, waarom Engeland, dat met zoo weinig gevolg zoo veel doet om onder volkeren van vreemde werelddeelen, met het Christendom, beschaving te verbreiden, niet liever dit veld voor zijn werkkring gekozen heeft. Aan de zeekusten is daarbij haring een hoofdbestanddeel van de voedingsmiddelen, zoowel in den zomer als in den winter, en deze, gevoegd bij de aardappelen die soms de grootte van onze koolrapen hebben, benevens de drooge, smakelooze haverkoeken die er uitzien als geperst zaagsel, vormen de nationale spijzen, en geven ons dus geen hoog denkbeeld van de gastronomie dezer eenvoudige bergbewoners; toch ontbreken deze koekjes evenmin op de tafels der hôtels, als de nationale Hodge-podge soep. - Waar zij echter kruiding voor die eenvoudige spijzen behoeven, daar zoeken zij die ongelukkiger wijze in Whisky, waarvan 't gebruik onder alle standen in Schotland zóó algemeen en 't misbruik zóó groot is, dat men in de groote steden, ondanks de vele straatpredikers, des Zaterdagavonds vooral op de straten bijna meer beschonken dan nuchtere lieden ziet.</p>
<p>Doch wij zetten onzen tocht voort en rijden nu langs de
<pb n="320"/>vriendelijke oevers van het eerste der Schotsche meeren <hi rend="i">Loch Venachar</hi> voort, totdat wij, Loch <hi rend="i">Achray</hi> links latende liggen, ons plotseling bevinden te midden van het meest pittoreske gedeelte van onze reis, een schilderachtig gelegen bergpas, <hi rend="i">the Trossachs</hi> genaamd, waar wij in het bevallig, kasteelvormige hôtel van denzelfden naam een comfort vinden grooter en beter, dan wij die in deze woeste en grillige natuur zouden gezocht hebben, en een allergenoegelijkst rustpunt, met ruime gelegenheid om <hi rend="i">Aberfoyle</hi>, <hi rend="i">Glenfinlas</hi> en andere bekoorlijk gelegen punten te bewonderen, of met sierlijke zeilbootjes de naburige kleinere meren te bezoeken. Wie een van Scott's schoonste zangen: <hi rend="i">The Lady of the Lake</hi> gelezen heeft, vindt zich hier geheel verplaatst in de romantische tafreelen ons daarin opgehangen, en onwillekeurig zijn wij als 't ware geneigd te zoeken naar de wit gebleekte beenderen van <hi rend="i">Fitz-James's</hi> edel ras; onze gids komt ons te gemoet in deze mijmeringen en weet ons, wat sterker is dan de stoutste verbeelding, zelfs den juisten plek aan te wijzen waar het edele dier bezweek! Te midden van de met weelderig groen bedekte rotsen, verheft statig en majestueus, boven duizingwekkende afgronden de <hi rend="i">Ben A'an</hi> zijn steilen pyramidaal vormigen kruin, die zich 1800 voet hoog boven den omtrek uitstrekt. Het woord <hi rend="i">Trassachs</hi> zelf beteekent steile landstreek, doch wordt bij uitnemendheid gegeven aan den pas, gelegen tusschen de meeren <hi rend="i">Katrine</hi> en <hi rend="i">Achray</hi>, en die wordt ingesloten tusschen de steile glooiingen en afgronden van <hi rend="i">Benvenue</hi> aan den eenen en <hi rend="i">Ben A'an</hi> aan den anderen kant; hij biedt eene afwisseling van rotsen en kreupelhout aan, die allerprachtigst kan genoemd worden, wanneer men, zooals wij 't geluk hadden, op zijn tocht
begunstigd wordt door zonneschijn, daar de uitwerkselen van 't licht in deze streken vooral tooverachtig zijn; bij regenachtig of - wat zoo dikwijls hier voorkomt - nevelachtig weder mist het bezoek alle aantrekkelijkheid. Nu wij aan den voet van <hi rend="i">Loch Kratine</hi> gekomen zijn, vinden wij een sierlijk stoombootje, dat ons in korten tijd overvaart naar <hi rend="i">Stronachlachar</hi>, waar weder evenveel rijtuigen gereed staan als 't getal reizigers vereischt, en daarmede zetten wij op even aangename, maar niet minder gevaarvolle wijze onze reis voort over heuvels, door dalen, langs afgronden en door bergpassen, totdat wij na een werkelijk hachelijken tocht bij het sierlijk en comfortable ingerichte Blair's Hôtel den oever van
<pb n="321"/>'t bekoorlijk <hi rend="i">Loch Lomond</hi> bereiken. Wij nemen echter niet dadelijk plaats op de ruime stoomboot, waarvan 't bevallig uiterlijk alleen reeds een groote aantrekkelijkheid uitoefent, maar brengen gaarne den avond en een gedeelte van den volgenden dag hier door om ons te verlustigen in 't gezicht van den verfrisschenden waterval, waarmede zich in bevallige wendingen, met stoute sprongen de beek Arklet in 't meer Lomond stort, het tooneel van Wordsworth schoone zang ‘<hi rend="i">The Highland Girl</hi>’, en waarover een eenvoudige rustieke brug is gebouwd, van waar 't uitzicht op den Ben Lomond en 't schilderachtig aan zijn voet gelegen <hi rend="i">Tarbet</hi> inderdaad verrukkelijk is te noemen. Wij gebruiken een gedeelte van den avond om een heerlijke wandeling te maken naar 't kleine meer <hi rend="i">Arklet</hi>, dat diep in eene vallei verborgen ligt, en waar de geliefkoosde woning zich bevindt die de geboorteplaats was van ‘<hi rend="i">Helen Mac-Gregor</hi>’, de onversaagde echtgenoot van den welbekenden ‘<hi rend="i">Rob Roy</hi>’, en aan welks oevers de vele <hi rend="i">tumili</hi> getuigen van den bloedigen strijd die hier in 't hart van 't vaderland den krijglustigen Mac Gregors gestreden werd, terwijl de ruïnes nog zichtbaar zijn van het <hi rend="i">Inversnaid</hi> fort, dat tot beteugeling van huunen clan omstreeks 1713 in deze streek gebouwd werd, en waarin de bekende generaal Wolfe eens zijn hoofdkwartier opsloeg. Den vroegen morgen nemen wij te baat voor eene wandeling naar den <hi rend="i">Cruachan</hi> die 1762 voet hoog is, doch dien wij niet bestijgen, daar 't ons meer uitlokkend voorkomt den verderen tocht per pony voort te zetten, en van dit voor deze streken zoo uitnemende lastdier te profiteeren om een vergezicht te genieten van den Ben Lomond, wiens kruin zich statig en vorstelijk 3192 voet boven de oppervlakte van 't meer verheft en die van het
<hi rend="i">Rowardennan Hôtel</hi>, allerliefst aan 't meer gelegen, gemakkelijk langs een gebaand voetpad te beklimmen is. Hoe weinig wij nu met gidsen zijn ingenomen, worden wij hier zeer nadrukkelijk op de wenschelijkheid gewezen van ons daarvan te voorzien; daar plotseling opkomende zware nevels hier aan de orde van den dag zijn, en men dan zelfs met een compas gewapend den terugweg moeilijk vinden kan. Wij voorzien ons dus van zulk een lastig, doch noodzakelijk kwaad en bereiken den top zonder eenig bezwaar. Wat echter veel meer bezwaar biedt is 't leveren van eene beschrijving van dit prachtig punt! In hooge mate grootsch en liefelijk tegelijk, zien wij aan den éénen kant het Grampian
<pb n="322"/>gebergte. dat zich met zijn golvende bergenrij westwaarts uitstrekt, en zuid- en oostwaarts de groote schotsche Laagland districten, met hun minder verheven bergruggen. Het prachtigst van allen evenwel is 't <hi rend="i">Loch Lomond</hi>, dat wat sierlijkheid, grootte en afwisseling van gezichten betreft, als het merkwaardigste en schoonste van geheel Groot-Brittanië te beschouwen is. Levendig staat het mij nog thans voor den geest als een der vriendelijkste en prachtigste natuurtafreelen, welke ik ooit ergens gezien heb.</p>
<p>Waar toch vindt men een meer, waarin men 32 eilanden telt, waarvan vele verscheidene mijlen in omtrek hebben; een meer welks horizont van alle zijden begrensd is door een bergketen, waarvan enkele toppen meer dan 3000 voet hoog zijn; een meer dat in 't midden ligt van een telkens verschillende, maar altijd bekoorlijke en prachtige natuur, waaraan 't gedurig afwisselen van licht en schaduw iets tooverachtigs geeft; waarop de zon telkens schijnt, en ook telkens weder zich verliest in de diepe bergengten of wegschuilt achter de statige toppen, die het als een gordel omgeven; een meer, dat - wanneer 't niet beschenen wordt door de liefelijke stralen eener bezielende zon, gehuld is in dikke nevels, die van boven deze bergtoppen schijnen af te rollen, en die zoo geheel eigen zijn aan 't land der mythen en schimmen; een meer welks kalme stilte wordt afgebroken door tallooze echo's, die 't minste geluid van berg tot berg doen weerklinken, en 'k weet niet welke harmonische trilling in 't gemoed verwekken even als de wegstervende tonen eener harp; een meer welks ongekunstelde natuur ons als 't ware verplaatst in de verst verwijderde tijden, en welks effen golven ons de namen schijnen toe te fluisteren van <hi rend="i">Ossian</hi>, <hi rend="i">Fingal</hi> en <hi rend="i">Oscar</hi>, wier heldenzangen en ridderlijke wapenfeiten blijven voortleven onder de eenvoudige bewoners zijner schilderachtige oevers, met al den gloed eener onverwelkbare frischheid; een meer eindelijk dat de verpersoonlijking schijnt van den geest des grooten Rob Roy's, bij wien de Calidonier bij hevige gemoedsaandoeningen nog zweert, als weleer de Romein bij Hercules.</p>
<p>O, wij zouden hier gaarne langer toeven, om de heerlijk frissche berglucht in te ademen, langer ons oog doen dolen over wouden, meren, bergen, dalen, rotsen, over de ontelbare heuveltoppen en over de zee, die in 't verre verschiet met haar zilveren golven een schoonen rand om 't geheel vormt! Doch wij hebben nog meer te zien, en spoeden ons daarom naar ons hôtel terug
<pb n="323"/>om van dáár de reis voort te zetten met de welingerichte stoomboot, welke ons tot Balloch voeren zal. Wij doen het echter noode, want het heeft iets onbeschrijfelijk opwekkends, dit heerlijke panorama, over 't woeste bergland; wij zouden zoo gaarne mijlen ver loopen over dat veerkrachtige, brokkelige heidekruit, dat zulke aangename geuren verspreidt door zijnen weelderigen bloementooi; wij zouden willen doordringen in die vriendelijke boschjes, om er de middagzon te ontvluchten; of op den rug in 't donzig groen blijven liggen om er poëzij te lezen, in de telkens van vorm en omtrek afwisselende wolken; wij zouden er willen toeven tot dat een dikke nevel ons die tooverschijngestalten kon doen bewonderen, waarvan wij zoo veel gehoord, zoo dikwijls gelezen, maar die wij nimmer gezien hebben; en blijven genieten van die kalmte, van die rust in de natuur, welke door niets wordt verbroken, dan door 't gegons der bijen, 't geklapper van een wilden vogel, het kraaien van den kemphaan, of 't getemperd geraas van een bergstroom, welke zich van een ijzingwekkende hoogte nederstort in zijn steenen bed!</p>
<p>Wij hebben na korten tijd ons hôtel bereikt, waar weldra de vriendelijke stoomer ons opneemt onder zijne gasten, en - wat ons al dadelijk daarbij treft, dat is 't geheel andere publiek, dan men op dat soort van reisgelegenheden gewoon is te zoeken en te vinden. Geen sombere gezichten, geen lustelooze oogen, geen diep gepeins, noch koude berekeningen; niets dat aan handel denken doet met zijn ingespannen berekeningen, zijn gewaagde speculaties, zijn onvermijdelijke afgunst. Zelfs couranten schijnen hier een verboden artikel te zijn, en niemand bekommert zich om den stand der effecten of den prijs der katoen. 't Is een veel lustiger publiek, waarmede de groote boot als bedekt is; 't is een bont gewemel van blijde en tevreden gezichten, van vriendelijke en gelukkige groepjes. Nabij 't roer, waar de stuurman de eenige persoon schijnt te zijn die aan werk of zorg denkt of behoeft te denken, staat een man, wien men 't aanziet dat hij de gelukkige pachter is van een mooi jachtveld in de hooglanden; hij wordt vergezeld door zijne schoone dochter en begeleid door een paar prachtige terriers en een stel oude bedienden, die zich beiden even als hun meester reeds verheugen in 't vooruitzicht van een rijk jachtveld, waarvan niet zoo zeer, gelijk bij ons, de haas en patrijs, maar de <hi rend="i">grouse</hi> of zoogenaamde berkhoen het meest geliefkoosd slachtoffer is. Maar wat hebben wij niet al meer voor me-<pb n="324"/>dereizigers! Kunstschilders, die hopen terug te keeren met volgeladen portefeuilles; zalm-visschers, die reeds in hun verbeelding aan den oever staan van een vischrijke bergstroom; jeugdige Londensche heertjes, die zich kwalijk vermomd hebben in 't steeds meer in onbruik rakende schotsche kostuum, en er met dat al heel gek uitzien; eenige yankees, die oprecht genoeg zijn, om de schoonheid te erkennen van de natuur om hen henen, maar dit niet doen zonder dat wij hen de verzekering daarbij hooren voegen, dat er honderd plaatsen zijn in Amerika, die
oneindig schooner zijn, en hier en daar onder de rijke groepen van vaders en moeders met dartele kinderen, die er een natuurlijk behagen in scheppen de vele meeuwen, welke 't vaartuig, nu eens vliegende dan weder duikende, volgen met stukken brood of beschuit te voeden en te lokken - een paar verwaande kwasten, die echter al zeer onverbeterlijk moeten wezen, wanneer zij niet een goed deel van die verwaandheid afleggen bij 't aanschouwen van de verheven natuurtafreelen, welke zij gaan bezoeken. Wij hadden nog haast een minnend paar vergeten; zij nemen ons dit echter niet kwalijk, en gaan liefst even onopgemerkt ons voorbij als de heerlijke natuur hen voorbijgaat, waarvoor zij oog noch hart hebben. Deze bonte massa van allerlei stand, smaak en gehalte, voor een tijd lang bij elkaar gehouden, door een algemeene behoefte om in de vrije natuur eene verademing te zoeken voor 't duffe leven in de steden, zal weldra verstrooid wezen; dan zal ieder zijns wegs gaan, tot dat allen, opgefrischt en opgewekt door de beschouwing van de natuur in haar liefelijkst en meest vorstelijk gewaad, zich weder verzamelen op dezelfde boot, om nogmaals, na een korte pooze elkanders reisgenooten in engeren zin geweest te zijn, de groote levensreis ieder op eigen gelegenheid en voor eigen verantwoording voort te zetten.</p>
<p>Zoo pratende en philosopheerende op eigen manier en telkens door mijn beleefde gidsen opmerkzaam gemaakt op schoone punten, komen wij nog vóór het vallen van den avond te <hi rend="i">Balloch Pier</hi> aan, waar de trein gereed staat, die ons naar <hi rend="i">Glasgow</hi> voeren zal, welke belangrijke handel- en fabriekplaats wij na een uurtje bereiken, en waar wij weldra in 't welingerichte en op kolossalen voet aangelegde <hi rend="i">Queen's hotel</hi> een aangename comfort vinden, die ons na den wel eenigzins vermoeienden tocht hoogst welkom en aangenaam is.</p>
<pb n="325"/>
<p>Om nu in volle mate te genieten van den grootschen aanblik dezer reusachtige stad, welke met zijn 500,000 inwoners een der voornaamste handelsplaatsen van de wereld kan genoemd worden, begeven wij ons in den vroegen morgen naar <hi rend="i">Greenock</hi>, gehuld in een dichten walm van steenkolendamp, de havenplaats van de derde stad van Groot-Brittanië. De zuivere lucht der hooglanden ontbeert men hier zoowel als de woestheid der natuurtafreelen. Kolendamp en teerlucht vervangen de plaats van de eerste, vlakke en bebouwde oevers nemen die van laatstgenoemde in. In plaats van de gaelische hutten verheffen zich overal vriendelijk gebouwde huizen, die zich in een onafgebroken rij langs de geheele Clyde verheffen; in plaats van de schapen, die het karige gras van de bergen knagen, overal bedrijvige en werkzame menschen; de tegenstelling kon niet grooter wezen! Op de badplaatsjes, welke aanvankelijk langs de oevers zijn aangelegd, en waaronder vooral <hi rend="i">Dunoon</hi> met zijn oud slot een lievelingsplekje van de Glasgowers is, volgen nu reusachtige scheepstimmerwerven, welke ook in ons land genoegzaam bekend, door onze rederijen ruim van werk voorzien worden. Stoommachines steunen, scheepsladingen koopwaren liggen aan de haven, vaartuigen worden gelost en geladen. Het onderscheid tusschen Theems en Clyde ligt slechts in het uiterlijk der oevers; het leven, de beweging en 't verkeer op de rivier zijn dezelfde, en 't mastenwoud bij Greenock is bijna even groot als bij Greenwich of Blackwall. Toch stonden in 't begin van de 17<hi rend="sup">e</hi> eeuw nog slechts eenige met stroo bedekte hutten, en was er van haven geen spoor of sprake, waar zich thans eene stad verheft met een half millioen inwoners, de bakermat van James Watt, den uitvinder der stoommachine. Tegenover Greenock ligt het aangename badplaatsje Helensburg, en iets meer oostelijk, waar 't water van 't meer Lomond zich in de Clyde stort, staat een eenvoudig monument ter herinnering aan Henry
Bell, die 't eerste europeesche stoomschip op de Clyde bouwde. 't Scheepje heette the Comet en voerde een machine van drie pk. En thans heeft men met eene opoffering van 24 millioen gulden de Clyde gekanaliseerd, zoodat schepen van 20 voet diepgang gemakkelijk tot voor de stad ankeren kunnen, en de groote Indië-vaarder naast het kleine kustvaartuig ligt. Honderden stoombooten nemen passagiers op, of lossen koopwaren, stoomkranen ratelen op de oevers, en kleine vaartuigen verlevendigen de
<pb n="326"/>ruimte tusschen de groote zeekasteelen in. Waar thans langs de 14000 voet lange havenlinie drie en vier groote zeeschepen naast elkander liggen, dáár waadden nog vóór 50 jaar vele inwoners van den éénen oever naar den anderen. Thans werken dagelijks ongeveer 1000 zelfstandige stoommachines, die bijna 40,000 paardekracht voorstellen en jaarlijks 700,000 ton steenkolen verbruiken. En zal ik u een staaltje geven van de beweging binnen deze groote handelstad; 'k heb u slechts te zeggen dat 600 omnibussen zich dagelijks door <hi rend="i">Buchanan</hi>, <hi rend="i">en Argyle Street</hi>, de voornaamste straten van Glasgow bewegen. Zal ik u bewijzen wat een groote stad doen kan tot bevordering van de gezondheid harer inwoners, laat mij u dan mededeelen, dat Glasgow haar drinkwater ontvangt van 't Loch Lomond, dat 40 mijlen van haar grondgebied verwijderd ligt; toch is het het overvloedig en onberispelijk zuiver. De kosten van aanleg en onderhoud bedroegen tot heden 20 millioen gulden, maar daarvoor levert deze waterleiding elken dag ook 33.300.000 engelsche kannen of 60 kan per hoofd een veel grooter voorraad dan de inwoners van London, Parijs of New-York zelfs ter hunner beschikking hebben. Hoe zich uit een klein begin reusachtige gevolgen ontspinnen kunnen, dit bewijst de wereldhandel, welke Glasgow thans voert. In 1668 verzond een koopman, <hi rend="sc">walter gibson</hi>, met een hollandsch schip 300 last haringen naar St. Martin in Frankrijk, waar hij voor ieder last een vaatje brandewijn en f 3 ontving. Met dezen brandewijn en met zout beladen, voerde hij het schip terug. Deze voordeelige handel spoorde hem tot nieuwe ondernemingen aan, en zoo liet hij eindelijk ook zijne schepen op Virginia loopen, waardoor hij den grond legde tot den uitgebreiden tabakshandel, die zulk een verbazende vlucht nam, dat de rijk geworden kooplieden den naam van <hi rend="i">tobacco-lords</hi> ontvingen. Toen de Amerikaansche
oorlog daaraan den doodsteek gaf, legde men zich op den katoenhandel en 't katoen-spinnen en weven toe, en thans telt Glasgow niet minder dan 25.000 stoomtouwen, die dagelijks 625.000 el stof vervaardigen, terwijl in nog lateren tijd de <hi rend="i">iron-lords</hi> den voorrang hebben gekregen boven de <hi rend="i">cotton</hi>- en <hi rend="i">tobacco-lords</hi>, en Glasgow thans als ingesloten is door een cirkel van ijzersmelterijen en hoogovens, waarvan die van Cartsherry de voornaamste zijn, terwijl in plaats van het eene ijzeren stoomscheepje, dat Henry Bell in 1820 bouwde, thans gemiddeld honderd ijzeren schepen op stapel staan
<pb n="327"/>en ⅔ van de massa stoomschepen, welke in Groot-Brittannië jaarlijks van stapel loopen, benevens nog zoo vele meer voor alle deelen van Europa, aan de Clyde gebouwd worden; en er onder de overgroote menigte stoom-schoorsteenen, die Glasgow als in een dichten nevel van rook hullen en 't verblijf aldaar voor den vreemdeling werkelijk onaangenaam maken, zijn die zich als trotsche torens tot 450 voet boven den grond verheffen.</p>
<p>Bij al dien uitgebreiden handel en wijd uitgestrekte industrie kan Glasgow echter niet als model van zedelijkheid gelden. Men schat b.v. op niet minder dan 27000 het getal menschen, die jaarlijks als hulpeloos of gevaarlijk dronken naar de stadsgevangenissen gevoerd worden; en 't doet mij leed te moeten vermelden dat de statistiek daarbij spreekt van 10.000 vrouwen, zoodat van de 10 vrouwen 1 en van de 6 mannen 1 voor die ondeugd in handen der politie komen. Zulke cijfers hebben geene toelichting noodig. De gevolgen daarvan blijven niet uit; drie vierden van de misdrijven, in deze stad bedreven, vinden volgens gemaakte berekening, hun oorzaak in 't misbruik of gebruik van whisky en andere sterke dranken.</p>
<p>Zoo zouden wij evenwel, van 't vele schoone en zielverheffende tot het dierlijke afdalende, ten slotte eenen onaangenamen indruk van 't geheel medenemen, 't welk volstrekt mijne bedoeling niet is; wij verlaten dus Glasgow en brengen een bezoek aan den beroemden waterval van <hi rend="i">Lanark</hi>, welke stad 25 mijlen van Glasgow aan de Clyde gelegen is, die zich hier met fiere majesteit van eene hoogte van 84 voet in drie koene sprongen naar beneden stort, maar in natuurlijke woestheid nog verre overtroffen wordt door de <hi rend="i">Stonebyres</hi> val, welke vier mijlen lager een punt van groote aantrekkelijkheid vormt en waar wij, langs een steil en vrij gevaarlijk voetpad ‘Jacob's Ladder’ genoemd, tot de bedding der rivier afdalen; en, zoo bevinden wij ons nogmaals verplaatst in 't midden van de tafreelen, welke Scott's zangen en novellen voor altijd beroemd hebben gemaakt. Eene mijl noordwestelijk van <hi rend="i">Lanark</hi> stroomt de Clyde door een soort van diepe kloof, waarschijnlijk gevormd door eene aardbeving, terwijl zich aan de noordzijde de rotsen tot 400 voet verheffen en iets zeer romantisch en verhevens aan het geheele tafreel geven. Van hier uit brengen wij een bezoek aan Jerviswood, het oude kasteel van den welbekenden magistraat <hi rend="sc">john baillie</hi>, 't welk te meer aantrekkelijkheid voor ons heeft, nu wij nog
<pb n="328"/>pas zijn persoon zoo uitstekend hebben zien wedergeven in Rob Roy, dat men terecht als gelegenheidsstuk op 't Edinburghsche theater gaf bij gelegenheid van de Scott's feesten.</p>
<p>'t Wordt echter tijd dat wij den pelgrimsstaf nederleggen en huiswaarts keeren, daar het te veel van het geduld mijner lezers gevergd zoude wezen hen langer te willen rondvoeren door deze oorden, al zijn ze ook nog zoo bekoorlijk, doch wier aantrekkelijkheid voor hen minder groot zal zijn dan zij voor mij was, omdat ik mij verheugen mocht in veel beter gidsen, dan ik zelf voor hen geweest ben. 'k Heb ook mijn programma afgehandeld, daar ik mij niet voorstelde mijne beschrijving verder dan de Clyde uit te strekken. 't Zij mij daarom vergund te <hi rend="i">Lanark</hi> afscheid van hen te nemen, en hen te verzoeken zelven de meest geschikte reisgelegenheid uit te kiezen om huiswaarts te keeren, waarbij hun een voorspoedige terugreis zij toegewenscht.</p>
<p>Ik leg echter de pen niet neder zonder mijne welmeenende hulde gebracht te hebben aan de ongeëvenaarde gulle gastvrijheid mijner schotsche vrienden, die met opoffering van hunnen kostbaren tijd en met eene voorkomendheid, welke alle beschrijving te boven gaat, mij van hun geliefkoosd vaderland een denkbeeld gegeven hebben, dat mij voor altijd aan hen verbinden en mijn bezoek daaraan onvergetelijk zal maken.</p>
<p>&nbsp;</p>
<p><hi rend="spat">Deventer</hi>, 29 Maart 1872.</p></div>
<div type="chapter">
<interpGrp>
<interp type="primair" value="admi001"/>
</interpGrp>
<pb n="329"/>
<head rend="h3">Eenzijdig realisme en Godsdienstonderwijs.
<lb/>Door Aart Admiraal.</head>
<p><hi rend="spat">Legt men onzen tijd teregt eenzijdig realisme te last en hoe kan het, voorzoover 't bestaat, bij het godsdienstonderwijs worden bestreden</hi>.</p>
<p>Deze vraag geeft aanleiding tot overweging van vier andere nl.:</p>
<list>
<label>1.</label><item>Kan op goede gronden een gezond realisme als levensrigting worden aanbevolen?</item>
<label>2.</label><item>Met welk regt en in welken zin achten wij die levensrigting thans in gevaar?</item>
<label>3.</label><item>Hoe wordt dat gevaar bestreden?</item>
<label>4.</label><item>Hoe kan het bij het Godsdienstonderwijs bestreden worden?</item></list>
<p>&nbsp;</p>
<p>1. Feitenvereering is de dankbare, natuurlijke uiting van vlijt. Gij vindt haar overal, waar kloeke volken wonen - en dáár het meest, waar de worsteling om het bestaan 't hevigst was. Wie met inspanning van krachten een grootschen arbeid heeft volbragt, zal in de allereerste plaats dat gewrocht zijner volharding beschermen, vereeren. Een magtige prikkel tot steeds grooter daden ligt in zulken nuchteren geest. Er was eens een volk dat glimlachte, zegt Jonckbloet, bij de ridderverhalen van den
<pb n="330"/>onmogelijken. triomf der helden op de ontzettendste monsters; dat zelfde volk weerstond de grimmige slagen van den noordwesterstorm en de woeste aanslagen van verbolgen zeeën; het maakte zich sterk en groot, moerassen herscheppende in vruchtbare akkers, onder het magteloos beuken en razen dier vijanden. Toen zond het 1500 schepen het zeegat uit en zoo sloot het vriendschap met hen. De naam van dat volk weerklonk door de oude en nieuwe wereld. Zoo had de worsteling om zijn aanzijn het verstaald; terwijl de heiligheid van een groot levensdoel het bleef bezielen: het streefde van toen aan naar vrijheid en kracht en ontwikkeling. Gij kent de 17<hi rend="sup">e</hi> eeuw van het Nederlandsche volk, het realistische. Om op den adel van dien geest af te dingen, zijn de hevige godsdiensttwisten aangevoerd; maar waren zij niet de onmisbare oefeningen, de Olympische worstelingen van den jeugdigen athleet, genaamd protestantisme?</p>
<p>Kunstenaren bij menigte traden uit dat worstelperk te voorschijn: Schilders, geleerden, dichters, denkers. Zij waren de onsterfelijke openbaring van den krachtigen volkswil, den kloeken geest. Zoo schiep een volk, dat onder de volken de apostel van het realisme mag heeten, zichzelf machtige grensbewakers van zijn levensrigting. Zij gaven nieuwe denkbeelden voor steeds meerder grootheid, edeler geestesleven. Zij doorgloeiden ons aangeboren realisme met het heilige vuur. En zoo schonken zij hun volk idealen in steeds stijgende kringen van het leven. Zoo gaven zij een rigting aan het volksleven, die wederom en telkens een nieuwe hoogere baan van streven voor het volk ontsluiten zou.</p>
<p>Geen twijfel meer, dáárheen met ons.</p>
<p>&nbsp;</p>
<p>2. Maar als de naneef op dat verworven goed blijft teren; als geen nieuwe daden des geestes nieuwe levensbanen openen; als arbeid en vlijt haar bekoring verliezen; dan raken de rijkdommen der vaderen in elke beteekenis op. Dan mist het algemeen streven kracht en poëzie. Voor ideaal is geen bodem en geen wasdom meer. Het heilige vuur is uitgedoofd. Het volk is sintel geworden. Aan den hartstogt der werkelijkheid de alleenheerschappij. Herinneren we ons het tijdperk van het Spaansche volk, toen zijn grootste dichter en ziener het de keus liet tusschen de kranke idealen van den ridder der Mancha en het
<pb n="331"/>grove realisme van zijn schildknaap. Ook dat volk had toen in alle opzichten de spaarpenningen van het voorgeslacht - óók een van reuzen - verteerd! Het dilemma was wreed, maar waar.</p>
<p>Herinneren we ons de romans uit ons tijdperk. Ook zij toch stellen ons hedendaagsch maatschappelijk bedrijf in mikrokosmos voor. En zij zijn even troosteloos. Of wilt gij mij in den levensloop van Filip van Erlen, in de omwandeling der Helmonds hier op aarde, in de geschiedenis van zekeren Kortenaer (niet te verwarren met ‘den schrik van 's vijands vloten, d'ontsluiter van de Sont’) iets toonen wat zweemt naar Ideaal? Ach, ook daar verheft zich het jonge leven niet boven de zoldering eener danszaal, - niet boven de vizioenen eener a.s. erfenis! De eeuwige en eentoonige wensch van straks vermelden schildknaap om een gouverneurspost mag er verkwikking bij heeten. Want dat zelfde verlangen vindt gij ten onzent in een veel schuldiger vorm terug, nl. in den vorm van het spel: tijd en ziel wordt gezet op de premieloterijen, wier kansen worden afgewacht in geestdoodende spanning, waarin lijf en ziel tegelijk met den inzet te gronde gaan. En evenmin als de ridder ooit vermogt zijn knaap in het bezit van het eiland te stellen, even hopeloos is de kans dat Isenthal onze jongelingschap ooit rijk maakt. Maar merken we 't bedenkelijk onderscheid: de roman doet een beeld ons voor de oogen komen en heengaan; maar het spel grijpt onze jeugd aan in ziel en bloed. Alles wordt gerealiseerd, omgewisseld in de pasmunt, waarvoor werkelijkheid kan gekocht worden of een premielot. Zelfs 't onderwijs ontgaat dit vagevuur niet. Gejaagd is het schoolgaan. Er wordt geleerd - en steeds stoomvoller - ‘om iets te verdienen’, - terwijl de tijd, die er nog overblijft, wel ver van te strekken tot verkwikking aan den beker der poëzie, letterlijk verspeeld wordt. De verkregen kundigheden hunkeren naar realisatie. Dit is het loon van het openbaar onderwijs, dat ten onzent zeer goed is. De jeugd mag niet te lang duren. Zij is het eerste behagelijk slagtoffer van het eenzijdig realisme onzes tijds. Reeds aan haar luchtkasteelen knaagt de worm: in haar wordt het
ideaal de genadeslag gegeven, want wat is een volk zonder jeugd?</p>
<p>Inderdaad, de samenleving die het onderwijs haast niet meer beschouwt als een middel van beschaving, - de samenleving waarvan een hoogleeraar dezer dagen openlijk met ernst en ge-<pb n="332"/>voel getuigde: ‘dat er een onzalige geest in voortwoekert van minachting voor al het ideale, die het waagt te spotten met vrijheidszin, met streven naar ontwikkeling, met poezie, met vaderlandsliefde, met godsdienst, i.e.w. met alles wat in alle eeuwen aan de edelsten van ons geslacht dierbaar en heilig is geweest,’ - de samenleving, wier onmiskenbare hartstogt het is, het jonge leven, den kostelijken tijd, den voortreffelijksten aanleg in schuim van pasmunt omtewisselen, teregt legt men haar eenzijdig realisme te last, teregt acht men haar in gevaar. Wat haar bezielen moest, zal haar te gronde rigten.</p>
<p>&nbsp;</p>
<p>3. Daar zulk een verbasterd volksleven op stofvergoding uitloopt, heeft de kerk zich altijd geroepen gevoeld om het hoogste daartegenover te stellen. Zij heeft ten onzent zoozeer haar best gedaan, dat er weinig zulke kerkelijke volken op aarde zijn als het realistische nederlandsche volk. Maar reeds het verschijnsel, dat ons volk tegelijk kerkelijk en suprarealistisch is, kan der kerk het bewustzijn geven, dat zij de magtsoverschrijding van het realisme niet heeft weten te keeren. Bezit zij die zelfkennis? Weet de kerk, dat de stroom van het menschenleven, steeds meer gevoed door kunst en wetenschap, steeds meer behoefte daaraan heeft? Toen zij het nog won van die beiden in opvoedend vermogen, toen kon zij alle uitspatting, ook die van het realisme, bedwingen.</p>
<p>Maar eenmaal kentelde de evenaar. Eenmaal kwam dat geduchte oogenblik, waarop de volmaakte, d.i. voor ontwikkeling onvatbare kerk op haar standpunt moest blijven terwijl alles om haar heen voorwaarts schreed en de samenleving zich aan haar leiding moest onttrekken - en aan haar moederlijke zorg, want zulke diensten had zij aan de wereld bewezen.</p>
<p>Thans is haar het volksbewustzijn ontgroeid. De kudde verspreidt zich. De tucht is gebroken. De gehoorzaamheid is opgezegd. De kerk beklaagt zich over deze ondeugd harer kinderen, maar deze beklagen zich ook, en ernstig, over het onregt, dat de kerk, die blijkbaar niet rekent met den tijdgeest, hun aandoet. De kinderen dezer wereld hebben thans ook wat hun ziel dierbaar en heilig is, en de kerk erkent het niet. Haar onderwijs ontwikkelt niet, voedt niet, sterkt niet. het is dogmatiek beslissend gebleven als tevoren. Het jonge Nederland acht zich met regt gekrenkt, te kort gedaan in een leerwijze, die den
<pb n="333"/>leerling eerst formulen en logarithmen geeft, alvorens hem te leeren denken en gevoelen. Wij worden daardoor een ongegronde, onrijpe, ontijdige gerustheid van geest deelachtig, die wij verwerpen; wij willen dien geestelijken hoogmoed zonder bodem of wasdom niet. In de opvoedkunde staat de doodstraf des geestes op die leerwijze. Het is zoo klaar als de dag, dat zij zelve een bastaarddochter is van het realisme. Daarom zal die oude godgeleerdheid vallen, tegelijk als het realisme terugkeert in zijn eigen regtsgebied. Zij kan dus het strijdwapen niet zijn.</p>
<p>Ik wil dit nog nader trachten te bewijzen in haar evenbeeld op het gebied der nieuwere kunst. Gij kent de fotografie. De fotografie is een schonne uiting van den nieuweren tijd op het gebied der toegepaste wetenschappen. Zij arbeidt met het licht, zooals het daar onmiddelijk uit den hemel nederdaalt. Als kunstvorm van natuurbespieding is zij boven onzen lof verheven. Maar de kunst wekt, in haar verheven opvatting, tot hooger leven, tot zielverheffende daden, dat doet de fotografie niet. Realistisch waar geeft zij het koude voorwerp weder maar schenkt er ziel noch leven aan - en kan dit dus niet in den aanschouwer wekken. Zij werkt onder optische en chemische wetten veel uit, dat ons verbaast, dat onze bewondering eischt - maar geen <hi rend="spat">geest</hi>.</p>
<p>Geen geest, gelijk door Phidias werd aan het marmer, door Rembrandt aan doek en verven, door Schiller aan het woord geschonken, zoodat gij van een standbeeld zegt ‘het nadert,’ van een portret ‘het ademt, het zal spreken!’ Geen geest, gelijk eenmaal, in dat gouden tijdperk waarop wij daar straks wezen, Hooft in verrukking over het kunstwerk eener welbekende vrouwenhand deed uitroepen:</p>
<lg type="poem">
<l>‘Vat ze een diamant, een kras</l>
<l>Spreken doet het stomme glas!’</l></lg>
<p>En is 't nogtans niet alsof naar de maat van dat gemis de massa haar bewondert? Zij bootst de werkelijkheid na, 's volks eerste en laatste liefde; wat zijn bij haar die arme schoone kunsten, de edelste vormen van geest en ideaal!</p>
<p>De massa gevoelt niet het heilige der kunst; haar bezieling gaat haar voorbij. En zoo begrijpen wij hoe de fotografie zich op haar plaats kan dringen, alsof er geen verschil bestond tusschen de fotografie en de kunst als tusschen dood en leven. De
<pb n="334"/>stof vat de stof: ziedaar de geschiedenis van dit schoon maar dood verschijnsel. De massa wordt door haar bevredigd, ziedaar de geschiedenis ook van die oude kerk, die de magtsoverschrijding van het realisme moest tegengaan - en haar onvermogen niet beseft omdat de blinde menigte haar den waan van onmisbaarheid geeft. Vergeefs riep zij de kromo-fotografie op om aan haar streven de kleur van den tijdgeest te geven - 't is alles vergeefs. Niet in de kleuren maar in de bezieling ligt de kracht.</p>
<p>&nbsp;</p>
<p>4. Ja zeker, was o oude kerk! uw bedoeling goed. <hi rend="i">Onderwijs</hi> is het onfeilbare wapen tegen het zieke realisme. Maar onderwijs is het tegendeel van orakel. Het orakel, het dogma beslist, het onderwijs vraagt, wijst aan, zoekt en komt zoo in het bloed, in het bloed, waar de heilige geestdrift zetelt bij kinderen en volwassenen, bij beschaafden en eenvoudigen en ruwen - die geestdrift voor het heilige, die den mensch kenmerkt als te zijn van Gods geslacht. Alleen zulk godsdienstonderwijs, dat dit adellijk beginsel weet te treffen, te leiden, te ontwikkelen kan met vrucht den strijd aanvaarden, want het heeft tot bondgenoot het menschdom zelf.</p>
<p>Toen Jezus eens door zijn leerlingen gevraagd werd, waarom hij het volk leerde door gelijkenissen, gaf hij hun tot antwoord dezen onderwijskundigen grondregel: ‘wie heeft, dien zal gegeven worden en hij zal overvloediglijk hebben; maar wie niet heeft, dien zal genomen worden wat hij heeft.’ Door zijn beelden ontnam hij het volk, dat ook toen bij het onderwijs verwaarloosd was, en slechts wat verouderde kerkleer kende, al wat aan spinrag daarvan was achtergebleven. Daarna bezielde hij hen en verwarmde hun 't hart door het licht dat uit zijn eenvoudige beelden in hun eenvoudigen geest ontstond. Als bij tooverslag deed de gloed des bloeds, de ontvonkte geestdrift voor edeler leven, het oude verdwijnen. Jezus kende ten volle de kracht van zijn leertrant, want zelf betuigde hij, dat de schare hem verstond, niettegenstaande ‘het hart des volks dik was geworden.’</p>
<p>Naar zijn uitstekend voorbeeld dan zij alle godsdienstonderwijs zooveel mogelijk symboliek. Daardoor gelijkt het te minder op die beslissende dogmatiek, waarvan alle kinderen vooral zoo hartelijk afkeerig zijn. Zooveel te meer is het waarachtig onder-<pb n="335"/>wijs. Dat zelfbewustheid geeft en rekenschap wenscht af te leggen van wat er door verkregen werd.</p>
<p>‘Die Symbolik verwandelt die Erscheinung in Idee, die Idee in ein Bild, und so, dasz die Idee im Bild immer, unendlich wirksam bleibt.’ (Göthe). Ook kan 't uw opmerkzaamheid niet ontgaan zijn, dat het godsdienstonderwijs van Jezus, geheel vrij en oorspronkelijk, niets gemeen had met de oude theologie zijner vaderen. Wees, naar zijn voorbeeld, dan ook daarvan meer los en zijt geheel vrij om te plukken en te doen plukken van den vollen boom der kennis over het geheele a ardrijk. Op deze wijze werkt het godsdienstonderwijs reeds dadelijk het goede uit, dat het de jeugd verlengt en daarmede het leven. Zie eens in de geschiedenis van de kindsheid des menschdoms, hoe lang was zij en hoe schoon! Welk een onafzienbare, welk een heerlijke jeugd!...</p>
<p>Zulk een jeugd komt ook het individu toe. En die moet het onderwijs geven. Het onderwijs moet leeren langzaam en wel te leven. Gelijk de kunstenaar den aether van zijn geest doet dringen in de stof, die hij bewerkt, en verheerlijkt daaruit doet te voorschijn treden, zoo moet de mensch doen met zijn leven. Hij moet niet jagen naar den dag van morgen, maar elken levensdag moet hij kunstenaar zijn, die met geduld en geest en trouw het geschenk des levens bewerkt. Hiervan, gelijk van de onmisbaarheid eener strenge Zondagsviering, moet het godsdienstonderwijs diep doordrongen zijn. Er zijn duizenden bij duizenden, die naar leeftogt jagen en dat moeten doen, want bar zijn vaak de omstandigheden waaronder het leven wordt behouden. Bij dezen heeft het onderwijs een dubbele taak: hen sterken in het handhaven van het leven; tijd leeren vinden om dat leven te veredelen en te verlengen. Zij juist, die daar slooven en zwoegen, hebben de meeste behoefte aan zulk onderwijs. Daar klopt ook zoo menig hart, dat gloeit van dat edele bloed, en aan een wenk, een vingerwijzing, een beeld genoeg heeft om het hoogere te waardeeren en lief te hebben. De verbastering van het realisme heeft dáár juist haar slagtoffers, waar zij eer hulp dan weerstand vindt. De massa toch staat weerloos tegenover haar en gelooft dat zij het leven is. Maar verwarmd door onderwijs; de jeugd verlengd door de school, door edele vermaken; het leven veredeld door opvoedkundige tooneelstukken; den geheelen levenstijd bezield door godsdienstonderwijs, waarvan de beelden ‘oneindig
<pb n="336"/>voortwerken’, waarvan de kracht blijvend door de ziel trilt - zal de massa niet meer weerloos en op haar hoede zijn. Maar zal dat godsdienstonderwijs de kwaal des tijds alzoo bestrijden, dan moet het ook geen nieuwen wijn doen in oude lederen zakken; het moet zelfstandig te voorschijn treden, den mensch van kind tot grijsaard verjongen, op het openbare leven den gewijden stempel drukken, en zoo den bodem bereiden voor het gezonde ideaal, waar de naam van het leven is: kunst, onsterfelijkheid.</p>
<p>Het moet onwrikbaar pal staan tegenover die beslissende uitspraken, der dogmatiek, waaraan niet meer te arbeiden valt, die de denkende en gevoelende ziel knellen als een fatalisme. Duizenden nemen uit vroomheid, gemakshalve, uit afgestorvenheid, die magtspreuken als godspraak aan en verkoelen en verkouden voor het rijke leven, dat zij niet leerden beschouwen als de hoogste kunst en als de hoogste gave. Zij vereenzelvigen het hoog en onveranderlijk Ideaal - God - met de zeer veranderlijke middelen, waardoor wij er heen worden geleid. Laat dat ophouden. Laat de ontzettende dwaling verdwijnen dat het gewigtigst onderwijs op aarde geen kiem van ontwikkeling bevat. (Alsof niet met een diepgaand onderrigt de opvatting van het Ideaal telkens won!) Die dwaling geeft tevens aanleiding aan zoovelen, die naar humaniteit, naar de volledige en harmonische ontwikkeling van den mensch streven, over <hi rend="i">zulk</hi> godsdienstonderwijs de schouders op te halen om later (door den strijd geprikkeld en verbijsterd) <hi rend="i">alle</hi> godsdienstonderwijs af te wijzen als den ergsten vijand der beschaving. Dit verschijnsel wekt dagelijks meer onze bezorgdheid. Door hun afkeer van het officieele, dogmatische Christendom zijn vele edele apostelen der humaniteit allengs gekomen waar zij (aanvankelijk althans) niet zijn wilden. Ze hebben het streven hunner eerste liefde verleerd. Ze hebben erkend dat het dogmatisch Christendom klein, maar helaas! vergeten dat de godsdienst van Jezus groot is. De godsdienst zelf is hun een waan geworden. Wat baat, onder die omstandigheden, hun geroep van humaniteit? Het sticht verwarring en werkt de verbastering van het realisme in de hand. Zijn wij dan alleen aan het dogmatisch Christendom ontgroeid om tot een treurig ongeloof aan het hoogste te vervallen? Is er niets hoogers dan een wetenschap en een kunst die het Godsbewustzijn dooven?</p>
<p>Onze tijd eischt, in zijn machtige ontwikkeling van kunsten en wetenschappen, een harmonische ontwikkeling van den mensch.
<pb n="337"/>Geen nieuwe eenzijdigheid in de plaats der oude. Geen kunst en geen wetenschap die het ideaal van het ‘eeuwig evangelie’ verduisteren. Wordt niet kinderachtig, wordt volwassen, wordt in vollen ernst kinderen Gods opdat gij moogt <hi rend="i">leven</hi>, - ziedaar den eisch!</p>
<p>Wij zijn er sinds lang op voorbereid. De eeuwen hebben, gelijk de sfinx der sage, zich in den afgrond gestort, maar, na haar geheim ons te hebben geopenbaard. Sinds de drukpers komen die geheimen spoedig aan den dag en de hervormingen niet zoo plotseling meer. De tijden verhelderen steeds. De vrouwelijke opvoedings- en onderwijskracht komt eerlang geheel ons ten goede. Met haar hulp wanhopen wij in den voorgenomen strijd niet. Elf jaar geleden schreef ik in mijn eenzaamheid een kerkvergadering uit. Wel met innig bewustzijn maar met nog grootere profetische vrijmoedigheid bespraken de fantastische ridders de middelen om het realisme binnen de perken te houden. Toch is veel reeds van hun stout programma in ons vaderland tot stand gekomen. Moed en liefde! Zoo zal niet lang meer het realisme de akkers overstroomen en de menschen dooden, - maar de krachtige stroom zijn, de levensader en het sieraad van het landschap.</p></div>
<div type="chapter">
<interpGrp>
<interp type="primair" value="ysse002"/>
<interp type="secundair" value="duits01"/>
</interpGrp>
<pb n="338"/>
<head rend="h3">Uit Schwaben.
<lb/>Door Mr. Leonard van IJsselsteyn.</head>
<p>Slechts zelden wordt Schwaben door vreemdelingen bezocht; een enkele van die duizenden, die jaarlijks naar Zwitserland of Hoog-Beiern trekken, moge zich een paar dagen in Stuttgart ophouden, waar hij bovendien niets van het eigenlijke Schwaben te zien krijgt, voort gaat het weldra naar Ulm, waar de stroom der reizigers zich verdeelt in eene helft, die oostwaarts naar Munchen en in eene andere die zuidwaarts naar Friedrichshafen gaat. Zoo blijft het land onbekend; en de menschen, die er wonen varen nog erger; men belacht hen en weet niets meer van hen, dan dat zij op hun 40<hi rend="sup">ste</hi> jaar hun verstand bekomen en elken dag een domme streek, zoogenaamde Schwabenstreich, begaan.</p>
<p>En toch, is ooit onbekendheid met een land, en verkeerd oordeel over de inwoners daarvan in het geheel niet te verontschuldigen geweest, dan is het voorzeker hier het geval.</p>
<p>Schwaben bezit wel is waar niet de hemelhooge in eeuwig sneeuw en ijs gehulde bergen en de schuimende watervallen van Zwitserland en Tirol, of den breeden stroom, die Dresden en Coblenz voorbij vliet, of de zonderling gevormde rotsen, die men bij Wechseldorf en Adersbach kan bewonderen, doch waar vindt men vroolijker lachender natuur dan daar aan de groene heuvelen van den Neckar, waar wijnbergen en vruchtbare akkers,
<pb n="339"/>prachtige weiden en donkere bosschen elkander afwisselen; waar een land waar zich de geschiedenis en overleveringen der voorvaderen op zoo eenige wijze met het tegenwoordige verbinden? Immers, ligt daar niet bij Oberhausen de Nebelhöhle, waar hertog Ulrich zich voor zijne vijanden verborg; zien wij niet bij Köngen de brug, van waar hij dien vertwijfelenden sprong in den Neckar deed, om aan den hem vervolgden Schwäbischen bond te ontkomen; verheft zich daar niet die alleenstaande bergkegel, waar eenmaal de trotsche burgt der Hohenstaufen lag; en schitteren daar ginds niet de tinnen van het stamslot van dat verheven vorstengeslacht, dat bestemd was om aan Duitschland de lang gewenschte eenheid te geven? Of wil men andere herinneringen? Was Weil d/Stadt niet Kepler's geboorteplaats? Was Wieland geen Schwab? Zag Schiller niet in Marbach aan de boorden van den Neckar het levenslicht? Verrijst daar in Tubingen niet dat oude Evangelische Stift, waaraan voor altijd de namen van Hölderlin, Hegel, Schelling en Strausz verbonden zijn; trekt daar nog niet jaarlijks eene gansche schaar van lijdenden uit alle oorden der wereld naar Würtemberg's Athene om in Victor von Bruns den eenigen operateur te vinden, die hen van den polyp in den larynx bevrijden kan<note n="*)" place="foot">Prof. Dr. Jan Leonard Clanfleury van IJsselsteyn: Over de speciale klinieken blz. 18.</note>.</p>
<p>Waarlijk Schwaben is zoo'n onbeduidend land niet, en wel een bezoek overwaard; en de inwoners - och, zoo menig beroemden naam heb ik reeds genoemd, dat het niet noodig is daarover verder te spreken. Op een paar van hen, Hauff en Uhland, wil ik hier nader de aandacht vestigen; beiden toch zijn in Nederland te weinig bekend en verdienen zoo ten volle de kennismaking.</p>
<div type="section">
<head rend="h4">I.
<lb/>Wilhelm Hauff.</head>
<p>Zoo ooit een dichterleven kalm en effen was, was het voorzeker dat van Hauff; te vergeefs zal men daarin naar groote
<pb n="340"/>catastrophen of zonderbare lotsbeschikkingen zoeken; kalm als de Neckar het onzen dichter zoo dierbare Tübingen voorbijvliet, ging zijn helaas! zoo spoedig afgebroken leven daarheen; waarvàn wij vele bijzonderheden in zijne eigen werken wedervinden.</p>
<p>Den 29<hi rend="sup">sten</hi> November 1802 werd Wilhelm Hauff te Stuttgart geboren, waar zijn vader als regeeringssecretaris werkzaam was; deze werd in 1806 als griffier bij het beroepshof verplaatst naar Tübingen, waar Wilhelm's oudere broeder Hermann (geb. 22 Aug. 1800) bij zijn grootvader Elsäszer werd opgevoed; doch reeds in 1808 trok de familie weder naar Stuttgart, van waar echter, toen in het volgende jaar de vader gestorven was, de moeder met Wilhelm naar Tübingen terugkeerde. Ongetwijfeld heeft deze vroegtijdige dood zijns vaders een onberekenbaren invloed op Wilhelm uitgeoefend; zijn broeder bleef bij zijn grootvader in huis en zoo was hij meer aan zich zelven en aan den zachten invloed der moeder en zusters overgelaten; en op die wijze ontwikkelde zich dan ook reeds vroegtijdig bij hem die hang naar het wonderbare, waaraan wij de schoonste vruchten zijner poëzie te danken hebben. Wat er in Wilhelm stak openbaarde zich allerminst op de school; daar toch waren zijne getuigschriften erbarmelijk, zoo erbarmelijk, dat het den ouden rector genoegen deed ten minste den aanleg tot declameeren in hem te kunnen roemen, opdat de arme jongen toch iets hebben mocht, dat hem als toekomstig predikant aanbeval, want voor de studie der theologie was hij bestemd. - Door zijne zwakke gezondheid verhinderd aan de spelen zijner kameraden deel te nemen, bracht hij den meesten tijd door in grootvaders uitgebreide bibliotheek. Daar waren zijn speelplaats en zijn broeder en die oude folianten met ridders en adellijke jonkvrouwen zijne speelgenooten. In de Phantasien im Bremer Rathskeller<note n="*)" place="foot">Prosaische und Poetische werke von W. Hauff. Berlin. Gustav Hempel IX. blz. 20.</note> laat hij deze herinneringen nog eenmaal aan zijn geest voorbijgaan:</p>
<p>‘Herinnert gij U niet dat geheimvolle vroolijke leven in grootvaders bibliotheek? Ach, toen kendet gij nog geen boeken, dan den boozen kleinen Bröder, uw ergsten vijand; gij begreept niet, dat folianten nog tot iets anders zijn geschapen en in leder gebonden, dan om er hutten en stallen van te bouwen voor u en uw vee?</p>
<pb n="341"/>
<p>Herinnert gij u niet, hoe misdadig en ruw gij met de Duitsche literatuur in klein formaat omsprongt?</p>
<p>Hebt gij niet uw broeder met Lessing naar het hoofd gesmeten, waarvoor hij u betaalde met een pak slaag met Sophie's reizen van Memel naar Saksen? Helaas, toen dacht gij er nog niet aan, dat gij zelf eens boeken zoudt schrijven!’</p>
<p>Reeds voor zijn veertiende jaar had Wilhelm op die half spelende wijze Goethe en Schiller van buiten geleerd, zonder echter den inhoud te verstaan; door die vroege wijsheid was het enthusiasme reeds lang verdwenen bij hem en kon hij zich later over niets meer in de literatuur verwonderen.</p>
<p>Ondertusschen had hij in 1816 het seminarium te Blaubeuren betrokken, dat hij in 1820 met de universiteit te Tübingen verwisselde; door zijne zwakke gezondheid verhinderd hier veel van het vroolijke wilde studentenleven te genieten, wist hij echter op zijn tijd met mate mede te doen en was bij al zijne commilitonen recht gezien en bemind. Gedurende vier jaar studeerde hij nu philologie en theologie, doch tot het ambt van prediker bracht hij het niet; in 1824 toch kwam hij als hofmeester en gouverneur bij de familie von Hügel, waar hij twee aangename jaren doorbracht; in dien tijd valt zijn eerste optreden als schrijver, en met het honorarium als zoodanig door hem verdiend, deed hij in 1826 eene reis door Frankrijk en Duitschland; aan het eind van dat jaar liet hij zich in Stuttgart neder als redacteur van het Morgenblatt en huwde een nichtje van hem, die hem in November 1827 eene dochter schonk; doch helaas! reeds den 18<hi rend="sup">den</hi> dier maand bezweek hij aan de typhus.</p>
<p>Gansch Würtemberg weende aan zijne lijkbaar, en Schwabens beste dichters Ludwig Uhland en Gustav Schwab drukten in prachtige liederen de smart des volks uit over het verlies dier kostbare parel uit den kroon der Duitsche letterkunde.</p>
<p>Overgaande tot de beschouwing zijner geschriften treffen wij als zijn eerste werk de: Märchen für Söhne und Töchter gebildeter Stände (1826) aan. Hoewel de stof hiervan meest aan andere schrijvers ontleend is, heeft echter de behandeling iets zoo geheel eigenaardigs, dat men het als Hauff's beste werk kan beschouwen; het is vrije spel der phantasie, de weelderigste kracht der verdichting, die wij hier aantreffen en daarbij komt iets afgewerkts, geacheveerds, wat zich zelden in zulke mate vertoont. De geschiedenis van Chalif Storch vindt men
<pb n="342"/>in bijna elk Duitsch leesboek afgedrukt en nog steeds vormen Hauff's Märchen een hoogst welkom geschenk voor knapen en meisjes op den Weihnachtstisch. Het volgende uit mijne eigen ervaring moge hier ten bewijze strekken, hoezeer Hauff hierin den juisten toon had aangeslagen; verleden jaar vroeg mij de vrouw van een mijner vrienden, wonend in een kleine plaats, waar weinig lectuur te bekomen was, of ik haar niet iets te lezen kon bezorgen; ter voldoening aan dat verzoek zond ik haar een en ander en daaronder Hauff's Märchen; en toen ik na eenigen tijd vroeg hoe het gezondene beviel, was zij opgetogen over de Märchen, doch wat meer zegt is dit: over dag las zij die en deelde dan den inhoud na den maaltijd aan haar zoontjes van 4 en 6 jaar mede; die kinderen nu hunkerden naar het uurtje, dat moeder hun van Kalif Ooievaar zou vertellen. Waarlijk wel een bewijs welke eene uitstekende kinderlectuur zij zijn.</p>
<p>Op de Märchen volgden de Memoiren des Satans, weder eene vrucht der ongebreidelde phantasie, waarin de schrijver aan het eenvoudige plan allerlei pikante opmerkingen over de maatschappij en hare vormen, over kunst, literatuur en volksleven wist vast te knoopen. Hoe natuurlijk zijn niet die scènes uit het Duitsche studentenleven beschreven! Wij wonen die studenten duellen bij, wij zijn op dien verveelenden aesthetischen theeavond te Berlijn tegenwoordig, wij vinden elk zijn eigen landaard terug in de conversatie van den Duitscher, den Engelschman en den Franschman in het vagevuur, wij hooren de Joden in Frankfurt schacheren en bezoeken mede den grooten geheimraad von Goethe in Weimar.</p>
<p>Hauff's derde werk: Der Mann im Mond is op de meest verschillende wijzen beoordeeld; eene nieuwe daarbij voegen willen wij niet, doch liever eenvoudig de geschiedenis laten spreken. In de eerste helft dezer eeuw leefde in Berlijn een schrijver Carl Heun geheeten, die onder het anagram van H. Clauren verscheidene romans in de wereld stuurde, welke de verrukking uitmaakten van dienstmeisjes, kameniers, modisten, naaistertjes, lijfjagers, koetsiers, palfreniers, kellners, kleermakers, kappers enz., in een woord van dat soort van publiek, dat door zijne positie veel met de groote wereld in aanraking komt, en daardoor meent die te kennen, zonder dat dit werkelijk het geval is.</p>
<p>Beschrijvingen van groote bals en diners met de menu's inge-<pb n="343"/>sloten, prachtige feesten, vreeselijke duels, hartroerende tooneelen, waar de held en de heldin, die altijd het toppunt van menschelijke schoonheid bereikt hebben, voor altijd van elkander gescheiden worden, tot in het kinderachtige uitvoerige schilderingen van kostbare bruidstoiletten, daarbij eene walgelijke kitteling van den wellust en de zinnelijkheid, en meer dergelijke sensatiemiddelen vormden een blinkende schaal waarin echter geene kern besloten was. Het waren vergulde holle noten, prullen, waaraan alle diepere zedelijke grond ontbrak; doch steeds was er publiek genoeg, dat ze met graagte verslond. - Daar verscheen op eenmaal in 1827 te Stuttgart: Der mann im Mond, roman door H. Clauren. Het publiek zag dit boek weldra als een product van den jammerlijken Heun aan, totdat deze het vaderschap bepaaldelijk loochende, en men eindelijk ontdekte, dat Hauff de werkelijke schrijver er van was; doch dat het publiek dit gedurende langen tijd niet geloofde, was niet dan zeer natuurlijk; taal, stijl en inhoud waren zoo à la Clauren, dat men het wel voor Heun's werk houden moest. Een proces, dat in Hauff's nadeel werd beslist, was het gevolg dezer geschiedenis, doch dit groote voordeel had onze schrijver behaald, dat Claurens ellendigheid in het volste licht was gesteld en diens roem van toen af aan het dalen ging. - Hiertoe bracht Hauff's Controvers-Predigt über H. Clauren und den Mann im Mond veel bij. Met de meeste scherpzinnigheid en de onverbiddelijkste kritiek wijst Hauff hier de talrijke wonde plekken en booze zweren bij den Berlijner aan; vooral het wellustige en de altijd overheerschende bedoeling de zinnelijkheid te kittelen worden hier ten sterkste doorgehaald.</p>
<p>Hauff's volgend werk is de Lichtenstein, een roman in den trant van Walter Scott, en als zoodanig een der beste, die in Duitschland geschreven zijn. Doch grooter dan de letterkundige is de historische waarde van den Lichtenstein. Want zij schildert den tijd van hertog Ulrich (1498-1550) en dat met eene groote juistheid der geschiedenis en eene uiterst natuurgetrouwe beschrijving van land en menschen; prachtig vooral is de teekening der Schwäbische boeren.</p>
<p>En Ulrich is nu eenmaal evenals Eberhard im Bart en Carl een der populairste hertogen van Würtemberg; hoewel hij in 1519 door den Schwäbischen bond verdreven werd, leeft hij nog in aller gedachtenis; nog toont men de brug bij Köngen hiervo-<pb n="344"/>ren reeds vermeld, nog brengt de Tübinger den vreemdeling naar de Ulrich's linde voor het oude kasteel, van waar men een zoo heerlijk uitzicht heeft over de lieflijke Neckar- en Steinlachdalen, nog voeren de Tübinger Stadtreiter bij plechtige gelegenheden dezelfde banier rond, die Ulrich hun schonk, toen zij hem tegen de Reutlingers hadden bijgestaan; nog herdenkt de Schwab als hij met Pinksteren het volksfeest in de Nebelhöhle viert, de sage, die Ulrich hier doet verblijf houden; en dan beklimt hij ook den naburigen Lichtenstein, waar het slot thans door hertog Wilhelm weder in oude pracht hersteld is, en vergeet vooral niet een bezoek te brengen aan het monument door dezen voor Hauff opgericht; dan vereenigen zich vele stemmen en ten hemel klinkt dat schoone lied, door Hauff aan Ulrich in den mond gelegd en door Emilie Zumsteeg op muziek gezet:</p>
<lg type="poem">
<l>Vom Thurme, wo ich oft gesehen</l>
<l>Hernieder auf ein schönes Land,</l>
<l>Vom Thurme fremde Fahnen wehen</l>
<l>Wo meiner Ahnen Banner stand.</l>
<l>Der Väter Hallen sind gebrochen,</l>
<l>Gefallen ist des Enkels Loos,</l>
<l>Er birgt besiegt und ungerochen</l>
<l>Sich in der Erde tiefstem Schoosz.</l></lg>
<p>Dan smelt sage, geschiedenis, letterkunde, natuur, volksfeest, alles voor den Württemberger samen in dat eene woord Lichtenstein, en daardoor werd Hauff's Lichtenstein, wat hij is: namelijk Schwaben's volksroman. Jong en oud leest dien, en kent uit eigen aanschouwing de plaatsen, waar hij speelt; gansch het volk heeft er zich mede vereenzelvigd en houdt hem als een kostbaren onwaardeerbaren schat in eere<note n="*)" place="foot">Eenigszins te vergelijken met hetgeen de Gijsbrecht van Amstel is voor den Amsterdammer.</note>.</p>
<p>De vrucht van Hauff's reis in 1826 was helaas zijn zwanenzang, de Phantasiën im Bremer Rathskeller; hier heerscht weder ongehinderd de phantasie in hare volle kracht, alsof Hauff zich slechts op dat gebied te huis vond. Herinneringen zijner kinderjaren, bemerkingen op politisch en literarisch terrein worden hier met nog veel meer tot een geheel gevlochten, dat
<pb n="345"/>niet minder dan de kostelijke wijnen aan Bremen's raadhuiskelder een blijvenden roem heeft geschonken. Daar nevens bestaan nog eenige kleinere novellen, waaronder vooral: Das Bild des Kaisers, en Die Bettlerin vom Pont-aux-Arts uitmunten; ook zijn er eenige gedichten van Hauff over, waaronder een dat echt schwärmerisch-Duitsch</p>
<lg type="poem">
<l>Steh' ich in finstrer mitternacht</l>
<l>So einsam auf der fernen Wacht,</l>
<l>So denk ich an mein fernes Lieb,</l>
<l>Ob mir's auch treu und hold verblieb',</l></lg>
<p>tot een waar volkslied geworden is.</p>
<p>Vatten wij alles samen, dan blijkt het, dat de phantasie Hauff's kracht als schrijver uitmaakte en dat die gave hem in buitengewone mate was geschonken; dat hij zijn volk kende en liefhad en het beste schonk, wat hij geven kon.</p>
<lg type="poem">
<l>Noch eben war von dieses Frühlings Scheine</l>
<l>Das Vaterland beglänzt;</l></lg>
<p>zong Uhland aan Hauff's graf; en inderdaad, het was slechts de lente van den schrijver, die den menschen werd geschonken; wat de zomer zou gegeven hebben is onbekend. Slechts dit weten wij, dat Hauff voornemens was een tweeden historischen roman uit de geschiedenis van Tirol te schrijven. Maar laat ons niet treuren over hetgeen hij ons had kunnen geven, doch ons verheugen over hetgeen hij ons gegeven heeft.</p></div></div>
<div type="chapter">
<interpGrp>
<interp type="primair" value="stee017"/>
</interpGrp>
<pb n="346"/>
<head rend="h3">Fragmenten uit de nagelaten papieren van een oud-ambtenaar.
<lb/>medegedeeld door Alb. Steenbergen<note n="*)" place="foot">Vervolg van bladz. 260.</note>.</head>
<p>Die proeftijd nu, was afgeloopen. en in de laatste maand daarvan was er grooter toenadering tusschen mijn' oom en mij gekomen, als sinds lang 't geval geweest was.</p>
<p>Het jaar 1809 zag de engelsche standaarden op de zeeuwsche kusten geplant, en onder dier hoede de engelsche magazijnen voor koloniale waren opgeslagen.</p>
<p>Zij voorzagen de ledige pakhuizen der hollandsche kooplieden met nieuwen voorraad, en mocht ook menigeen deze goederen zien verbeuren, oom Staal was gelukkig genoeg geweest, niet alleen eene rijke lading in zijne pakhuizen opteslaan, maar ook, om die bij voortduring aan het scherpe gezicht der fransche speurhonden - reeds in groot aantal op hollandschen bodem aanwezig - te onttrekken.</p>
<p>Aan de drukte daaruit ontstaan mocht ik mij natuurlijk niet onttrekken.</p>
<p>Ik werkte zoo ijverig mogelijk, en dit stemde mijn oom niet alleen gunstiger mijwaarts, maar deed hem ook hopen dat mijne genegenheid tot kantoorzaken en den handel eindelijk was ontwaakt.</p>
<pb n="347"/>
<p>Den dag waarop ik, nu twee jaren geleden, het eerst het kantoor was binnengetreden, riep hij mij tot zich, en vroeg mij met meer vriendelijkheid dan ik van hem gewoon was: wat ik nu besloten had te doen, en of ik genegen was bij voortduring mij aan de <hi rend="spat">zaak</hi> te wijden?</p>
<p>- Ik wilde gaarne schilder worden, oom! zeide ik, een direct antwoord vermijdende.</p>
<p>- Schilder? Dat is te zeggen - fijnschilder? vroeg hij, mij vervaard aanziende.</p>
<p>- Ja oom.</p>
<p>- Ik heb mij niet bedrogen, sprak hij hoofdschuddende - zijn hart is vol van de iedelheden dezer wereld, en lichtzinnige neigingen! Schilder! dat is bijna 't zelfde als leeglooper en débauchant! waar haalt de jongen het vandaan?</p>
<p>Ik zeide dat ik mij sinds lang ijverig geoefend had, en dat de heer Bruiningh, mijn teekenmeester, zoowel als verscheidene andere deskundigen, zeer gunstig over mijn werk dachten.</p>
<p>- Zet het uit je hoofd jongen! hernam oom Staal iets zachter. Dat is immers geen beroep voor een fatsoenlijkmans kind, en bedenk tevens - hoe ik gaarne zou zien dat mijne zaken niet in handen van vreemden overgaan. De Heer zal, hoop ik, eenmaal deze onze banden slaken en onze vijanden verstrooijen, al is het ons nog heden duister op welke wijze. Hij zal een Gideon verwekken te Zijner tijd, en zullen deze mijne oogen het waarschijnlijk niet aanschouwen, jij bent jong en kunt het beleven, en zult dan de vruchten kunnen plukken van wat u wellicht thans niet groot van waarde dunkt te zijn.</p>
<p>- O mocht ik dien Gideon wezen! dacht ik, en bijna had ik het gezegd.</p>
<p>Mijn oom zag een oogenblik peinzend voor zich neer.</p>
<p>- Welnu Willem? vroeg hij met ongewone goedheid.</p>
<p>- God geve dat dit schielijk gebeure, en dat ook uwe oogen het mogen aanschouwen! riep ik, ontvlamd door het denkbeeld van Gideon.</p>
<p>- Wat?</p>
<p>- Dat wij dien afschuwelijken tiran zien vallen, die gansch Europa verwoest! Dat wij weder groot worden en - vrij!</p>
<p>- Goed jongen! sprak mijn oom, en een donkere gloed vloog over zijn aangezicht en schitterde in zijn oog. Hij stond op, en stapte met groote schreden door het vertrek; de geest van weleer
<pb n="348"/>bezielde hem. Maar slechts een oogenblik duurde die geestdrift.</p>
<p>Hij streek met de vlakke hand eenige malen over zijn voorhoofd, als om de gedachten die daarin tegen wil en dank waren verrezen te verdrijven, en zette zich daarop, bedaard als altoos, tegen mij over.</p>
<p>- Gij zult uwe ziele in lijdzaamheid bezitten, sprak hij. Ziet des Heeren oog is over degenen die op Zijne goedertierenheid hopen. Maar....onze tijd is niet zijn tijd!</p>
<p>En nu, laat ons tot de zaak terugkeeren die we geroepen zijn aftehandelen, en zoo vraag ik nog eenmaal - hoe je over mijn voorstel denkt?</p>
<p>- Waarde oom! zeide ik - ik zou niet gaarne koopman worden.</p>
<p>- Het is wel jongeling: ik mag en zal u in dezen niet dwingen. Ik zal dus een opvolger kiezen onder vreemdelingen, daar mijn' zusters zoon en mijn naamgenoot - mijn aanbod versmaadt!</p>
<p>Het gevoel waarmede deze woorden werden uitgesproken, trof mij diep. Mijn oog schoot vol tranen, en had mijn oom nog eenmaal gevraagd, ik zou den moed gemist hebben hem nogmaals te weigeren.</p>
<p>- Oom! stamelde ik.</p>
<p>- Spreken wij er niet meer over, vervolgde hij, en nu weer op zijne gewone koele wijze:</p>
<p>- Maar wanneer je al geen koopman wilt worden, er zijn vele andere en daaronder nuttiger, ja heiliger beroepen die voor u openstaan, óók met uw lichaamsgebrek. Daarbij is het juist niet zoozeer noodig dat dit een bepaald winstgevend zij, want uw beider kapitaaltje is onder mijn beheer niet verminderd, en wat u zelf aangaat - trouwen zal je toch wel nooit.</p>
<p>Het bloed vloog mij met geweld naar 't hoofd toen mijn oom deze laatste woorden uitsprak, want ik gevoelde diep en levendig waarom hij meende - dat ik wel nooit zou trouwen. Ik die de vrouwen aanbad; die een leven zonder liefde beschouwde als de dorste woestijn; die wel al duizend droomen van een gelukkigen echt had gedroomd....ik....zou niet trouwen omdat....Groote God! hoe afschuwelijk kwam mij thans mijn gebrek voor!</p>
<p>Hoewel mijn oom een allesbehalve fijn opmerker was, viel hem mijne ontroering thans in 't oog, maar hij schreef haar aan andere oorzaken toe. Hij vooronderstelde dat ik zijne woor-<pb n="349"/>den niet begrepen had, en in de meening bleef verkeeren dat hij zich tegen mijne beroepskeuze verzette.</p>
<p>- Neen, zeide hij, wat ik uw vader beloofde zal ik gestand doen; ik brak nog nimmer mijne belofte....Wat zeg ik? riep hij eensklaps met eene sterke stem en terwijl hij oprees. - Brak ik nimmer mijn woord?....Ja, éénmaal! éénmaal! O mocht berouw en boete iets gelden om het misdrijf uittewisschen dat er 't gevolg van was!</p>
<p>En met snelle schreden verliet hij het vertrek, waar ik achterbleef, niet weinig verbaasd over het gehoorde, en niet wetende wat er van te moeten denken.</p>
<p>Opgesloten in 't diepst van 't hart blijft de meeste kommer, leed of kwelling, veelal verborgen, zelfs voor den huisgenoot of den vriend.</p>
<p>Eene enkele ontboezeming, of eene onwillekeurig der lippen ontsnapte kreet, is vaak alles wat de diep hggende bron daarvan verraadt en een plotseling en verrassend licht werpt op gedragingen of gemoedsgesteldheden, die ons tot dusverre onverklaarbaar ja onnatuurlijk toeschenen.</p>
<p>Het sombere in mijn ooms wezen dacht mij thans iets geheel anders geworden, en het werd mij klaar, dat het uit iets ontsproot, dat hem recht gaf op eene zachtere beoordeeling, dan hem gewoonlijk ten deel viel, ja op medelijden.</p>
<p>Maar hij liet mij niet lang tijd tot het maken van bespiegelingen of gevolgtrekkingen.</p>
<p>Na eenige minuten afwezens, trad hij weer binnen, kalm en bedaard naar 't scheen, en slechts een weinig bleeker dan gewoonlijk.</p>
<p>- Willem! zeide hij, ik heb gemeend u uwen zin te moeten geven, wanneer namelijk uw aanleg uwen wensch niet wederspreekt. Zoek daarom uwe teekeningen bij elkander en breng ze mij. Ik herinner mij een kennis uit mijne jeugd, die een schilder is en tevens een vroom man. Wie weet of het niet in het plan van het Opperwezen ligt, om u langs dezen weg van de verderfelijke dwalingen te genezen, waarmede dwaze en godslasterlijke lectuur uwe ziel heeft besmet. In de andere week ga ik hem spreken, en keurt hij uw werk goed, dan zal je bij hem geplaatst worden en wel zoo schielijk mogelijk.</p>
<p>&nbsp;</p>
<p>Met welke mengeling van hoop en twijfel voldeed ik aan dat
<pb n="350"/>verzoek! Hoe klopte mijn hart, hoe scheen mij alles - zoo geheel anders dan een dag vroeger!</p>
<p>Welk een tal van nieuwe denkbeelden omzweefden mij, ja verdrongen zich als 't ware voor 't oog van mijne ziel!</p>
<p>En dan....wie was de man die mijn gids zou worden op den nieuwen weg dien ik zou inslaan? Mijn voogd had zijn naam niet genoemd, en alleen gezegd, dat hij een schilder en - vroom was....</p>
<p>Vroom....zou dat wezen in den zin als mijn oom dit was? En zou hij dan wel een groot kunstenaar kunnen wezen?....een van de weinigen die, zoo als mijn teekenmeester mij verhaald had, nog waardig waren genoemd te worden na de kunstenaars van de oude scholen?</p>
<p>- En was hij dat - hoe zou hij mijn werk vinden?</p>
<p>Zoo hij er eens anders over dacht dan mijn teekenmeester, en die ‘zekere andere lieden’ waarover Jacobus sprak?....</p>
<p>Zoo hij het eens - niet goedkeurde?!</p>
<p>Aandachtig beschouwde ik nog eenmaal al mijne teekeningen; schifte en scheidde ze; nam aan en verwierp.</p>
<p>Dan eens schikte ik ze naar de tijdsorde, dan eens naar genre, dan eens naar kunstwaarde (althans zooals ik mij die voorstelde), en deed dat zoolang, tot ze mij geen van allen meer aankijkenswaard toeschenen.</p>
<p>Ik was een oogenblik bijster ongelukkig. Het ‘trouwen zalje wel nooit’, stond in gloeiende trekken op alles geschreven wat ik aanschouwde, en als waren alle wanden spiegels, zag ik mijn hoogen schouder er in weerspiegeld!</p>
<p>Mijn kunstroem - had ik een oogenblik vroeger gedacht - mijn kunstroem zal de bittere profetie beschamen.</p>
<p>Ik zal groot en beroemd worden, en mijn penseel zal mij rijk maken, en wannneer ik dan....algemeen gevierd en geacht, groot door mijn talent, machtig door mijne schatten, dat alles voor de voeten van Amanda neerleg....Zou ze weigeren kunnen? Zou zij waarlijk durven weigeren? Helaas ja! want ik zal nooit beroemd worden:</p>
<p>Ik heb geen aanleg. Al deze teekeningen zijn slechte prullen - niet waard dat ze onder het oog van een kenner gebracht worden! Waarom niet de begeerte van mijn oom gevolgd? Waarom niet op het kantoor gebleven? dan ware ik licht rijk geworden en dan....</p>
<pb n="351"/>
<p>Intusschen bracht de avond raad.</p>
<p>Ik besloot eene nieuwe teekening te beginnen en daaraan alle krachten van mijn geest te wijden. Wat het onderwerp betreft, ik had het te danken aan een van die omstandigheden, die, hoe nietig ook vaak, van grooten invloed zijn op onze gemoedsaandoeningen, en de daaruit voortvloeiende besluiten.</p>
<p>Een paar korenbloemen, mij des avonds door mijne zuster gebracht, riepen eene gansche wereld van herinneringen voor mijn geest, en deden mij in die wereld mijn onderwerp kiezen.</p>
<p>Hoe vaak weêrklinkt eene echo uit de vroegste kindsheid in later jaren, en wekt een gevoel op, welks vermogen we ons niet kunnen verklaren, omdat we ons geene moeite geven, in het schemerlicht van het verleden naar zijn oorsprong te zoeken.</p>
<p>Bij mij lag dit verleden nog niet zoo ver achter mij, om mij dien taak moeielijk te maken.</p>
<p>Nog een zeer jong kind zijnde, was ik met mijne ouders eenige dagen gelogeerd geweest bij een ouden neef in Gelderland.</p>
<p>Een korenakker, waarbij men mij de blauwe bloemen liet plukken, en een bosch op een hoogen heuvel, donker uitkomende tegen een door de ondergaande zon gloeiend gekleurden hemel, behoorden tot de herinneringen van dien tijd, en de blauwe korenbloemen van mijne zuster tooverden dit tafereel voor het oog van mijne ziel met al de klaarheid, met al de levendigheid van werkelijke aanschouwing, maar tevens gehuld in het liefelijk schemerig licht van het verleden.</p>
<p>Reeds met het aanbreken van den dag was ik bezig om mijn tafereel te beginnen, en 't was niet dan met het grootste verdriet, dat ik gehoorzaamde aan den ijzeren dwang, om deel te nemen aan den maaltijd met zijne lange gebeden en dankzeggingen, die mij thans van oneindigen duur toeschenen.</p>
<p>Zoolang het daglicht het maar eenigszins toeliet werkte ik ijverig aan mijne teekening, en binnen drie dagen had ik haar voltooid.</p>
<p>'t Was een heuvelachtig landschap bij ondergaande zon; eene reproductie van wat ik als kind aanschouwd had of meende aanschouwd te hebben.</p>
<p>Want eigentlijk was het meer de afspiegeling van eene fantasmagorie dan van een werkelijk natuurtafereel.</p>
<p>En dat was waarlijk geen wonder, want latere aanschouwing en studie van de natuur was mij geheel vreemd.</p>
<pb n="352"/>
<p>Ik had na dien avond nooit weer de zon zien ondergaan.</p>
<p>De boomen en heuvels op mijne teekening geleken dan ook zeer weinig op de bestaande; het verschiet vertoonde zich gehuld in een wondervreemden nevel; het water weerspiegelde voorwerpen die er zich onmogelijk in konden vertoonen, en de schaduwen weerspraken het licht.</p>
<p>En toch heeft deze teekening iets aantrekkelijks. Daar ligt over het geheel van de voorstelling zeker poëtisch waas. Een warm en aangenaam licht hult alles in een zachten gloed, en het heeft mij sedert nooit meer willen gelukken, het <hi rend="spat">wezen</hi> van den avond zóó uittedrukken als ik het destijds deed met onbekwame hand.</p>
<p>Ook heb ik er mij nooit van kunnen scheiden.</p>
<div type="section">
<head rend="h4">III.</head>
<p>De volgende week ging mijn oom op reis, en ik zag met eenig zelfvertrouwen zijn' terugkeer tegemoet.</p>
<p>Hij had mij verlof gegeven om de acht dagen, die zijn afwezen zouden duren, van het kantoor te blijven, en ik bracht een groot deel van dien tijd door in een zoo gelukkige stemming, als ik in den laatsten tijd niet had ondervonden.</p>
<p>Maar lang vóór de terugkomst van mijn oom was die kalmte geweken.</p>
<p>Er was plotseling een storm opgestoken, die mij te midden van omstandigheden slingerde, welker gevolgen ik niet kon voorzien noch berekenen. Ik heb reeds met een enkel woord gesproken van nicht Calmer, en verhaald hoe er tusschen haar en oom Staal zoo weinig sympathie bestond, dat niet alleen beide bloedverwanten elkander nimmer spraken, maar dat zij zelfs ongaarne zagen, dat de kinderen met wier opvoeding zij zich hadden belast, veel bijeen kwamen. Oom Staal intusschen toonde ook hier weder de meeste hatelijkheid en verbittering, en had hij in vroeger tijd nimmer geweigerd, dat ik op de verjaardagen van nicht en mijne zuster den avond bij haar doorbracht, hij had mij die bezoeken strengelijk verboden, sedert hij gehoord had, dat de oude Iesabel (zoo noemde hij nicht Calmer), partijtjes gaf waarop somtijds kaart gespeeld en gedanst werd. Al-<pb n="353"/>leen des morgens mocht ik er bij zulke gelegenheden gaan, en zoo had ik nu in geen vijf jaren deze - voor mij eenzaam levenden knaap - dubbel aangename avonden bijgewoond.</p>
<p>Nu viel het juist, dat nicht Calmer verjaarde onder dit afzijn van mijn oom, en men zal zich wel niet verwonderen, dat ik mij door mijne zuster lichtelijk liet overhalen, om thans het strenge verbod eens te overtreden. Martha beloofde - na eenig aarzelen - om tot mijne terugkomst op te blijven, en zoo stapte ik, op den 18<hi rend="sup">en</hi> Augustus 1809, gedost in mijn beste pak, maar met een niet weinig kloppend hart, naar de verboden vergadering. Ik zou er Bregje wederzien; mijne zuster had het mij verteld. Bregje, het origineel van mijne Amanda; Bregje, toen ik haar 't laatst zag een elf-, thans een zestienjarig meisje.</p>
<p><hi rend="i">Toen</hi>....waren we de beste vrienden; hoe zou ik <hi rend="i">thans</hi> door haar worden ontvangen? Ze was rijk, dat wist ik, ze was een wondermooi meisje geworden - Jane had het mij verteld. Wondermooi en - rijk! En ik?</p>
<p>'t Was of een loodzwaar pak op mijne schouders gelegd werd; of mijn rug torens hoog uitgroeide; of ieder die mij tegenkwam mij spottend aankeek, en als gereed om mij de snerpende woorden van mijn oom toe te roepen: trouwen zal jij toch wel nooit!</p>
<p>De weg van ons huis naar dat van nicht Calmer was lang, maar ik vond hem ditmaal bijzonder kort. Nog maar dat straatje door, en - ik was er al. Die hooge stoep, die gebronsde voordeur....vreemd! ze schenen mij heel anders toe te zijn, dan ik ze vroeger zag. Het huis scheen voornamer, deftiger geworden, en ik kon mij niet voorstellen dat ik er goed zou worden ontvangen. Aarzelend steeg ik dan ook de trap op, en met bevende hand haalde ik de schel over. Eene mij onbekende meid, die mij opendeed, en mij met een - naar 't mij voorkwam - spottend lachje binnenliet, maakte mij nog verwarder. De woorden waarmeê ik nicht wilde aanspreken, en die ik met zorg in mijn geheugen geprent had, bleven tusschen huisdeur en kamerdrempel.</p>
<p>De kamer was vol menschen, en dit deed mijne verlegenheid ten top stijgen. Was de meid er niet geweest, ik had zoo haastig mogelijk rechtsomkeert gemaakt. Thans viel daaraan niet te denken; ik trad binnen en strompelde meer dan ik ging naar de plek waar nicht Calmer zat, en waar aangekomen
<pb n="354"/>ik eenige onverstaanbare woorden uitstamelde, bijna zonder haar aan te zien. Mijne linksche houding en stijve buigingen vielen natuurlijk in 't oog, en ik meende hier en daar een onderdrukt lachen te hooren.</p>
<p>Geheel onthutst zette ik mij naast mijne zuster neêr, en het wilde meisje deed, tegen wensch en wil, alles wat in haar vermogen was om de zaak te verslimmeren. Want, trotsch op 't bezit van haar broeder, en gelukkig dat ook hij eindelijk eens pret zou hebben, vestigde zij onophoudelijk aller aandacht op hem, en riep dan deze, dan gene van hare vrienden en vriendinnetjes om hem te komen zien en aan te spreken; terwijl ze hem tegelijkertijd verweet, dat hij zoo stug was en ook niet een enkel woord tot zijne oude speelkameraadjes sprak.</p>
<p>Welk woord zou ik spreken?</p>
<p>De oude speelkameraadjes waren geene kinderen meer. 't Waren jonge dames en heeren geworden, en hoewel mijne jaren als de hunne waren voortgegaan, was dit niet het geval met mijne kennis van de wereld en hare gebruiken, en dit besef sloot mijne lippen. Hoewel ouder in jaren dan de meeste hunner, zag ik tegen hen op als een kind tegen volwassenen.</p>
<p>Daar kwam Bregje binnen.</p>
<p>Een hagelwit kleedje omsloot hare teedere, nog niet geheel ontwikkelde gestalte.</p>
<p>Eene witte roos wiegde in hare zwarte haren, die tegen de mode dier dagen, in losse weelderige krullen haar hals omkronkelden. Verder geene versierselen dan een zwart lint om haar middel. Geene Fee kon eenvoudiger opgeschikt wezen, maar geene Fee ook kon het minder noodig hebben. Mijn ideaal, mijne toovergodin verbleekte voor de werkelijkheid: Amanda was overwonnen door Bregje.’</p>
<p>- Bregje! Bregje! klonk het van alle zijden. Ieder wenschte haar de hand te drukken, of voor 't minst een woord of blik van haar te ontvangen, en dartel als een vlinder was zij nu hier dan daar. Ook bij ons kwam ze, en van onder hare lange zijden wimpers, wierp zij een vragenden blik op mij.</p>
<p>- Maar Bregje! zei mijne zuster - ken je dan Willem niet meer, mijn lieven broeder Willem!</p>
<p>- Ik dacht het half - zeide zij. Het is mij recht aangenaam u eens weêr te zien. En weg was zij, deze keer medegesleept door een grooten bruinen jongen, ook al een van mijne voor-<pb n="355"/>malige makkers, maar die bijzonder aanmatigend was geworden, en mij met beleedigende meerderheid bejegende.</p>
<p>De koffie was gebruikt, en nu zette nicht Calmer zich voor het klavier.</p>
<p>Zij zag lachend naar Bregje op, die nevens haar stond, en wier kleine voet eene dans trippelde, en terstond daarop klonk het:</p>
<lg type="poem">
<l>Ach du lieber Augustein!</l></lg>
<p>door de zaal.</p>
<p>‘Tanzen wir theures Mädelein!’ riep mijn groote bruine vijand, en met eene driestheid, die in mijn oog paal en perk overschreed, vatte hij het schoone meisje om den middel, en walste luchtig met haar om.</p>
<p>In een oogenblik waren stoelen en tafels weggeruimd, en weldra zwierden allen, behalve nicht en een paar bejaarde dames, in vrolijken vaart rond.</p>
<p>Ik was in 't donkerste hoekje van de zaal gekropen. Daar zat ik als een overjarig grijsaard tot rust gedoemd. En toch, ik was jong als een van dezen; ik had begeerten, driften als mogelijk geen van dezen.</p>
<p>Mijne verbeelding, steeds zoo overprikkeld, nu nog hooger opgewonden door wat mijn oor opving, mijn oog zag, schilderde mij het genot van die dansenden met de gloeiendste kleuren. Mijn hart vervulde zich met bitterheid, en voor 't eerst waagde ik het te morren tegen mijnen Schepper, wiens wil mij dus rampzalig maakte.</p>
<p>Eene wrokkende klacht ontvlood mijne lippen.</p>
<p>- O God! - zuchtte ik half overluid - wat deed ik u? Welke misdaad bedreef ik - meer dan een van dezen, om aldus gestraft, gepijnigd te worden?!</p>
<p>Zoo zat ik daar een geruimen tijd. Geen sterveling bemoeide zich met mij, en alleen mijne zuster wierp mij van tijd tot tijd een vriendelijken blik toe. Men achtte - zoo men al aan mij dacht - mijn persoon ongeschikt om aan dit vermaak deel te nemen. Ik kon stellig niet dansen, en kon ik het ook, 't was natuurlijk dat ik bleef zitten, want welk jong meisje zou er zich toe leenen om met mij een bespottelijk figuur te maken?</p>
<p>Ik merkte in vervolg van tijd weldra op ('t zij in 't voorbijgaan gezegd!), dat men vreemd opzag, wanneer ik het waagde mij te uiten of te gedragen als iemand die recht van lijf en le-<pb n="356"/>den was; en éen mij toegenegen vriend, die juist het toppunt zijner wenschen had bereikt - het lang gevraagde en eindelijk verkregen jawoord van zijne beminde - en die mij dat geluk juichend mededeelde, voegde mij een oogenblik later, en nadat eenige mij onwillekeurig ontsnapte woorden hem mijne hoop om ook eenmaal zoo gelukkig te mogen worden, had verraden, toe: dat hij het zeer verkeerd zou achten voor mij zelven aan een huwelijk te denken, en dat hij mij ook verstandig genoeg geloofde - dat niet te doen.</p>
<p>Oom Staal - ik heb het verhaald - dacht, er ook zoo over, en wat nicht Calmer aangaat, zij riep mij eindelijk tot zich, en sprak zeer goedig en vriendelijk met mij, zoo als ze altijd deed, doch zonder mij met blik of woord aan te moedigen om mij onder de dansenden te mengen. Ze begreep zeer wel dat ik bezwaarlijk mede kon doen, maar zij scheen niet te begrijpen, welken storm dit ‘niet kunnen’ in mijn boezem veroorzaakte.</p>
<p>Twee volle uren verduurde ik deze marteling, nog vergroot door het aanhouden van mijne zuster Jane, die zeker iets van mijne pijniging vermoedde, en nu deze dan gene poogde over te halen om, zoo al niet met mij te dansen, ten minste zich een weinig met mij te bemoeien, eene poging waarin zij meestal niet zeer gelukkig slaagde.</p>
<p>Op de walsen waren andere dansen gevolgd, en gedurende eene van deze ontstond er eene verwarring door het vallen van een der paren, waarbij een meisje zich den voet verstuikte. Ik maakte van dat oogenblik gebruik om mijn hoed op te zoeken, en stilletjes de zaal uittesluipen.</p>
<p>sHet dienstmeisje dat in de voordeur stond verzocht ik, om aan hare mevrouw te zeggen: dat ik hoofdpijn had gekregen, en een grachtje ging omwandelen. Kwam ik niet terug, men behoefde niet ongerust te zijn, daar ik dan naar huis was gegaan.</p>
<p>Mijn hoofd gloeide inderdaad toen ik het huis verliet, en kcortsachtig gejaagd snelde ik de gracht langs. Bij den ingang van een donkeren steeg liep ik een dronken fransch onderoffiecier tegen 't lijf.</p>
<p>- Chien de bossu! riep hij, terwijl hij mij tegelijkertijd een slag in 't aangezicht gaf.</p>
<p>Dat moest er nog bijkomen!</p>
<p>- Fransche beulsknecht! schreeuwde ik hem toe, terwijl ik te-<pb n="357"/>gen hem opsprong en hem een vuistslag toediende zoo hevig, als mijne krachten het gedoogden.</p>
<p>Hij scheen aangekomen ook, want de man schreeuwde en raasde als een bezetene, en ik zag dat het bloed hem uit den neus gudsde.</p>
<p>In geweldige drift vervolgde hij mij met ontblooten sabel, maar de angst gaf mij vleugels. Ik geraakte hem een goed eind vooruit, en bereikte weldra de doodstille gracht, waaraan het huis van oom Staal gelegen was, en hier gekomen, schelde ik driftig aan. En geen wonder! want in de verte meende ik duidelijk het alarm te hooren, door mijne dwaasheid veroorzaakt.</p>
<p>En ik bedroog mij niet.</p>
<p>De franschman had, zooals later bleek, een patrouille van de paleiswacht, die juist voorbijkwam, aangeroepen, en vervolgde nu, met een paar manschappen daarvan versterkt, mij van zeer nabij. In huis daarentegen kwam niemand, ook niet op mijn tweede nog heviger bellen.</p>
<p>De oude Martha moest zeker in een vasten slaap zijn gevallen, of er was haar 't een of ander overkomen. Ik durfde intusschen niet meer bellen: duidelijk hoorde ik mijne vervolgers, vergezeld door een hoop joelende straatjongens (altijd dáár waar een standje is te hopen!) mij naderen.</p>
<p>Wat er ook in huis mocht voorgevallen zijn, ik moest vooruit, want, hoe licht het een ander zou gevallen zijn de daad te loochenen, mijn ongelukkig figuur maakte dit onmogelijk.</p>
<p>Zoo snel, maar tevens zoo zacht mogelijk sloop ik nu de gracht langs, en verder op goed geluk, een paar mij onbekende straten in. Weldra was ik buiten 't bereik van mijne vervolgers, maar tevens zoodanig verdwaald, dat ik niet wist of ik achter of vooruit moest gaan, om naar huis te keeren. Van een paar voorbijgangers, die ik naar den weg vroeg, kreeg ik norsch bescheid, en een ander wees mij met opzet verkeerd. Zijne aanwijzing volgende, ging ik eene brug over, en bevond mij nu - zooals later bleek - in den doolhof van straten besloten tusschen Cingel en Nieuwezijds Voorburgwal.</p>
<p>Op den hoek van een nauw steegje brandde een lantaarn en stond eene deur open, en juist toen ik aan de donkere zijde wilde voorbijsluipen, hoorde ik tot mijn onuitsprekelijke verbazing mijn naam duidelijk uitspreken, en zag tegelijkertijd eene forsche mannelijke gestalte op mij toetreden.</p>
<pb n="358"/>
<p>- Willem Upvelde hier?....Ja, waarachtig, hij is het!</p>
<p>- Jan Jacobusz! riep ik, vroolijk verrast. En inderdaad, mijn ooms jongste klerk, (die zich sedert het vertrek van den patroon niet op 't kantoor had vertoond, en die, naar zijn vader mij verzekerd had, uit de stad was), stond voor mij.</p>
<p>- Maar in 's Duivels....ik meen in 's Hemels naam!....wat voert jou in deze buurt?</p>
<p>Ik vertelde hem met een paar woorden mijn wedervaren.</p>
<p>- Schielijk dan hierin! sprak hij, tegelijkertijd mij naar binnen duwende, en de deur van een zijkamertje openstootende.</p>
<p>'t Was zoo flauw beschenen door het licht der lantaarn er tegenover, dat ik moeite had een stoel te vinden, die ik - uitgeput van vermoeienis en angst zocht.</p>
<p>- Geen nood! sprak mijn vriend, nadat ik hem meer uitvoerig mijn wedervaren, en de plaats waar het geval geschied was, had verhaald.</p>
<p>- Men zal niet licht op het denkbeeld komen om u hier in een zoo geheel ander kwartier der stad te zoeken, en al was dat zoo, dit huis heeft zooveel geheime schuilhoeken en uitgangen, dat men ook in dat geval raad zou weten te schaffen.</p>
<p>- Maar waar ben ik dan?</p>
<p>- In het huis van een goede kennis van mij, was het eenigszins ontwijkend antwoord. - Hoor! en hij wees naar boven. En vroolijk gezang, drong, doch zeer uit de verte, tot mij door.</p>
<p>- De vrouw van mijn vriend verjaart, en hij geeft een pretje aan de kennissen. 't Gaat er lustig toe! Weetje wat ik zal doen? Ik ga hem iets van je gevalletje vertellen, en ik ben zeker dat hij je zal inviteeren om aan de pret deel te nemen.</p>
<p>- Maar....zeide ik - de genoegens van de verjaringspartij herdenkende die ik verlaten had - ik zou niet gaarne...</p>
<p>- Kom! kom! ik sta borg voor eene gulle ontvangst.</p>
<p>- Ja maar....ik meen....zijn er ook dames?</p>
<p>- Ei! ei! hernam Jan Jakobusz - ik dacht dat ‘de dames’ je nog tamelijk onverschillig waren. Nou, 't doet me pleizier dat ik mij vergist heb! Dames, zeg je? Ja, wel zeker zijn er dames, en wel heel lieve ook. 't Is waar, wij noemen ze gewoonlijk zoo niet, maar zeggen meestal - meiden. Blozende over zijne verkeerde gevolgtrekkingen, haastte ik mij hem beter intelichten, maar ik kon dit niet zóó doen, of Jan merkte dat er eene versche grieve achter mijne damesvrees school, en eenige behendige
<pb n="359"/>vragen waren voldoende, om het gansche geheim van mijn verdriet, het geheim dat ik mij stellig had voorgenomen in mijn boezem begraven te houden, in zijn bezit te doen overgaan.</p>
<p>De uitwerking van mijn verhaal op mijn vriend was echter eene gansch andere dan ik verwacht had, want in plaats van mij te beklagen barste hij uit in een schaterende lach, en toen ik hem, geheel verslagen, aanstaarde, verzekerde hij mij met een vloek, die mij - 't zij in 't voorbijgaan gezegd, deed ijzen - dat een meisje van twaalf jaren geen onnoozeler klap kon uitslaan!</p>
<p>- Maar kom, malle jongen! vervolgde hij, ik wil je doen zien, dat je in een verkeerden kring bent geweest om pleizier te hebben, en ik wil je met meiden, ik meen - dames in kennis brengen, die je de kwestie van een heel anderen kant zullen doen beschouwen! Ha! ha! ha! ha! Ik loop schielijk naar vriend Frans, om u kwartier te maken, en ik twijfel volstrekt niet of je zult een heel andere herinnering meenemen van de dames uit de Monnikensteeg, dan van die der Heerengracht.</p>
<p>Een oogenblikje! maar zorg....(en hier deed hij de deur op de knip)....dat je niemand opendoet die aan deze kruk draait, niemand, hoor! Dit huis wordt door onderscheidene huisgezinnen bewoond, en die krijgen soms bezoek van vreemd allooi, en daar de gang gemeenschappelijk is, kon je zóó wel eens verkeerd gezelschap krijgen.</p>
<p>Zich daarop verwijderende, verdween hij door eene deur in den achtergrond.</p>
<p>Thans weer alleen, verdiepte ik mij weldra in gedachten, en, men kan het licht denken, niet van de aangenaamste soort.</p>
<p>Het zonderling kontrast in manieren en taal van Jan Jacobusz, hier, of op 't kantoor van mijn oom; het raadselachtige huis waarin ik mij bevond, het niet opendoen door Martha, gaven mij stof genoeg tot zeer ernstige overwegingen, maar boven die allen kwelde mij de ondervindig ten huize van nicht Calmer opgedaan, en de daarop volgende ontmoeting met den franschen soldaat. De laatste hield mij ten slotte het meest bezig, en mijn verbeelding spaarde mij ook de treurigste uitkomst niet. En waarlijk! een minder vreesachtige en meer ervarene dan ik was, zou zich bij zulk een avontuur niet op zijn gemak gevoeld hebben. Het was - zoo als ik zeide - in den nazomer van
<pb n="360"/>1809, en de verbittering van keizer Napoleon tegen zijn broeder en alles wat hollandsch was, was van algemeene bekendheid. De minste beleediging, ja zelfs de schijn daarvan, een fransch onderdaan, en meer nog een fransch militair aangedaan, werd te Parijs ten euvelste opgenomen en uitgelegd, en er scheen geen straf groot genoeg voor zulk een misdrijf. 't Is waar, ik was hier de beleedigde en niet de beleediger, maar welke getuigen kon ik daarvoor bijbrengen?....Ik zat geheel verdiept in deze overpeinzingen, toen het verward gerucht van een twist, die diep in het achterhuis scheen te heerschen, den loop er van opschortte. Vloeken en schelden, min of meer duidelijk naarmate eene deur die in gang scheen uit te komen werd geopend of gesloten, afgewisseld door een soort van gehuil, deed mij verschrikt opspringen, en ademloos toeluisteren.</p>
<p>Op eens kwam het nader.</p>
<p>Zeker had men het vertrek verlaten, en vocht nu in den gang....</p>
<p>Duidelijk hoorde ik dat er verscheiden personen handgemeen waren, terwijl zij vreeselijk vloekten en elkander voor al wat leelijk is uitmaakten.</p>
<p>Maar slechts een paar minuten duurde de strijd.</p>
<p>Eene scherpe mij door merg en been dringende gil, een flauw gekerm, een zacht gemompel, en - alles werd weder stil.</p>
<p>Het werd mij intusschen vreeselijk bang!</p>
<p>Wat was daar toch gebeurd, en waar bleef Jan Jacobusz?</p>
<p>Een torenklok sloeg in de verte....tien....elf....twaalf....het was middernacht, en ik....</p>
<p>Maar stil! komt daar niet iets aan?</p>
<p>Ik sloop naar het raam, en zag bij het schemerlicht van den lantaarn op het pleintje eenige personen het huis verlaten.</p>
<p>Zij droegen, meer dan dat zij ondersteunden, een man die hoofd en hals met doeken omwonden had, en die ik flauwelijk meende te hooren stenen. Zij gingen met behoedzaamheid en al fluisterend sprekende verder, en wilden juist het donkere steegje intreden, toen plotseling een man op hen toeschoot, wiens uiterlijk mij aan dat van den heer Vernoeist, den vriend van mijn oom, deed denken.</p>
<p>Hij dwong den mannen die den gekwetste droegen een weinig achteruit, en nevens den lantaarn te gaan, en nu zag ik hoe hij als radeloos zich met de vuist tegen 't voorhoofd sloeg.</p>
<pb n="361"/>
<p>Een paar der begeleiders van den gewonden man waren intusschen stilletjes weggeslopen; slechts een drietal bleef, en daarvan deed één vooral zijn best om den grijsaard - die mij nu bleek werkelijk den heer Vernoeist te zijn - tot bedaren te brengen. Eindelijk scheen dit te gelukken, en nu verdwenen allen in de duistere steeg tegenover het huis.</p>
<p>Nu werd het weer geheel stil en, sloop van tijd tot tijd ook al eene donkere gedaante uit en in, het immer verflauwend lantaarnlicht, nog donkerder geworden door den thans geweldig neêrplassenden regen, belette mij iets bijzonders aan hen waar te nemen.</p>
<p>Er was nu wel een groot kwartier verloopen, sedert Jan Jacobusz mij had verlaten, en, meer en meer beangst, was ik half besloten het huis te verlaten, toen een heldere lichtstreep onder de deur in den achtergrond van het vertrek mij eindelijk de terugkomst van hem dien ik wachtte deed hopen. IJlings snelde ik hem tegemoet, om hem mijn wedervaren mee te deelen, maar...verrassing boeide zoowel mijne tong als mijne voeten, want....de geopende deur omsloot in hare verlichte lijst, in plaats van de forsche gestalte van Jan Jacobusz, eene kleine weelderig gevormde vrouwenfiguur, elegant, schoon eenigszins vreemd opgetooid.</p>
<p>Zij hief de blaker die ze droeg met eene bevallige beweging tot boven haar hoofd, waardoor het volle licht op haar levendig gelaat, en vollen hals en boezem viel, en vroeg mij daarop, lachende - of ik mij ook verveeld had?</p>
<p>- O neen....mejufvrouw! verzekerde ik verlegen.</p>
<p>- Dat spijt mij zeer, antwoorde zij, want dan heb ik niet veel satisfactie van het inlossen van mijn pand.</p>
<p>- Uw pand?</p>
<p>- Wel zeker. Het gezelschap boven, heeft mij opgelegd om u te komen verlossen, maar als 't u hier nu zoo goed bevalt....</p>
<p>- O neen dat niet, maar....</p>
<p>- Welnu, wees dan zoo galant, en presenteer mij uwen arm.</p>
<p>- Ik....ik....vrees....stamelde ik, meer en meer verlegen.</p>
<p>- Ik zie er toch niet zoo vreeselijk uit, wil ik hopen? vroeg zij lachende.</p>
<p>Gij ziet er uit als een engel, wilde ik graag zeggen, maar het bleef bij een - ‘integendeel’.</p>
<p>- Of ben je bang om met een meisje alleen door een donkeren gang te wandelen?</p>
<pb n="362"/>
<p>- Ik ben bang dat het te laat voor mij zal worden, en dat men thuis ongerust zal wezen, gelukte het mij eindelijk uit te brengen.</p>
<p>- En wie wacht u thuis, vader of moeder?</p>
<p>- Neen, maar....</p>
<p>- Uw voogd, uw oom of tante? zuster of broeder?</p>
<p>- Ook niet, maar....</p>
<p>- Alzoo de meid! Kom! kom! die kan wel wachten. Zoo ge intusschen liever door een ander wilt afgehaald worden, dan door mij, dan ga ik heen. En voort dribbelde de verlokster.</p>
<p>Dat was te veel, en eensklaps mijn schroom ter zijde stellende, snelde ik haar na en waagde het hare hand te grijpen, en die te kussen.</p>
<p>Zij liet dit lachende toe, en dit maakte mij zoo stout, dat ik mijn arm om haar middel sloeg.</p>
<p>Maar haastig maakte zij zich los, en mij wenkende haar te volgen, snelde zij eene lange gang door, en even voor het einde daarvan, een trap op. Toen ik daarbij aankwam, was zij reeds boven, maar ze hield den blaker naar beneden, om mij bij te lichten, wat wel noodig was, want de trap was steil en alles behalve zindelijk.</p>
<p>Nog een wenteltrap wipte zij op, en eerst bij de kamerdeur waar het gezelschap was, bleef zij mij wachten.</p>
<p>Een wild gezang en geschreeuw konk mij tegen.</p>
<p>- Je moet niet te nauw toezien, zeide zij, op de woorden en daden van sommige lui in 't gezelschap; er is tamelijk veel gedronken.</p>
<p>- Maar jufvrouw! zeide ik, ik weet niet eens den naam van den gastheer, en ken stellig niemand van de gasten. Het is inderdaad te veel gewaagd.</p>
<p>- Het is waarlijk genoeg gewaagd! zeide zij eenigszins ernstig. Intusschen, ik heet niet....jufvrouw, en zoo ge wilt, dat ik 't een en ander zeg van wie daar binnen zijn, noem mij dan - Louise.</p>
<p>- Lieve Louise!</p>
<p>- Zeer wel. Nu, de lieve Louise zal u dan zeggen, dat de gastheer heet Frans Kroes, en dat hij de eer heeft haar zwager te zijn.</p>
<p>- En....wat is zijn beroep?</p>
<p>- Acteur bij den Hollandschen Schouwburg.</p>
<p>Acteur! Ik weet niet of ik terug sprong, maar mijn gezicht
<pb n="363"/>teekende zeker zooveel verbazing, dat Louise het uitschaterde.</p>
<p>- De lieve Louise is zelf ook zoo nu en dan een beetje actrice! zeide zij.</p>
<p>Wanneer men den heiligen afschuw, dien oom Staal koesterde voor al wat met het tooneel in betrekking stond, in aanmerking neemt, zal men het niet vreemd vinden, dat mij bij deze mededeeling het hart onrustig begon te kloppen, en dat ik mijne geleidster niet zonder eenig wantrouwen aanstaarde.</p>
<p>Maar ik kon den invloed van deze lachende oogen niet meer wederstaan, en mij weder meester makende van een harer handen, verzocht ik haar te vervolgen.</p>
<p>- Het gezelschap bestaat meestal uit kunstenaars met hunne....dames. Verder is er een student, en met dezen raad ik u....zeer voorzichtig te zijn. Hij heet Swaters, maar ze noemen hem meestal Minks, en hij zit vlak over mijn zwager.</p>
<p>Deze laatste woorden sprak zij fluisterend en als vreesde zij gehoord te worden uit, en nu hare hand terug trekkende stootte zij de deur open.</p>
<p>Een luid - bravo! - klonk ons tegen.</p>
<p>Maar hoorde ik ook al stemmen, de dikke wolken tabaksrook die het vertrek vervulden, beletten mij de personen te onderscheiden van wie ze kwamen.</p>
<p>Na eenige oogenblikken werd mij alles duidelijker, en ik zag nu een laag en lang vertrek in de lengte gedeeld door eene smalle tafel, waaraan een zestiental personen van beider kunne zaten. Een groot aantal flesschen stond geschaard om eene groote ponskom, waarvan de wasem het licht van de daarboven hangende lamp verduisterde. Jan Jacobusz kwam mij tegemoet, en bracht mij naar het midden van de tafel, waar een kort, dik ventje, wiens aangezicht glom van vroolijkheid en drank, druk bezig was de glazen te vullen. Vlak over hem zat de door Louise bedoelde student, een schoon jongeling maar met een wild en vermetel uitzicht. Hij nam mij met een smadelijk lachje op, maar zeide niets, wat mij eenigszins geruster maakte.</p>
<p>- Ziehier onzen man Frans! zeide Jacobusz.</p>
<p>De dikke man lei de lepel waarmede hij pons schepte neer, drukte met beide handen mijne hand, en heette mij hartelijk welkom.</p>
<p>- Bravo! riep hij, en welkom in het leger der bondgenooten!</p>
<p>Ik stamelde eenige verontschuldigingen, maar de gastheer
<pb n="364"/>sloot mij den mond. Vervolgens den ponslepel opnemend, nam hij eene theatrale houding aan, en terwijl hij den lepel bij wijze van scepter voor mij uitstrekte, sprak hij met eene plechtige grafstem:</p>
<lg type="poem">
<l>‘Mijn Forbas! wees gerust, spreek tot den koning vrij!’</l></lg>
<p>En gij knapen! schuif een zetel aan! - Goed zoo, vervolgde de heer Frans Kroes, maar nu weer op zijn natuurlijken toon - goed zoo! en nu Tienman! hoor wat ik zing:</p>
<lg type="poem">
<l>‘Een glaasjen wijn,</l>
<l>Echt klaar en fijn,</l>
<l>Breng ik aan mijn couzijn:</l>
<l>Een vrolijk hart leeft zonder pijn.’</l></lg>
<p>- Goed zoo! en nu....daar ga je Vorst van de wildernissen!</p>
<p>En binnen was de boordevoller.</p>
<p>- Bravo! en nu, doe mij bescheid!</p>
<p>(Zingende).</p>
<lg type="poem">
<l rend="; 1tab">‘Zie, daarmee dat's je veur!</l>
<l>Ei doet mij na van tjuk, tjuk, tjuk!</l>
<l rend="; 1tab">En gaat er zoo mee deur.’</l>
<l>&nbsp;</l>
<l rend="; 1tab">‘Welnu doe mij bescheid!</l>
<l>En drink het uit van tjuk, tjuk, tjuk,</l>
<l rend="; 1tab">'t Is immers zoo gezeid.’</l></lg>
<p>- Maar, waar is de bokaal - ‘edele dischgenooten?’ Waar is de bom? Hola! de Schieringer bom?</p>
<p>Jacobusz reikte hem een groote bokaal over, die ik met schrik zag vullen.</p>
<p>- Goed zoo! riep de gastheer, ‘en nu Tienman! aanvaard dit teeken van ons verbond, en dat de muiters beven!’ Ik zeg: maak deze soppige peer tot een uitgedienden knecht! Allo, frisch!....</p>
<p>- Wat, niet durven! riep hij, toen ik ernstig weigerde, en mij op mijne ongewoonte om drank te drinken beriep - niet durven? Allemaal gekheid! Hier Louise! kus jij de peer eens, en breng hem dan toe; 't zal hem moed geven!</p>
<p>Louise, die naast mij stond, nam den beker aan, en na er eene goede teug uit gedronken te hebben, reikte ze hem mij over, onder de verzekering dat het niet heel sterk was. Ook
<pb n="365"/>Jacobusz wenkte mij toe, en zoo van alle zijden aangemoedigd, waagde ik het een flinke teug te drinken.</p>
<p>- ‘Wel gedaan, zoon der woestijne! Bij de schim mijns vaders, uw bestaan verwerft mijne hoogachting! sprak Frans met zijne tooneelstem en gebaren, om onmiddellijk daarop, op zijn gewonen natuurlijken toon te vervolgen:</p>
<p>En nu zullen we je reis een kostelijk plaatsje geven, en je alleen recommandeeren om Louisje niet te diep in de zwarte kijkers te zien, want zoo iets is duivels gevaarlijk op jou jaren.</p>
<p>Weldra zat ik tusschen Louise en hare zuster, de vrouw des gastheers, een klein praatziek wijfje dat mij allerlei vragen over mijn familie deed, en mij meer dan mij lief was in mijn onderhoud met mijne lieve gebure links stoorde.</p>
<p>- En nu hoort mij! riep de kleine dikke man. En een guitaar opnemende, die nevens hem lag, begon hij daarop te tokkelen, en vervolgens te zingen:</p>
<lg type="poem">
<l>Gij vergist u mijn borst!</l>
<l>Die daar drinckt sonder dorst;</l>
<l>Die daar mint sonder lust,</l>
<l>En - zonder liefde - kust;</l>
<l>En, die daar eet sonder honger,</l>
<l>Die sterft wel seven jaer te jonger!</l></lg>
<p>- Bravo! Bravo! klonk het alom.</p>
<p>- De oude Bredero zeide het, vervolgde de gastheer - en wat in zijn tijd waar was zal in den onzen wel geen leugen zijn, en daarom! niemand volge mij na, die niet als ik:</p>
<lg type="poem">
<l>Drinckt met grooten dorst....</l></lg>
<p>Een enkele teug, en het glas was leeg.</p>
<p>Die niet:</p>
<lg type="poem">
<l>Mint met grooten lust....</l></lg>
<p>En hij omvatte zijne praatzieke eega, die hem lachend afweerde.</p>
<p>- Maar bovenal, blijft stil zitten - die niet:</p>
<lg type="poem">
<l>Lief heeft als hij kust....</l></lg>
<p>En - wat op dit manifest volgde, behoef ik niet te vermelden.</p>
<p>Ook zonder iets anders zou de nabijheid van de weelderige Louise met hare levendige en toch zoo wonderzachte oogen, meer dan voldoende geweest zijn om mij dronken te maken. Was het
<pb n="366"/>vreemd, dat nu daarbij ook het vuur van den mij geheel ongewonen drank, het bloed verhitte, ik alles om mij heen vergat? dat ik allen schroom op zij zettende, weldra sprak en handelde, als ik om mij heen hoorde spreken, en zag doen, en dat te meer daar ik merkte dat de weigeringen van mijne gebure van geen te grooten ernst getuigden....?</p>
<p>Mijn verdriet bij nicht Calmer was weggevaagd, met het beeld van haar, die mij daar zoo geboeid had.</p>
<p>Mijn oom, de fransche soldaat, en wat ik daar pas beneden gehoord en gezien had, ik dacht er niet aan.</p>
<p>Mijn tegenwoordig geluk overscheen verleden en toekomst.</p>
<p>Ik gevoelde mij - man - zoowel als ieder ander; een man, in staat om mijne plaats te handhaven, bij het banket des levens.</p>
<p>- Op de goddelijke Louise! schreeuwde ik opgewonden.</p>
<p>- Houdt dat gekraai van dien jongen haan daar haast op? klonk het van de overzij der tafel. Het was de student Swaters die zoo sprak, en hij zette zijn glas onaangeroerd neer.</p>
<p>Woedend wilde ik hem eene flesch naar 't hoofd werpen, maar een lispend ‘om mijnentwille’ van Louise, vergezeld van een handdruk, ontwapende mij, en dat te eer, daar de overige gasten partij voor mij trokken, en hunne glazen tegen het mijne stootten.</p>
<p>En zoo volgde dronk op dronk, en uitgelatenheid op uitgelatenheid.</p>
<p>Ik zal echter niet voortgaan om dit wilde tooneel verder te schetsen.</p>
<p>Trouwens, uit eigen ondervinding zou ik er niet veel meer van kunnen zeggen, want, het duurde niet lang, of de zolder en de vloer, en de tafel met alles wat er op of aan was, begon met mij om te draaien.</p>
<p>Nog één beker mij door Minks Swaters toegebracht, zoo 't heette om onze vete af te drinken, en - het was met mij gedaan.</p>
<p>Onder een twist met Jan Jacobusz wilde ik opstaan, maar wankelde en - viel.</p>
<p>Een medelijdende blik van Louise, en een spottend: nu goeden nacht dan Tienman! van Frans Kroes waren mijne laatste herinneringen.</p>
<pb n="367"/>
<p>Toen ik den volgenden morgen ontwaakte, had ik een geduchte hoofdpijn maar ik herinnerde mij in den beginne niets van wat er den vorigen nacht was voorgevallen.</p>
<p>Met verwondering beschouwde ik de rood gestreepte gordijnen, die in plaats van de zware sergiën waaraan ik gewoon was, mijne legerstede omgaven, en deze steeg ten top, toen ik meer en meer wakker geworden, de gordijnen opensloeg, en nu zag, dat ik omringd was door mij geheel vreemde voorwerpen.</p>
<p>In plaats van het ruim, deftig gemeubileerd slaapvertrek ten huize van mijn oom, zag ik een eng en laag kamertje, met geen andere meubels voorzien dan twee mattenstoelen, en eene geverfde latafel, waarop waschgereedschap van grof blauw aardewerk.</p>
<p>Eene smal venster waarvoor eene gelapte gordijn hing, liet een heldere lichtstraal in.</p>
<p>De Zon stond reeds hoog aan den Hemel.</p>
<p>Mijn horloge lag op een stoel voor 't ledikant - elf uur. Het kwam mij onmogelijk voor, doch ja! de klok van een mij geheel vreemden toren, begon vol te spelen, en daarop te slaan....geen twijfel meer, 't was elf uur.</p>
<p>Wat was er met mij gebeurd?</p>
<p>Op eens schoot mij de verjaarpartij bij nicht Calmer binnen, en nu trad beeld na beeld, als uit een optrekkenden nevel te voorschijn....Bregje....de dans....mijn verdriet....de soldaat....mijne vlucht....Jacobusz....Vernoeist....en - Louise!</p>
<p>Hoe klopte mijn hart bij het herdenken harer eerste verschijning en van haar later bijzijn! Maar vervolgens? Mijne dwaasheden!....Wel herinnerde ik ze mij alle niet, maar toch genoeg er van om mij met schaamte te vervullen.</p>
<p>En het slot?</p>
<p>Flauw stond mij een twist voor met den student, en nog schemerachtiger wat daarop gevolgd was. Jan Jacobusz?...ik meende mij te herinneren dat hij bij Louise was komen zitten; dat ik mij daarover had boos gemaakt, en toen....was gevallen.</p>
<p>En toen?</p>
<p>Een blik van haar...een gezegde van den gastheer...</p>
<p>Vervolgens niets meer!</p>
<p>En toch was ik hier....</p>
<p>Zeker was ik bewusteloos geweest! en had men mij weggedragen!...smoordronken weggedragen!</p>
<pb n="368"/>
<p>Ik stapte het ledikant uit, en een haastige blik door het raam overtuigde mij dat ik zoomin in het huis was dat ik gisteren bezocht, dan in dat van mijn oom, want ik was in de nabijheid van den Westertoren.</p>
<p>Driftig greep ik nu de lampet om mijn gloeiend voorhoofd te koelen, en mijn dorst te stillen, en zocht vervolgens mijne kleederen bijeen. De modder en het vuil waarmee ze overdekt waren, getuigden maar al te welsprekend mijne liederlijkheid, en het beeld van oom Staal trad dreigend voor mijne verbeelding op. Was het wel mogelijk dat dit alles voor hem verborgen bleef? Zijn neef dronken geweest, en dat in gezelschap van komedianten!</p>
<p>Zijn neef.....</p>
<p>Maar een vlugge stap op de trap die naar mijn verblijf geleidde, brak mijn overdenkingen af. De deur werd geopend en Jan Jacobusz trad binnen.</p>
<p>Hij was zeer bleek, doch zoodra hij mij zag, barstte hij uit in lachen; eene handelwijze die mij toescheen in vreeselijke tegenspraak te zijn met den ernst van mijne positie.</p>
<p>- In 's Hemels naam, lach toch zoo niet! maar zeg mij waar ik ben, en wat er met mij is gebeurd.</p>
<p>- Wat er met je is gebeurd? Wel kereltje! riep Jacobusz nog altijd lachende, je hebt een stuk in je kraag gehad als een tempelier! Waar je bent? Wel, waar anders dan in het huis van den ouden. Wel! wel! wel! En op eene ergerlijke wijze begon hij op nieuw zijn gelach.</p>
<p>- In 't huis van uw vader? En waarom niet...</p>
<p>- Bij oude Martha....Koning der wildernissen? Wel jongenlief....eene onmogelijkheid om je er te krijgen. De kornuiten waren geen van allen ook recht frisch meer, en daarbij deedt je niets dan roepen en schreeuwen, zoodat we genoodzaakt waren den kortsten weg te nemen, om de minste kans te hebben van in de handen van St. Hermandad te vallen.</p>
<p>Je bent je gevalletje met den Franschman toch niet vergeten?</p>
<p>- Helaas! waar ben ik toe gekomen? En wat zal mijn oom zeggen, wordt hij het gewaar!...Ik was dus dronken....zóó dronken?</p>
<p>- Zoo dronken als een beest! Maar wat zou dat?</p>
<p>- Ik vind het schandelijk! onteerend! Maar waarom ook
<pb n="369"/>toegelaten dat ik zooveel dronk? Je wist immers dat ik bijna nooit drank of wijn proef.</p>
<p>- Welnu nog mooijer! Zou je het goed opgenomen hebben dat ik - voogdje - over je speelde, en dat terwijl je gezeten waart naast - uwe dame, uwe Louise?</p>
<p>- Zeg liever <hi rend="i">mijne</hi> Louise, zeide ik.</p>
<p>- Hoe nu? Mij dacht dat je reden had met Louiesje te vree te wezen.</p>
<p>- En jij, toen ik weggedragen werd - nog meer!</p>
<p>- Ik? riep Jacobusz met de grootste verwondering. Wel malle jongen! toen zag je immers alles dubbel!</p>
<p>- Ontken het niet Jan! Ik herinner mij hoe langer hoe klaarder, dat je naast haar ging zitten, toen je meende dat ik niets meer zag, en dat....</p>
<p>- Hoor! ik was ook niet weinig opgewonden, en bleef niet in alles binnen de schreven. Ik wilde haar kussen, dat is waar, maar het is niet minder waar dat ze bijzonder weinig van me wilde weten. Geen vijf minuten nadat je het afgelegd had, verliet Louise het gezelschap en ging naar bed, en zoo je mij nu niet gelooven wilt, vraag het straks aan Frans Kroes en de anderen.</p>
<p>De toon van oprechtheid, die deze woorden van Jan Jacobusz vergezelde, stelde mij - in dit opzicht althans - niet weinig gerust. Intusschen vreesde ik nu, dat ik zelf eenige onbetamelijkheid gesproken of verricht had, die mij hare achting had doen verbeuren, en onder dien indruk vroeg ik zuchtende: wat moet ze wel van mij denken?</p>
<p>- Wie, Louise?</p>
<p>- Ja, ja, Louise!</p>
<p>- Wat geloof je wel, dat ze van u denkt?</p>
<p>- Ik moet haar laag en verachtelijk voorkomen...</p>
<p>- Het tegendeel is waar.</p>
<p>- Wie weet wat ik wel tegen haar heb durven zeggen!</p>
<p>- Niet meer dan wat eene vrouw 't liefst hoort: dat ze een Engel was, eene godin; dat je hoopte dat ze je lief zou krijgen, en dat - mocht je zóó gelukkig wezen, ze uwe vrouw zou worden, zoodra je maar meerderjarig waart...</p>
<p>- Ik....heb ik....dat durven zeggen?</p>
<p>- Waarachtig! wel tienmalen heb ik het gehoord, als....trouwens ieder, sprak Jacobusz lachende.</p>
<pb n="370"/>
<p>- Nooit zal ik haar meer durven aanzien.</p>
<p>- Bah! dat zal wel veranderen, en vooral wanneer je gehoord hebt wat ik u van haar kan vertellen. Maar daarover straks nader. Wat ik je nu zeggen wou is dit: ik kom van het kantoor, en mijn oude heeft een brief van den patroon gekregen, met het bericht, dat hij niet voor de volgende week terug denkt te komen. Wie hebben nu nog een dag of drie voor ons, en Martha...</p>
<p>Zonderling! ik had tot op dat oogenblik nog niet weêr gedacht aan Martha, en dat ik tweemalen te vergeefs had aangescheld.</p>
<p>- Heb je Martha gesproken? En...</p>
<p>- Alles is uitmuntend gegaan. Toen ik je goed en wel te bed had geholpen, ben ik schielijk naar haar toe geloopen om haar gerust te stellen. 't Was twee uur, en de oude ziel zat nog trouw op je te wachten, schoon niet weinig pruttelend dat mevr. Calmer er zulke nachtpartijen op na hield. Ik zei haar dat je daar al vroeg van daan waart gegaan, en na tweemalen te vergeefs te hebben aangescheld bij mij waart aangegierd. De oude had u niet zoo vroeg terug verwacht, en had het er daarom van genomen, om eens een uurtje te gaan babbelen bij de water-en-vuurvrouw in de buurt, en zij had nu schrikkelijk berouw. - enz. enz.</p>
<p>Daar mij dit berouw ernstig toescheen heb ik haar aflaat gegeven, onder de boete evenwel - dat ze 't moest goedvinden, u den volgenden dag bij mij te laten, en daarop sprak zij - amen!</p>
<p>Nu neem je van middag de portie bij ons voor lief, en dan kunnen we ons verder een weinig amuseeren.</p>
<p>- Goddank! dat is een steen van mijn hart! Beste vriend! dat noem ik iemand vriendschap bewijzen!</p>
<p>- Niet waar? Maar, ga nu meê naar beneden, dan kunnen we op ons gemak ontbijten.</p>
<p>Mijn vader heeft mij vrij af gegeven, en komt niet voor etenstijd t' huis.</p>
<p>Voor ik 't vergeet: wees een weinig voorzichtig met hem. 't Is een goeije beste man, maar op sommige punten wat overfijn, en vooral - even als de patroon - bijster streng op het chapiter van vrouwen. Hij weet dat je een kleine verheuging gehad hebt, want hoewel hij natuurlijk te bed was, toen we van nacht te huis kwamen, zeide uw blijven hier genoeg, om hem dit te doen gissen. Maar ik heh hem je geval met den Franschman verteld, en gezegd dat ik u toevallig tegen was gekomen, en u
<pb n="371"/>toen had meegenomen naar mijn vriend Faber in de Warmoesstraat, die jarig was; en dat de ongewoonte om iets te gebruiken, gevoegd aan den schrik, u ongesteld gemaakt had.</p>
<p>- Maar we zijn immers niet in de Warmoesstraat geweest...</p>
<p>- Neen, heilige onnoozelheid! maar wat raakt het den oude waar we geweest zijn?</p>
<p>Spreek ik van Frans Kroes dan denkt hij om vrouwen en zeurt over komedies, en huizen Rimmons - zooals hij het huis van Frans noemt.</p>
<p>Nu staat dat huis al zoowat in een malle buurt, en er gebeuren soms gekke dingen.</p>
<p>- Dat s' waaar, en ik zag...</p>
<p>- Een oogenblik! Er gebeuren soms malle histories in dat huis, waarom Frans zijn bovenwoning dan ook heeft opgezegd, en met November ophoepelt. Ik wil je ten slotte dus waarschuwen, dat zoo de oude je soms over 't een en ander aandoet, je niet spreekt van Frans Kroes, en nog minder van Louise. En wat wou je nu zeggen? Maar wacbt, beneden aan 't ontbijt.</p>
<p>Hij bracht mij in een binnenkamer waar het ontbijt gereed stond, en nadat ik op zijn aanraden een rauw ei doorgeslikt had, verhaalde ik hem wat ik had gezien en gehoord, in het zijkamertje, toen hij mij verlaten had.</p>
<p>Hij luisterde met zoo ingespannen aandacht, dat het mes ter halverwege in 't broodje bleef steken, dat hij gereed was doortesnijden.</p>
<p>- Dui.....velsch! sprak hij - toen ik mijn verhaal geëindigd had - als ik niet wist dat Goswijn hoog en droog in Keulen zat, zou ik zeggen dat hij het geweest is. Je meent stellig, Vernoeist gezien te hebben?</p>
<p>- Zoo als ik zei: het licht was te flauw om de gelaatstrekken te onderscheiden, maar alles - houding, grootte, steek, rotting, en staartpruik waren als van Vernoeist.</p>
<p>- Dan zal het wel zoo wezen? Dan zal het wel zoo wezen! Gos zal zijn weergekomen....En nu herinner ik mij ook hoe Frans mij gister avond influisterde: dat hij geloofde dat Gos gecrepeerd was, want dat hij zijn schim om de deur van het oude nest had zien waren. Alles wel ingezien, is het Gos zelf geweest.</p>
<p>En Jacobusz scheen geheel in gedachten verzonken.</p>
<p>- En wie is Gos? vroeg ik.</p>
<p>- Kermde hij? antwoordde Jan met eene wedervraag.</p>
<p>- Ja zeker, kermde hij.</p>
<pb n="372"/>
<p>- Gespeeld, wat in de muts gekregen, en toen gevochten! dat was zoo van ouds her Goswijns manier, en 't schijnt dat hij in 't buitenland nog niet veranderd is.</p>
<p>- Maar wie is dan toch Goswijn?</p>
<p>- Wie Goswijn is? Vraag het uw oom en hij zal u antwoorden: een schandelijke lichtmis en rasphuisboef. Vraag het aan de jongelui en ze zullen je antwoorden: een ferme jongen, schoon inderdaad wat heel wild en hartstochtelijk. Het huis was hem dus niet vergeten!..</p>
<p>- Maar - vroeg ik - wat heeft Vernoeist daarmee te maken, en wat wordt er in dat huis dan gedreven. Boven woont Frans Kroes dat weet ik, maar beneden?</p>
<p>- Ja, wie woont beneden? Beneden woont de eigenaar van het huis, een man die uitgebreide zaken doet, én zaken van zeer verschillenden aard. Heb je geldgebrek, zoek bij hem troost; hij leent je à 10 of 20 percent naarmate je waard bent. Ben je met je geld verlegen, hij weet alweêr raad: achter in zijn huis is een mooi vertrek, altijd goed verwarmd en helder verlicht, waar men goeden kost, goeden wijn en drank, vroolijk gezelschap, en - wat de deur toe doet - kaarten en dobbelsteenen vindt. Zoo je wilt zal ik je die inrichting eens laten zien, want schoon het een geheime tempel is, heb ik er toegang.</p>
<p>- Hartelijk dankbaar. En deze Goswijn? Wat komt die daar doen: geld leenen of geld verteeren?</p>
<p>- Beide. Toen hij nog minderjarig was, bracht Minks Swaters, je vriend van gister, hem in kennis met het huis, en hij leende van Mark Flos, den waardigen huisbaas, geld tegen de matige rente van 15 pCt. welk geld genoemde Mark Flos grootendeels weer in de vingers kreeg voor het bewijzen van zekere goede diensten, en het daarbij verhuren van kamers, ongerekend de opbrengst der speeltafel, aan welke laatste Minks en Goswijn eens een nacht en een dag achtereen doorbrachten.</p>
<p>Toen ze bij zonsondergang het huis verlieten, had Gos een kartebelletje geteekend, behelzende de belofte, om twee jaren na dato te zullen betalen - aan den heer Markus Grieken (alias Marc Flos) een sommetje van f 4000. Toen hij meerderjarig was, betaalde hij deze schuld, en wat er nog meer stond, en hield nog een mooije speelduit over ook, waarom Mark zijn onderdanigen dienaar bleef.</p>
<p>De pret duurde echter maar heel kort. Na twee jaren door-<pb n="373"/>gebracht te hebben in Schmaus und Braus, was Gos geplukt, en moest hij het land ruimen, ter voorkoming van onaangenaamheden die zijne overige krediteuren hem bereidden. Hoe het komt dat hij zich thans weer onder hun bereik waagt, weet ik niet.</p>
<p>- Een liederlijke vent! Maar wat heeft mijnheer Vernoeist nu met hem te maken?</p>
<p>- Wel mooije dingen - zijn eigen vader!</p>
<p>- Wat! Vernoeist heeft kinderen? Ik heb gemeend dat hij een oud vrijer was.</p>
<p>- Hij is weeuwenaar, en heeft slechts dezen zoon, maar die geldt voor tien.</p>
<p>- Die arme man! nu begrijp ik, waarom hij er zoo melancholiek uit ziet! Ik dacht echter niet dat hij rijk genoeg was om zulke verteeringen te kunnen goedmaken.</p>
<p>- Ja, als hij de duiten ook had moeten tappen, zou Gos zoo ruim niet gesopt hebben. Vernoeist en zijne vrouw leefden in onmin, en de laatste maakte bij haar sterven al haar geldje aan haar zoon. Maar kom! we vergeten te ontbijten. Hier is versch masteluin en daar heb je rookvleesch, maar wat je thee betreft je zult je met een saliedrankje moeten behelpen. Uw oom kan nog oude Pecco drinken, uit zijn eigen magazijn, maar wij zijn den theesmaak al lang ontwend.</p>
<p>- Mijn oom drinkt ze zoo min als iemand, en het eenigste gebruik dat hij van zijne thee maakt is - ze aan zieke menschen te geven.</p>
<p>- De patroon is inderdaad een heilig man, sprak Jan Jacobusz, terwijl hij een gezicht trok als of hij het kolyk kreeg, na het proeven van zijn saliethee. - De patroon is een heilig man...vervloekte drank! en ik hoop en bid dat je in zijne voetstappen moogt treden.</p>
<p>- Je weet, dat ik zijne sombere godsdienstige denkwijze niet deel, maar dat daargelaten - is hij een waarachtig braaf en oprecht man, en ik hoop van harte eenmaal een zoo vroom Christen te mogen worden.</p>
<p>- Amen, Jan Luyken numero drie! Zoo braaf en vroom als de patroon! Maar dan toch - vooronderstel ik - met eene ietwat jongere huishoudster als Martha is? Met Louiesje bijvoorbeeld?</p>
<p>- En waarom eene huishoudster, en niet eene vrouw? vroeg ik, mij te gelijkertijd naar den grond buigende, om de kleur te verbergen, die ik voelde dat ik kreeg.</p>
<pb n="374"/>
<p>Een schaterende lach van mijn tafelgenoot bracht mij nog meer in verwarring. Het ‘trouwen zal je toch wel nooit!’ van mijn oom stond weer geschreven op alle wanden, en naar mij dacht op mijn eigen voorhoofd.</p>
<p>- Ik dacht niet dat je trouwbeloften van gisteravond zoo ernstig gemeend waren - sprak Jan Jacobusz.</p>
<p>- Dat is...ik meen...zoo iemand als ik...zou durven aanspraak maken om ooit....</p>
<p>- Om wat?</p>
<p>- Ik gevoel zeer goed, hoe iemand die ongelukkig genoeg is....als ik te zijn....wellicht zeer dwaas doet om op echtgeluk te hopen, zeide ik haastig.</p>
<p>- Mijn goede Willem! hernam Jacobusz - terwijl hij voor een oogenblik zijn spottenden toon liet varen - thans ga je te ver. Ik begrijp zeer goed dat het gebeurde bij mevr. Calmer een smartelijken indruk bij u achterliet, en moet je zeggen, dat zoo het sluiten van een huwelijk een geluk is, dat geluk in uw eigen kring wel eens niet zoo gemakkelijk zou kunnen gevonden worden. Maar daarom niet getreurd! Burgerdochters zijn zoowel vrouwen als dames, en waar mejuffer Brigitta de Roever neen zou zeggen, zou Louise Preyel waarschijnlijk ja lispen.</p>
<p>- Wat...je zoudt denken?...</p>
<p>- Ik zou denken, dat zoo er ook van die zijde geen te groot bezwaar zou zijn te wachten, er toch redenen genoeg overblijven om zeer voorzichtig te werk te gaan met het maken van toebereidselen tot zulk een verbindtenis. God schiep alle menschen - gelijk. Maar de duivel schiep het verschil van standen, en wist zijne instelling zoo goed te vestigen, dat zelfs heiligen als de patroon er een is, niet beter weten - of het behoort zoo. Vooronderstelt nu eens - mejufvrouw Louise Preyel lispelde haar <hi rend="i">ja</hi> op aanzoek van den heer Willem Staal Upvelde - om zijne ‘hulpe te worden die als tegen hem over is,’ wat zou de heer Willem Staal zeggen van een engagement van zijn heerengrachts-aristokratisch peetekind met de dochter van een ci-devant kapper - van beroep modemaakster en - utiliteit aan den Hollandschen Schouwburg?</p>
<p>- Welnu, ik blijf niet altijd minderjarig en op Louise valt immers niets aantemerken?</p>
<p>- Zij is nagenoeg tien jaren ouder dan UE. - Nu dit zou de positie bij uw oom niet verergeren....</p>
<pb n="375"/>
<p>- Zij zou het tooneel (want dat zou de grootste zwarigheid bij mijn oom zijn) van stonden aan moeten verlaten....</p>
<p>- En laten hare oude moeder en blinde zuster verhongeren!</p>
<p>- Wat, zij onderhoudt hare moeder en zuster?</p>
<p>- Behalve eene kleinigheid die Frans te hooi en te gras bijdraagt, steken zij al zeer weinig in den mond, of het komt van Louise.</p>
<p>- Dat is edel! dat is groot! Dat moet haar door ieder doen hoogachten! roep ik, opgetogen.</p>
<p>- Ja, het is een leelijke lap op haar kleed!</p>
<p>- Wat zeg je daar?</p>
<p>- Ik zeg: dat menigeen er nog al tegen op zou zien, om - met Louise, twee etende, drinkende, babbelende, kijvende, bedilzieke kousebreidsters te trouwen, en die wat de taaiheid van hare inhouten betreft, gemakkelijk de jaren kunnen bereiken van Methusalah, zaliger.</p>
<p>- Men behoefde ze immers niet in huis te nemen. Maar hoe 't ook zij - Louise is eene nobele meid, en mijn oom zou zonder twijfel hare zelfopoffering prijzen.</p>
<p>- Als uw oom met de Jesuïeten geloofde dat het doel de middelen heiligt, zeker: Maar de patroon is daar verre van af, en ik geloof, dat hij in zijn heiligen ijver het <hi rend="i">doel</hi> geheel voorbij zou zien, wanneer hij wist dat het <hi rend="i">middel</hi> bestond, om in somtijds zeer korte rokken, en voor 't overige genoegzaam naakt, voor het gezicht van het geëerd en kunstminnend publiek pirouettes en entrechats te maken!</p>
<p>- Wat?....dat doet Louise?</p>
<p>- Zeker! sprak Jan Jacobusz, die er blijkbaar vermaak in vond, om met mijne onervarendheid te spelen.</p>
<p>- Inderdaad...dat moest ze niet doen...zie dat is immers....onzedelijk.</p>
<p>- Wel, het geschiedt ook niet uit liefhebberij, maar ten behoeve van hare lieve beste moeder, en hare hulpbehoevende zuster! Voor 't overige verzeker ik je, dat Louiesje er in zoo'n pakje verduiveld snoepig uitziet, en dat haar na 't verlaten van de planken menigmalen aanbiedingen zijn gedaan, die van de tien zeker negen haren zusteren zouden hebben aangenomen, en die dan ook zoo voordeelig waren, dat hare eerbiedwaardige moeder 't haar zeer kwalijk nam, dat zij ze afsloeg.</p>
<p>- Wat...huwelijksaanbiedingen?</p>
<pb n="376"/>
<p>- Ja, maar zonder kerkelijke of wereldlijke inzegening of formaliteit...</p>
<p>- Zulke gemeene fielten!</p>
<p>Jacobusz lachte.</p>
<p>- Ja jongenlief! sprak hij, alle lui denken ook over dit punt niet eveneens. Trouwen is...maar enfin! Louise is waarlijk een flinke meid, en had ik niet iets bepaalds tegen trouwerij, ik zou waarachtig in staat zijn...(neen, wordt maar niet jaloersch, want ik zal het niet doen) om haar te trouwen. Het oude wijf, haar moeder is horribel, en hare blinde zuster - hoogst onaangenaam, maar je kunt je niet voorstellen, met hoe veel liefde en zorg zij beiden verpleegt en met welk geduld zij hare nukken verdraagt.</p>
<p>- Hoe jammer, dat zij in zulk een ongelukkigen kring werd geboren, zeide ik met eene zucht.</p>
<p>- Je vergeet - hernam Jacobusz, - dat wanneer ze b.v. in den kring van juffer Bregje was geboren, zij even als juffer Bregje voor mij en anderen ongenaakbaar zou zijn!</p>
<p>De zet was zoo scherp dat ik kleurde.</p>
<p>- Neen, maar ik bedoelde, zeide ik verlegen - een anderen kring. Was zij bijv. slechts de dochter van een schipper of ambachtsman.</p>
<p>- Dan was zij zeker reeds voor tien jaren getrouwd. Bedenk toch wel, dat alleen zulke ongunstige omstandigheden, als waarin Louise leeft, het vermogen hebben, om haar te doen blijven wat zij is. In elken anderen kring, of bij eenigszins gunstigere omstandigheden, zouden er zich honderd voor een opgedaan hebben, om zulk een zeldzamen schat van schoonheid en goede hoedanigheden machtig te worden.</p>
<p>- Maar hare zuster vond niettemin een man.</p>
<p>- Zij vond een man maar daarom nog geen echtgenoot....</p>
<p>- Wat...Frans is niet getrouwd, met...</p>
<p>- Wees gerust! Wat niet gebeurde zal gebeuren, en Frans wil het doopmaal van zijn derden zoon met zijn bruiloftsfeest ineensmelten. Maar vergis ik mij niet, dan is hij daar zelf. Kom maar binnen, Père Noble!</p>
<p>Frans kwam binnen, en weldra volgden nog meer gasten van den vorigen avond, en daaronder ook Minks Swaters. Hij scheen reeds nu weder eenigszins beschonken, maar het bleek weldra dat hij en nog een paar vrienden het overige van den nacht
<pb n="377"/>hadden doorgebracht in de dobbelkamer van Mark Flos, en dat het dus nog een staartje was, overgebleven van het afgeloopen feest.</p>
<p>Ik werd geducht geplaagd met mijne verheuging en met Louise. Frans Kroes noemde mij - bij afwisseling - zwager - en Koninklijken neef. Hij verzekerde voorts, dat de meid den ganschen morgen over mij gemaald had, en hem hierheen had gedwongen om te vernemen:</p>
<p>‘Of Filocteet alreê van onlust was bekomen...’</p>
<p>Jan Jacobusz liet jenever en bitter halen, en het gezelschap beijverde zich om ‘met een haar van den hond die het gisteren gebeten had’ de nagebleven pijn te verdrijven.</p>
<p>Ook ik moest bescheid doen en op mijne Louise klinken als den vorigen avond. Ik weigerde echter volstandig meer te drinken dan een glaasje, wat mij niet weinig glossen op den hals haalde van Minks Swaters, en de verdedigende woorden van Frans - met zijn allerdiepsten grafstem uitgesproken:</p>
<p>&nbsp;</p>
<p>‘Wat raakt me of mijn gedrag gelaakt wordt of geroemd,</p>
<p>Of gij mij doemt, of niet, zoo mij mijn hart niet doemt?’</p>
<p>&nbsp;</p>
<p>De heer Minks Swaters werd intusschen volslagen dronken, en sloeg nu taal uit, die mij deed ijzen van wege zijn goddeloosheid, en walgen wegens zijn ruwheid en morsigheid. Het schaterend gelach, waarmee het gezelschap al die aardigheden ontving, toonde echter genoeg dat de meeste leden er van weinig hooger stonden, en velen van hen deden inderdaad hun best, om dit schoone voorbeeld op den voet te volgen. Jan Jacobusz bleek eene erkende meerderheid op deze zijne vrienden te bezitten.</p>
<p>Niet alleen vermeed hij hunne grove onkieschheden, maar hij schroomde ook niet hen daarover het zijne te zeggen, en deelde overigens met volle handen zijne bijtende sarcasmes uit, terwijl hij er een genoegen in vond, om even als hij dat met mij gedaan had, eerst iemands beweeren tegen te spreken, en als zijne tegenpartij het opgaf, het tegenovergestelde te bepleiten; eene handelwijze, die het juist niet gemakkelijk maakte om zijn eigenlijk gevoelen over dit of dat te leeren kennen.</p>
<p>Menigmaal vroeg ik mij in den loop van dien morgen af - of dit dezelfde Jan Jacobusz was van het kantoor van mijn. oom. En inderdaad: grooter verschil was haast niet denkbaar, dan tusschen den bedaarden, ingetogenen, effenen jongeling achter den lessenaar ginds, en het gebiedende, niemand of niets
<pb n="378"/>ontziende wezen hier. Dáár alles onderwerping, híér in alles en tegen allen zich verzettende; dáár de berusting zelve, hier als met den geest van tegenspraak bezield. Geen oogenblik was hij zich gelijk. Wat hij nu berispte, prees hij onmiddellijk daarna; de vloek die hij bij een ander misprees, sprak hij straks zelven uit. Nu eens stelde hij de godsdienst, de vrouwen, het huwelijk, de wereld, ja wat niet al, in het allerbespottelijkste licht, om zoodra men met hem instemde, ze te verheffen....</p>
<p>Waarlijk, wanneer ik mij hem voorstelde zooals ik hem had leeren kennen, gedurende de twee jaren die nu verloopen waren, en dat vergeleek met wat ik thans van hem hoorde en zag, was ik geneigd te denken aan een droombedrog.</p>
<p>Tegen drie uur verzocht hij zijnen gasten het huis te ruimen aangezien het zijn vader weinig aangenaam zou zijn, zijne woonkamer met half en heel dronken lichtmissen opgevuld te zien, en...zij gingen.</p>
<p>Toen de oude Jacobusz te huis kwam, was het vertrek gelucht, en Jan gebruikte zijn glaasje bitter met den ouden heer, als ware 't zijn eerste, en luisterde met eene kalmte en onderwerding naar diens gerekte lessen over orde en regel, als kwamen zij uit den mond van Salomo zelven, en als ware hij nooit ook maar ééne lijn buiten den regel gegaan.</p>
<p>Na den eten gingen we naar het huis van Frans Kroes, maar vonden hem niet te huis, waarom Jan Jacobusz, die hem iets had willen vragen, een briefje voor hem achterliet. Wat Louise betreft, zij was in den Schouwburg om voor de voorstelling van dien avond te repeteeren. Gemakkelijk liet ik mij overhalen om dienzelfden avond nog den verboden tempel binnentetreden, en 't was mij of ik mij in eene tooverwereld bevond, toen de gordijn werd ophehaald. Ik weende van aandoening onder de vertooning van den Abt de l'Epée, en toen ik onder de Nimfen der Godin, in het Ballet: Telemachus op het Eiland van Calypso, mijne Louise ontdekte, mijne Louise schooner dan schoon, en toch zóó gemeenzaam dat ze mij een duidelijken blik van herkenning en verstandhouding toewierp, toen waande ik mij de gelukkigste aller stervelingen, en alle bedenkingen tegen eene verbindtenis met een zoo schoon, zoo goed, en bovenalles mij zoo toegenegen wezen, losten zich schielijker op dan de schemeringen van den ochtend voor de stralen der zon.</p>
<p><hi rend="i">(Wordt vervolgd)</hi>.</p></div></div>
<div type="chapter">
<interpGrp>
<interp type="primair" value="ysse002"/>
<interp type="secundair" value="duits01"/>
</interpGrp>
<pb n="379"/>
<head rend="h2">[Wetenschap en belletrie.]</head>
<head rend="h3">Uit Schwaben.
<lb/>Door Mr. Leonard van IJsselsteyn<note n="*)" place="foot">Vervolg van bladz. 345.</note>.</head>
<head rend="h4">II.
<lb/>Ludwig Uhland.</head>
<head>I.</head>
<p>De vreemdeling, die Tübingen van den kant van het station binnentreedt, ziet, als hij op de Neckarbrug gekomen is, recht voor zich uit aan den voet des Oesterbergs een groot wit-gepleisterd huis, waarvan een gedeelte als balkon naar buiten is gebouwd, en zal van ieder op de vraag: ‘wat is dat voor een huis?’ tot antwoord bekomen: ‘daar woonde Uhland’! uitgesproken op een toon, als of men zeggen wilde: ‘Nu, gij vraagt ook naar den bekenden weg’. - En zoo is het. Ruim negen jaar zijn sedert Uhlands dood verloopen, doch nog waart zijn geest in Tübingen rond; talrijk zijn de plaatsen in de grijze Universiteitsstad, waaraan Uhlands naam verbonden zijn; het is zijn geboortehuis in de Neckarhalde, het is het latere woonhuis zijner ouders in de Poststrasse, waar de Tübingers, die voor hunne gewijde plaatsen eene buitengewone vereering koesteren, nog het Dichterkamertje aantoonen, het is de eerwaardige door hertog Ulrich geplante linde voor het slot, het is het slot zelf,
<pb n="380"/>het is de Wörth met zijne linde-alleën, het is de Wurmlinger kapelle, het is het klooster Bebenhausen, allen zoo schoon door Uhland bezongen: het is eindelijk des dichters graf<note n="*)" place="foot">Er bestaat dan ook een bijzonder werk: Ludwig Uhland und seine Heimat Tübingen van Eduard Paulus, Berlin 1869, waarm de betrekking van Uhland op Tübingen juist en uitvoerig besproken wordt.</note>.</p>
<p>Reeds sedert 1722 is de naam Uhland in Tübingen bekend. Toen vestigde zich daar de koopman Joseph U., wiens zoon Joseph Ludwig in 1749 met Gottliebe Stäudlin in den echt trad, en in 1753 tot professor der Theologie te Tübingen werd benoemd. Deze woonde daar in de aan het Evangelische Stift aangrenzende woning, welke, daar zij tegen den berg aangebouwd is, door de studenten die Hölle genoemd wordt; zoodat na zijn dood zijne kleinkinderen steeds spraken van: ‘Groszpapa in der Höll' selig.’</p>
<p>Onder Joseph Ludwigs twaalf kinderen was de universiteitssecretaris Johan Friederich, gehuwd met Elisabeth Hofer, eene brave talentvolle vrouw, de vader van onzen dichter Johann Ludwig, die den 26<hi rend="sup">stem</hi> April 1787 het levenslicht aanschouwde.</p>
<p>Reeds als gymnasiast toonde hij aanleg voor de dichtkunst, wat o.a. hieruit blijkt, dat hij de door den rector Kauffmann opgegeven opstellen liefst in hexameters schreef; ook blijkt uit diens getuigenissen, dat hij zijne medeleerlingen zoowel in verstands-ontwikkeling als in kennis verre vooruit was.</p>
<p>In den herfst 1801 werd Uhland als student ingeschreven en wel voor het vak der philosophie, hoewel zijn verlangen zelf meer was philoloog te worden. Naar den wensch zijns vaders koos hij echter weldra eene bepaalde broodstudie en wel die der rechten; nadat hij lang gewankeld had tusschen dat vak en dat der geneeskunde. Finanticele omstandigheden leidden hem in deze keuze, welke dan ook niet vrijwillig was, immers zelf zegt hij:</p>
<lg type="poem">
<l>Als ich mich des Rechts beflissen</l>
<l>Gegen meines herzens drang. (1816 - I. 128)<note n="†)" place="foot">Bij de aanhaling van gedichten hebben wij ons steeds bediend van de volledige uitgave van Uhlands Gedichte und Dramen door Prof. Holland in 3 deelen. Stuttgart J.G. Cotta 1863. - Het jaartal bij de citaten duidt den tijd der vervaardiging aan.</note>.</l></lg>
<p>Aan het eigenlijk studentenleven nam hij weinig deel; doch was daarentegen in zijne laatste universiteitsjaren een hoofd-<pb n="381"/>persoon in een soort litterarisch kransje, dat zich tweemaal in de week in het logement Zum Ochsen vereenigde. Naast hem waren Justinus Kerner, de bekende dichter, arts en geestenziener en Karl Mayer de leiders hiervan; met den eersten, die onder den naam van Clarus schreef, terwijl hij zelf zich onder het pseudoniem van Florens verborg, gaf Uhland een slechts in handschrift bestaand ‘Sonntagsblatt für ungebildete Leser’ uit; hetgeen gelukkig bewaard gebleven is en waarin vele zijner schoonste en bekendste liederen werden opgenomen, zoo b.v. Die Kapelle (1805 - I 21) Schäfers Sonntagslied (1805 - I 30) Die Nonne (1805 - II 6) Entsagung (1805 - II 3); deze werden daarna afgedrukt in ‘Leo von Seckendorf's Musenalmanach’ voor 1807 en 1808.</p>
<p>Ondertusschen was U. min of meer met velen bekend geworden, die eene rol in de litteratuur of de politiek speelden; o.a. met Varnhagen von Ense, die den winter 1808/09 in Tübingen doorbracht: den theoloog Schoder, die later wegens zijne vrijmoedigheid door de regeering voor krankzinnig werd verklaard, uit het land gebannen en in de Oostzee verdronk; Friederich Harpprecht, die in den Russischen veldtocht omkwam en op wien U. het gedicht schreef ‘Auf der Ueberfahrt’:</p>
<lg type="poem">
<l>Ueber diesen Strom vor Jahren</l>
<l>Bin ich einmal schon gefahren (1823. - I 79)</l></lg>
<p>Stol, op wien het gedicht: ‘Auf einen verhungerten dichter’ (1816 I 69) betrekking heeft.</p>
<p>In Juli 1808 had Uhland zijn juridisch Staatsexamen met goed gevolg afgelegd, en twee jaren later, den 5<hi rend="sup">den</hi> April 1810, promoveerde hij tot doctor in de rechten met eene dissertatie: <hi rend="i">De iuris Romani servitutum natura dividua vel individua;</hi> welke als een voorbeeld van scherpzinnigheid en degelijke kennis wordt geroemd. - Dadelijk na zijne promotie begaf hij zich naar Parijs met het doel daar den Code Napoléon, die men meende, dat weldra in Würtemberg zou worden ingevoerd, te bestudeeren; doch moeilijker, dan hij het zich had voorgesteld, was het hem toegang te verkrijgen tot de terechtzittingen, zoodat hij, om zijn tijd niet nutteloos te laten voorbijgaan, een ijverig gebruik maakte van de Keizerlijke Bibliotheek, waar hij een schat oudduitsche en oud-fransche liederen vond. De vruchten dezer studien waren eene verhandeling over het oud-fransche epos,
<pb n="382"/>gedrukt in den jaargang 1812 van Fouqué's Musen, en de Duitsche vertaling van oud-Fransche gedichten. (II 335-356). Van zeer veel nut was hem hier de kennismaking met den uitstekenden philoloog Immanuel Bekker, den besten leerling van F.A. Wolff, die hem bijzonder behulpzaam was in het lezen der oude handschriften; ook ontmoette hij hier Adelbert Chamisso, den bekenden schrijver van ‘Peter Schlemihl's wundersame geschichte.’ - Deze erkende dadelijk het uitstekende dichterlijke talent van Uhland en liet zich dan ook volgenderwijze over hem uit: ‘ik kan zeggen, dat na Goethe geen dichter mij zoo heeft aangegrepen; daar zijn, om zoo te zeggen, gedichten die ieder schrijft en niemand leest, en aan den anderen kant zijn er, die niemand schrijft en ieder leest, en tot die laatste soort behooren Uhlands gedichten.’ Zoo er ooit een kritiek juist geweest is, dan is het deze; Chamisso stelt hier U.'s liederen gelijk met de volksliederen, die ieder zingt, zonder dat men den schrijver kent<note n="*)" place="foot">Een voorbeeld daarvan uit den laatsten tijd is het beroemde Kutschkelied; hoe lang heeft het niet geduurd, eer men den waren dichter Hermann Alexander Pestorius te Basedow in Mecklenburg kende?</note>. En werkelijk, volksliederen in den waren zin des woords zijn U. gedichten geworden; daar ligt in zijne poëzie iets eigenaardigs, aangrijpends, medeslepends, wat zelfs aan Schiller niet gegeven was; men gevoelt, die liederen zijn geworden, zijn niet gemaakt: U.'s zette zich niet neer om een lied te schrijven, neen, het was de inwendige drang des harten, die hem een lied deed aanheffen, en het kloppen van dat hart vond weerklank in de harten zijns volks, dat hem vereerde en liefhad als een zijner besten.</p>
<p>In December 1810 keerde Uhland uit Parijs terug, en gaf nu in verbinding met Kerner en Gustav Schwab den ‘Poëtischen Almanach für das Jahr 1812’ uit; onder Uhlands bijdragen (onderteekend met zijn naam, met Volcker, en met de letter....d) vinden wij dat overbekende roerende: Der gute Kamerad (1809, II 90) en Der Schmied (1809, - I 53), waarin men Tübingen zoo juist terug kan vinden. Ook de bovengenoemde oud-Fransche gedichten, waren hierin opgenomen. In 1813 verscheen als vervolg op dezen almanak ‘Der Deutsche Dichterwald’ van 1813, welke Uhland met zijn: Singe, wem gesang gegeben (Freie Kudst. 1812 - I 65) opende: daarnaast vinden wij van zijne
<pb n="383"/>hand: de acht Wanderlieder, (1806-1811. - I 92); Trinklied (1812. - I 108) Theelied (1811 - I 101); het beroemde: Der Wirthin Töchterlein (1809 - II 73) Die verlor'ne Kirche (1812. - II 314), - König Karls Meerfahrt (1812 - II 240) Roland Schildträger (1811 - II 228). Zoowel in den Poetischen Almanach als in den Dichterwald trad de zoogenaamde nieuwe Romantische richting, in tegenstelling der oudere onder Tieck en de beide Schlegels, met moed en kracht te voorschijn.</p>
<p>In het laatst van 1814 verscheen voor het eerst eene volledige verzameling van Uhlands gedichten; had de dichter zelf lang gewacht eer hij tot die uitgave besloot, zoo was het hem, toen hij er eindelijk toe gekomen was, zeer moeilijk een uitgever te vinden: Mohr in Heidelberg weigerde bepaald, en Cotta in Stuttgart kon er eerst door den minister von Wangenheim, wien wij later nog meer zullen ontmoeten, toe bewogen worden.</p>
<p>Het heerlijke voorwoord dezer uitgave werd ontsierd door eene allerongelukkigste drukfout; inplaats toch van:</p>
<lg type="poem">
<l>Lieder sind wir; unser Vater</l>
<l>Schickt uns in die off'ne Welt.</l></lg>
<p>stond er:</p>
<lg type="poem">
<l>Leder sind wir: u.s.w.</l></lg>
<p>Zelf had U. lang tegen deze uitgave opgezien en toen zij verschenen was liet hij er zich nog twijfelachtig en angstig over uit. Zoo schreef hij o.a. aan Karl Mayer, dat hij toen bijna niets dan balladen dichtte, deze van weinig waarde achtte en Kerner als veel grooter dichter dan zich zelven beschouwde. - Mayer troostte hem hierover en de ondervinding van later tijd, de algemeene bekendheid, die U.'s. liederen gekregen hebben, is het beste bewijs voor hunne voortreffelijkheid. Zeer terecht zegt Gntzkow dan ook: ‘Uhland heeft der natuur het zondagskleed der vreugde aangelegd; hij wist het landschap te bezielen in een lied, hij luidde de klokken der kapellen, en plaatste herdersjongens op de toppen der bergen, en gaf hun heerlijke liederen in den mond: hij wekte met zijn tooverstaf de heerlijke vergetelheid uit de ruïnen op en liet nog eenmaal de oude valken weder hoog in de lucht ter jacht stijgen, en liet grijze zangers aan de burchtpoorten om verlof tot binnentreden aankloppen; hij liet trotsche burchtjonkvrouwen op de wallen der kasteelen rondgaan en koningszonen voorbij rijden, die haar minden.’</p>
<pb n="384"/>
<p>Wel deden dat de oudere romantische en de Schwäbische dichterscholen ook, en toch verouderden zij snel; hare poëzie is vergeten, terwijl die van Uhland zal blijven leven, zoolang een woord Duitsch gesproken wordt. Doch de reden daarvan is niet ver te zoeken; gene wonden zich onnatuurlijk op voor dingen, die niet bestonden; de natuur, waarmede zij dweepten, was evenmin echt als hun ridders en allerscheefst was bij hen de positie der vrouw.</p>
<p>Dat was de klip, waarop het schip hunner poëzie strandde, en waarvoor U. door zijn innig vertrouwden omgang met de natuur en door zijne kennis van het menschelijke hart, die hij zoowel als practisch jurist als in de betrekking van leeraar verkregen had, bewaard bleef. - Door en door, zooals weinigen voor en na hem, kende hij het Germaansche volksleven, hij wist wat een Duitscher (bijzonder een Zuidduitscher) gevoelt bij het overtrekken van den Rhijn, bij het bezoek eener ruïne, bij het bestijgen van een kapellenberg, bij eene wandeling op een stillen zondagmorgen, bij het uittrekken der rekruten, bij het genot der Schwäbische metzelsuppe, bij het vroolijk gelag van zechende studenten: en zoo ontstonden de heerlijke liederen. ‘Es zogen drei Burschen wohl über den Rhein; (1809 - II 73) Zu Hirsau in den Trümmern (1829 - II 168) Droben stehet die Kapelle (1805 - I 21) Das ist der tag des Herrn (1805 - I 30) Was klinget und singet die Strasz herauf? (1806 II 33) Wir haben heut nach altem Brauch ein Schweinchen abgeschlachtet (1814 I 104) Wir sind nicht mehr am ersten Glas (1816 I 106); die altijd en altijd zullen gezongen worden. Was die kennis der natuur en van het menschelijk hart het roer, waarmede hij zijne poëzie bestuurde, zoo was de vaste overtuiging omtrent de eenmaal zeker ontstaan moetende eenheid en vrijheid van Duitschland de poolster, die hem geleidde.</p>
<lg type="poem">
<l>Wohl werd ich's (das Heil) nicht erleben,</l>
<l>Doch an der Sehnsucht hand,</l>
<l>Als Schatten noch durchschweben</l>
<l>Mein freies Vaterland. (1834. I 166).</l></lg>
<p>Wat U's gedichten vooral versiert is het eenvoudig ongekunstelde zijner taal; even eenvoudig als hij zelf was zijne wijze van uitdrukking; vooral vreemde woorden en woordvormingen waren hem zeer ongevallig. Niet onbekend hiermede las Gustav
<pb n="385"/>Schwab eens in Uhland's tegenwoordigheid onder meerdere vrienden Platen's gedicht: Der Pelgrim von St. Just voor; toen men aan de plaats (32<hi rend="sup">b</hi>) gekomen was</p>
<lg type="poem">
<l>Das haupt, das jetzt der schere sich bequemt,</l>
<l>Mit mancher krone war's bediademt<note n="*)" place="foot">Grimm geeft op bediademen alleen de aangehaalde plaats van Platen op.</note></l></lg>
<p>bemerkte Uhland dadelijk dat <hi rend="i">bediademt</hi> een slecht leelijk woord was; evenwel vond het verdedigers, doch toen hij later met Auerbach naar huis ging en voor zich een dronken boertje zag heen en weer zwaaien, riep hij tot zijn begeleider: ‘Guck mal, Auerbach, der da ist bediaduselt’<note n="†)" place="foot">Kölnische Zeitung 1863, N<hi rend="sup">o</hi> 56.</note>.</p>
<p>Naast zijne lyrische poëzie moeten wij hier U's dramatische vermelden; allereerst vindt men gewag, gemaakt van een fragment van een treurspel Francisca di Rimini uit 1806 of 1807; en in een brief van het jaar 1810 van een treurspel Benno, dat in twee dagen werd neergeschreven, en verder van een fragment eener dramatische bewerking der oud Schotsche ballade: Tamlan en Jannet, doch hiervan is niets overig. - Daarentegen bezitten wij behalve eenige kleinere stukken: (Schildeis, Das Ständchen; Normännischer Brauch, Konradin (I 233-277) twee geheele drama's Herzog Ernst von Schwaben en Ludwig der Baier. Het eerste werd en wordt nog dikwijls ten tooneele gevoerd, zonder bijval te verwerven, het tweede werd door U. geschreven als beantwoording der te München uitgeschreven prijsvraag naar een stuk uit de Beiersche geschiedenis; doch daar hij hier een stof koos, waarbij het Beiersche nationaliteitsgevoel opging in het algemeen Duitsche en er dus geene bepaalde verheerlijking van het Beiersche vorstenhuis en volk in plaats vond, voldeed het aan het particularisme niet en behaalde dus den prijs niet. Voor het overige ontbrak het dramatische talent geheel aan Uhland, hetgeen hij zelf volkomen inzag; en in dien zin sprak hij zich ook uit tegen den regisseur van het tooneel te Berlijn, toen men daar tijdens zijn verblijf Ernst von Schwaben wilde opvoeren. Hij ontried dit bepaald, zeggende dat hij dit stuk te dikwijls in Stuttgart had zien spelen, om niet te weten, dat het ondramatisch was.</p>
<div type="section">
<pb n="386"/>
<head>II.</head>
<p>Hebben wij tot dus verre Uhland slechts als dichter beschouwd, thans zullen wij op hem de oogen moeten vestigen als jurist en staatsman: daartoe is het noodig tot het jaar 1810 terug te keeren, en een kort overzicht van Würtembergs toestand in dien tijd te geven.</p>
<p>Wij zagen dat Uhland in December 1810 uit Parijs terug keerde. Hij hield zich toen korten tijd in Tübingen op en trad weldra op verlangen zijns vaders in staatsdienst, en wel als assistent-secretaris van den minister van justitie von der Lühe met vooruitzicht weldra tot 2<hi rend="sup">den</hi> secretaris te worden benoemd. Dit geschiedde in December 1812 en zijne plicht bestond voornamelijk in het redigeeren van de vonnissen, vooral de doodvonnissen, welke bij den koning ingebracht werden. Meestal veroorloofde hij zich daarin meer vrijheid dan de regelen der bureaucratie toestonden; wel gelukte het hem daardoor somwijlen eene zachtere uitspraak des konings te verkrijgen, doch geraakte hij bij zijne chefs niet in aanzien; het natuurlijk gevolg daarvan was, dat de definitieve aanstelling niet kwam, en toen Uhland, steunende op de hem gegeven belofte, herhaaldelijk daarom vroeg, gaf de minister hem in plaats van de aanstelling eenvoudig zijn ontslag. Dit was in den zomer 1814, en sedert wijdde hij zich aan de betrekking van advocaat, vooral van pro deo zaken. Ondertusschen was er eene groote gebeurtenis in Europa voorgevallen, waarvan ook Würtemberg de gevolgen ondervond, namelijk Napoléon's val.</p>
<p>Als echt Duitscher haatte Uhland natuurlijk dien geweldenaar; getuige daarvan zijne meest beroemde Ballade ‘Des Sängers Fluch (1814 - II 302), waar onder den koning Napoleon, onder den jongen zanger de door dezen onderdrukte vrijheid, en onder den ouden zanger het volk moet verstaan worden. Herleest men thans dat heerlijke lied en gaat men daarbij de geschiedenis van Frankrijk in den laatsten tijd na, dan is het of Uhland in prophetische verrukking Gallie's toekomst heeft voorspeld; immers slechts: ‘Seufzer, en Stöhnen en Scheuers Klavenschritt’ hoort men in dat land; de ‘Rachegeist’ in de gedaante van Duitschlands legerscharen is gekomen en heeft den ‘Schutt en Moder’ van alle Franschc toestanden voor ieder en een iegelijk bloot
<pb n="387"/>gelegd; Frankrijk ligt ‘verödet’ terneder, en al zijn ‘Ringen nach Kränzen blutgen Ruhms’ in Algerie, de Krim, China, Italie, Mexico was te vergeefs; ‘die Mauern (van Parijs) liegen nieder;’ en ‘die Hallen (in Parijs) sind zerstört,’ en zouden wij niet de: ‘Eine hohe Säule, schon geborsten’ kunnen vinden in het prestige, dat Frankrijk nog altijd hoewel onverdiend heeft bij de wereld.</p>
<p>Napoleon's val en Duitschlands verheffing werd door Uhland dan ook in prachtige liederen bezongen. Vorwärts (1814 I 116) Die Siegesbothschaft (1814 I 118) An das Vaterland (1814 - I 119). Doch een minder aangenamen indruk maakten de gebeurtenissen op Würtemberg's koning Friedrich; deze, den 1<hi rend="sup">sten</hi> Januari 1806 door Napoleon van hertog tot koning verheven, had steeds met alle kracht diens zijde gehouden, totdat hij na den slag van Leipzig, hoewel ongaarne, gedwongen was zijn leger tegen Frankrijk in het veld te zenden onder opperbevel van zijn zoon Wilhelm, die gaarne deelnam aan de bedwinging van Europa's beulen.</p>
<p>Was Friedrich hierdoor al niet zeer gesticht, zoo kwam daar tot overmaat van ramp nog een inwendige strijd met zijn volk bij; even als zijn beschermer Napoleon een vijand van al wat naar vrijheid maar eenigszins geleek, had hij geheel eigenmachtig het zoogenaamde oude Tübinger recht van 1514, wat als de Würtembergsche constitutie gold, opgeheven. Thans door de omstandigheden gedwongen aan zijn land eene constitutie te geven, deed hij dit den 15<hi rend="sup">den</hi> Februari 1815; deze werd het <hi rend="i">nieuwe recht</hi> genoemd in tegenstelling van het <hi rend="i">oude Tübinger recht</hi>. - Doch daarmede waren de Schwaben in het geheel niet gediend; zij wilden en moesten hun <hi rend="i">oude recht</hi> hebben. Enkele geschiedschrijvers, waaronder Gervinus, hebben dezen strijd aldus voorgesteld, alsof de Würtembergers in volkomen koppigheid en Schwäbische of juridische kortzichtigheid hun oud en daardoor in nieuwere toestanden onbruikbaar geworden recht terugvorderden, en een veel beter voor de toenmalige omstandigheden passend recht terugwezen; doch dit is niet zoo; zij wilden zich allereerst niets laten <hi rend="i">schenken</hi>, waar zij recht hadden iets te <hi rend="i">vorderen</hi>; en verklaarden zich verder bereid te onderhandelen over eene <hi rend="i">verandering</hi> van het <hi rend="i">oude recht</hi>, dat bovendien een aantal bepalingen bevatte, welke men bij een zoo willekeurig regent als Friedrich streng in acht moest nemen; zoo als het recht
<pb n="388"/>belastingen toe te staan en te weigeren, en het recht om te bepalen, dat bepaalde belastingen ook tot bepaalde doeleinden zouden moeten gebruikt worden<note n="*)" place="foot">Unsere zeit VII. 1863. blz. 84.</note>.</p>
<p>Het gevolg hiervan was dat Friedrich den 26<hi rend="sup">sten</hi> Juli 1815 de stenden ontbond; en nu werd aan Uhland door de Stuttgarter burgerij opgedragen een adres aan den koning te richten, waarin deze verzocht werd met de Stenden over verandering van het oude recht te onderhandelen. In October werden de verhandelingen dan ook weder opgevat, doch zonder veel gevolg; aan den eenen kant waren de Stenden al te vasthoudend; en aan den anderen kant werkte de verdediging der regeeringsvoorslagen door den vreemden minister von Wangenheim ook niet gunstig. Zoo duurde deze strijd dan ook tot Friedrich's dood (30 October 1816) en eerst onder zijn opvolger Wilhelm kwam in 1819 de constitutie tot stand. - Uhland stond bij dezen strijd in de gelederen der kampioenen voor het <hi rend="i">oude recht;</hi> en daaraan hebben wij zijne ‘Vaterländische Gedichte’ te danken; waarvan de zes eerste als vliegende blaadjes verschenen en eene kolossale uitwerking hadden; verscheidene daarvan hebben meer bepaaldelijk betrekking op von Wangenheim, met wien als vroegeren Curator der Tübinger universiteit Uhland op vriendschappelijken voct had gestaan. Zoo is in het Gesprach (I 140) en Das Herz für unseres Volk (I 150) met den verdediger van het nieuwe recht bepaaldelijk Wangenheim en zijne spotzieke schertsende wijze van debatteeren geschilderd. - Ontegenzeggelijk het prachtigste onder deze liederen is het 6<hi rend="sup">de</hi>: ‘Wenn heut ein Geist herniederstiege,’ (I 144) op den jaardag van den slag bij Leipzig in 1816 geschreven, waarin niet alleen de Würtembergsche maar de algemeen Duitsche toestanden betreurd worden.</p>
<p>Uit het jaar 1817 dateert eene brochure van U. ‘Keine Adelskammer’ betiteld, waarin het nadeel van een heerenhuis met klem van redenen wordt aangetoond. - Ondertusschen oefende hij nog steeds de praktijk van advocaat uit, doch met weinig ambitie en weinig succes; te vergeefs trachtte hij een professoraat voor Duitsche litteratuur te Basel, Karlsruhe, Frankfurt a/M., Bonn te verkrijgen; hij privatiseerde dus steeds voort in Stuttgart, totdat daar op eenmaal eene groote verandering in kwam. Koning Wilhelm knoopte namelijk de onderhandelingen over de
<pb n="389"/>constitutie weder aan, en beriep eene vergadering der Stenden tegen den 13<hi rend="sup">den</hi> Juli 1819 naar Ludwigsburg; Uhland werd door het Oberambt Tübingen tot lid hiervan gekozen, en bestreed gedurende de onderhandelingen voornamelijk het systeem van twee kamers, doch gaf ten slotte zijne stem voor de constitutie, die ook voornamelijk uit vrees voor de besluiten der beruchte ministerconferentie in Karlsbad werd aangenomen. Zoo was dan gelukkig deze strijd geslecht; de constitutie werd plechtig afgekondigd, en ter viering daarvan op den 29<hi rend="sup">sten</hi> October 1819 U's drama Ernst von Schwaben met een bijzonder daarvoor geschreven proloog (I, 159) opgevoerd.</p>
<p>Tot de dichterlijke producten van dezen tijd behoort het vroolijke ‘Fortunat und seine Söhne’ (1814-1816. II 359), dat ongelukkig slechts fragment gebleven is. Ondertusschen was Gustav Schwab in 1818 als leeraar aan het gymnasium te Stuttgart benoemd, hetgeen voor U. eene groote aanwinst was; doch weldra verkreeg deze nog grooter geluk door zijn huwelijk in Mei 1820 met Emilie Vischer, eene brave uitstekende liefhebbende vrouw, die niet het minst de nagedachtenis haars echtgenoots eerde, toen zij, onlangs Tübingen verlatend, diens gansche bibliotheek ter beschikking der regeering stelde, zoodat thans een gedeelte daarvan geplaatst is in de Tübinger Universiteitsbibliotheek, en het andere deel uitmaakt der bibliotheek van de jongste Duitsche universiteit, opgericht in die stad, waarvan eens Schenkendorf zong:</p>
<lg type="poem">
<l>Dann wollen wir erlösen</l>
<l>Die Schwester, fromm und fein,</l>
<l>Aus der Gewalt der Bösen</l>
<l>Die starke Burg am Rhein;</l>
<l>Die <hi rend="i">Burg</hi>, die an den <hi rend="i">Straszen</hi></l>
<l>Des falschen Frankreichs liegt,</l>
<l>In der nach ew'gen Maaszen</l>
<l>Erwin den Bau gefügt.</l></lg>
<p>Hoe zou Uhland gejuicht hebben, als hij die verlossing der gestolen burgt aan den Rhijn had kunnen beleven, welks Munster hij zelf zoo schoon bezongen heeft in de onsterfelijke Münstersage (1829. II 171), als hij bijgewoond had, hoe eindelijk wraak genomen werd op Duitschlands beulen, op de beulen van
<pb n="390"/>zijn geliefd Schwaben,<note n="*)" place="foot">Dr. Hermann Kurz, bibliothecaris te Tübingen heeft in een afzonderlijk werk: Aus den Tagen der Schmach, Geschichtsbilder aus der Mélacs Zeit, Stuttgart A. Kröner, de schanddaden der Franschen in Wütemberg geschetst.</note> op dat zelfde volk, dat onder bevel van Mélac, wiens naam de bloedhonden in Zuid-Duitschland nog dragen, het Tübinger kasteel in de lucht liet springen, en de prachtige abdy van Hirsau een roof der vlammen deed worden, evenals het Heidelbergsche slot en de geheele stad Worms, opdat naderhand een avonturier, tot keizer van dat volk opgeklommen, aan zijn soldaten zou kunnen zeggen: ‘Gij zult overal de roemrijke sporen uwer voorvaders vinden<note n="†)" place="foot">Inderdaad schijnt het eene gewoonte der beschaafde Fransche natie te zijn om, wanneer zij ergens iets schoons vinden, wat zij niet kunnen stelen en in hun roofhol medeslepen, dit eenvoudig te vernielen. Zoo lezen wij o.a. dat in 1672 de prachtige Maliebaan te Utrecht ook vernield zou worden, doch slechts op bijzonder bevel van Lodewijk XIV gespaard bleef.</note>.</p>
<p>In hetzelfde jaar 1820 werd Uhland op nieuw door zijne geboortestad Tübingen tot lid der Stenden gekozen, waar hij de liberale grondbeginselen steeds getrouw bleef; veel bracht hij hier bij tot de afschaffing van het zoogenaamde Schreibers-institut, een groot misbruik in de regeering van Würtemberg; ook de vrijheid van drukpers en verkiezing, de openbaarheid der terechtzittingen, de afschaffing van den handel hinderlijke tollen, een vrijzinnig strafwetboek, de hervorming der gilden vonden in hem een ijverig scherpzinnig voorstander.</p>
<p>Met alle hem gegeven kracht daarentegen bestreed hij den zoo verderfelijken nadruk, waardoor hij zelf ook leed. Men verhaalt dat op een reisje, dat hij met Schwab en professor Osiander deed, de eerste bij het gezicht der oude rijksstad Reutlingen, waar vroeger de nadruk op kolossale schaal gedreven werd, de bekende verzen van Uhland aanhaalde:</p>
<lg type="poem">
<l>Wie haben da die Gärber so meisterlich gegärbt<note n="§)" place="foot">Die Schlacht bei Reutlingen (1815 - II 266).</note>!</l></lg>
<p>waarop Oslander inviel:</p>
<lg type="poem">
<l>Wie haben da die Färber so blutigroth gefärbt</l></lg>
<p>en Uhland er bij improviseerde:</p>
<lg type="poem">
<l>Wie haben da die Drucker so schändlich nachgedruckt.</l>
<l>Und manchem armen Schlucker das Honorar verschluckt.</l></lg>
<pb n="391"/>
<p>Ondertusschen had Uhland in 1822 eene voortreffelijke verhandeling over Walther von der Vogelweide in het licht gegeven, en in 1828 eene Monographie zur Geschichte der Freischieszen, welk een en ander ten gevolge had, dat hij eindelijk in December 1829 op de plaats kwam, waar hij reeds lang had behooren te zijn; toen werd hij namelijk tot buitengewoon (met bezoldiging van gewoon) professor in de Duitsche litteratuur te Tübingen benoemd.</p>
<p>Met het zomersemester 1830 opende hij zijne collegie's, waarin hij de geschiedenis der Duitsche poëzie in de 13<hi rend="sup">de</hi> en 14<hi rend="sup">de</hi> eeuw behandelde; in het volgende jaar zette hij dit over de 15<hi rend="sup">de</hi> en 16<hi rend="sup">de</hi> eeuw voort; in den winter 1831/32 en den zomer 1832 las hij over Romaansche en Germaansche sagengeschiedenis en verklaarde buitendien nog tweemaal het Nibelungen lied. Al deze voorlezingen waren uitstekend en werden steeds trouw gevolgd; bovendien gaf hij nog een soort privatissimum, waar gedichten of prozastukken der studenten werden behandeld; ook nieuwe liederen van zich zelf deelde hij hier dikwijls mede. Doch niet lang zou zijne werkzaamheid als hoogleeraar duren; de invloed der Juli-omwenteling deed zich ook in Würtemberg gevoelen, en in het laatst van 1831 werd Uhland door Stuttgart tot lid der Stenden gekozen, welke echter eerst den 15<hi rend="sup">den</hi> Januari 1833 door de regeering werden bijeengeroepen; hier trad Uhland weder als de oude liberaal op, vooral bij de vraag of vier leden, die vroeger wegens deelneming aan de Burschenschaft bestraft waren, konden toegelaten worden; hij stemde voor hunne toelating, even als voor die van zijnen vroegeren tegenstander, den ex-minister von Wangenheim; bijzonder ondersteunde hij de motie van Pfizer, welke verklaarde, dat de bondsbesluiten van 28 Juni 1832, welke de grondwettige macht der stenden zeer beperkten, in Würtemberg als niet bestaand zouden worden beschouwd. Toen deze motie, hoewel eenigszins veranderd en verzacht, met 53 tegen 1 stem werd aangenomen, beantwoordde de regeering dit met de ontbinding der kamer op den 22<hi rend="sup">sten</hi> Maart. Bij de nieuwe verkiezingen spande de regeering alle krachten in om de vroegere liberalen uit de Stenden te weren; Stuttgart werd bedreigd met verlegging der residentie, doch Uhland had bij de verkiezing gelijkheid van stemmen met den regeeringscandidaat Bolley,
president van het Obertribunal. Deze trad evenwel vrijwillig terug, zoodat Uhland de verkozene was; doch nu was de
<pb n="392"/>regeering kleingeestig genoeg hem het benoodigde verlof om Tübingen gedurende de zittingen te verlaten, te weigeren, doch Uhland aarzelde niet lang, wat te doen; hij stelde de volkskeus hooger dan zijn professoraat en vroeg zijn ontslag, wat de regeering hem ‘mit Vergnügen’ gaf.</p>
<p>Doch de werkzaamheid van dezen landdag beteekende weinig of niets; de regeeringspartij vormde de meerderheid en hield zich streng aaneengesloten, zoodat alle aanvallen der liberale oppositie vruchteloos waren; in den aanvang werd door het volk nog eemg belang gesteld in de behandeling der staatszaken; zoo werd o.a. aan Uhland na eene prachtige rede en zijne stemming tegen de begrooting van 1833 een feestmaaltijd gegeven en een zilveren pokaal overhandigd; een fakkeltocht der Tübinger studenten werd door de politie verhinderd; doch langzamerhand verminderde de belangstelling des volks; daarbij kwamen de geringe uitwerkselen der oppositie en de meer en meer doordringende reactie, zoodat de liberalen besloten zich na afloop van hun tijd niet meer verkiesbaar te stellen. Dit geschiedde in 1839 en zoo trad ook Uhland uit de Würtembergsche vertegenwoordiging. Verschillend is deze daad beoordeeld; men heeft ze goed, men heeft ze slecht gevonden. Wij voor ons meenen, dat Uhland in deze volkomen juist handelde; zijne oppositie was toch te vergeefs en dan kon hij zijne kolossale talenten beter gebruiken, dan in het storm loopen tegen de onneembare vesting der regeering. Daar zouden andere, gansch andere dingen moeten geschieden, om een einde te maken aan dien ongelukkigen toestand, die in Duitschland door den perfiden Metternich was geschapen.</p>
<p>Als privaat-geleerde trok Uhland zich thans in Tübingen terug in zijne prachtig gelegen woning aan den voet van den Oesterberg; nog slechts eens zou hij daaruit op politiek terrein te voorschijn treden, om helaas! weder onder te leggen in zijn voortdurenden strijd tegen de reactie.</p></div>
<div type="section">
<head>III.</head>
<p>Nog gedurende zijne zitting als lid der Stenden had Uhland eene verhandeling: Der mythus von Thôr (1836) uitgegeven; in
<pb n="393"/>1844-45 volgden de: Alte hoch- und niederdeutsche Volkslieder, waarvoor hij de meest omvattende onderzoekingen zoowel in publieke als in particuliere bibliotheken deed; daarvoor werden door hem groote reizen ondernomen, die meestal ware triomftochten geleken, hoewel hij zelf juist een vijand van allen uitwendigen praal was; zoo vinden wij hem o.a. in 1838 als het middelpunt van groote teestelijkheden te Weenen, in 1840 te Trier, in 1842 te Kiel, Bremen, Hamburg en Brunswijk, van waar eene talrijke menigte hem op den Brocken begeleidde en in 1844 te Gent. Doch steeds keerde hij met de oude aanhankelijkheid naar zijn geliefd Tübingen terug, en bracht daar in den kring zijner bekenden de aangenaamste dagen door; van nature stil en in zichzelf teruggetrokken kon hij echter onder bekenden en vooral in een wetenschappelijk professoren-kransje soms het geheele gesprek leiden en beheerschen; vooral vond hij het hierbij iets voortreffelijks in de Zuid-Duitsche manier van leven, dat de heeren alleen des avonds in hunne Stammkneipe bijeenkomen, zonder in hun onderhoud door het bijzijn van vrouwen gehinderd te zijn, en sprak openlijk zijne meening uit, dat daar, waar men slechts gemengde gezelschappen heeft, de heeren uit beleefdheid tegenover de dames zich schuwen een onderwerp grondig te behandelen, dat zij zich ontzien den hartstochtelijken toon van oppositie en defensie te gebruiken, en men ten laatste niets anders overig heeft dan een waterachtig oppervlakkig uitwisselen van eenige niets zeggende beleefdheden.</p>
<p>Den grootsten tegenzin koesterde Uhland echter tegen zoogenaamde bewonderaars, die hem, den grooten man, als zoodanig (dat wil eigenlijk zeggen als een wild vreemd beest) gingen bekijken en hem ook om authographen of dergelijke plaagden; zoo was hij ongalant genoeg in het poëzieboek eener dame te schrijven:</p>
<lg type="poem">
<l>Wann hört der Himmel auf zu strafen</l>
<l>Mit Albums und mit Autographen?</l></lg>
<p>Ook met lord Stanhope (viscount Mahon) had Uhland eens eene zeer dwaze geschiedenis; deze bezocht den dichter in gezelschap van den novellist Sternberg en wilde hem, tot zijn eigen bestwil, zijne meening over de Duitsche litteratuur mededeelen, welke in niets anders bestond, dan in eene buitensporige bewondering van den reeds lang vergeten Lafontaine. Uhland liet den Engelschman eenvoudig doorredeneeren, tot dat eindelijk zijne
<pb n="394"/>vrouw, om het gesprek op iets anders te brengen, over de laatste modellen der paruiken begon te spreken en vertelde, dat men die zoo goed uit Parijs kon hebben. Stanhope, die zelf geen natuurlijk haarbekleedsel meer had, zag dit als eene persiflage op zich aan en nam kort weg afscheid; doch liet zich toen tegen Sternberg aldus uit: ‘Wat zijn uw Duitsche geleerden toch verschrikkelijke onuitstaanbare menschen; niet alleen willen zij volstrekt niets van anderen leeren, maar bovendien dresseeren zij hun vrouwen om met anderen den gek te steken. Begon Uhland's vrouw hier niet over paruiken en zag zij niet dat ik er een op had? In een woord, het is eene kolossale impertinentie, die tegen mij door haar werd begaan.’</p>
<p>In den zomer van 1846 onderteekende Uhland met de beide Grimm's, Dahlmann, Ranke, Pertz, Gervinus, Reyscher en Arndt den oproepingsbrief voor eene samenkomst der beoefenaars der Germaansche philologie en oudheid, welke ook in September van dat jaar te Frankfort a/M. plaats vond. Kort daarop had de Februari omwenteling plaats en hare gevolgen zouden onzen dichter nog eenmaal uit zijne teruggetrokkenheid te voorschijn doen treden; zelf beriep hij den 2<hi rend="sup">den</hi> Maart 1848 eene liberale vergadering in de rijschool te Tübingen en kort daarop, den 11<hi rend="sup">den</hi>, werd hij door het inmiddels aan het roer gekomen liberale ministerie benoemd tot een der zeventien mannen van vertrouwen, welke te Frankfort over eene verandering der constitutie zouden beraadslagen.</p>
<p>Toen hem tien dagen later door de stad en universiteit Tübingen een Fackelzug werd gebracht, uitte hij o.a. deze merkwaardige woorden, dat er een groot verschil was tusschen het benoemd worden en gekozen worden als vertrouwensman; maar dat deze vereering hem het bewijs leverde, dat te zijnen opzichte dit verschil zoo geheel groot niet was. - Kort daarop werd hij dan ook door het district Tübingen-Rottenburg tot lid van het Frankfurter parlement gekozen, waar hij meestal met de linkerzijde stemde, zonder echter bepaald tot haar te behooren. De treurige geschiedenis van dit parlement is te over bekend en te dikwijls beschreven om haar hier mede te deelen; genoeg zij het dat Uhland stemde tegen de verlegging naar Stuttgart, doch dat hij, toen tot deze toch werd besloten, ook daar deel nam aan de weinige gehouden zittingen, en ook aan die gedenkwaardige laatste van 18 Juni 1849, toen het zoogenaamde romp-parlement
<pb n="395"/>door soldaten uiteen gejaagd werd, bij welke gelegenheid Uhland bijna door een ruiter werd overreden, zoodat zich onder de menigte de valsche tijding verspreidde, dat Uhland door de ruiters zou gewond zijn.</p>
<p>In den zomer van 1850 zat Uhland nog als verkozen lid van het staatsgerechtshof in de zaak van den minister van buitenlandsche zaken Baron von Wächter, beschuldigd van schending der constitutie; dit was de laatste maal, dat hij in staatszaken optrad.</p>
<p>In Tübingen wijdde hij zich nu weder geheel aan zijne studien; in den zomer 1851 bezocht hij daarvoor Berlijn, waar hij de oude kennis met de beide Grimm's vernieuwde en onder andere eerbewijzingen met de hoogste eer op wetenschappelijk gebied in Pruisen, met de ‘orde pour le mérite’ werd gekroond: doch om zijne politieke grondbeginselen en loopbaan sloeg hij dit eerbewijs van de hand, evenals kort daarop de benoeming tot ridder der Beiersche Maximiliansorde.</p>
<p>In otio cum dignitate leefde hij verder, zonder zich het minste met politiek te bemoeien, in Tübingen; daar vierde hij den 5<hi rend="sup">den</hi> April 1860 het feest zijner 50jarige promotie; volgens oud gebruik vernieuwde toen de Tübinger Eberhard-Karls universiteit zijn doctor-diploma met deze woorden:
<q rend="bq">‘Aan den dichtervorst van onzen tijd, den scherpzinnigen, onvermoeiden onderzoeker der Germaansche oudheid, den man die door onbevlektheid, zuiverheid en trouw zijner meening onder allen uitmunt, aan den dapperen, onomkoopbaren strijder voor regt en wet.’</q>
<lb/>en des avonds brachten de Tübinger studenten hem een Fackelzug.</p>
<p>Doch algemeen was er feest in Duitschland en overal waar Duitschers wonen op den 26 April 1862, Uhlands 75jarigen geboortedag; toen richtte Freiligrath van London uit tot hem die heerlijke strophen:</p>
<lg type="poem">
<l>O leuchtender Aprilentag,</l>
<l>Maitag, der sich verfrühte!</l>
<l>Und wo das Auge schweifen mag,</l>
<l>Gewahrt es Apfelblüthe.</l>
<l>&nbsp;</l>
<l>Baum neben Baum, und Reis an Reis,</l>
<l>So viel sie können tragen,</l>
<pb n="396"/>
<l>All weisz und roth, und roth und weisz</l>
<l>Die Pracht ist nicht zu sagen.</l>
<l>&nbsp;</l>
<l>Und war doch gestern all' die Pracht</l>
<l>Versteckt noch und verborgen,</l>
<l>Wie kam sie nur in einer Nacht?</l>
<l>Und grad für diesen Morgen?</l>
<l>&nbsp;</l>
<l>Das macht: dasz aller Orten still,</l>
<l>Wo Apfelbäume stehen,</l>
<l>Den sechs und zwanzigsten April</l>
<l>Als Festtag sie begehen!</l>
<l>&nbsp;</l>
<l>Sie wissen es, geboren ward</l>
<l>Ihr liebster Gastfreund heute,</l>
<l>Dem einst auf froher Jugendfahrt</l>
<l>Ihr Stammherr Schatten streute<note n="*)" place="foot">Toespeling op U's gedlicht: Einbehr (Wanderlieder N<hi rend="sup">o</hi>. 8. 1811 - 197).</note>!</l>
<l>&nbsp;</l>
<l>Ob dessen Haupte kühl und grün</l>
<l>Der alte Schwang den Wipfel,</l>
<l>Und der dafür gesegnet ihn</l>
<l>Von der Wurzel bis zum Gipfel.</l>
<l>&nbsp;</l>
<l>O Lied vom Wirthe wundermild,</l>
<l>Wie bist du frisch erklungen,</l>
<l>Als blank im Dichterwald sein Schild</l>
<l>Der Apfelbaum geschwungen.</l>
<l>&nbsp;</l>
<l>O Sängergreis, wohl bliebst du werth</l>
<l>Seitdem den Apfelbäumen!</l>
<l>Alljabrlich, wenn der Festtag kehrt</l>
<l>Will keiner, keiner säumen!</l>
<l>&nbsp;</l>
<l>Sie werfen um ihr Feierkleid,</l>
<l>Sie blühn an allen Wegen,</l>
<l>Und möchten alle weit und breit,</l>
<l>Auf's Haupt dir Kränze legen.</l>
<pb n="397"/>
<l>Zum Dichter-Lorbier voll und ganz,</l>
<l>Zum Kranz der Patrioten,</l>
<l>Den leichten, losen Blüthen Kranz</l>
<l>Den weiszen und den rothen.</l>
<l>&nbsp;</l>
<l>O sink er auf dein weiszes Haar</l>
<l>Noch viele, viele Lenze!</l>
<l>O, dasz er dir noch manches Jahr</l>
<l>Die heil'gen Schläfe kränze!</l></lg>
<p>Doch helaas! de laatste wensch zou niet vervuld worden; Uhland had in den laatsten tijd zoowel het verlies van zijn zwager Roser als van zijn ouden beproefden vriend Kerner geleden, en dat mocht hem een teeken zijn, dat ook voor hem de ure was gekomen; op zijn feestdag was hij erg ongesteld, en wel verbeterde dit in den loop van den zomer, dien hij in Jaxtfeld doorbracht een weinig, doch toen hij in den herfst in Tübingen terugkeerde, verergerde zijn toestand weldra zeer en den 12<hi rend="sup">den</hi> November blies hij den laatsten adem uit. - Vier dagen later werd zijn stoffelijk overschot ter laatste rustplaats gebracht. Ontelbaar waren zij, die deel uitmaakten van den lijkstoet; de Tübinger universiteit in geheelen omvang, de burgerij, de raad der stad Stuttgart, zestien Schwabische liedertafels gaven hem het geleide; slechts de regeering schitterde door hare afwezigheid; een begaafd schrijver<note n="*)" place="foot">Alfred von Wurzbach.</note> heeft de gissing gewaagd, dat zij hem, wien zij ‘met genoegen’ het begeerde ontslag gaf, niet eens ‘met genoegen’ scheen te willen begraven; edoch de toenmalige regeering van Würtemberg kon hier best gemist worden.</p>
<p>De plechtigheid eindigde met het zingen eener ode van J.G. Fischer en bij de laatste strophe:</p>
<lg type="poem">
<l>Endlich, wenn du erscheinst, du Geist der Zukunft,</l>
<l>Suchst du unter den Namen, die für Deutschlands</l>
<l>Sieg und Ehre im Vordertreffen stritten,</l>
<l>Und du wirst rufen; Ludwig Uhland!</l></lg>
<p>toen klonk het in eene sterke echo alsof de geest van het Duitsche volk van de tegenoverliggende bergen antwoordde: Ludwig Uhland!</p>
<pb n="398"/>
<p>Die woorden alleen staan ook in het graniet, dat zich op zijn graf verheft; en daar is ook niet meer noodig; een waarlijk groot man is door zijn naam alleen reeds bekend en behoeft geene lange pronkende op- en grafschriften.</p>
<p>En thans na de vereeniging van Noord- en Zuid-Duitschland is Uhland's graf eene bedevaartplaats in het Zuiden voor de broeders uit het Noorden<note n="*)" place="foot">Jammer slechts, dat de broeders uit het Noorden, allen bezield door het verlangen naar eenig aandenken van Uhlands graf, de klimopstruiken, die dit versieren, als het ware kaal plukken, zoodat het bestuur der rustplaats tusschen beide komen moest.</note>, over Uhlands graf reikt Noord en Zuid elkaêr de hand en als de onsterfelijke dichter uit zijn graf kon oprijzen, zou hij zeker de derde in het verbond zijn.</p>
<p>&nbsp;</p>
<p><hi rend="spat">Edam</hi>.</p></div></div>
<div type="chapter">
<pb n="399"/>
<head rend="h3">De politiek van Voltaire.</head>
<p>In het opstel over ‘de philosophie van Voltaire’ hebben wij gezien, welke denkbeelden Voltaire omtrent het ontstaan van de maatschappij huldigde. Wij merkten op, dat hij in het zedelijk gevoel, den menschen van nature eigen en werkzaam geworden door hunne gedurige afhankelijkheid van elkander, den oorsprong erkende der maatschappelijke instellingen, die zich uit deze natuurlijke betrekking tusschen de menschen met noodwendigheid en tot hun heil hebben ontwikkeld. In die ontwikkeling der sociale betrekkingen en in de geheele beschaving zag Voltaire de bestemming der menschheid, waaraan deze voldoet door op dien weg steeds verder voort te gaan. Men mogt nu en dan een weinig van het regte spoor afdwalen, stilstaan en zelfs achteruitloopen, - over het geheel volgde men toch een standvastige rigting, en de maatschappij, die op eenen grondslag rustte welke eene noodzakelijke voorwaarde was voor het bestaan van het menschelijk geslacht, moest ook in hare verdere ontwikkeling daarmede in overeenstemming zijn en het geluk der menschen bevorderen. In ieder geval was de voortgang der menschelijke beschaving even natuurlijk en noodwendig als de ligchamelijke ontwikkeling van ieder individu: er viel tegen het een even weinig in te brengen als tegen het ander<note n="1)" place="foot">Zie de ‘Vaderlandsche Letteroefeningen’ voor Augustus 1871; Wetensch. en Belletrie. bl. 518, 519.</note>.</p>
<p>Van eene geheel andere denkwijze was Jean-Jacques Rousseau:
<pb n="400"/>en dat wel vooreerst daarom, wijl hij geen determinist was gelijk Voltaire. Deze laatste zag het noodwendig causaalverband, de werking van vaste natuurwetten, ook in de geschiedenis; maar Rousseau achtte den loop daarvan afhankelijk van den vrijen wil des menschen, en daar de mensch noch volkomen wijs noch volkomen goed is, moest er uit die vrije verkiezing wel veel gebrekkigs zijn voortgekomen. Bekend is de zinsnede, waarmede Rousseau zijn ‘Émile’ aanvangt, en waarin hij zijne geheele wereldbeschouwing zamenvat: ‘Alles komt goed uit de hand van God; alles bederft onder de handen der menschen’<note n="1)" place="foot">J.J. Rousseau: ‘Émile, on l'éducation.’ <hi rend="spat">Livre</hi> I. Oevres complètes (Paris. 1793. 12<hi rend="sup">o</hi>). T. VII, p. 1.</note>. Zoo was het met alles gegaan, en ook de maatschappij, gegrond op een vrijwillig verdrag tusschen de menschen onderling, had niet tot hun heil gestrekt. Door dat verdrag was de menschheid uit een gelukzaligen natuurstaat gerukt en in een toestand gebragt vol onregtvaardigheid: vol ellende voor de groote menigte, vol weelde voor eenige weinigen en vol slavernij voor bijna allen.</p>
<p>Terwijl Rousseau, als tegenstander van het determinisme, in de beschaving iets onnatuurlijks en een wezenlijk kwaad meende te zien: eene moedwillige afwijking van den regten weg, aan welks begin God den mensch had gesteld, stond hij ook als mensch tegen Voltaire over. Hij verschilde van dezen laatste niet minder in karakter dan in levensomstandigheden. Voltaire was vol goedheid en hulpvaardigheid voor <hi rend="spat">de menschen</hi> in het bijzondere en concrete, maar Rousseau had veel meer geestdrift voor <hi rend="spat">den mensch</hi> in het algemeene en abstracte<note n="2)" place="foot">Waarin dat onderscheid bestond, bleek in de praktijk. Voltaire was de vader van de kinderen van anderen, en Rousseau bragt zijne eigene kinderen naar het vondehngshuis.</note>. Voltaire was door geboorte en omstandigheden gelukkig: hij leerde de maatschappij en de beschaving wel van hare slechte, maar toch ook van hare goede en aantrekkelijke zijde kennen; hij was vol geestdrift voor de kunst, de wetenschap, den gezelligen omgang, en hij stelde ook het levensgenot, dat de beschaving verschaft, op prijs. Rousseau daarentegen behoorde door zijn afkomst tot de lagere volksklasse, wier ellende hij door aanschouwing en eigen ondervinding kende; persoonlijk was hij, hetzij dan door eigen schuld of niet, een
<pb n="401"/>der ongelukkigste menschen, die ooit geleefd hebben, en daardoor weinig gestemd om de wereldsche zaken met tevredenheid of zelfs maar met berusting gade te slaan. Rousseau was, even als Voltaire, een kind van zijn tijd, maar de indruk van dien tijd op beiden was zeer verschillend, overeenkomstig beider volstrekt uiteenloopende wijze van zijn. Voltaire bekampte de verkeerdheden en de misbruiken van zijn tijd met al de kracht van zijn genie, in de hoop, dat er nog wel iets goeds van kon komen, en hij deed dat, hoewel met een vast plan voor oogen, toch stuksgewijze, met zorgvuldige vermijding van algemeenheden, om toch het kind niet met het bad weg te werpen; hij was overtuigd, dat er een groot algemeen beginsel is, waarop alles rust, en dat onaangetast blijven moet omdat het noodwendig en ook omdat het goed is, maar dat men, wat de bijzonderheden betreft, roeijen moet met de riemen die men heeft. Maar Rousseau volgde een geheel anderen weg. Hij deed, wat men altijd doet in tijden van groote weelde en diepe ellende, van al te verregaande ongelijkheid van vermogen en magt, van overspanning en <hi rend="spat">malaise</hi>: hij verdiepte zich in droomen van een ideale eeuw van eenvoud, vrijheid, gelijkheid en kalmte. Zoo hij op goede gronden overtuigd meende te kunnen zijn, dat de menschheid werkelijk eenmaal zulk een gelukkig tijdperk had doorleefd, dan bedacht hij toch niet dat het even onmogelijk zou zijn de menschen weder tot dien oorspronkelijken toestand terug te brengen, als een volwassen man weder tot een kind te maken, en dat wijders, gesteld dat die mogelijkheid bestond, de latere geslachten, even als die man, in den ouden toestand het voormalige geluk toch niet meer zouden kunnen wedervinden, met hoeveel weemoedig genoegen zij het thans ook mogten herdenken, maar dat zij er zich integendeel zeer onbehagelijk in zouden gevoelen. En evenmin gaf Rousseau er zich voldoende rekenschap van, welk eene zware verantwoordelijkheid hij op zich laadt die de
grondslagen der maatschappij aantast zonder er zeker van te zijn dat er inderdaad iets beters voor in de plaats gesteld kan worden. De tegenstanders van Rousseau hebben beweerd dat hij met zijn eerste geschrift tegen de beschaving niets bedoeld zou hebben dan het staande houden van eene <hi rend="spat">paradox</hi>, die hij zelf toen nog als zoodanig beschouwde, en dat hij eerst later, zich aan dat <hi rend="spat">antecedent</hi> gebonden achtende, begonnen is, zijne stellingen in goeden ernst te bewijzen, ten einde in de
<pb n="402"/>de eerste plaats zichzelf te overtuigen. Wat daarvan zij, en al rust deze hatelijke voorstelling slechts op eene twijfelachtige <hi rend="spat">anecdote</hi>; - zooveel is toch zeker dat Rousseau zich de verwezenlijking van zijne stellingen nooit ernstig heeft voorgesteld; zelfs zoude hij haar stellig hebben ontraden. Maar volkomen teregt merkt Bungener aan dat dit de zware verantwoordelijkheid niet opheft, die op Rousseau rust<note n="1)" place="foot">L.F. Bungener. ‘Voltaire en zijn tijd. Studien over de achttiende eeaw,’ vertaald door Dr. W.G. Brill. (Utrecht, 1857), Dl. II. bl. 108, 109.</note>, door wien, met onvergelijkelijk wegslepend talent eene leer is verkondigd, wier consequente toepassing tot volslagen anarchie en barbaarschheid zou leiden. Waarlijk, Rousseau heeft veel kwaad gesticht van de <hi rend="spat">conventie</hi> van 1793 af tot de <hi rend="spat">commune</hi> van 1871 toe: in zijne geschriften vindt men de kiemen en de beginsels van al onze communistische en anarchistische omwentelingen, en inderdaad verwonderlijk is het dat Rousseau, omdat hij de taal des gevoels wist te spreken en eene zekere gemoedelijkheld ten toon spreidde, altijd vrij wat meer genade in de oogen van vele vijanden der omwenteling heeft mogen vinden dan Voltaire, die, gelijk wij zien zullen op sociaal en politiek gebied oneindig minder radicaal was dan Rousseau, wiens gevaarlijke stellingen hij met nadruk heeft bestreden. Ook schijnt eene vergelijking van beider karakter als mensch niet in het voordeel van Rousseau te kunnen uitvallen. Maar Rousseau is zoo gevoelig, zijn stijl is zoo schitterend en wegslepend en zijne dialectiek zoo meesterlijk; hij gaat ook door voor minder <hi rend="spat">ongeloovig</hi> dan Voltaire en zelfs als vagebond heeft hij iets interessants. Zoo heeft hij vecl indruk gemaakt, niet gering gezag verkregen en veel meer kwaad gesticht dan Voltaire goed heeft kunnen doen, - maar ook ongetwijfeld meer dan hij zelf ooit kon
vermoeden. Dat is de groote verontschuldiging van Rousseau: wat hij dan ook bedoeld moge hebben en hoe het ook met zijne goede trouw gesteld is geweest: hij heeft evenmin als al zijne tijdgenooten kunnen vermoeden wat er weinige jaren na zijn dood gebeuren zou. Hij deelde in de groote verwachting en in het vaste vertrouwen op de toekomst welke door al de voorbereiders der revolutie, Voltaire niet uitgezonderd, werd gekoesterd, waardoor alle vrees voor de gevolgen van hetgeen men deed en alle aarzeling werd uitgesloten. Onder den invloed daarvan kon Rousseau zich zon-<pb n="403"/>der schroom door zijne theorie of <hi rend="spat">paradox</hi> laten medeslepen: hij zag er geen bezwaar in veel verder te gaan dan practisch uitvoerbaar en nuttig was, en verder is hij blijkbaar van gevoelen geweest, dat men, in zijn tijd, wel overdrijven en declameren <hi rend="spat">moest</hi> om gehoor te vinden, zelfs wanneer men eene zeer eenvoudige waarheid, hoe nuttig dan ook, te verkondigen had.</p>
<p>Het denkbeeld van een onschuldigen en gelukkigen natuurstaat is bij uitnemendheid dichterlijk; het is een ideaal van het leven, waarin men zich verdiept om verpoozing te vinden voor de onaangenaamheden der werkelijkheid waarvan het de contrasterende tegenstelling is. In een onbehagelijken, onrustigen, overspannen, rampvollen tijd heeft men de meeste hehoefte aan de afleiding en de troost dier denkbeeldige voorstellingen, die zich dan, door eene natuurlijke reactie, meest altijd evenver van de natuur, d.w.z. van den normalen, gezonden staat der menschheid verwijderen als de werkelijkheid, die men moede is. Diezelfde dichterlijke gedachte van de gouden eeuw vond men in de vorige eeuw ook uitgedrukt in de <hi rend="spat">pastorale</hi> en in andere dergelijke kunstvormen,<note n="1)" place="foot">Zouden de Amerikaansche Boschromans van Gustave Aimard en van diens talrijke navolgers niet misschien voor onzen tijd juist dezelfde beteekenis hebben? In slechten smaak beheeven die phantastische verhalen voor de pastorale zeker niet te wijken, maar voor ons tegenwoordig geslacht zijn zij veel meer berekend, omdat er thans voor de illusie ten minste eene schijnbare realiteit noodig is, en omdat wij den staat van de zuivere natuur anders opvatten. In de gouden eeuw kunnen wij ons niet meer verplaatsen, maar wel in de prairieën, die wij immers op de kaart kunnen vinden; de Arcadische Herders zijn verdrongen door de Roodhuiden, de Faunen door jagers en bandieten; de fluit is in een scalpeermes en de staf in een buks veranderd. Honderd jaren geleden vatte men dien natuurstaat vrij onnatuurlijk maar bevallig en glad op; tegenwoordig doet men het vrij natuurlijk maar hoogst onbevallig en ruw: de beschaafde man van onzen tijd, die zijne beschaving eens voor een oogenblik wil vergeten, neemt zijn toevlugt tot tamelijk slecht gezelschap van twijfelachtige naïveteit. Maar er is niets nieuws onder de zon: onder gelijke omstandigheden gevoelt men telkens op nieuw gelijke
behoeften, waarin men dan op gelijke wijze poogt te voorzien. Het zijn slechts de vormen, die veranderen.</note> en de parijsche edellieden en financiers plagten zich op het land met hunne dames te vermaken met zich als herders en herderinnen te verklee-<pb n="404"/>den<note n="1)" place="foot">Laurette de Malboissière. ‘Lettres d'une jeune fille du temps de Louis XV (1761-1766),’ publiées par Mad. de la Grange. (Paris. Didier, 1866). p. 333.</note>. En nu was het weder die gedachte, die ook door <hi rend="spat">Rousseau</hi> werd opgevat. Maar zij werd door hem niet als een min of meer vaag ideaal behandeld, maar als eene historische werkelijkheid; niet om een aesthetisch genot te schenken, maar om rouw over verloren geluk, ontevredenheid met het tegenwoordige en hoop voor de toekomst in te boezemen: hij ontwikkelde dat idee niet als dichter of kunstenaar, maar als wijsgeer en zelfs als geleerde. De droom werd eene werkelijkheid, wier feiten door Rousseau, met groot talent, zooveel mogelijk op een vasten grondslag gevestigd en zeer fijn in al hunne consequentie uitgewerkt worden. Maar wat was het resultaat daarvan? Dat de mensch in zijnen oorspronkelijken staat van onschuld en geluk zich vertoonde niet als een Tooneelherder met rozeroode linten aan zijn staf, maar als dier - en wel als een dier gelijk de wolf of de jakhals, maar niet gelijk de bij, de mier of de hond, van welken laatsten men zou kunnen vermoeden dat zij van den gelukzaligen staat der natuur reeds vrij wat zijn afgeweken. Die staat van dierlijkheid was dan bij slot van rekening de gouden eeuw: door uit dien toestand te geraken had de mensch een fout begaan die zoo mogelijk weder goedgemaakt moest worden. De slotsom der leer van Rousseau was, op sociaal gebied, volkomen vernietiging van alle beschaving, volkomen oplossing der maatschappij, der familic en bijgevolg van alle zedelijke banden. Daarop ten minste moet het uitloopen, al moge Rousseau het dan ook zoo niet bedoeld
hebben.</p>
<p>Voltaire was weinig in staat om het geluk van de gouden eeuw volgens Rousseau te begrijpen. Daartoe was hij te zeer gehecht aan het geen Rousseau wilde vernietigen en zijn koel verstand doorzag te duidelijk de gevolgtrekkingen die uit de stellingen van den laatste te maken vielen, om door de verleidelijkste valsche voorstellingen op het dwaalspoor gebragt te worden. Hij was overtuigd dat de grondslagen der maatschappij, in de menschelijke natuur zelve gelegen, even weldadig als onwrikbaar waren en, terwijl hij ontkende dat de menschen door de beschaving ongelukkig geworden waren, ontkende hij evenzeer dat zij er misdadig en slecht door geworden zouden zijn.</p>
<p>Voltaire heeft betoogd dat zelfs de meest woeste en onbe-<pb n="405"/>schaafde wilden nog zeer ver zijn van in dien toestand te verkeeren die door Rousseau als een staat van onschuld en geluk was voorgesteld, daar zij immers allen in onderlinge betrekkingen met elkander en onder zekere maatschappelijke instellingen leven en nooit zonder eenige beschaving zijn; dat de oorspronkelijke, geheel onbeschaafde mensch van Rousseau nergens op aarde te vinden is en dat men het dus voor twijfelachtig moet houden of hij wel ooit bestaan heeft. Voltaire meent dat dat ten slotte het gepeupel in de achterbuurten van groote steden en het ellendige stompe landvolk nog het meest op het ideaal van Rousseau gelijkt, daar het nog vrij wat onbeschaafder is dan de zoogenoemde wilden. ‘Maar, vraagt hij, verstaat gij onder wilden dieren op twee beenen, die, als het noodig is, ook op vier rondkruipen, die ieder afzonderlijk door de bosschen dwalen, die paren gelijk het toeval het wil en vervolgens de vrouwen, met wie zij zich vereenigd hebben, vergeten, die noch hunne kinderen, noch hunne ouders kennen, die als dieren leven zonder het instinct en de hulpmiddelen der dieren te hebben? Iemand heeft gezegd, dat dit de werkelijke natuurstaat van den mensch is, en dat wij niets gedaan hebben dan jammerlijk ontaarden sedert wij dien verlaten hebben. Ik geloof niet, dat dit eenzelvige leven, dat aan onze voorouders wordt toegeschreven, in de menschelijke natuur ligt.....Alle menschen leven in eene maatschappij: Kan men daaruit afleiden dat zij er vroeger niet in geleefd hebben? Is dat niet even als of men uit de omstandigheid, dat de stieren tegenwoordig horens hebben, de gevolgtrekking maakte, dat dit nu zoo is omdat zij niet altijd horens hebben gehad? De mensch is, over het algemeen, altijd geweest wat hij nu is: dat wil niet zeggen dat hij altijd fraaije steden, vierentwintigponders, <hi rend="spat">opéra</hi>-<hi rend="spat">comiques</hi> en nonnenkloosters gehad heeft, maar
hij heeft altoos hetzelfde instinct gehad dat hem aandrijft om zich lief te hebben in zichzelven, in de deelgenoote van zijn genot, in zijne kinderen, in zijne kleinkinderen en in het werk zijner handen.....Het is zeer waarschijnlijk dat de mensch gedurende duizenden van eeuwen onbeschaafd is geweest gelijk tegenwoordig nog eene ontelbare menigte van boeren dat is. Maar de mensch heeft niet kunnen leven gelijk de bunzings en de hazen’<note n="1)" place="foot">Voltaire. ‘La philosophie de l'Histoire. (Introduction de l'Essai sur les mocurs.’ Chap. <hi rend="spat">des Sauvages</hi>. Oevres complètes. (Bruxelles, Wodon et Ode, 1827, 1829, 12<hi rend="sup">o</hi>). T. XXV. pp. 29 <hi rend="spat">sqq</hi>. ‘Dialogues,’ VIII: ‘Un sauvage et un bachelier.’ I<hi rend="sup">er</hi> <hi rend="spat">entretien</hi>. Oevr. compl. T. LXI. p.p. 61 <hi rend="spat">sqq</hi>. ‘Dictionnaire philosophique,’ <hi rend="spat">in voce</hi> ‘Homme.’ Oevr. compl. T. LXXI, pp. 47. <hi rend="spat">sqq</hi>. Ter laatstgemelde plaats vindt men een zeer hevigen uitval tegen Rousseau. Tegen het argument, aan de horens van den stier ontleend, zou thans bezwaar gemaakt kunnen worden, maar het is hier un de vraag niet of de soort onveranderlijk is, maar enkel of men zich den mensch zonder eenig beginsel van beschaving en maatschappelijke orde kan denken zoodra hij mensch is geworden, d.w.z. zoodra hij de eigenschappen heeft verkregen die hem als zoodanig kenschetsen.</note>.</p>
<pb n="406"/>
<p>Verre vandaar dat de mensch in zijn oorspronkelijken toestand gelukkig zou zijn geweest, zou hij zich daarin, naar het oordeel van Voltaire, veel ellendiger gevoeld moeten hebben dan eenig dier; zoo ellendig dat hij den strijd voor zijn bestaan wel niet lang zou hebben kunnen volhouden; die door Rousseau gehate beschaving was geen weldaad, maar eene noodzakelijkheid. Karakteristiek en geheel in overeenstemming met den geest en den smaak van zijn tijd is het, dat Voltaire niet nalaat er op te wijzen, dat de mensch in dien staat van de zuivere natuur afschuwelijk leelijk geweest moet zijn en dat - grootendeels ten gevolge daarvan - zijne genietingen alles behalve uitgezocht waren. Reeds in 1736, dus voor den tijd van het optreden van Rousseau, had Voltaire het geluk van den natuurstaat aldus bezongen:</p>
<lg type="poem">
<l>‘Mon cher Adam, mon gourmand, mon bon père,</l>
<l>Que faisais-tu dans le jardin d'Éden?</l>
<l>Travaillais-tu pour le sot genre humain?</l>
<l>Caressais-tu madame Ève, ma mère?</l>
<l>Avouez-moi que vous aviez tous deux</l>
<l>Les ongles longs, un peu noirs et crasseux,</l>
<l>La chevelure assez mal ordonnée,</l>
<l>Le teint bruni, la peau rude et tannée.</l>
<l>Sans propreté l'amour le plus heureux</l>
<l>N'est plus amour: c'est un besoin hontéux.</l>
<l>Bientòt lassés de leur belle aventure</l>
<l>Dessous un chène ils soupent galamment</l>
<l>Avec de l'eau, du millet et du gland.</l>
<l>Le repas fait, ils dorment sur la dure:</l>
<l>Voila l'état de la pure nature.’<note n="1)" place="foot">‘Le Mondain’ (1736). Oevr. compl. T.VII. pp. 121, 122.</note></l></lg>
<pb n="407"/>
<p>En op datzelfde punt is Voltaire naderhand nog meermalen teruggekomen; hij heeft dat thema dikwijls gevarieerd.<note n="1)" place="foot">‘Dictionnaire philosophique,’ in <hi rend="spat">Voce</hi> ‘Homme.’ Oevr. compl. T.I.XXI. p. 41 en op onderscheiden andere plaatsen van hetzelfde werk.</note> Hij stelde, gelijk gezegd is, de genietingen der beschaving op prijs, en hij kon er niet toe komen om de vermenigvuldiging en de verfijning van dat genot in den loop der tijden als een ongeluk voor de menschheid te betreuren: wat dat betreft was hij wel verre van de dieren, de wilden en zelfs de volkeren der oudheid te benijden. Hij heeft dat onder anderen uitgedrukt in eene ‘zamenspraak van Tullia, de dochter van Cicero en Mevrouw de Pompadour.’ In de loop van dit gesprek blijkt het dat de dochter van den romeinschen consul geen hemd en geene kousen draagt; zij verwondert zich zeer over de pracht en vooral over het gemak van mevrouw de Pompadour's <hi rend="spat">boudoir</hi> en meubelen, zij staat verstomd over de boekdrukkunst, den telescoop en zoovele andere uitvindingen alsmede over de vlugt die de kunsten en de wetenschappen in den nieuwen tijd genomen hebben, en zij erkent dat men het ver gebragt heeft. Daarentegen geeft men haar toe dat de <hi rend="spat">menschen</hi> van haren tijd, de <hi rend="spat">Scipios</hi>, de <hi rend="spat">Caesars</hi>, niet zoo gemakkelijk te overtreffen zijn.<note n="2)" place="foot">‘Dialognes.’ XIII: ‘Les anciens et les modernes, ou la toilette de madame de Pompadour’ (1761). Oevr. compl. T. LXI. pp. 91-100.</note></p>
<div type="section">
<head rend="h4">1.</head>
<p>De eigendom, als de eerste en voornaamste grondslag der tegenwoordige maatschappij, was door Rousseau hevig aangevallen. ‘De eerste die, na een stuk land omtuind te hebben, zich verstoutte om te zeggen: <hi rend="spat">Dat is van mij</hi>, en die te doen had met lieden, onnoozel genoeg om hem te gelooven, was de ware grondvester der burgerlijke maatschappij. Wat al misdaden, oorlogen, moorden, wat al ellende en verschrikking zou aan het menschelijk geslacht niet bespaard zijn door hem, die, de palen uitrukkende of de sloot dempende, aan zijne natuurgenooten had toegeroepen: ‘Wacht u wel van naar dezen bedrieger te luisteren: gij zijt verloren wanneer gij vergeet dat de vruchten aan
<pb n="408"/>allen toebehooren en de aarde aan niemand<note n="1)" place="foot">J.J. Rousseau: ‘Discours sur l'origine et les fondemens de l'inégalité parmi les hommes.’ II<hi rend="sup">de</hi> <hi rend="spat">partie</hi>. Oevr. compl. T.I. pag. 115.</note>!’ Op dezen heftigen uitval van Rousseau - waaruit men ziet dat er na hem op het gebied van het communisme weinig nieuws is uitgevonden - antwoordt Voltaire: ‘Zoo zoude dan, volgens dien fraaijen wijsgeer, een dief, een vernieler, de weldoener van het menschelijk geslacht zijn geweest, en men zou den eerlijken man hebben moeten straffen, die tot zijne kinderen zeide: “Laat ons doen gelijk onze buurman: hij heeft zijn land omheind, de dieren zullen het nu niet weder komen verwoesten. Zijn grond zal vruchtbaarder worden; laat ons dus ons land bewerken, gelijk hij het zijne bewerkt heeft: hij zal ons behulpzaam zijn en wij hem: wanneer iedere familie haar eigen afzonderlijken akker bebouwt dan zullen wij beter gevoed worden en gezonder, geruster, minder ongelukkig zijn. Wij zullen trachten eene regtsbedeeling in te stellen, die aan ons ongelukkig geslacht verligting zal geven, en wij zullen er dan beter aan toe zijn, dan de vossen en de marters, waarop die gek begeert dat wij zullen gelijken”.....Wat voor eene soort van philosophie is het dan, die dingen doet zeggen, welke het gezond verstand van het binnenste van China tot Canada toe verwerpt? Is het niet die van een bedelaar, die wel wilde dat al de rijken door de armen bestolen werden ten einde de broederlijke gelijkheid onder de menschen des te beter te vestigen<note n="2)" place="foot">‘Dictionnaire philosophique,’ <hi rend="spat">in Voce</hi> ‘Homme.’ Oevr. compl. T. LXXII. p. 51.</note>?’</p>
<p>Voltaire is overtuigd van de regtmatigheid van den eigendom, welks begrip uit het natuurlijk gevoel van billijkheid bij den mensch voortvloeit. - ‘Vraag, zegt hij aan een kind zonder opvoeding, dat pas begint na te denken en te spreken, of het graan, dat iemand op zijn akker gezaaid heeft, hem wel toebehoort, en of de roover, die den eigenaar er van vermoord heeft, een wettig regt op dat graan kan doen gelden, en dan zult gij zien, of dat kind u niet juist zoo antwoorden zal als alle wetgevers der wereld. God heeft ons een algemeen redelijk beginsel gegeven, gelijk Hij aan de vogels vederen en aan den beer een zware vacht gegeven heeft, en dat beginsel is zoo standvastig, dat het blijft bestaan ondanks alle hartstogten die het bekampen,
<pb n="409"/>ondanks de tyrannen, die het in bloed willen verstikken, ondanks de bedriegers die het door het bijgeloof trachten te vernietigen. Zoo komt het, dat zelfs het ruwste volk, op den langen weg, de wetten, waarmede het geregeerd wordt, zeer wèl beoordeelt, omdat het gevoelt of die wetten overeenkomstig dan wel strijdig zijn met de beginsels van mededoogen en regtvaardigheid, die in aller hart leven<note n="1)" place="foot">‘La philosophie de l'histoire,’ <hi rend="spat">Chap. des Sauvages</hi>. Oevr. compl. T. XXV. pp. 35-36.</note>.’</p>
<p>De bewering van Rousseau, dat de beschaving de menschen zedelijk bedorven had, scheen grond te vinden in de demoralisatie der toenmalige maatschappij, maar ook op dit punt verviel de burger van Génève in niet geringe overdrijving, te meer daar hij de wereld juist niet van hare beste zijde had leeren kennen - om maar niet te spreken van het leven dat hij zelf leidde. Geheel ongelijk had hij zeker niet, maar zijn fout was, de geheele beschaving te willen wegwerpen, omdat sociale verkeerdheden en wanverhoudingen op sommige tijden, in eenige landen en in zekere kringen ongelukkige zedelijke gevolgen hebben. Alsof die wilde boschmensch een toonbeeld van deugd en zedelijkheid zou kunnen zijn! De stelling van Rousseau was zeer algemeen en daarom, gelijk de meeste algemeene stellingen over geestelijke en sociale onderwerpen, zeer valsch; maar er waren ongelukkig zoo vele feiten, waarop hij zich beroepen en zijne volstrekte veroordeeling gronden kon. Daardoor maakte zijne boetpredicatie en zijne verheerlijking van den natuurstaat veel indruk: men had geene oogen dan voor die jammerlijke feiten, die de omwenteling onvermijdelijk maakten en die aan de orde van den dag waren. Voltaire vatte de zaak, als altijd, meer bedaard en practisch op. Overtuigd dat de beschaving had gestrekt om de menschen minder ongelukkig te maken, kon hij het er ook voor houden dat zij er dan ook niet slechter door waren geworden. De geschiedenis en de ervaring schijnen, wel beschouwd, niet te bevestigen dat ruwe, domme onbeschaafde menschen zachtmoedig en regtvaardig - evenmin als dat zij gelukkig zijn. Maar Voltaire had toch ook het bederf van zijn tijd van nabij gezien, en, zoo hij al de zachtheid der zeden van zijne tijdgenooten roemde, konde het hem evenwel niet ontgaan, dat die zachtheid niet altijd deugd is, maar eer zwakheid kan heeten en
<pb n="410"/>vaak gepaard gaat met de grootste wreedaardigheid en valschheid. Voor zichzelf kon Voltaire nu wel overtuigd zijn, dat dit niet uit overmaat van beschaving maar integendeel juist uit gebrek aan wezenlijke beschaving voortvloeide, maar tegenover Rousseau bevond Voltaire zich, met zijne geheele eeuw, op dat punt niet in de voordeeligste stelling, en Bungener heeft misschien geen ongelijk, die in zijne houding ten opzigte van dit vraagstuk eenige verlegenheid meent op te merken<note n="1)" place="foot">Bungener. Als boven. Dl. II. bl. 89, 90.</note>. Met het geestige vertelsel van den man, die, tot de leer van Rousseau bekeerd, zijne boeken verbrand en alle kunsten en wetenschappen als verderfelijk voor de jeugd afgezworen had, en die vervolgens, op reis, door roovers, die lezen noch schrijven konden, uitgeschud, maar vervolgens door een geleerd en beschaafd man gastvrij opgenomen en schadeloos gesteld werd - met dat verhaal voldong Voltaire zeker de questie niet gelijk zij door Rousseau gesteld was; maar er werd toch eene groote en practische waarheid in uitgesproken: namelijk dat, nu de wereld eenmaal bij ongeluk beschaafd is geworden, men de zaken niet beter maakt met tegen die beschaving te ijveren, want dat een onbeschaafd mensch in onze maatschappij een gevaarlijk mensch is. Dat begrijpt men tegenwoordig, nu men, geheel afwijkend van de opvatting van Rousseau, de bezwaren der beschaving slechts door verhooging van diezelfde beschaving hoopt te overwinnen en vooral in het volksonderwijs een krachtig hulpmiddel daartoe erkent. Hier heeft de rigting van Voltaire, die dat ook begreep, over die van Rousseau gezegevierd<note n="2)" place="foot">‘Timon.’ Oevr. compl. T. XXXV. pp. 12-14.</note>.</p>
<p>Rousseau, die tegen den eigendom declameerde, die de grondslag der maatschappij is, declameerde even zoo tegen de weelde, welke hij als het laatste woord dier beschaving beschouwde. Het spreekt van zelf dat hij ook hier geweldig overdreef - zelfs voor den tijd, waarin hij leefde, hoewel die omstandigheid zeker veel verklaart; maar hij ging ook uit van geheel valsche en verkeerde beginsels. Wanneer men tegen de weelde in het algemeen te velde trekt, dan beduidt dat wederom dat men behoort terug te keeren tot dien beruchten natuurstaat. Want eigenlijk is, in dien zin, alles weelde wat niet volstrekt en onmisbaar noodig is om een ellendig leven te rekken. Teregt
<pb n="411"/>merkt Voltaire aan, dat de man die het eerst een hemd droeg, en nog wel een gebleekt hemd, door zijne tijdgenooten voor zeer weelderig en verwijfd gehouden moet zijn, en dat de uitvinding van de schaar, waarmede men zijne haren en nagels, die God laat groeijen, begon af te snijden, de hevigste verontwaardiging moet hebben opgewekt<note n="1)" place="foot">‘Dictionnaire philosophique,’ <hi rend="spat">in Voce</hi> ‘Luxe.’ Oevr. compl. T. LXII pp. 208-212. ‘Observations sur MM. Jean Lass, Melon et Dutot, sur le commerce, le luxe, les monnaies et les impôts’ (1738) Oevr. compl. T. XXXIII p.p. 163. <hi rend="spat">sqq</hi>.</note>.</p>
<p>Het schijnt zeker, dat het onderscheid tusschen onze weelderige eeuwen en den tijd der voorvaderlijke eenvoudigheid ten slotte daarin bestaat, dat toenmaals eene veel minder talrijke bevolking minder levensgenot en minder arbeid te verrigten had. Of dat nu zooveel behagelijker moet worden geacht kan men gerust daar laten, daar die tijden onherroepelijk zijn voorbijgegaan. Maar zooveel is zeker dat in onzen tijd zelfs geringe en tijdelijke beperking der zoogenoemde weelde de ongelukkigste gevolgen heeft en aan duizenden hunne middelen van bestaan doet verliezen. Gesteld eens het - trouwens ondenkbare - geval, dat alle niet strikt noodige uitgaven en verteeringen ophielden en men zich algemeen tot de levenswijze der voorvaderen bekeerde, dan zou een groot deel der thans levende menschen moeten sterven, want wanneer er geene handwerken en kunsten gedreven worden, kan de aarde slechts het zeer beperkte aantal voeden van hen, die haar bebouwen of wel door jagt en veeteelt op nog minder voordeelige wijze exploiteren. Dat is zeer eenvoudig en toch heeft Rousseau, even als vele andere economisten van zijn tijd, het niet begrepen. Voltaire toonde een beter inzigt in de zaak: hij was van gevoelen dat de beoefening der kunsten en het drijven van handwerken een land doen bloeijen en den welvaart eener toenemende bevolking verhoogen, vooral wanneer men de grondstoffen voor het werk, voor zoover het niet bestemd is om weder uitgevoerd te worden, in het land zelf vindt, zoodat het werk aan het land geen geld kost - hetgeen in Voltaires tijd een punt van meer gewigt geacht werd dan tegenwoordig. - Voltaire heeft daarom herhaalde malen krachtig aangedrongen op het ondernemen van groote openbare werken te Parijs<note n="2)" place="foot">‘Des embellissemens de Paris’ (1749). Oevr. compl. T. XXXIII. pp. 175 <hi rend="spat">sqq</hi>. ‘Ce qu'on ne fait pas et ce qu'on pourrait faire’ (voòr 1745). Oevr. compl. T. XXXV. pp. 19 sqq.
‘Dialogues’ I ‘Les embellissemens de la ville de Cachemire.’ Oevr. compl. T. LXI. pp. 1 <hi rend="spat">sqq</hi>.</note>. Hij is dus een voorlooper
<pb n="412"/>geweest van Haussmann, en men mag betwijfelen, of hij niet misschien, even als deze, geneigd geweest zou zijn om het stelsel te overdrijven. Want in de ‘Siècle de Louis XIV’ heeft hij, naar het oordeel zijner eigen uitgevers, niet streng genoeg geoordeeld over eene weelde in improductieve uitgaven die boven de krachten der natie gaat en waardoor het land wordt uitgeput om slechts eene prachtige hoofdstad en hofhouding te hebben. De ontzettende gevolgen daarvan zijn dikwijls, en nog onlangs aan ons, gebleken, maar Voltaire, wel eenigszins verblind door den glans van zijn held, den grooten Lodewijk - en van zijn eigen omgeving, besefte dat nog niet zoo levendig en was geneigd om eenige overdrijving van die soort van weelde door de vingers te zien<note n="1)" place="foot">Voor de weelde en de verkwisting van zijn eigen tijd, voornamelijk aan het Hof, was Voltaire intusschen niet blind. Onder eene gravure, voorstellende bedelaars, wilde hij schrijven: <hi rend="spat">Rex fecit</hi>. Zie: ‘Pensées, remarques et observations de Voltaire.’ Oevr. compl. T. LXXXIV, p. 249.</note>. In het algemeen en in theorie echter stond het bij hem vast, dat het nadeel der weelde, even als alle kwaad, in het <hi rend="spat">te veel</hi> bestaat<note n="2)" place="foot">‘Dictionnaire philosophique,’ <hi rend="spat">in Voce</hi> ‘Luxe.’ Oevr. Compl. T. LXXII. p. 212.</note>. En werkelijk: iedere verstandige en gegronde klagt over de weelde komt daarop neder, dat enkele burgers zeer veel overtolligs bezitten terwijl de groote menigte het noodige ontbeert. Maar dan is de weelde niet het kwaad zelf, maar zij is een symptoom van het kwaad dat wezenlijk in de al te ongelijke verdeeling van het nationaal vermogen bestaat, en tegelijk strekt zij dan om hetzelfde kwaad te matigen en de verdeeling van den rijkdom te bevorderen, terwijl het ophouden der weelde de zaak slechts nog erger zou maken. Het is dus niet door
de weelde tegen te gaan dat men het bezwaar te boven kan komen, maar men kan het, tot op zekere hoogte, vermijden door eene verstandige en billijke wetgeving die de al te groote ongelijkheid in vermogen matigt.</p>
<p>Maar voor Rousscau en de zijnen was dat niet voldoende, en het ontbrak van die zijde niet aan lofredenen op Sparta, waar
<pb n="413"/>de weelde eens voor altijd onmogelijk gemaakt was door eene volstrekte gelijkheid van bezittingen - en met opoffering van alle persoonlijke vrijheid en alle voordeelen der beschaving. ‘Maar, vraagt Voltaire, welk nut heeft Sparta aan Griekenland gedaan? Heeft die stad ooit mannen voortgebragt gelijk Demosthenes, Sophocles, Apelles, Phidias? De weelde van Athene heeft groote mannen in elk <hi rend="spat">genre</hi> voortgebragt<note n="1)" place="foot">Maar daarbij mag men dan wel opmerken dat die weelde en luister van Athene slechts mogelijk geweest is door het uitzuigen der zoogenaamde Bondgenooten en der cijnsbare volkeren en colonien - even als die onder Lodewijk XIV door de ongelukkige boeren betaald werd.</note>; Sparta heeft slechts eenige krijgsbevelhebbers gehad, en dan nog wel in minder grooten getale dan andere steden.’<note n="2)" place="foot">‘Dictionnaire philosophique,’ <hi rend="spat">in Voce</hi> ‘Luxe.’ Oevr. compl. T. LXXII p. 211.</note></p>
<p>Ten aanzien der wetten tot beteugeling der weelde meende Voltaire, dat deze niet zoo geheel ondienstig waren voor kleine en arme volkeren, die, zijns bedunkens, even als behoeftige particulieren, zich van de weelde dienden te onthouden. Ook op dit punt hebben zijne uitgevers reeds erkend, dat hij ongelijk had, daar immers, in zulke staten, zoo er gelijkheid heerscht, de weelde van zelve vervalt, terwijl zij, in het andere geval, niet geweerd worden kan en meer goed dan kwaad doet<note n="3)" place="foot">Als boven: <hi rend="spat">in de noot</hi><hi rend="sup">3</hi>).</note>. Maar buiten dat voorbehoud verklaart Voltaire zich stellig tegen dergelijke wetten: niet alleen omdat zij altijd krachteloos blijken te zijn en de persoonlijke vrijheid aanranden, maar ook om andere redenen. Wanneer een burger middelen heeft om verteringen te maken, en de wet verbiedt hem dat, dan dwingt zij hem om zijn geld in den zak te houden. Daarin zag Voltaire niet enkel geen heil, maar zelfs een groot gevaar voor den staat. La Bruyère had goedgevonden, op de spaarzaamheid der voorvaderen eene vrij platte lofrede te houden, waarover Voltaire zich aldus uitlaat: ‘Het geld was dan in de kist. Wanneer dat zoo was dan was het eene groote dwaasheid. Het geld is er om te circuleren, om alle kunsten tot ontwikkeling te brengen, om de nijverheid der menschen te betalen. Wie het bewaart is een slecht burger en zelfs een slecht huishouder. Juist door het niet te bewaren maakt men zich nuttig voor zijn vaderland en voor zich zelf. Zal men dan nooit eindigen met de
<pb n="414"/>gebreken van den ouden tijd te verheerlijken en de voordeelen van den onze hatelijk te maken?....Is het niet eene grappige lofrede op onze voorouders, dat zij noch overvloed, noch nijverheid, noch goeden smaak, noch zindelijkheid kenden?’<note n="1)" place="foot">‘Observations sur le commerce, etc.’ Oevr. compl. T. XXXIII. p. 164. - La Bruyère, ‘Les caractères en les moeurs de ce siècle.’ <hi rend="spat">Chap</hi>. VII (<hi rend="spat">De la Ville</hi>). (Paris. Garnier frères. 1865). p. 188.</note> Maar van nog meer belang is het, gelijk Voltaire doet opmerken, dat wanneer de weelde verboden wordt, de ongelijkheid hoe langer hoe grooter wordt, dat de rijken hunne schatten opstapelen totdat zij eindelijk rijk genoeg worden om de burgerlijke vrijheid in het grootste gevaar te brengen. ‘Cato zeide tot de Romeinen: Wacht u toch voor de weelde;...gij hebt gewapenderhand het goud, het zilver en de edelgesteenten van twintig volkeren geroofd. Weest nu nooit zoo dwaas van het te gebruiken: het betaamt struikroovers deugdzaam en vrij te zijn! Lucullus antwoordde hem: mijn vriend, gij mogt liever wenschen dat Crassus, Pompejus, Caesar en ik alles in weelde doorbragten. Het kan niet anders of de dieven in het groot moeten eindelijk onder elkander om de verdeeling van de buit gaan vechten. Rome moet onder het juk gebragt worden, maar dat zal veel spoediger en veel zekerder gebeuren door een van ons wanneer wij ons geld beleggen, gelijk gij, dan wanneer wij het aan overtolligheden en allerlei genot verteeren. Wensch, dat Pompejus en Caesar zich genoeg mogen verarmen om geene legers te kunnen onderhouden’<note n="2)" place="foot">‘Dictionnaire philosophique,’ <hi rend="spat">in Voce</hi> ‘Luxe.’ Oevr. compl. T. LXXII. p. 208.</note>. In de ‘Idées républicaines’ zegt Voltaire hetzelfde: ‘Eene romeinsche wet, die tot Lucullus
gezegd had: ‘<hi rend="spat">Verteer niets</hi>, zou werkelijk tot Lucullus gezegd hebben: Word nog rijker, opdat uw kleinzoon in staat zij om de republiek te koopen’<note n="3)" place="foot">‘Idées républicaines,’ § XXII. Oevr, compl. T. XXXIII. p. 206.</note>. En in hetzelfde werk laat hij zich verder aldus uit: ‘Eene wet tegen de weelde, die goed is in een kleinen staat zonder kunstvlijt, wordt ongerijmd wanneer de staat nijverheid en overvloed heeft verkregen. Dan zou het zijn de kunstenaars te berooven van de wettige winst die zij van de rijken konden trekken, en hen, die fortuin gemaakt hebben, te verkorten in hun natuurlijk regt om er genot van te hebben: het zou zijn alle nijverheid te versmooren en rijken en armen tegelijk te kwel-<pb n="415"/>len. De kleederen van den rijke behooren evenmin gereglementeerd te worden als de lompen van den arme: de een en de ander, beiden even goed burgers, moeten gelijke vrijheid genieten. Ieder kleedt, voedt, huisvest zich, gelijk hij kan. Wanneer gij den rijke verbiedt, fijn, gemest gevogelte te eten, dan berooft gij den arme, die zijn huisgezin onderhield uit de opbrengst van het wildbraad dat hij aan den rijke verkocht. Zoo gij niet wilt dat de rijke zijn huis versiert, dan brengt gij honderd kunstenaars tot den bedelstaf. De burger, die door zijn pracht den arme vernedert, verrijkt hem door diezelfde pracht nog veel meer dan hij hem vernedert. De behoeftigheid moet voor den rijkdom werken, zoo zij zich eenmaal tot hetzelfde peil wil verheffen. Wetten tegen de weelde kunnen slechts in den smaak vallen van den luijen, trotschen, nijdigen arme, die noch zelf arbeiden, noch dulden wil dat zij, die wel arbeiden, er vruchten van plukken<note n="1)" place="foot">Als boven; §§ XX, XXI, XXIII, pp. 205, 206.</note>.</p>
<p>&nbsp;</p>
<p>Gelijk wij hierboven reeds ter loops opmerkten, is het vooral in de ‘Siècle de Louis XIV’ dat Voltaire den luister eener hoog ontwikkelde beschaving met welgevallen heeft geschilderd. De bloei der kunsten en wetenschappen, de pracht van gebouwen en feesten, de glans eener weelderige hofhouding, de beschaafde en toch zeer ongedwongen vormen der zamenleving: dat alles onderscheidde de regering van Lodewijk XIV, die er een stempel van waarlijk koninklijke grootheid op drukte. De bewondering van Voltaire daarvoor, hoezeer mogelijk een weinig overdreven en eenzijdig, was welgemeend en op zijn standpunt niet onregtmatig. Na hem en tot in onzen tijd is men tot het andere uiterste vervallen en vele schrijvers hebben gemeend, in een democratischen en anti-franschen geest geen kwaad genoeg van Lodewijk XIV te kunnen zeggen. Maar om billijk te zijn erkenne men in de regering diens konings de volkomen type van de monarchie in hare hoogste ontwikkeling en met haar volste <hi rend="spat">raison</hi> d'<hi rend="spat">être</hi>; met al hare gebreken, maar ook met al hare betrekkelijke voordeelen. En wat Lodewijk persoonlijk betreft, hij heeft misslagen begaan; de schier goddelijke vereering die zijne onderdanen hem - in den regel ongeveinsd - toedroegen, moest hem wel ijdel en overmoedig maken. Maar hij was toch niet alleen dat: hij had groote bekwaamheden en
<pb n="416"/>edele eigenschappen; hij was edelmoedig en ridderlijk, en bij overdreven zucht tot roem, was alle laaggeestigheid hem vreemd: hij was koning en geen kramer; hij had niets van zoo menigen staatsman van onzen tijd, die de waarde van het geld zoo goed kent dat hij van nagenoeg alles eene geldquestie maakt en zich verder om niets bekommert. Lodewijk ontging, tot grievend nadeel van zijn land, het gewone lot der vorsten niet: men bedroog hem; maar zijne bedoelingen waren altijd beter dan de uitkomsten van hetgeen hij deed. Welk franschman kan zonder trotschheid denken aan de beschaving, die onder Lodewijks regering bloeide? En is ook niet voor ieder zonder onderscheid elk <hi rend="spat">genre</hi> in zijne hoogste en volkomenste uiting te waarderen? Het is voor ons de vraag niet, of wij zouden willen terugkeeren tot den regeringsvorm, de kunst, den geheelen toestand van dien tijd: wij hebben er ons slechts in te verplaatsen, gelijk wij ons in de eeuw van Fabricius terugdenken; wij hebben er geen pleidooi voor of tegen te houden, maar het onpartijdig te beoordeelen en billijk te waarderen. En dat is ons ligt mogelijk. Want voor ons is de onbeperkte monarchie, waartegen wij ons aankanten, niet de regering van Lodewijk XIV, die voorbijgegaan is, maar het bewind van Isabella de Katholieke of van Napoleon III. Het absolutisme van voor 200 jaren is iets geheel anders dan het absolutisme van onzen tijd. Wat <hi rend="spat">toen</hi> op eigen kracht en op den wil van allen steunde, rust <hi rend="spat">thans</hi> op kuiperij; wat met den stroom des tijds medeging, wordt er tegenwoordig tegenop gesleept; wat toen leefde en zich bewoog is nu slechts een lijk dat overeind gezet wordt.<note n="1)" place="foot">Eene zeer billijke beoordeeling van den tijd van Lodewijk XIV vindt men bij Dr. W. Doorenbos: Handleiding tot de Geschiedenis der Letterkunde vooral van den nieuwen tijd’ (Amsterd. Gebrs. Kraay, 1869. Dl. II, bl. 234-237. Ook Macaulay heeft aan het
karakter van Lodewijk alle regt doen wedervaren; daarentegen heeft Buckle zich niet boven het veroordeel kunnen verheffen dat Lodewijk met den zeer onwaardigen bijnaam van den ‘Theaterkoning’ heeft doen bestempelen.</note></p>
<p>De uitgevers van Voltaire, die onder den tekst van de ‘Siècle de Louis XIV’ noten hebben geplaatst, waren niet de eersten die een mingunstig oordeel over de toestanden onder Lodewijk XIV velden. Reeds lang voor dat Voltaire zijn werk schreef had Bois-Guillebert, in 1702, een werk uitgegeven, getiteld: ‘Détail de la Françe’, waarin hij betoogde dat het koningrijk sedert 1660
<pb n="417"/>slecht bestuurd was geworden. Voltaire trachtte in zijne ‘Siècle de Louis XIV’ den indruk, door dezen schrijver gemaakt, weg te nemen, hetgeen niet zeer moeijelijk scheen, daar Bois-Guillebert een verward en onnaauwkeurig schrijver was geweest en de waarheden, die hij uitsprak, met vele dwalingen had vermengd. Voltaire's al te gunstige voorstelling van de zaak vond echter weldra weder bestrijding; voornamelijk werd er tegen opgekomen in de ‘Éphémérides du citoyen’, een economisch tijdschrift, uitgegeven door La Forbonnais. De niet zeer aangename indruk, dien dit op Voltaire maakte, blijkt duidelijk uit zijne wederlegging er van, opgenomen in zijn ‘Fragmens sur l'histoire’, art. XIX. In dit, niet zeer afdoend betoog, bemerkt men duidelijke blijken van verlegenheid en zelfs eenige hartstogtelijkheid.<note n="1)" place="foot">‘Fragmens sur l'histoire,’ art. XIX. Oevr. compl. T. LI. pp. 119-138.</note></p>
<p>Hetgeen men aan Lodewijk XIV en zijne ministers verweet was niet alleen de verkwisting door oorlogen, bouwwerken, hofhouding en zelfs door aanmoediging van kunsten en wetenschappen, maar ook de verkeerde finantiele en administratieve maatregelen die genomen waren. Voltaire nu toont geene vooringenomenheid ten gunste der opvolgers van <hi rend="spat">Colbert</hi>, wier wanbestuur tegen einde der regering van Lodewijk XIV alles in wanorde bragt, en hij gispt naar verdienste de dwaze en oneerlijke maatregelen, waartoe zij hunne toevlugt namen.<note n="2)" place="foot">Vooral onder den minister Chamillard ging alles zeer slecht. De finantiele operatien gedurende de laatste jaren van Lodewijk XIV werden <hi rend="spat">affaires extraordinaires</hi> genoemd: men leende, men gaf slecht papier uit. men verlaagde den muntvoet, men ontdeed zich van gemaakt zilverwerk dat bijna niets opbragt en men verkocht adelbrieven en aanstellmgen tot allerlei belagchelijke ambten, die daartoe opzettelijk gecreëerd werden en aan welke vrijstelling van hoofdgeld (<hi rend="spat">taille</hi>) verbonden was om koopers te lokken, maar waardoor de staat een gedeelte van de winst dadelijk weêr verloor.</note> Maar voor Colbert had Voltaire eene bijna onbeperkte bewondering. Hij heeft slechts eene groote grief tegen het beleid van dezen minister: namelijk het verbod van den uitvoer van graan, maar overigens weet hij de administratie van Colbert niet genoeg te roemen, wiens maatregelen hij enkel in die opzigten onvoldoende acht, waarin de minister zich door de omstandigheden buiten staat gesteld zag om alles te volvoeren wat hij wel wenschte. De verdiensten van Colbert, vooral ten opzigte van de nijverheid
<pb n="418"/>en van den scheepvaart, zijn voorzeker groot geweest en worden nog in onzen tijd door deskundigen volmondig erkend; het drukkende belastingstelsel, waaraan Colbert zich hield, kan hem moeijelijk verweten worden, daar hij, met den besten wil, wel niet bij magte geweest zou zijn om het te veranderen, en over het algemeen waren zijne dwalingen die van zijn tijd en niet die van hemzelf. Maar echter is het waar, dat het protectionisme van Colbert zelfs voor de 17 eeuw, zeer ver ging en dat hij handel en nijverheid heeft aangemoedigd door middelen die reeds ten tijde van Voltaire volstrekt veroordeeld werden; onder de reglementen van Colbert - die eene ware manie van reglementeren gehad schijnt te hebben - waren er sommige zoo onverstandig, dat de tijd, waarin zij werden uitgevaardigd, en slechts eene zwakke verontschuldiging voor is.<note n="1)" place="foot">Om slechts een voorbeeld te geven: Wanneer er eene wijze van fabriceren uitgevonden was, die goed aan het oogmerk bleek te voldoen, dan werd zulk een <hi rend="spat">procédé</hi> bij reglement voorgeschreven: Wie anders fabriceerde werd zwaar gestraft. Zoo werd dan iedere verdere verbetering der fabricatie onmogelijk gemaakt. Zulk eene dwaasheid is, dunkt mij, door alle eeuwen heen eene dwaasheid.
<lb/>Met dat al is het niet te ontkennen dat zelfs een zeer ver gedreven protectionisme nuttig en zelfs noodzakelijk is in het geval, waarin Colbert verkeerde: wanneer men eene nog niet bestaande industrie te scheppen en aanvankelijk tot ontwikkeling te brengen heeft. Het is slechts zaak er tijdig mede te eindigen. - Zie Mr. J.L. de Bruyn Kops, ‘Beginselen der staathuishoudkunde’. 3<hi rend="sup">e</hi> druk, bl. 174.</note> Onder de maatregelen van Colbert, die nog door Voltaire geroemd zijn, vinden wij er eenige, die ons zeer zonderling voorkomen: b.v. de premiën (in vrijdom van belasting bestaande) aan landlieden die op hun 20<hi rend="sup">e</hi> jaar huwden en aan hen, den 10 kinderen hadden. Andere maatregelen, waarover Voltaire een weinig los heenloopt, waren minder schuldeloos, gelijk de willekeurige intrekking van lijfrenten ten laste van den staat (zoogenoemde <hi rend="spat">renten op het stadhuis</hi>), het niet voorzien in de betaling van uitgegeven papier en andere kleine bankroeten, waarin Colbert nu en dan geen zwarigheid zag.<note n="2)" place="foot">‘Siècle de Louis XIV,’ Chap. XXIX, XXX. Oevr. compl. T. XL. pp. 1-64. Deze hoofdstukken zijn door de uitgevers van Kehl rijkelijk geannoteerd, even als ook al de geschriften van Voltaire over economische onderwerpen. In den regel bevatten die aanteekeningen gegronde aanmerkingen. Zie ook, over het oordeel van Voltaire betreffende Colbert, de 15e noot op het VIIde Boek van de ‘Henriade.’ Oevr. compl. T.X. pp. 237-244.</note></p>
<pb n="419"/>
<p>Ten tijde van Voltaire werd de staathuishoudkunde sterk beoefend en vormde zich de school der zoogenoemde <hi rend="spat">Physiocraten</hi>, wier streven krachtig medegewerkt heeft om de vorderingen, die later in gezegde wetenschap gemaakt zijn voor te bereiden, en ook van veel invloed geweest is op de omwenteling die weldra volgde. De toenmalige staathuishoudkundigen waren verdeeld in twee partijen, waarvan de eene de gevoelens van Quesnay, en de andere die van Gournay volgde en staande hield. Quesnay hechtte het meeste gewigt aan den landbouw, welken hij als de eenige ware bron van allen rijkdom beschouwde en daarom, met achterstelling der industrie, beschermd, begunstigd en van alle drukkende lasten en belemmering bevrijd wenschte te zien. Gournay daarentegen stelde de nijverheid hooger en kende aan haar eene veel grooter beteekenis toe, waarom hij er op aandrong dat zij krachtig zou worden bevorderd en ondersteund. Ieder van deze beide partijen had haar eigen bijzonder orgaan waarin zij tegen de andere strijd voerde<note n="1)" place="foot">Het orgaan van de landbouwers was het tijdschrift ‘Les Éphémérides du Citoyen,’ van La Forbonnais; en dat van de Industrielen het ‘Journal économique’ van de Grace. Zie Bungener, als boven, Dl. II, bl. 122.</note> en hield hare grondstelliugen staande met eene overdrijving en eene eenzijdigheid die voortvloeiden uit een zeker dogmatisme waardoor de staathuishoudkundigen van dien tijd bijna niet minder bezield waren dan de theologen. Terwijl het stelsel van Quesnay slechts hervormiugen medebragt die alleszins billijk en uitvoerbaar schenen, en daarom vele voorstanders vond, had de theorie van Gournay een radicaal, stellig revolutionair karakter, en zijne eenzijdige verheerlijking van de nijverheid was een voorspel van de dwalingen van later tijd, terwijl zijne hervormingsplannen ook op zichzelve en voor het toenmalig oogenblik, overdreven en onpractisch
schenen.<note n="2)" place="foot">F.C. Schlosser: ‘Geschiedenis der achttiende eeuw en der negentiende tot op den ondergang van het fransch Keizerrijk.’ (Groningen, 1839-1850). Dl. VIII, bl. 153-182.</note></p>
<p>Voltaire hield, in zijne staathuishoudkundige begrippen, het midden tusschen beide gemelde rigtingen en hij had de toenmaals zeldzame verdienste van in te zien dat deze systema's, slechts door overdrijving en eenzijdigheid onderling strijdig geworden, evenwel geschikt waren om elkander aan te vullen,
<pb n="420"/>waarom hij ze wilde vereenigen en onderling in verband brengen. Overigens werd hij door zijn verstand en zijn karakter gevrijwaard voor het eigenaardig fanatisme en de ijdele droomerijen der staatseconomen van zijn tijd. Hij helde intusschen meer over tot het practische, voorzigtige, ligt uitvoerbare stelsel van Quesnay dan tot de beginsels van Gournay. Het is niet te verwonderen dat Voltaire, met zulke denkbeelden, de grootste hoogachting koesterde voor <hi rend="spat">Turgot</hi>, wiens rigting geheel in zijnen geest was.</p>
<p>Zonder het belang der industrie te miskennen zag Voltaire toch in den landbouw, waaraan hij, op het laatst van zijn leven, als landheer veel aandacht wijdde, de voornaamste bron van volkswelvaart en in een vruchtbaren bodem erkende hij de grootste waarborg voor den duurzamen bloei van een land en voor het herstel van geleden schade. Dat verwonderlijk herstellingsvermogen van Frankrijk, dat wij nu weder gadeslaan, is ook reeds door Voltaire geconstateerd en toegeschreven aan de onuitputtelijke schatten van den bodem. ‘Men vraagt’, zegt hij, ‘of het mogelijk is, een koningrijk, welks grond over het algemeen vruchtbaar is, geheel en al te gronde te rigten: men antwoordt, dat de zaak niet uitvoerbaar is, aangezien men, van den oorlog van 1689 af tot aan het einde van 1769, nu wij dit schrijven, toe, nagenoeg onafgebroken alles gedaan heeft wat men kon om Frankrijk reddeloos in het verderf te storten, maar daarin toch nooit geslaagd is. Het is een sterk ligchaam dat tachtig jaren lang en telkens erger, de koorts gehad heeft en onder de handen van kwakzalvers geweest is, maar toch nog volstrekt niet in doodsgevaar is<note n="1)" place="foot">‘Dictionnaire philosophique,’ <hi rend="spat">in Voce</hi> ‘argent.’ Oevr. compl. T. LXIV. pp. 268-269.</note>.</p>
<p>Voltaire was van gevoelen dat een zeer verdeeld grondbezit, vooral wanneer het aan pachters wordt overgelaten, niet bevorderlijk is voor de productie: om goede landerijen in goeden staat te houden en nog te verbeteren, om van slechte akkers voordeel te trekken en om woeste gronden te ontginnen, achtte hij het wenschelijk dat er groote grondbezitters waren die hunne landerijen niet enkel verpachtten maar er zich zelven aan gelegen lieten liggen en er geld aan te koste legden. Kleine grondbezitters, meent hij, die geene machines kunnen aanwenden,
<pb n="421"/>kunnen nooit veel produceren; meestal oogsten zij slechts zooveel als zij voor eigen gebruik behoeven: zij zijn den staat dus van weinig dienst en de geringste tijdelijke tegenspoed ruineert hen. Het is opmerkelijk, hier het oordeel van Voltaire zoo stellig in strijd te zien met het algemeen gevoelen der franschen van onzen tijd, die met hun gesplitst grondbezit zeer zijn ingenomen. Voltaire betreurde het alzoo zeer dat alles van het land naar de steden en vooral naar Parijs trok, waar men zijn vermogen zoo dikwijls doorbragt en het, in plaats van in nuttige landbouw ondernemingen, in heilloos beursspel stak. Hij deed ook uitkomen hoe gunstig eene landelijke bevolking zich in ligchamelijke ontwikkeling onderscheidt boven eene stadsbevolking van fabriekarbeiders. Hij kantte zich aan tegen de verdrukking van den boerenstand door zware belastingen en <hi rend="spat">corvées</hi>, hij drong aan op het wegruimen van alle belemmeringen van hun bedrijf, vooral wat den graanhandel betreft, op het aanleggen van wegen door den staat, enz. Wat hij wel het meest bij de Chinezen bewonderde was de hooge eer waarin zij den landbouw houden<note n="1)" place="foot">‘Dictionnaire philosophique,’ <hi rend="spat">in Voce</hi> ‘agriculture.’ Oevr. compl. T. LXIII. pp. 131-144. <hi rend="spat">Ibidem</hi>, <hi rend="spat">in Voce</hi> ‘fertilisation.’ Oevr. compl. T. LXIX. pp. 169-180.</note>.</p>
<p>Wat in het bijzonder den graanhandel betreft: in de laatste jaren van Voltaire's leven was het een van de groote vraagstukken van den dag of deze handel al dan niet vrij zou zijn. Onder de regeering van Hendrik IV was de uitvoer van graan uit Frankrijk een tijdlang onbepaald vrijgesteld geweest, in 1597 werd de geheele zeer overvloedige oogst uitgevoerd, daar men er op rekende, dat het volgende jaar even gelukkig zou zijn. Doch in 1598 mislukte de oogst en de franschen moesten toen hun koren met groot verlies terugkoopen. ‘Het volk,’ zegt Voltaire, ‘verkeerde toen in het geval van mejufvrouw Bernard, die hare hemden en beddelakens verkocht had om zich een halsketen te kunnen koopen; zij was genoodzaakt om haren keten met verlies van de hand te doen, om zich weder lakens en hemden te kunnen aanschaflen.’ Naar aanleiding daarvan werd toen de uitvoer van graan verboden, behoudens tijdelijke en plaatselijke dispensatie, die de regeering kon verleenen, en deze verordering bleef van kracht onder de regeering van Lodewijk
<pb n="422"/>XIII en die van Lodewijk XIV. Eindelijk, onder Lodewijk XV, ontstond eene beweging ten gunste van den vrijen uitvoer. ‘Tegen het jaar 1750,’ vaart Voltaire voort, ‘begon de natie, oververzadigd van verzen, van treurspelen, van blijspelen, van opera's, van romans, van romaneske geschiedenissen, van nog romanesker zedekundige bespiegelingen en van theologisch twistgeschrijf over de Genade en over de Convulsies, ten slotte over het koren te redeneren. Men vergat zelfs de wijnbergen om slechts over tarwe en rogge te spreken: men schreef nuttige dingen over den Landbouw: de geheele wereld las ze, behalve de landbouwers. Bij het uitgaan van de <hi rend="spat">opéra</hi>-<hi rend="spat">comique</hi> kwam men tot de onderstelling, dat Frankrijk verwonderlijk veel graan te verkoopen had. Ten slotte verwierf de kreet des volks, in 1764, van de regeering de vrijstelling van den uitvoer. Onmiddelijk voerde men uit. Er gebeurde juist hetzelfde wat men ten tijde van Hendrik IV had ondervonden; men verkocht een weinig te veel, er volgde een onvruchtbaar jaar, en mejufvrouw Bernard moest voor de tweedemaal haar collier verkoopen om hare lakens en hemden terug te krijgen. Toen sloegen eenige klagers van het cene uiterste tot het andere over. Zij barstten uit tegen den uitvoer, waarom zij zelven hadden gevraagd: waaruit blijkt, hoe moeijelijk het is, de geheele wereld en zijn vader te vreden te stellen.’</p>
<p>Uit deze ironie, waarmede Voltaire de zaak van den graanhandel bespreekt, blijkt dat zijn gevoelen daaromtrent is veranderd sedert den tijd toen hij zich in de ‘Siècle de Louis XIV’ stellig voor den vrijen uitvoer had verklaard. Na de mislukte proefneming waarvan hij spreekt was hij blijkbaar weinig gezind meer om zich voor deze zaak warm te maken die daarbij ook voor Frankrijk in het bijzonder van geen overgroot gewigt scheen, daar het land zoovele andere producten voor exportatie oplevert. Voltaire was tamelijk ingenomen met de toenmalige engelsche korenwetten, waardoor de uitvoer van graan telkens, naar gelang der omstandigheden, tijdelijk door premiën aangemoedigd, - eenvoudig vrijgesteld, - of verboden werd en waarvan de algemeene uitwerking was dat er in het land, ten koste van andere cultuur, meer koren verbouwd werd dan anders het geval zou zijn geweest, hetwelk voordeeliger was voor de groote grondeigenaars dan voor het volk in het algemeen. Maar er kwam geld door in het land: en dat deed toen ter tijd
<pb n="423"/>alles af. Voltaire stond in deze zaak op de hoogte van zijn tijd en zijn oordeel er over onderscheidde zich slechts door bedaardheid en practischen zin<note n="1)" place="foot">‘Dictionnaire philosophique,’ <hi rend="spat">in Voce</hi> ‘blé.’ Oevr. compl. T. LXVI pp. 14-24.</note>.</p>
<p>Het vraagstuk van den graanhandel betrof niet enkel het buitenland, maar ook het binnenland; want ook binnen de grenzen was die handel niet vrij. Behalve dat er belastingen op drukten, had men ook ter voorkoming van geheimen woeker met het graan, verordend dat het nooit anders verkocht mogt worden dan openlijk op de markt. Daardoor joeg men de belanghebbenden, voor een zeer twijfelachtig voordeel, op drukkende onkosten. De bedoelde maatregel werd eindelijk, bij arrest van den staatsraad van 13 September 1774, afgeschaft. Deze nuttige hervorming, die - vreemd genoeg - te Parijs hevige afkeuring vond, werd door Voltaire met nadruk verdedigd<note n="2)" place="foot">‘Petit écrit sur l'arrêt du Conseil du 13 Septembre 1774.’ Oevr. compl. T. XXXVI. pp. 263. <hi rend="spat">sqq</hi>.</note>.</p>
<p>&nbsp;</p>
<p>In zijne denkbeelden omtrent den koophandel en wat daartoe behoort, stond Voltaire geheel op het standpunt van zijn tijd, en hij kon het daarmede niet veel verder brengen dan tot eene verstandige opvatting van de gegevens, die de wetenschap en de ondervinding van toenmaals hem aan de hand deden. Vooreerst kon hij zich van het protectionnisme nog niet losmaken, gelijk ons reeds uit zijn oordeel over Colbert en over de engelsche korenwetten is gebleken. Teregt is door Bungener<note n="3)" place="foot">Bungener, als boven. Dl. II, bl. 122, 123, 124.</note>, even als ook door Voltaire's glossator<note n="4)" place="foot">‘Dictionnaire philosophique,’ <hi rend="spat">in Voce</hi> ‘Blé.’ Oevr. compl. T. LXVI. p. 16 <hi rend="spat">in de noot</hi>.</note> opgemerkt, dat het ongelukkigste gevolg van die alles reglementerende politiek was, dat, zoo dikwijls de zaken verkeerd liepen en er gebrek ontstond, dit dan door het volk met heftigheid aan de regering werd geweten, die men voor alles verantwoordelijk stelde omdat zij alles regelde, even als of zij de natuur kon dwingen, en van wie men daarom dan ook verwachtte dat zij in alles zou voorzien, hetgeen aanleiding gaf tot veelvuldige onlusten. Voltaire, zelf te verstandig om in die dwaling te vervallen, heeft, misschien juist
<pb n="424"/>daardoor, niet het regte besef van dit groote bezwaar gehad.</p>
<p>In de tweede plaats merken wij op, dat Voltaire zich nog geheel heeft gehouden aan het zoogenoemde <hi rend="spat">mercantiel systeem</hi>, hetgeen hem een verkeerde opvatting deed huldigen van de beteekenis der vermeerdering van de hoeveelheid edel metaal in eenig land. Wel zag hij in, dat rijkdom geenszins in het bezit van goud en zilver bestaat, en dat een volk, dat niets anders bezat dan dat, hoogst ellendig zou zijn, terwijl een volk dat, zonder die metalen te bezitten, een gelukkig gebruik weet te maken van de voortbrengselen van den bodem, werkelijk rijk mag worden genoemd<note n="1)" place="foot">‘Siècle de Louis XIV,’ chap. XXX. Oevr. compl. T. XL. p. 59.</note>. Maar juist om die reden achtte hij het voldoende, wanneer er slechts genoeg metaal aanwezig was voor de behoefte der circulatie: eene vermeerdering van den voorraad metaal door de exploitatie der mijnen, deed, zijns inziens, slechts de waarde van het geld dalen en de prijzen van alles stijgen, zonder overigens, ten minste op den duur, verandering in den toestand te brengen of den welvaart te verhoogen. ‘Het komt,’ zegt hij, ‘volkomen op het zelfde neder, of men zich dezelfde benoodigdheden voor honderd mark of voor een mark aanschaft. Het zou zelfs voor de menschheid voordeelig zijn, slechts weinig muntmetaal te hebben, omdat de koophandel dan veel gemakkelijker zou zijn<note n="2)" place="foot">‘Fragmens historiques sur l'Inde, sur le général Lally, etc’ (1773), <hi rend="spat">Art</hi>. I. Oevr. compl. T. XL VIII. p. 88. <hi rend="spat">met de noot</hi>.</note>.’ Tegenwoordig is men daaromtrent van een geheel ander gevoelen: reeds Voltaires uitgevers hebben aangemerkt, dat de edele metalen niet enkel waarde vertegenwoordigen, maar zelf eigen waarde hebben en wezenlijk een handelsartikel zijn, waarmede men slechts de markt niet moet overvoeren, maar welks overvloedige en algemeene verbreiding wenschelijk is. Ook leeren
thans de staathuishoudkundigen dat de vermeerdering van het edel metaal nog andere en veel gewigtiger gevolgen heeft dan de daling van de geldswaarde, en volslagen politieke en sociale omwentelingen ten gevolge kan hebben<note n="3)" place="foot">Zie: G. Fried. Kolb: ‘Geschiedenis van de beschaving der menschheid,’ vertaald door S.H. ten Cate. (Zwolle, 1870-71.). Dl. II. bl. 261-264.</note>.</p>
<p>Intusschen meende Voltaire dat het bezit van groote schatten aan edel metaal, zoo het al den welvaart der burgers niet verhoogt,
<pb n="425"/>toch van gewigt is voor den staat om zich krachtig naar buiten te doen gelden. Hij bestreed daarom, ook tegenover Montesquieu<note n="1)" place="foot">Montesquieu, ‘De l'Esprit der lois,’ <hi rend="spat">Livre</hi> XXI, <hi rend="spat">chap</hi>. 22. Oevres. (Amsterdam et Leipzig. 1764). T. II. p. 320.</note>, het gevoelen, dat het bezit der amerikaansche colonien beschouwd moest worden als de oorzaak van het verval van Spanje, hetwelk, zijns inziens, was toe te schrijven aan het slecht bestuur van dat land en aan de persoonlijke onbekwaamheid van deszelfs koningen nà Karel V<note n="2)" place="foot">‘Observations sur le commerce. etc.’ Oevr. compl. T. XXXIII. pp. 160, 161, ‘Dictionnaire philosophique.’ <hi rend="spat">in voce</hi> ‘Argent.’ Oevr. compl. T. LXIV, pp. 261, 262.</note>. Doch later schijnt de schaduwzijde van het bezit der schatten van Peru hem duidelijker geworden te zijn. ‘Niemand is er onkundig van,’ schreef hij in 1773, ‘welk een uitgestrekt en rampzalig gebied de koningen van Spanje zich aan de beide uiteinden der wereld verwierven zonder buiten hun paleis te komen: hoeveel goud, zilver en kostbare koopwaren Spanje in Europa invoerde zonder zelf in bloei toe te nemen, en tot hoeverre het zijne heerschappij uitstrekte, terwijl het zichzelf ontvolkte<note n="3)" place="foot">‘Fragmens historiques sur l'Inde, etc.’ <hi rend="spat">Art</hi>. I. Oevr. compl. T. XLVIII. p. 89.</note>.’</p>
<p>Ten tijde van Voltaire bestond er in Frankrijk, en ook in andere landen, nog eene oude wet, die regtens nog van kracht was hoewel niemand er meer aan dacht haar toe te passen, waarbij de uitvoer van edel metaal naar buitenslands volstrekt verboden was. Van die wet zeide Voltaire dat zij gegrond moest zijn òf op de onderstelling dat men te doen had met gekken om vast te binden, die hun geld voor de grap naar het buitenland wegzonden, òf dat men aan de vreemdelingen zijne schulden niet behoort te betalen<note n="4)" place="foot">‘Dictionnaire philosophique,’ <hi rend="spat">in voce</hi> ‘Argent.’ Oevr. compl. T. LXIV, pp. 267-68.</note>. De dwaling, waarop die oude wet inderdaad rustte: de meening dat een land, waar veel edel metaal aanwezig is, <hi rend="spat">daarom</hi> rijk moet worden geacht, was men echter ten tijde van Voltaire nog niet geheel te boven gekomen; men had nog altijd een veroordeel tegen den invoer van koopwaren voor binnenlandsch gebruik uit het buitenland, waarbij men geld, dat onvergankelijk is, verwisselt tegen waren die verbruikt worden, en men meende dat men zich op die
<pb n="426"/>manier altijd verarmde en dat weelde in deze soort van uitgaven geheel bijzondere beteekenis en gevolgen had. Uit den aard der zaak was het voornamelijk de koophandel op de colonien, die met geen goede oogen beschouwd werd. Voltaire heeft, in de ‘Siècle de Louis XIV’ over de fransche Indische Compagnieën sprekende, met welke ondernemingen hij in dien tijd nog zeer was ingenomen, getracht de genoemde bezwaren te ontzenuwen: hij gaf toe, dat men uit Europa meer geld naar de Indien bragt dan men er van trok en zich dus verarmde, maar dat Frankrijk, door den uitvoerhandel op Cadix, ruim schadeloos werd gesteld en in het bezit kwam van meer geld dan de coloniale waren kostten<note n="1)" place="foot">‘Siècle de Louis XIV’ <hi rend="spat">chap</hi> XXIX. Oevr. compl. T. XL. p. 4.</note>. Blijkbaar heeft Voltaire zich over het algemeene bezwaar, dat hij bleef erkennen, slechts zoolang heengezet als hij meende dat het voor Frankrijk in het bijzonder niet bestond; want naderhand, toen de fransche Indische compagnie een jammerlijk einde genomen had en al de onbehagelijke geheimen van deze ongelukkige onderneming, die direct en indirect tot allerlei ellende had geleid, aan het licht gekomen waren, - toen verstomde zijne lofspraak en hij betreurde even sterk als iemand anders het geld dat aan buitenlandsche verbruiksartikelen en vooral aan coloniale waren besteed werd. Hoe weinig gestreng hij ook op het punt van weelde was, die weelde, die niet uitsluitend strekt om de binnenlandsche nijverheid staande te houden, vond geene genade meer in zijne oogen<note n="2)" place="foot">‘Fragmens historiques sur l'Inde, etc.’ <hi rend="spat">Art</hi>. I. Oevr. compl. T. XIVIII. pp. 89, 90. - ‘L'Homme aux quarante écus.’ Oevr. compl. T <hi rend="spat">LXXVII</hi>. pp. 105-107. ‘Dictionnaire philosophique,’ <hi rend="spat">in voce</hi> ‘Fertilisation.’ §:
12<hi rend="sup">o</hi>. Oevr. compl. T. LXIX. pp. 173-174. De zaak komt duidelijk hierop neder dat eene natie, die zich van buiten af van noodwendigheden en weelde wil voorzien, de kosten daarvan door eigen productie dekken moet: dat er tegen den invoer uitvoer moet overstaan en dat slechts de uiterste overdrijving eener weelde, waardoor al het kapitaal - de besparingen - eener natie naar het buitenland verplaatst zou worden, haar tijdelijk zou moeten verarmen: - voor zoolang namelijk totdat het verlies door nieuwe productie weder gedekt was. De onderlinge betrekking tusschen handeldrijvende volkeren staat gelijk met die tusschen bijzondere personen en het voordeel er van is wederkeerig. Veel geld te bezitten is voor een volk, even als voor een particulier, slechts van belang als men er iets voor koopen kan, dat men zelf niet heeft. En het bezit van onvergankelijken rijkdom is een hersenschim, want er is geen genot van rijkdom denkbaar zonder verbruik en bij algemeen gebrek aan verbruiksartikelen zou een goudstuk evenveel waard zijn als een keisteen en eene schilderij van Rubbens zou in eene lap doek veranderen. Het is verwonderlijk dat men zooveel moeite gehad heeft om zulke eenvoudige zaken te leeren begrijpen.</note>.</p>
<pb n="427"/>
<p>Terwijl Voltaire den invoerhandel eenigermate als een noodzakelijk kwaad beschouwde en niet wilde dat de franschen van andere volkeren veel kochten, vond hij het des te nuttiger dat die andere volkeren van hen wèl veel kochten: men was in dien tijd niet zeer cosmopolitisch gezind en men hield zich aan de spreuk: ‘De een zijn dood is de ander zijn brood’. Men begreep niet dat van beide partijen de een iets winnen kon zonder dat de ander er evenveel bij verloor, en het woord <hi rend="spat">vreemde</hi>ling was, even als bij de oude Romeinen, altijd nog een weinig synoniem met <hi rend="spat">vijand</hi>. - Wat eindelijk den doorvoerhandel betreft: daarin erkende Voltaire een krachtig middel waardoor een volk, welks grond het niet voeden kan, tot rijkdom kan geraken, gelijk de Hollanders.</p>
<p>Voltaire heeft herhaaldelijk de wenschelijkheid betoogd van de oprigting eener fransche staatsbank, waardoor een einde gemaakt zou worden aan de verregaande afzetterij der particuliere bankiers, van wier ingewikkelde operatiën ieder, die niet volkomen ingewijd was, het slagtoffer werd. Maar hij merkt op, dat eene dergelijke inrigting niet mogelijk is wanneer de finantiele toestand des lands en de maatregelen der regering geheim gehouden worden en willekeurig zijn. Van de engelsche bank sprekende zegt hij: ‘Dat is het groote voordeel van een handelstaat, waar alles krachtens eene stellige wet geschiedt, waar geene operatie geheim blijft en waar het algemeen vertrouwen gevestigd is op berekeningen, opgemaakt door de vertegenwoordigers van den staat en onderzocht door alle burgers.<note n="1)" place="foot">‘Dictionnaire philosophique’ <hi rend="spat">in voce</hi> ‘Banque.’ Oevr. compl. T. LXV. pp. 230 <hi rend="spat">sqq</hi>. <hi rend="spat">Ibidem</hi>, <hi rend="spat">in voce</hi> ‘Économie.’ Oevr. compl. T. LXVIII. p. 74, 75.</note></p>
<p>Over het beursspel heeft Voltaire zich in sterk afkeurenden zin uitgelaten: hij zag daarin eene schaduwzijde van het stelsel, waarbij de staat zijne eigene burgers tot schuldeischers heeft, hetwelk hij overigens zeer voordeelig achtte omdat men dan het bedrag der renten in het land houdt. Hoewel - of misschien
<pb n="428"/>wel juist omdat hij zelf zeer veel gespeculeerd had, heeft hij alle speculatie ten stelligste veroordeeld. ‘Allen zijn spelers’, zegt hij, behalven de landbouwer, die hun datgene levert waarmede zij spelen.<note n="1)" place="foot">‘Dictionnaire philosophique,’ <hi rend="spat">in voce</hi> ‘Économie.’ Oevr. Compl. T. LXVIII. p. 75.</note> Niet minder nadrukkelijk verklaarde hij zich tegen de loterijen, die hij een schandelijk hazardspel tusschen den Souverein en zijne onderdanen noemde.<note n="2)" place="foot">Als boven p. 81.</note></p>
<p>&nbsp;</p>
<p>(<hi rend="i">Wordt vervolgd</hi>).</p></div></div>
<div type="chapter">
<interpGrp>
<interp type="primair" value="stee017"/>
</interpGrp>
<pb n="429"/>
<head rend="h3">Fragmenten uit de nagelaten papieren van een oud-ambtenaar,
<lb/>medegedeeld door Alb. Steenbergen<note n="*)" place="foot">Vervolg en slot van bladz. 378.</note>.</head>
<head rend="h4">IV.</head>
<p>Maar den volgenden dag reeds bewolkte mijn' hemel, want het geval met den franschen soldaat kreeg op eens een dreigend aanzien.</p>
<p>Het was, gelijk ik gezegd heb, in het najaar van 1809, en alzoo in een tijd waarin met fransche soldaten niet viel te spotten, en dat vooral in Holland niet, 't welk sinds lang door den Keizer met wrevel werd bespied, en welks inlijving in 't Keizerrijk wellicht reeds toen wachtte op een geschikt voorwendsel.</p>
<p>Wat de zaak nog erger maakte was de omstandigheid, dat de man, wien ik een klap gegeven had, diende bij de oude Garde, en dat hij bij zijne aanklacht niet verzuimd had deze kwaliteit in rekening te brengen als verzwarende omstandigheid.</p>
<p>Frans Kroes, die de zaak op straat had hooren vertellen, voegde er nog bij, dat er een dringend schrijven was gekomen van het Gouvernement aan het Stadsbestuur om geene pogingen onbeproefd te laten, om den misdadiger op te sporen en gestreng
<pb n="430"/>te doen straffen, zijnde dit het eenige middel om te beletten dat de zaak ter kennisse van den Keizer werd gebracht......</p>
<p>Men kan denken hoe ik te moede was bij het vernemen van deze schrikkelijke tijdingen, en hoe mijn angst nog klom, toen Jan Jacobusz - bleek bestorven van schrik - mij mededeelde, dat de justitie een inval in het huis in de Munnikensteeg had gedaan, en nu een onderzoek instelde naar de personen die zich op den bewusten avond daar hadden bevonden.</p>
<p>Marc Flos met een bij hem inwonend man, zekere Rump, waren reeds gevangen genomen, en wel - beschuldigd van moord; want de gekwetste dien ik had zien wegdragen, en die gebleken was werkelijk de zoon van den heer Vernoeist te zijn geweest, was den volgenden dag overleden, en had - zoo liep het gerucht - genoemde personen als zijne aanvallers aangegeven.</p>
<p>De heer Jan Jacobusz verheelde volstrekt niet, dat hij redenen had, om een onderzoek als het straks genoemde zeer te duchten.</p>
<p>- En ik dan! riep ik uit, ik, dien men zoo gemakkelijk herkennen kan! Dat ook <hi rend="i">ik</hi> daar was kan wel niet verborgen blijven, en...vraagt men mij hoe en waarom ik daar kwam...ik zal mij stellig verraden! Men zal achter de waarheid komen, en God weet, wat vreeselijk lot mij dan staat te wachten.</p>
<p>Jan antwoordde niet veel, en ik sloop in de ledige en donkere pakhuizen van Oom, zonder recht te weten waarom, en bleef daar rondwaren tot den middag, toen het stilhouden van een rijtuig voor de huisdeur mij aankondigde dat mijn voogd was teruggekeerd. Met een kloppend hart snelde ik naar beneden, in de hoop van althans van die zijde iets vertroostends te zullen vernemen, maar vond mij ook daarin teleurgesteld.</p>
<p>Na een kort en kil: hoe vaar je? te hebben uitgesproken, bewaarde Oom Staal het stilzwijgen tot de avond-godsdienstoefening, die (het was Zaturdag en alzoo voorbereiding tot den Sabbathdag) ongewoon lang duurde, en besloten werd door een dankgebed zoo vol van vreeselijke toespelingen en aankondigingen van strafgerichten, dat ik niet dan met de grootste moeite mijn angst kon verbergen, en op mijn kamer gekomen, in een luid snikken uitbarstte.</p>
<p>De Zondag, stil en plechtig als altoos, bracht mij in zooverre eenige verlichting, dat ik bij het uitgaan van de kerk Jan Ja-<pb n="431"/>cobusz sprekende, van hem de verzekering ontving dat er niets bijzonder ontrustends was voorgevallen.</p>
<p>Maandagmorgen ging om, en nog was er geen woord over de lippen van mijn voogd gekomen, betrekkelijk zijne zending. Ik twijfelde dan ook volstrekt niet meer of alles was ook hier mislukt. Zeker had mijn werk een ongunstig onthaal gevonden bij den man, aan wiens oordeel het was onderworpen, en mijn oom bewaarde opzettelijk het stilzwijgen over deze zaak, om mij eenigszins voor te bereiden op den slag die mij wachtte.</p>
<p>Als een misdadiger die zijn vonnis wacht stond ik dan ook voor hem, toen hij even voor het middagmaal mij tot zich riep, om ‘het verslag van zijne bevindingen’ aan te hooren.</p>
<p>Tot mijne blijde verrassing merkte ik reeds bij zijne eerste woorden dat ik mij noodeloos verontrust had.</p>
<p>- Uw werk, zeide mijn oom, is prijzenswaard bevonden, en alzoo zult ge binnenkort naar Gelderland vertrekken, om de schilderkunst te beoefenen, onder de leiding van den heer Ramaerts, een goed schilder, maar meer dan dat, een vroom en rechtzinnig Christen. Het eerste gedeelte van deze mededeeling maakte mij zoo gelukkig dat ik een oogenblik mijne overige bezwaren vergat. Ik bedankte mijn oom voor zijne zorgen mijwaarts in bewoordingen wier levendigheid hem schenen te treffen: want hij glimlachte even, en noemde mij: kind! wat zeer zelden gebeurde.</p>
<p>Vervolgens gaf hij mij vrijheid, om zoo lang ik nog te huis zou zijn, mijn tijd naar welgevallen te besteden.</p>
<p>Juist toen ik mij verwijderen wilde, bracht Martha een brief binnen, dien oom met de grootste verwondering bezag, en daarna, niet zonder eenige haast opende en las.</p>
<p>Hij was, zoo als ik aan de hand zag, van den heer Vernoeist, en behelsde zeker de kennisgeving van het ongeluk dat hem getroffen had.</p>
<p>Oom Staal loosde eene diepe zucht, terwijl hij den brief dichtvouwde, deed daarop zijn mantel om, en verliet (na ons gezegd te hebben met het middagmaal niet op hem te wachten) op dit voor hem geheel ongewoon uur het huis.</p>
<p>Na den eten ging ik naar het kantoor, en vond daar gelegenheid mij ongestoord met mijn vriend Jan te onderhouden, daar zijn vader nog niet teruggekeerd was van het middagmaal, zoo min als mijn oom van zijn bezoek.</p>
<pb n="432"/>
<p>Nadat ik hem den gelukkigen uitslag van ooms zending had medegedeeld, was natuurlijk mijn eerste vraag naar den stand van onze zaken.</p>
<p>Er was hem niets naders ter ooren gekomen.</p>
<p>Na de arrestatie van Marc Flos en Rump scheen de justitie te hebben stilgezeten. Intusschen had Frans en zijne familie het al te berucht geworden huis verlaten, en was Louise voorloopig bij een kunstgenoote gaan inwonen.</p>
<p>In de drie dagen die nu volgden had ik geene gelegenheid om Jan Jacobusz te spreken, en daar ik dus ook geene verontrustende tijdingen ontving, begon ik een weinig kalmer te worden, ja mij te vleijen met een afdrijven van het gevreesde onweer.</p>
<p>Maar die goede verwachting werd op de treurigste wijze beschaamd!</p>
<p>Op den vierden dag na oom Staal's tehuiskomst, 's avonds omstreeks tien uur en even voor we ons ter rust zouden begeven, schelde een Commissaris van policie aan, en werd ik gearresteerd, beschuldigd van beleediging des keizers in den persoon van een zijner dienaren, het afrukken van diens eereteeken, en het vertrappen daarvan in het slijk! Men kan zich voorstellen met welke verbazing oom Staal en Martha deze beschuldigingen aanhoorden.</p>
<p>Wat mij zelven aangaat, mijn schrik was zoodanig, dat ik op al de vragen die men mij deed, niet het minste antwoord kon geven, en dat ik, meer gedragen dan ondersteund door mijn geleiders, in het Commissariaat van policie aankwam.</p>
<p>Ook hier bleek ik onmachtig om eenig geluid voort te brengen, en daar men medelijden met mij gevoelde, spaarde men mij verdere marteling voor dien avond, en bracht mij naar het verbeterhuis op de Schans, waar ik in een der vertrekken op de tweede verdieping werd opgesloten.</p>
<p>Zoo was het zwaard, dat ik zoo vele dagen boven mijn hoofd had zien hangen, eindelijk gevallen. Zoo zat ik dan gevangen, en dat onder omstandigheden, die, ik kon het mij niet anders voorstellen, geen andere dan eene vreeselijke ontknooping zouden ten gevolge hebben.</p>
<p>Ik verkeerde, vooral in de eerste uren van mijn opsluiting, als in een voortdurenden en beangstigenden droom, en honderde malen vroeg ik mij af, of ik inderdaad niet droomde, en of het wel werkelijk waar <hi rend="i">kon</hi> zijn dat <hi rend="i">ik</hi>, Willem Upvelde, die voor
<pb n="433"/>minder dan een halve maand nog in de verste verte niet dacht aan gevangenschap en schavot, nu leefde in de eene, en in vreeze verkeerde van het andere.</p>
<p>Dan had ik noodig mij al de omstandigheden van de laatste dagen te herinneren, dan betastte ik mij zelven, de kribbe waarop ik zat, het slot aan de deur, en luisterde naar den geregelden gang van de schildwacht op het plein beneden mij, en dat alles om mij de pijnlijke zekerheid te verschaffen - dat ik <hi rend="i">niet</hi> droomde, maar werkelijk, werkelijk gevangen zat, gevangen, niet zoo als vroeger in den kelder van een hardvochtig maar welmeenend bloedverwant, maar in eene degelijke gevangenis en ter beschikking van een man, die - ik was er van overtuigd - zich met niets anders zou tevreden stellen dan met mijn bloed.</p>
<p>&nbsp;</p>
<p>Gij zult niet verlangen, mijn vriend! dat ik u al de verhooren mededeel, die ik onderging, of uwe verbeelding pijnig met het geven van een getrouw relaas van mijne kwellingen en angsten gedurende mijne gevangenschap.</p>
<p>Genoegzaam dagelijks werd ik (maar altijd in mijn eigen verblijf) verhoord en dat zoowel door burgerlijke als militaire Autoriteiten, en deze verhooren, hoe verschrikkelijk ze mij in 't eerst ook toeschenen, namen langzamerhand in beteekenis af. Vooreerst merkte ik al zeer spoedig, dat ze met een zekere verschooning en welwillendheid werden afgenomen, en ten andere gaf de overtuiging, dat ik terstond de waarheid gezegd had, en niets anders te doen had dan daar bij te blijven, mij zekere rustigheid tegenover al deze officieren en magistraatspersonen.</p>
<p>Eenmaal werd ik geconfronteerd met mijn beschuldiger, die ik thans leerde kennen als een man van kolossalen lichaamsbouw, maar met een voorkomen zoo valsch als gemeen: zijn naam was Jean Etienne Lamarcq. Hij gaf op zijne manier verslag van het gebeurde, maar toen hij zich niet schaamde te verzekeren, dat ik, gedreven door den algemeenen geest van haat, die in dit land tegen Frankrijk heerschte, hem had geslagen, en de ridderorde van de borst gescheurd, om die te vertrappen, schudde een fransch officier, die bij het verhoor tegenwoordig was, driftig het hoofd, onder den uitroep: ‘battu?
<pb n="434"/>un soldat de la garde battu....par un enfant?! Grand niais! il fallait te........!’</p>
<p>Op mijn herhaald verzoek verschafte men mij papier en schrijfgereedschap, en hiervan maakte ik gretig gebruik om afscheidsbrieven te schrijven aan mijn oom, mijne zuster, Jan Jacobusz en bovenal aan Louise, eene bezigheid die mij een zeker soort van genot verschafte, schoon zij niet zelden werd vergezeld en afgebroken door zuchten en tranen.</p>
<p>Het overschot van mijn papier, en er was niet veel meer, vouwde ik tot een boekje samen, en gaf daarin niet slechts een getrouw verslag van het geval dat mij in de gevangenschap gebracht had, maar gebruikte de overige bladzijden, om er met de grootste openhartigheid al mijne gedachten aan toe te vertrouwen, zoowel als de treurige verwachtingen die ik koesterde van den afloop der zaak.</p>
<p>Wanneer ik aan dat boekje met zijne met fijn schrift overdekte bladzijden denk, en mij den zielstoestand voorstel waarvan het een getrouwe spiegel was, dan komt niet zelden de wensch bij mij op: dat ik destijds gestorven ware!</p>
<p>Daar was op de doodsangst, die ik in de eerste dagen van mijne gevangenschap had doorgestaan, eene kalmte van gemoed gevolgd, die mij in staat stelde, om, wat ook mijn lot mocht wezen, dat lot met moed tegen te treden, en met gelatenheid en volkomene onderwerping aan den wil van Hem, die goed gevonden had het mij op te leggen, te dragen. Ik had mijn leven en streven onderzocht, ik had God mijne afdwalingen en zonden beleden, ik had Zijne vergiffenis afgebeden, en het was mij of daarop een stem in mijn binnenste woorden van vertroosting en bemoediging gesproken had, of iemand mij toefluisterde: ‘vrees niet! ik ben de opstanding en het leven: die in mij gelooft zal leven al ware hij ook gestorven!’ Sterk in en door dat geloof, zou ik de eeuwigheid ingetreden zijn met eene gerustheid, die mij thans benijdenswaard voorkomt....</p>
<p>&nbsp;</p>
<p>Eens op een morgen - mijn papier was sinds lang volgeschreven en ik had te vergeefs om meer verzocht - kwam een oudachtig, deftig gekleed heer bij mij, die op vriendelijken toon vroeg, hem nogmaals de toedracht der zaak te vertellen, en dat te doen, zonder
<pb n="435"/>iets terug te houden, ook al begreep ik, dat daar iets onder kon zijn dat mij zou kunnen bezwaren; onder de verzekering tevens, dat deze oprechtheid mij eer vóór- dan nadeelig zou zijn.</p>
<p>Zoo als ik straks zeide, had ik nimmer iets anders gedaan in al de verhooren die men mij reeds had doen ondergaan; en 't s licht te denken dat in den gemoedstoestand waarin ik nu verikeerde, ik niet de minste neiging gevoelde om van het pad der waarheid af te wijken.</p>
<p>Terwijl ik mijn verhaal deed, had mijn bezoeker mijn dagboek, dat op de tafel lag opgenomen, en begon daarin te lezen.</p>
<p>- Ik zie, mijn jonge vriend, zeide hij, mij plotseling in de rede vallende, dat ge dat alles opgeschreven hebt, en wel, in geene andere verwachtingen dan van een aanstaanden dood? - Welnu! vervolgde hij op mijn bevestigend antwoord, er is een hooggeplaatst heer, die niets liever wenscht dan zich van uwe onschuld te overtuigen. Ik zie geen beter middel dan deze bladen, om hem te schenken wat hij zoekt. Ik zal ze hem overhandigen, en ze u - naar ik hoop - weldra terugbezorgen, onder gunstiger uitzichten, dan waarmede ge u hebt durven vleijen. Vaarwel! en houd goeden moed!</p>
<p>Het is licht te denken dat dit bezoek, en vooral de laatste woorden mij rijkelijk stof tot nadenken gaven, en niet minder, dat ik mij verdiepte in gissingen naar den naam en stand van mijnen vriendelijken bezoeker, zoowel als naar die van den hooggeplaatsten persoon, die naar zijn zeggen zooveel belang in mij stelde.</p>
<p>Maar, was dit veld van bespiegeling ruim, ik had niet lang tijd om mij er in te verdiepen, want weinig meer dan een uur was er verloopen, toen de deur van mijne cel nogmaals geopend werd, en er een lakei verscheen, die mij verzocht hem te volgen. Niet weinig verrast, voldeed ik aan dit verzoek, maar hoe klom mijne verbazing toen ik, buiten gekomen, een sierlijk rijtuig voor de deur vond staan, waarin mijn bezoeker van straks was gezeten die, mij vriendelijk toeknikkende, mij wenkte in te stijgen en tegenover hem plaats te nemen.</p>
<p>- Mijn naam is, zeide hij, terwijl we voortreden - van Zuylen van Nijeveld, en ik ben Kamerheer des Konings.</p>
<p>Ik boog mij verlegen.</p>
<p>- Houd goeden moed! vervolgde hij vriendelijk. Uwe zaak zal hoogstwaarschijnlijk een gunstigen keer nemen. De heer
<pb n="436"/>van wien ik u sprak wenscht u te zien. Hij is u genegen geworden en heeft grooten invloed. Slechts één ding moet ik u aanraden vis à vis hem in acht te nemen: noem den naam des keizers <hi rend="i">niet</hi>, en zoo je door een of andere vraag daartoe mocht genoopt worden, spreek dan van hem met al den eerbied dien men een machtig vorst, en den broeder van onzen souverein verschuldigd is. Gaarne had ik hem gevraagd, wie die heer dan toch eigentlijk was, maar de Heer v. Zuylen nam een courant uit zijn zak en begon daarin te lezen; eene bezigheid waarin ik mij wel wachtte hem te storen.</p>
<p>Intusschen ging het in snellen draf voorwaarts, de eene straat voor, de ander na, tot we eindelijk op de Heerengracht gekomen, stil hielden voor een groot huis, en wel voor dat - gelijk ik niet zonder hartklopping op de koperen plaat nevens de deur las - van den heer Wolters van de Poll, Burgemeester van Amsterdam.</p>
<p>Ik volgde mijn geleider op diens wenk, en bevond mij weldra in een deftig vertrek, en in tegenwoordigheid van drie heeren, waarvan slechts een, dien ik herkende als den Burgemeester, in burgerkleeding.</p>
<p>De beide anderen schenen officieren van hoogen rang te zijn, voor zoo verre een vluchtige blik mij althans recht gaf te vermoeden, want een kleine rosse hond begroette mijn binnenkomen met een luid geblaf, en deed mij voor alle dingen mijn aandacht vestigen op mijne beenen, die hij woedend bedreigde.</p>
<p>Ici Tiel! malhonnête, viens te coucher! riep een der heeren. Et toi mon garçon, approche! c'est un compatriote et par consequent un peu frondeur, mais il s'avisera!</p>
<p>Ik gehoorzaamde werktuigelijk, en bevond mij weldra tegenover hem die gesproken had - een vriendelijk uitziend heer wiens borst, zoo als ik nu zag, versierd was met verscheidene ridderorders.</p>
<p>- Eh bien monsieur le comte, vervolgde hij, qu'en dites vous? N'êtes-vous pas d'avis comme nous, que le cas au lieu d'être - un cas blamâble - est tout simplement un cas ridicule, et que toute poursuite sévère aurait été malplacée?</p>
<p>De officier, tot wien deze woorden gericht waren, een somber en norsch uitziend man, zag mij een oogenblik strak aan, waarna hij opstond, en eenige woorden meer mompelde dan sprak tot den goedigen heer, die daarop met welgevallen knikkende - oui! oui! oui! riep.</p>
<pb n="437"/>
<p>- En vérité, liet hij er op volgen, c'est comme il se peint dans ses papiers - candide comme une colombe. Enfin, vous voila donc content! content!..</p>
<p>De officier maakte nu eene stijve buiging, waarna hij zich verwijderde, plechtig begeleid door den Burgemeester en den heer van Zuylen die echter kort daarna terugkeerden.</p>
<p>- Content! content! herhaalde de achtergeblevene nog eenige malen, toen wij alleen waren; en als verzonken in gedachten, scheen hij mijne tegenwoordigheid geheel vergeten te zijn.</p>
<p>Eene mij onwillekeurig ontsnapte beweging, deed hem opzien, en mij vriendelijk toelachende, vroeg hij - of ik hem kende?</p>
<p>Ik giste de waarheid, maar durfde ze niet uitspreken.</p>
<p>- Je suis ton Roi, mon enfant.</p>
<p>Zoo als ik zeide, ik had het gegist, maar daar was zoo veel waardigheid in zijne houding, en tevens zoo veel goedheid in zijn blik toen hij die woorden uitsprak, dat ik er mij buitengewoon door getroffen gevoelde.</p>
<p>Werktuigelijk zonk ik op de knieën en smeekte hem om bescherming.</p>
<p>- Tu l'as! tu l'as! zeide hij, terwijl hij mij ophief. - Monsieur Zuylen a si bien plaidé ta cause par la traduction de tes méditations, que monsieur de La Rochefaucauld a consenti d'enlever les obstacles qui s'opposaient à ta délivrance. Tu es libre mon enfant! Aandoening belette mij te spreken, terwijl een vloed van tranen mijne oogen verduisterde; het duurde eenige minuten voor ik in staat was mijn dank uit te stamelen.</p>
<p>- Assez! Assez! sprak de Koning, terwijl hij zijn hond op de kop tikte. - Te voilà donc en repos.</p>
<p>Daarop mij het kruis van de orde der Unie vertoonende, vroeg hij mij of ik mij niet zeer vereerd zou gevoelen zulk een kruis te dragen.</p>
<p>- Eh bien! - liet hij er op volgen - applique toi. Monsieur Zuylen m'a dit que tu as des dispositions bien heureuses pour la peinture. Que l'art soit ton unique affection, et pense bien - qu'il est bon, de renoncer de bon coeur a toute chose, que les circonstances ou la nature ont mis hors de notre portée.</p>
<p>De wenk was duidelijk - zoo duidelijk dat ze mij deed kleuren.</p>
<p>De Koning dacht als mijn oom; en ook hij riep mij, hoewel
<pb n="438"/>vrij wat kiescher ingekleed, toe: trouwen zal je toch wel nooit<note n="*)" place="foot">Het is bekend, dat koning Louis zeer ongunstig dacht over huwelijken van gebrekkige of ziekelijke lieden.</note>!</p>
<p>De heer van Zuylen wenkte mij nu hem te volgen.</p>
<p>Ik maakte eene diepe buiging voor mijnen koninklijken beschermer, die mij vriendelijk met de hand groette, en in zijn gebroken Hollandsch de spreuk zijner Orde nariep: doe vel en sieniedom! (Doe wel en zie niet om).</p>
<p>Een half uur later schelde ik bij Oom Staal aan, die (ik vergat het te zeggen) mij slechts eenmaal, en nog wel een weinig troostrijk bezoek in de gevangenis gebracht had, en - vond hem stil en somber als altoos. Ook scheen hij meer verwonderd dan verheugd over mijne onverwachte tehuiskomst te zijn, en toonde alleen eenige belangstelling toen ik hem mijn bezoek bij den Koning verhaalde; want hoewel hij in de zeer katholyke gezindheden van den Souverein van Holland groot gevaar zag voor de Staatskerk en het Protestantisme, was hij niet zonder sympathie voor zijn persoon. Vervolgens moest ik echter eene ernstige strafpreek aanhooren over mijne ongehoorzaamheid en zucht tot iedelheden, besloten met de bedreiging - dat wanneer de ernstige straf, die het den Heere had behaagd mij in dezen op te leggen, ook nu zonder uitwerking en vrucht mocht blijven, en ik bovenal niet wilde afzien van verderen omgang met ‘de Midianitische’ (hij wist dus alles)! hij genoodzaakt zou zijn eenmaal de woorden des Heeren toepasselijk op mij te maken, en mij te zeggen: Voorwaar zegge ik u, ik en kenne u niet!</p>
<p>Ik zweeg op al deze beschuldigingen, maar in mijn slaapkamer gekomen, viel ik op mijne knieën en dankte God in een hartstochtelijke uitboezeming voor zijne genadige hulp en redding uit een gevaar waaruit ik menig malen mij geen uitkomst had durven voorstellen.</p>
<p>Martha, de oude dienstmaagd, knelde mij in hare armen als een wedergevonden kind, en wat Jan Jacobusz aangaat, ik had geene gelegenheid om hem te spreken, want mijn oom hield de binnendeur die naar het kantoor geleidde gesloten, en had mij tevens strengelijk verboden zonder zijne toestemming het huis te verlaten.</p>
<p>Intusschen vernam ik van Martha, dat Jan een geruimen tijd
<pb n="439"/>in ongenade was geweest, maar dat hij er zeker in geslaagd was op de eene of andere wijze het vertrouwen van den patroon te herwinnen, dewijl deze hem niet alleen weer op 't kantoor had toegelaten, maar ook behandelde als vroeger.</p>
<p>Den volgenden dag ontving ik door tusschenkomst van Martha het volgende briefje:</p>
<p>&nbsp;</p>
<p>‘Beste Willem!</p>
<p>&nbsp;</p>
<p>Daar het mij verboden is u te zien, moet ik mij bepalen u en ook mij zelven schriftelijk geluk te wenschen met den goeden afloop der zaak.</p>
<p>Ik ben er schrikkelijk ongerust over geweest, en L. dat goede kind niet minder. Intusschen stonden <hi rend="i">uwe</hi> zaken eigentlijk beter dan de mijne, want op het spoor gebracht door het verhaal van uw wedervaren sedert uwe ontmoeting met den Franschman, heeft de justitie onderzoek naar de leden van het gezelschap gedaan, dat zich op dien voor ons allen onvergetelijken avond bij Frans bevond.</p>
<p>Waarschijnlijk zou het niet best met velen van ons afgeloopen zijn, had de duivel, die zijne ware vrienden nooit in den steek laat, geen middel gevonden om Marc Flos en Rump uit de gevangenis te helpen en spoorloos te doen verdwijnen.</p>
<p>Daar wij nu bewijzen konden, dien avond slechts deel genomen te hebben aan een verjaringspartijtje, en betuigden niets te weten van wat er vroeger gebeurd was (als bezittende een zoo heiligen afschuw van lieden als Marc enz. dat we ze meestal uit den weg gingen)! liet de justitie zich dat logentje op den mouw spelden; iets wat evenwel nog niet zoo gemakkelijk zou gegaan zijn, ware de Officier van justitie niet een volle oom geweest van uw vriend Minks Swaters......</p>
<p>En zoo is er dan veel bedekt gebleven van wat mij - zoo 't aan het licht ware gekomen - bittere ongelegenheden zou hebben berokkend niet alleen, maar mij ook in een deerlijk valsche positie gebracht vis à vis mijn oude en den Patroon.</p>
<p>Zelfs thans reeds is die positie verre van lekker, en ik ben door den Patroon niet alleen tweemalen voor de roode deur genomen, maar hij heeft mij ook verklaard, dat hij <hi rend="i">vooreerst</hi> van zijne goede voornemens omtrent mij <hi rend="i">niet dacht te getuigen</hi>.</p>
<p>Deze bedreiging nu met terughouding van een soort van deelge-<pb n="440"/>nootschap aan de zaken dat hij mij had toegezegd, doet mijn' ouden heiligen man razen als een bezetene, en dezer dagen heb ik hem moeten verklaren, dat, wanneer hij nog langer verkoos op die manier door te slaan, <hi rend="i">ik</hi> van mijn kant zoo vrij zou wezen om den Patroon en de zaak tegelijk den schop te geven, en nemen dienst onder de blauwe huzaren.</p>
<p>Deze vermanende kennisgeving hielp, en wat nu het ongenoegen van uw' oom aangaat, ik hoop door mijn voorbeeldig gedrag weldra er het laatste staartje van te zullen uitwisschen.’</p>
<p>‘Ge zult uit dit alles hebben kunnen opmaken, dat ik Frans en consorten niet dan zeer ter sluik zie, en dat ik geene feesten meer met hen vier. Frans is uit het <hi rend="i">huis</hi> getrokken en woont nu op 't Singel schuins over de Luthersche kerk, op eene bovenwoning, en L. met hare familie in 't zelfde huis, maar een trapje hooger.’</p>
<p>‘'t Kon u dienen bij gelegenheid.’</p>
<p>‘Verbrand dezen terstond na de lezing en geloof mij</p>
<p>Uw toegenegen vriend</p>
<p>&nbsp;</p>
<p><hi rend="sc">Jan</hi> J.</p>
<p>P.S. Eergisteravond kwam ik L. toevallig tegen. Hare eerste vraag was naar u. Ik ken lui - die hadden zij gehoord <hi rend="i">hoe</hi> zij zich uitliet - zeker iemand van mijne kennis <hi rend="i">zeer</hi> zouden benijden.</p>
<p>&nbsp;</p>
<p>Er waren zeer vele uitdrukkingen in dezen brief die mij ten zeerste hinderden, en waarover ik plan had mijn' vriend ernstig te onderhouden, maar.....het postscriptum had iets dat al het overige overstemde, en dat - ik mag het niet verzwijgen - mijne vrome stemming der laatste dagen niet weinig temperde.</p>
<p>Naarmate de hemel zich verwijderde, kwam de aarde mij meer nader, en hoewel ik mij in 't eerst nog poogde diets te maken, dat de zucht, om Louise aan de zondige wereld die haar omgaf te ontrukken, eene voorname beweegreden was van mijn begeerte om haar weder te zien, verheelde ik mij zelven weldra niet, dat onder deze vrome begeerte iets geheel anders school, en dat, zoo het ook al vaststond, dat ik haar verre wenschte te zien van wat haar zou kunnen bederven, het niet minder zeker was, dat deze zucht wonder wel strookte met mijn eigenbelang!</p>
<p>Intusschen streed ik en bleef ik strijden tegen deze wereldsche
<pb n="441"/>opwellingen, en dat met te beter gevolg, daar het mij onmogelijk gemaakt werd den weg te bewandelen dien ik maar al te zeer geneigd was te volgen.</p>
<p>Oom Staal toch zorgde te wel dat ik het huis niet verliet zonder zijne voorkennis en goedkeuring.</p>
<p>De dag van mijn vertrek naar Gelderland naderde intusschen en was op den tweeden dag der volgende maand bepaald.</p>
<p>Amsterdam te verlaten zonder Louise te hebben gezien, dat denkbeeld was mij onverdragelijk.</p>
<p>Ik wist Martha over te halen om een briefje te bezorgen aan Jan Jacobusz, hoofdzakelijk inhoudende het verzoek om een daarin gesloten brief aan Louise te overhandigen.</p>
<p>Deze missive, men begrijpt het licht, weerspiegelde mijne denkbeelden van de laatste dagen. Hemel en aarde waren daarin op de zonderlingste wijze dooreengemengd. Mijne wereldsche neigingen (trouwens dat gebeurt wel meer)! droegen zeer hooge geestelijke kleuren...Maar ik liet het niet bij louter betuigingen, want zeer wel beseffende, dat ook bij volle overtuiging van het gevaarlijke, ja zondige der tooneelwereld, Louise wel zou moeten voortgaan daarin te leven, werd zij niet in staat gesteld daaruit te treden, beloofde ik haar een zeker weekgeld, te kwijten uit mijn destijds zeer wel voorziene spaarpot, en dat tot den dag waarop ik op meer afdoende wijze in haar onderhoud zou kunnen voorzien; een tijd dien mijne overprikkelde verbeelding zich als zeer aanstaande voorstelde.</p>
<p>Aan het slot verzocht ik haar mij maandag-avond een oogenblikje te gunnen, want, daar mijn oom mij had toegestaan op dien dag afscheid te gaan nemen van mijne zuster en Jan Jacobusz, begreep ik voor deze visite wel een oogenblik te zullen kunnen vinden, en dat te gemakkelijker, daar mijn voogd 's avonds eene bijeenkomst had met de regenten van 't weeshuis waarvan hij de administratie had op zich genomen.</p>
<p>Een stukje papier waarop door Jan het woord - toegestaan! - was geschreven en dat Martha mij den volgenden dag bracht, deed mij met koortsachtige gejaagdheid de dagen, die mij nog van dat uur scheidden, doorleven.</p>
<p>Eindelijk was de dag van mijn afscheid daar, en onder zeer zonderling opgewekte gemoedsstemming ving ik des namiddags mijne afscheidsbezoeken aan. Langer dan ik gehoopt had moest ik echter ten huize van nicht Calmer verwijlen. Mijn zuster
<pb n="442"/>wilde mij niet zoo schielijk laten vertrekken en nicht was bijzonder spraakzaam en hartelijk, en rustte niet voor ik haar mijn wedervaren, sinds het uur waarop ik haar huis had verlaten, verteld had.</p>
<p>Wat Lonise aangaat, ik had haar zoo weinig mogelijk genoemd, maar dat weinige was voldoende om eene zoo schrandere vrouw, als nicht Calmer was, mijne liefde voor haar te doen raden. Het gevolg daarvan was, dat ik ook van haar eene strafpredikatie moest aanhooren, weinig minder streng dan die van oom Staal geweest was, en waarvan de toepassing luidde: dat ik reden had om God te danken dat Hij mij, zij het dan ook door een zeer onaangenaam middel, aan zulk gevaarlijk gezelschap had onttrokken.....</p>
<p>Louise gevaarlijk....Louise...waarvan ik de toewijding en de edelmoedigheid kende, door het verhaal van Jan Jacobusz, en door mijne eigene ervaringen! Maar...nicht Calmer wist van dat alles niets, zij oordeelde naar het uitwendige, en hare aristocratische vooroordeelen, beletten haar daarenhoven in den kring, waarin Louise leefde, iets anders te zoeken dan lage neigingen en hartstochten. Intusschen lieten hare woorden toch een zeer onaangenamen indruk op mij achter, en deze bleef mij bij tot aan het huis van Jan Jacobusz. Diens hartelijke ontvangst, en zijne opwekkende verhalen van Louises uitmuntende eigenschappen, en....van hare genegenheid mijwaarts, deden mij nicht Calmer en hare berispingen aldra vergeten, en met een hart vol van de schoonste verwachtingen en de vurigste liefde betrad ik de woning van mijn beminde, en wierp mij onstuimig in hare armen.</p>
<p>Ons bijeenzijn kon slechts kort duren, want het was laat geworden, en daar mijn oom nooit na achten t' huis kwam, moest ik zorgen althans vóór dien tijd teruggekeerd te zijn, en zoo had ik dan ook, vreezende niet bij tijds te zullen kunnen scheiden, mijn vriend Jan verzocht, mij om half acht te komen afhalen. Thans was het half zeven en ik had dus slechts een nur om mijn beminde de duizende dingen mede te deelen die ik haar te zeggen had, en van hare lippen wederkeerig wenschte te ontvangen.</p>
<p>Gouden droomen van roem, van geluk, van liefde zweefden mij in die oogenblikken voorbij, en in vervoering schilderde ik haar wat ik zag.</p>
<pb n="443"/>
<p>Een korte leertijd zou voldoende zijn om mij tot een groot kunstenaar te vormen. Ik zou nacht en dag studeeren, en weldra in staat zijn om een prijs te winnen, en....dan was er geene zwarigheid meer.</p>
<p>Triomf zou volgen op triomf, en daardoor geheel onafhankelijk van mijn oom's goedvinden geworden, zou ik haar weldra de mijne mogen noemen.</p>
<p>Dan....Maar genoeg van deze jongelingsdroomen!</p>
<p>Mijn arm had ik om haar middel geslagen, en van tijd tot tijd onderbrak ik den stroom mijner redenen, door vurige kussen te drukken op het gladde voorhoofd dat zoo vertrouwelijk op mijne borst rustte, of in de zwarte oogen te staren die zoo wonderschoon glinsterden in het licht der volle maan, dat door het hooge venster straalde waarvoor we zaten.</p>
<p>Een zware, maar tegelijkertijd haastige stap op de trap, die naar het vertrek, waarin we ons bevonden, leidde, verstoorde op eens deze verrukkingen, en deed ons verschrikt oprijzen in de gedachte, dat het oogenblik reeds daar was van ons afscheid, en dat Jan Jacobusz ons daarvan kwam verwittigen.</p>
<p>Maar hij die opkwam scheen, op het bordes gekomen dat naar verschillende vertrekken en verder naar boven toegang gaf, te aarzelen, en zoo hoopten we een oogenblik dat dit bezoek een ander dan ons zou gelden. Maar op een hem van beneden toegeroepen ‘links!’ stootte hij zonder omstandigheden onze kamerdeur open.</p>
<p>Verstoord trad ik den indringer tegen, en vroeg hem wie hij was en wat hij zocht? doch hij antwoordde niet, maar schreed mij voorbij naar het venster waarvoor we gezeten hadden, en waar Louise nog stond, en hier....geen twijfel liet mij het donkere silhouet van zijne gestalte tegen de verlichte gordijn over - zag ik tot mijn geweldigen schrik dat mijn oom voor mij stond!</p>
<p>- Groote God! mijn oom! - lispte ik meer dan ik sprak - Louise had mij echter verstaan en uitte een lichten kreet, tegelijkertijd een paar schreden achterwaarts doende.</p>
<p>Ik zeg u: blijf daar, vrouwe! opdat ik wete, hoe ver het tusschen u en dezen knaap is gekomen, riep oom Staal met zijne zware en dreunende stem.</p>
<p>- Gij hebt mij gevraagd, wie ik was en wat ik hier zoek?...vervolgde hij - zich tot mij keerende - ik ben gekomen om mij te overtuigen of wáár was - wat ik niet geloofd zou heb-<pb n="444"/>ben, zoo mijne eigene oogen het niet hadden aanschouwd als thans geschiedt: mijner zusters zone een werker van ongerechtigheid en logens; mijn voedsterling de - kastijding des Heeren vergetende zoowel als zijne betuigingen van berouw - op nieuw gezeten aan de knieën van eene Dalilah!</p>
<p>- Louise eene Dalilah! riep ik - getroffen door deze voor mijne beminde zoo beleedigende woorden - Louise de eerlijkheid en onschuld zelve!</p>
<p>- Eerlijkheid en onschuld....dwaze knaap! en zoekt gij die bij eene komediante, bij eene die met ontbloot lichaam en ontgorde lendenen optreedt, om te dansen voor de oogen van lichtvaardigen en zondaars? Eerlijkheid en onschuld....zoo zij die had, zou zij zich dan niet geschaamd hebben u tot zich te lokken?</p>
<p>Louise was tot dusver als versufd blijven staan, blijkbaar onder den indruk van de sombere en toornige blikken en de harde woorden van den geweldigen man voor haar. Thans trad zij een weinig voorwaarts.</p>
<p>- Mijnheer! zeide zij - zoo gij wist waarom ik komediante ben geworden, zelfs gij zoudt mij waarschijnlijk verontschuldigen, en zoo gij naar mijn gedrag als zoodanig hadt geïnformeerd, gij zoudt ervaren hebben dat er ook onder ons wel degelijk eerlijkheid en onschuld bestaat; dat ik....o mijn God!.....</p>
<p>- Gij zult den naam des Heeren niet iedelijk gebruiken: vrouwe! En...is uwe conscientie dan zwijgende in u? Maar ik vergeet dat gij spreekt als eene die men geleerd heeft valschelijk te spreken? Gij noemt u dus onschuldig? Ik vraag - is het een werk der onschuld, om een onervaren jongeling aldus van 't rechte pad te lokken?</p>
<p>- Ik ben niet verlokt, oom! - sprak ik - en zoo het waar is dat ik het rechte pad heb verlaten, het is niet hare schuld noch zal het worden. Ik heb haar leeren kennen op den avond toen ik vluchtende, voor den Franschman, bij haar broeder eene schuilplaats vond, en...</p>
<p>- Als of ik dat niet weet! maar vervolg!</p>
<p>-....en heb haar toen lief gekregen, en, blijft ze mij genegen, dan...</p>
<p>Ik hield op, verschrikt door de donkere uitdrukking die het gelaat mijns ooms aannam, door het geweldig fronsen van zijne wenkbrauwen en het samenpersen zijner lippen.</p>
<pb n="445"/>
<p>- Welnu, en dan? sprak hij schor.</p>
<p>- Dan zal zij mijne vrouw worden, sprak ik besloten.</p>
<p>- Uwe vrouw! dwaze knaap! barstte hij uit, terwijl hij met den voet stampte, zij?..eene zoodanige?</p>
<p>Louise die stil achter haren zakdoek had zitten te schreien, stond op om heen te gaan, en ik wilde haar eene hand geven.</p>
<p>- Blijf daar: donderde mijn oom, terwijl hij op mij toetrad. Ik ben uw voogd en zal met al de mij ten dienste staande middelen beletten dat ge zelfs haar kleed weder aanraakt! Ge hebt haar voor de laatste maal gezien.</p>
<p>- Ik zal u nooit vrijwillig gehoorzamen, en zoodra ik meerderjarig geworden zal zijn, zal ik doen wat mij behaagt.</p>
<p>- Wij zullen zien! sprak oom Staal iets zachter, en zich toen tot Louise wendende, vroeg hij: - dochter, hoe is uw naam?</p>
<p>- Louise Preyel! snikte zij.</p>
<p>- Zoo is het, Louise Preyel. Ik had daar even, toen ge het waagdet mij te braveeren met uwen onbesproken naam - u terstond kunnen beschamen met te zeggen wat ik van u wist, maar ik deed het niet, omdat mij niet onbekend bleef, dat uw gedrag zich inderdaad in menig opzicht gunstig heeft onderscheiden van dat uwer zusteren, en ik u daarom wilde sparen. Maar deze hardnekkige dwaas wil naar geen reden luisteren, en daarom gebied ik u met hem te breken!</p>
<p>Louise was - blijkbaar ontsteld door de toespeling in de woorden vervat - op haar stoel nedergezonken, maar zij sprak geen woord.</p>
<p>- Louise Preyel! vervolgde oom Staal - een bijzonderen nadruk op elk woord leggende - Louise Preyel! <hi rend="i">ik</hi> ben de man die nu twee jaren geleden, op verzoek van Doctor Voormolen, een gevallen meisje van het noodige voorzag, en wel op eene wijze die haar in staat stelde hare schande te bedekken!</p>
<p>Een pijnlijke kreet ontsnapte de borst der arme meid. Daarop het hoofd op hare knieën latende nederzinken, snikte zij krampachtig.</p>
<p>- Wèl - zegt de Prediker - wie het goede vroeg verzoekt, zoekt welgevalligheid, maar wie het kwade najaagt, dien zal het overkomen! En nu, heet hem u te verlaten! Zeg hem, dat er nooit gemeenschap tusschen u en hem kan zijn!</p>
<p>- O verlaat mij! verlaat mij! riep de arme gefolterde, terwijl zij met de hand wenkte, doch zonder op te zien.</p>
<pb n="446"/>
<p>- Louise, zeide ik, zeg mij wat er is gebeurd, zoo één, <hi rend="i">ik</hi> kan vergeven.</p>
<p>- Neen! sprak zij, plotseling opstaande, en den zakdoek voor haar gelaat wegnemende. Neen, je kunt mij niet vergeven. Verlaat mij, want ik heb u bedrogen! Ik heb geen recht om uwe vrouw, om....iemands vrouw te wezen. Men heeft een spel met uwe onervarenheid gespeeld, en al wat ik tot mijne verdediging - daarin meegespeeld te hebben - zeggen kan, is: dat uw rein hart mijne toegengenheid gewonnen had, en dat ik u getrouw zou gebleven zijn. Vaarwel en....voor eeuwig!</p>
<p>Er was iets zoo waardigs in deze bekentenis, en in het gelaat en de houding van haar die ze uitsprak, dat zelfs mijn oom er eenigszins door getroffen werd.</p>
<p>Op een geheel anderen toon toch, dan waarop hij tot dusverre gesproken had, klonken de woorden die hij nu tot haar sprak.</p>
<p>- Vaarwel, mijne dochter! zeide hij - en bedenk dat er geschreven staat: Keer weder en bekeer u van alle uwe overtredingen, zoo en zal de ongerechtigheid u niet tot een aanstoot worden. En bij deze woorden van de Heilige Schrift voeg ik dit: mocht gij, afziende van uwen vleeschelijken wandel, als eene andere Maria Magdalena u aan de voeten van den Heer willen nederzetten, kom dan tot mij, en u zal niets ontbreken, wat u als zoodanig noodig zal zijn.</p>
<p>Zich nu omkeerende, wenkte hij mij hem te volgen, en onder de smartelijkste en onaangenaamste gedachten daalde ik de trappen af, die ik nog geen uur geleden in eene zoo gelukkige stemming had bestegen.</p>
<p>&nbsp;</p>
<p>Twee dagen later was ik op reis naar Gelderland en deed mijne intrede in eene gansch andere wereld dan die mij tot dusverre had omringd<note n="*)" place="foot">In deze nieuwe omgeving meenen wij onze lezers niet te moeten binnenleiden, daar het verhaal van den heer Upveld wat al te uitvoerig blijkt voor onze ruimte. <hi rend="i">Red</hi>.</note>.</p></div>
<div type="chapter">
<pb n="447"/>
<head rend="h3">De politiek van Voltaire.<note n="*)" place="foot">Vervolg van bl. 428.</note></head>
<p>Een ander onderwerp, waarmede men zich in Voltaires tijd druk bezig hield was het belastingstelsel. Volgens de leer van Gournay behoorde men nijverheid en handel zooveel mogelijk van lasten te bevrijden en de belastingen liever op het grondbezit te doen drukken. En hetzelfde vloeide ook voort uit de theorie van Quesnay; want wanneer alle rijkdom eigenlijk uit de productie van den bodem voortkomt, dan is het ook billijk en doelmatig die productie bij voorkeur te belasten. Men was dus van gevoelen dat men volstaan kon met het grondbezit of de grondstoffen te belasten, en men stelde zich voor, dat die belasting toch ten slotte gelijkelijk op allen in evenredigheid met hun vermogen zou drukken. Dit stelsel is door Voltaire bestreden in zijn geestigen roman van ‘L'Homme aux quarante écus’ (1767), waarbij hij het vooral gemunt had op een boek, getiteld ‘Considérations sur l'ordre essentiel et naturel des sociétés politiques’. Hij leverde geene streng wetenschappelijke wederlegging van het bewuste stelsel, maar hij vergenoegde zich met ‘<hi rend="spat">la morale en action</hi>,’ om te doen beseffen, dat het niet billijk is, een arm landman met 40 kroonen jaarlijksch inkomen, gelijk de held van den roman, zware belastingen op te leggen, terwijl de rijke kapitalist, de koopman, de industrieel, de geestelijke niets behoeft te betalen. - De uitgevers van Voltaire hebben ook hier, met lange en geleerde aanteekeningen onder den tekst, betoogd dat hij ongelijk had en dat de grondbelasting als <hi rend="spat">impôt unique</hi> aan te bevelen is. Maar, naar mij dunkt, heeft
<pb n="448"/>Voltaire deze zaak bij het regte einde gehad en bestaat de fout van het door hem bestreden stelsel eenvoudig daarin, dat er slechts één element van den rijkdom door belast zou worden, namelijk de productie van den grond, terwijl het andere groote element, de arbeid, geheel zou worden vrijgesteld. - Teregt zegt Voltaire dan ook elders: ‘Er zijn theoretici die zouden willen dat de belastingen slechts op den opbrengst der landerijen drukten. Maar hoe nu? Als ik een veld met vlas bezaaid heb, dat mij 200 kroonen opbrengt, en wanneer dan een groot fabrikant 200.000 kroonen verdient met van mijn vlas kant te maken, - zou dan die fabrikant niets en mijn land alles moeten betalen, omdat alles toch van het land komt!’<note n="1)" place="foot">‘L'Homme aux quarante écus,’ (1767). <hi rend="spat">chap</hi>. I-III. Oevr. compl. T. LXXVII pp. 108-135. - ‘Dietionnaire philosophique,’ <hi rend="spat">in voce</hi> ‘Impôt,’ <hi rend="spat">Sect</hi>. II. Oevr. compl. T. LXXI. p. 147. - In den aangehaalden roman wordt verder aan de eeuwig stelsels smedende en plannen makende staathuishoudkundigen van dien tijd nog menige andere steek toegebragt: zoo bevat het vijfde hoofdstuk een roerend verhaal van de ongelukken van een boer, die zich in den grond geboord heeft door de voorschriften van de staathuishoudkundige courant te willen toepassen.</note></p>
<p>Over het algemeen had men het in de laatste helft der achttiende eeuw op het punt van belastingen nog niet bijzonder ver gebragt. Eerst in 1775, bij voorbeeld, kwam men op de gedachte, of het niet goed zou zijn de belasting op den invoer van zeevisch te Parijs, die zoo hoog was dat zij bijna met een verbod van den invoer gelijkstond en die dus slechts zeer weinig opbragt, te verlagen om haar meer te doen opleveren. Dit scheen toen een <hi rend="spat">paradox</hi>, maar de proef werd genomen en de uitslag overtrof de verwachting.<note n="2)" place="foot">‘Diatribe à l'Auteur des Éphémérides’ (1775). Oevr. compl. T. XXXIV. p. 201. Zie ook Mercier ‘Tableau de Paris.’ (Amsterd. 1785). <hi rend="spat">chap</hi>. XXXIV. T.I. p. 60.</note></p>
<p>&nbsp;</p>
<p>Voltaire heeft herhaalde malen aangedrongen op de gestrengste betengeling der bedelarij: hij was tot de overtuiging gekomen dat het veelvuldig voorkomen van dat euvel een kenteeken was van het verval en de ellende der geheele natie.<note n="3)" place="foot">‘Fragmens des instructions pour le prince royal de ***.’ §: VII. Oevr. compl. T. XXXIII. pp. 133, 134. ‘Dictionnaire philosophique.’ <hi rend="spat">in voce</hi> ‘Gueux.’ Oevr. compl. T. LXX. pp. 234, 235, en elders.
<lb/>Vroeger had Voltaire dat gevoelen, uitgesproken door Melon, in zijn werk ‘Essai sur le commerce,’ bestreden en zich daarbij beroepen op Parijs. Hij meende dat de aanwezigheid van vele bedelaars eer een teeken van welvaart dan van het tegenovergestelde was. (Zie ‘Observations sur le commerce, etc.’ Oevr. compl. T. XXXIII pp. 159, 160). Doch later heeft hij begrepen dat dit, zoo het al van eene stad als Parijs gezegd kan worden, volstrekt niet geldt voor een geheel land.</note> Dat hij nog
<pb n="449"/>in de dwaling verkeerde, dat de toeneming der bevolking kunstmatig bevorderd kon en moest worden, is hierboven reeds opgemerkt: hij verklaarde zich zelfs voor repressieve maatregelen tegen het coelibaat. Hoogstwaarschijnlijk stond dit gevoelen bij hem in naauw verband met zijn afkeer tegen de kloosters, en de invloed van het monachisme op de talrijkheid en den welvaart der bevolking werd door hem zeer hoog aangeslagen. Intusschen erkende hij, ‘dat het niet de hoofdzaak is, eene overvloedige bevolking te hebben, maar de bevolking, die er is, zoo weinig ongelukkig te maken als mogelijk is.’ Overigens bestreed hij de bewering, die, volgens de gebrekkige statistiek van die dagen, werd opgeworpen, dat de bevolking van Frankrijk afnam, waarin men natuurlijk geen teeken van vooruitgang zag.<note n="1)" place="foot">‘Dictionnaire philosophique,’ <hi rend="spat">in voce</hi> ‘Fertilisation’ en ‘Population.’ Oevr. compl. T. LXIX. pp. 177-178, T. LXXIII pp. 275-295. ‘L'Homme aux quarante écus.’ <hi rend="spat">chap</hi>. VIII. Oevr. compl. T. LXXVII, pp. 157 sqq. - Voltaire schatte de bevolking van Frankrijk in zijn tijd op twintig millioen zielen, - het nationaal vermogen gemiddeld op 40 kroonen per hoofd, en den gemiddelden levensduur der menschen op slechts 25 jaren.</note></p>
<p>&nbsp;</p>
<p>Als de grootste ramp, die de maatschappij kan treffen bebeschouwde Voltaire den oorlog en hij verklaarde dien voor de zwaarste van alle misdaden waardoor de doeleinden der natuur worden tegengewerkt. ‘Alle ondeugden van alle tijden en van alle plaatsen bij elkander’, zegt hij, ‘zullen nooit de rampen evenaren welke een enkele veldtogt veroorzaakt.’ In plaats van onophoudelijk en hevig uit te varen tegen allerlei kleine misstappen van het dagelijksch leven en zelfs tegen doodonschuldige handelingen, zouden de predikers van den godsdienst, volgens Voltaire, (die daarbij vooral op Massillon doelt), veel beter doen met zich tegen den oorlog aan te kanten. ‘Die ongelukzalige redenaars praten onophoudelijk tegen de liefde, die de eenige troost van het menschelijk geslacht en het eenige middel tot
<pb n="450"/>zijn herstel is, maar zij zeggen niets van de afschuwelijke pogingen die wij doen om het uit te roeijen....Ellendige geneesheeren der zielen! gij staat vijf kwartier lang over eenige speldeprikken te schreeuwen en gij zwijgt van de ziekte die ons in duizend stukken scheurt! Verscheurt al uwe boeken, gij zedepreekende wijsgeeren! Zoolang de luim van enkele menschen duizenden van onze broeders op wettige wijze ter slagtbank blijft leiden, zal dat gedeelte van het menschdom, dat aan heldendaden wordt opgeofferd, het ellendigste zijn dat de geheele wereld oplevert. Wat wordt er van menschelijkheid, weldadigheid, zedigheid, matigheid, zachtmoedigheid, wijsheid, vroomheid, en wat raakt dat alles mij nog, wanneer een half pond lood, op zeshonderd pas afgeschoten, mij het ligchaam vermorzelt en ik, op mijn twintigste jaar, onder onbeschrijfelijke smarten den geest geef te midden van vijf- of zesduizend zieltoogenden: wanneer mijne oogen, zich voor de laatstemaal openende, de stad, waarin ik geboren ben, te vuur en te zwaard zien verwoesten, en de laatste klanken, die mijn oor ontwaart, de kreten zijn van vrouwen en kinderen, die onder de puinhoopen omkomen en dat alles voor de zoogenoemde belangen van een man, dien wij niet kennen?’<note n="1)" place="foot">‘Dictionnaire philosophique,’ <hi rend="spat">in Voce</hi> ‘Guerre.’ Oevr. compl. T. LXX, pp. 231, 232. ‘Dialogues,’ XXIV (L' A.B.C.) <hi rend="spat">Onzième entretien</hi>. Oevr. compl. T. LXII. p. 20.</note></p>
<p>‘En het zonderlingste van die helsche onderneming’, zegt Voltaire verder. ‘is, dat ieder aanvoerder der moordenaars zijne vaandels doet inzegenen en God plegtig aanroept alvorens zijne naasten om hals te gaan brengen. Wanneer een aanvoerder slechts zoo gelukkig is geweest van twee of drieduizend menschen te vermoorden, dan dankt hij God niet; maar wanneer er ongeveer tienduizend door het vuur en door het staal zijn omgekomen, en wanneer er, door overmaat van genade, eenige stad geheel en al verwoest is, dan zingt men een tamelijk lang vierstemmig gezang, opgesteld in eene taal, die geen der strijders verstaat en verder vol barbaarsche uitdrukkingen. Dat zelfde gezang dient ook voor de huwelijken en de geboorten, zoowel als voor de slagterijen.....’<note n="2)" place="foot">‘Dictionnaire philosophique,’ <hi rend="spat">in Voce</hi> ‘Guerre’ Oevr. compl. T. LXX. p. 230.</note></p>
<p>Dat er een regt van den oorlog in den eigenlijken zin des
<pb n="451"/>woords zou bestaan, wordt door Voltaire ontkend: er is, volgens hem, geen regt toepasselijk op iets, dat zoo volstrekt onregtmatig is: wat men oorlogsregt noemt is het gewone regt, het regt des vredes, dat op den krijg wordt toegepast om de al te groote gruwelen daarvan eenigszins te matigen: het is geen regel maar slechts eene uitzondering<note n="1)" place="foot">‘Dialogues,’ XXIV, (L' A.B.C.) <hi rend="spat">Onzième entretien</hi>. Oevr. compl. T. LXII. p.p. 10-22.</note>. De staathuishoudkundige Melon had, in zijn werk ‘Essai sur le commerce,’ betoogd dat het verlies van menschenlevens niet het noodlottigste gevolg van den oorlog is, maar wel de verhooging der belastingen, waaronder het geheele volk lijdt. Daarmede kon Voltaire zich niet vereenigen: ‘Ik geef hem niet toe,’ zegt hij, ‘dat het beter zou zijn honderdduizend menschen om te brengen dan de rest der bevolking wat meer belasting te doen betalen.’ En daarenboven is het verlies van strijdbare manschap, - dat, naar zijne berekening, na elken veldtogt ⅕ van de sterkte des geheelen legers bedraagt, - voor de geheele natie een zeer gevoelig en moeijelijk te herstellen verlies<note n="2)" place="foot">‘Observations sur le commerce’ etc. Oevr. compl. T. XXXIII. pp. 161 162.</note>. En verder toont Voltaire aan, dat zelfs de gelukkigste oorlogen voor een Staat verderfelijk moeten zijn. ‘Na de oude Romeinen,’ zegt hij, ‘ken ik geen enkel volk dat zich door overwinningen verrijkt heeft....<note n="3)" place="foot">Thans zou men er de Pruissen of, zoo men wil, de Duitschers kunnen bijrekenen.</note>. Onder de Europesche natien maakt de oorlog, na verloop van eenige jaren, den overwinnaar bijna even ongelukkig als de tegenpartij. Het is een afgrond, waardoor alle bronnen van welvaart verzwolgen worden<note n="4)" place="foot">‘Siècle de Louis XIV,’ <hi rend="spat">chap</hi>. XXX.
Oevr. compl. T. XL. p. 50.</note>.’</p>
<p>Hoe krachtig Voltaire zich ook tegen den oorlog laat hooren, komt het toch niet bij hem op, den krijg - gelijk onze hedendaagsche vrede-vereenigingen - te willen ‘afschaffen.’ ‘Het ergste van de zaak is,’ zegt hij, ‘dat de oorlog onvermijdelijk is. Wanneer men er op let, hebben alle menschen den God Mars aangebeden. Sabaoht beteekende bij de Joden Heer der Heirscharen; maar bij Homerus noemt Minerva Mars een dollen, onzinnigen, helschen god<note n="5)" place="foot">‘Dictionnaire philosophique,’ <hi rend="spat">in Voce</hi> ‘Guerre.’ Oevr. compl. T. LXX. p. 232.</note>.’ De geschiedenis levert bijna geen enkel voorbeeld op van volksstammen, die den krijg niet kennen,
<pb n="452"/>en dan nog is die vreedzaamheid hun meestal slecht bekomen. ‘Hoe zullen wij die woede in onze beginsels verklaren?’ laat Voltaire in een zijner zamenspraken vragen. En het antwoord daarop is: ‘Gelijk de geneesheeren reden geven van de pest, van de pokken en van den waanzin. Het zijn ziekten, die uit de gesteldheid van ons organisme voortvloeijen<note n="1)" place="foot">‘Dialogues,’ XXIV. (L' A.B.C.) <hi rend="spat">Onzième entretien</hi>. Oevr. compl. T. LXII. p. 18.</note>.’ Daartegen is weinig te doen: het is reeds veel dat de vrees dikwijls tegen het oorlogvoeren doet opzien, en dat het medelijden en dikwijls ook het eigenbelang de al te groote wreedheid matigen. En overigens zijn er twee middelen om het aantal en de felheid der oorlogen te verminderen: namelijk de verdraagzaamheid, die een einde maakte aan de moorddadige godsdienstoorlogen, - en de vrijheid der staatsburgers om zelven te beslissen door wie zij geregeerd willen worden, waardoor de vorsten hun gewone voorwendsel om elkander den oorlog aan te doen verliezen<note n="2)" place="foot">Als boven, - en ‘De la paix perpetuelle’ (1769). Oevr. compl. T. XXXIII. pp. 39 <hi rend="spat">sqq</hi>.</note>. Slechts een verdedigingskrijg is in Voltaires oog, regtmatig, billijk en noodzakelijk: wanneer het slechts wezenlijk een defensieve oorlog is. Montesquieu had betoogd dat het natuurlijk regt van zelfverdediging somtijds de noodzakelijkheid om aan te vallen medebrengt: ‘Wanneer een volk ziet dat een langduriger vrede een ander volk in staat zou stellen om het te vernietigen, en de aanval dus op dat oogenblik het eenige middel is om die vernietiging te voorkomen<note n="3)" place="foot">Montesquieu, ‘De l'esprit des lois.’ <hi rend="spat">Livre</hi> X, chap. 2, Oevres. (Amsterd. et Leipz. 1764). T.I. p. 228.</note>.’ Tegen die opvatting heeft Voltaire nadrukkelijk protest aangeteekend: hij toont aan dat,
zoo het laatstgenoemde volk krijgstoerustingen maakt, het eerste eenvoudig van zijn regt van zelfverdediging zonder eenige uitbreiding gebruik maakt, maar dat er, in het andere geval, wanneer het gewantrouwde volk geenerlei vijandige beweging maakt, volstrekt niet van zelfverdediging maar enkel van een gewonen aanval sprake kan zijn. ‘Wanneer er ooit een klaarblijkelijk onregtvaardige krijg is, dan is het die, welken gij voorstelt: het beteekent dat gij uw naaste wilt gaan doodslaan uit vrees dat uw naaste, (die u niet aanvalt), u zou <hi rend="spat">kunnen</hi> aanvallen:
<pb n="453"/>dat wil zeggen dat gij gevaar moet loopen van uw eigen land in het verderf te storten, in de hoop van, zonder reden, het land van een ander te bederven: en dat is nu waarlijk noch billijk noch raadzaam: men is nooit zeker van den uitslag: dat weet ge wel. Wanneer uw buurman gedurende den vrede u te magtig wordt: wat belet u dan, even magtig te worden als hij? Wanneer hij bondgenootschappen sluit, - sluit gij er dan van uwe zijde ook. Wanneer hij, door minder geestelijken te onderhouden, meer werklieden en soldaten heeft, volg hem dan in die wijze maatregelen na. Wanneer hij zijne matrozen beter oefent, oefen gij de uwe dan ook; dat alles is zeer regtmatig. Maar uw volk aan de verschrikkelijkste ellende bloot te stellen in het dikwijls hersenschimmig denkbeeld van uw waarden broeder, den Doorluchtigen vorst over de grenzen, op het lijf te vallen! Zulk een raad te geven past weinig aan den Eere-voorzitter van een vreedzaam genootschap gelijk gij<note n="1)" place="foot">‘Dictionnaire philosophique,’ <hi rend="spat">in Voce</hi> ‘Guerre.’ Oevr. compl. T. LXX. pp. 233, 234. Waarlijk! zoude, op dit oogenblik, een Duitscher in deze woorden van Voltaire niet een profetische waarschuwing meenen te zien?</note>!’</p>
<p>De krachtige uitdrukkingen, waarin Voltaire zich over den oorlog uitliet, hebben zijn vriend Frederik den Groote niet zelden mishaagd. In het artikel ‘Guerre’ van den ‘Dictionnaire philosophique’ komt eene zeer duidelijke en weinig vleijende zinspeling voor op Frederik, zijne pretentien en zijn leger, die zeer hoog werd opgenomen, en later nog, in 1773, laadde Voltaire het misgenoegen van den koning op nieuw op zich door een hekeldicht, getiteld ‘La Tactique’<note n="2)" place="foot">Als boven, p. 228. - ‘La Tactique’ (Satire. 1773). Oevr. compl. T. VII. pp. 273-284. - Door dit gedicht werd niet enkel de toorn van Frederik den Groote opgewekt, maar ook die eens boekverkoopers. Want het begint aldus:
<lg type="poem">
<l>‘J'étais Lundi passé chez mon libraire Caille</l>
<l>Qui dans son magasin n'a souvent rien qui vaille.’</l></lg>
<lb/>Deze boekverkooper Caille bestond werkelijk: hij achtte zich beleedigd en verklaarde openlijk: ‘Dat hij niets anders verkocht dan de werken van M. de Voltaire.’</note>. Voltaire heeft dus de oorlogzuchtige neigingen van zijn koninklijken vriend niet ontzien of gevleid, maar het ging niet aan - al ware het slechts beleefdheidsbalve - bij dezen onophoudelijk op hetzelfde aanbeeld te slaan: Voltaire mogt hem in het algemeen de waarheid
<pb n="454"/>zeggen, maar er was geen denken aan om hem in eenig bijzonder geval van den krijg terug te houden, - en voor het overige moest Voltaire wel, even als elk verstandig man, de noodzakelijkheid van den oorlog te voeren, wanneer het geval er toe lag, inzien, en wel voornamelijk wanneer het zijn eigen land gold. Zoo er dus in Voltaire's oordeelvellingen over den <hi rend="spat">oorlog</hi> in het algemeen en over de <hi rend="spat">oorlogen</hi> in het bijzonder, inconsequentie op te merken is, dan is dat zeer verklaarbaar, zonder dat men daarbij zijne toevlugt behoeft te nemen tot de onderstelling van Bungener, die goedvindt te beweren dat Voltaire zich niet uit waar gevoel of overtuiging tegen den oorlog heeft verklaard, maar enkel uit zucht tot oppositie tegen het bestaande en om effect te maken<note n="1)" place="foot">Bungener, als boven: Dl. I, bl. 124-131.</note>.</p>
<p>Voltaire heeft er op aangedrongen, de soldaten in vredestijd nuttig bezig te houden met openbare werken, gelijk het aanleggen van wegen, vestingwerken en havens: hij wilde dat men daarin het voorbeeld der Romeinen zou navolgen. Ook achtte hij het wenschelijk aan de soldaten vrijheid te geven om in het huwelijk te treden; hij meende dat daardoor de bezwaren, aan het onderhoud van groote legers verbonden, gematigd zouden worden en de krijgslieden zelven, wanneer zij werkelijk voor hunne eigene haardsteden de wapenen voerden, des te moediger zouden strijden. Op beide deze punten heeft zijne zienswijze geene toepassing gevonden. Daarentegen is men het tegenwoordig met Voltaire eens, dat het beter is, de oude en verminkte krijgslieden te pensioneren en huns weegs te laten gaan, dan hen in Invalidengestichten op te sluiten. In dien zin heeft Voltaire zich reeds verklaard, hoewel hij, om begrijpelijke redenen, voor de stichting van Lodewijk XIV, het Parijssche Invalidenhotel in het bijzonder, eene uitzondering maakte<note n="2)" place="foot">‘Fragmens des Instructions pour le prince royal de ***.’ §: VI Oevr. compl. T. XXXIII. pp. 132, 133.
<lb/>Over de fransche soldaten in het bijzonder heeft Voltaire het volgende oordeel geveld, waaruit blijkt dat de hoofdeigenschappen der fransche legers in de laatste honderd jaren weinig veranderd zijn: ‘De fransche artillerie,’ zegt hij, ‘is zeer goed, maar hun klein geweervuur is zelden beter en zeer dikwijls minder goed dan dat der andere volkeren. Met evenveel grond kan men zeggen dat de franschen met de grootste onstuimigheid aanvallen en dat het zeer moeijelijk is, hunnen schok te wederstaan. Dezelfde krijgsman, die niet geduldig de kanonschoten kan verduren terwijl hij onbewegelijk blijft staan, en die dan zelfs bevreesd zal zijn, zal op de batterij losgaan, hij zal als razend stormloopen, en hij zal zich laten doodschieten of het kanon vernagelen: dat heeft men dikwijls gezien.’ ‘Dictionnaire philosophique,’ <hi rend="spat">in Voce</hi> ‘Bataillon.’ Oevr. compl. T. LXV. p. 258. - Vooral het laatste is in den laatsten oorlog gebleken nog altijd zoo te zijn.</note>.</p>
<div type="section">
<pb n="455"/>
<head rend="h4">II.</head>
<p>Wij hebben thans de denkbeelden van Voltaire over de maatschappij en het staatsbestuur in het algemeen beschouwd, en wij moeten nu overgaan tot de uiteenzetting zijner inzigten omtrent den regeringsvorm in het bijzonder. Deze zijn van minder algemeenen aard en staan in naauwe betrekking tot de geschiedenis en de toestanden van zijn eigen vaderland. Het schijnt dus niet overbodig een algemeenen blik te werpen op het streven en de verwachtingen der partij, waarvan Voltaire de voornaamste vertegenwoordiger en in zekeren zin het hoofd was, alvorens wij overgaan tot de bepaling van het standpunt, dat hij in het bijzonder onder zijn tijdgenooten en medestanders heeft ingenomen.</p>
<p>&nbsp;</p>
<p>Gedurende de laatste jaren van Voltaire's leven begon de revolutie met snelle schreden te naderen en hare voorboden kondigden zich reeds aan. Er openbaarde zich eene algemeene beweging tegen de bestaande staatsvormen en eene even algemeene overtuiging dat er eene geheele verandering van den toestand noodig, onvermijdelijk en kort aanstaande was. Naar dat einddoel rigtte zich een magtige stroom die alles medesleepte, en de pogingen van eene zwakke regering en van eene weinig eerbiedwaardige geestelijkheid om dien stroom te stuiten, strekten slechts om zijne kracht nog te verhoogen. De openbare meening ontwaakte en deed zich gelden, en terwijl het volk en de burgerstand de lang ontbeerde regten en voordeelen voor zich begonnen op te eischen, toonde de mogelijk ligtzinnige maar daarbij toch ook edelmoedige adel van dien tijd zich zeer vatbaar voor de nieuwe begrippen en bereid om de geldigheid van die vorderingen te erkennen.<note n="1)" place="foot">Men zegt dikwijls dat slechts modezucht de fransche edellieden er toe gebragt heeft om hunne belangen te verschoppen. Dat is mogelijk, maar men heeft tegenwoordig weinig regt om er een verwijt van te maken: die modezucht is de wereld nog niet uit. Thans zijn bigotterie en reactionnaire <hi rend="spat">allures</hi> onder de hoogste standen in de mode. Is dat nu zoo heel veel beter? Men roemt onze eeuw telkens als bijzonder ernstig. Het zou goed zijn als dat waar was.</note> Deze zoo eenstemmige en bepaalde
<pb n="456"/>openbare meéning werd opgewekt en geleid door eene groep van wijsgeeren en van letterkundigen, zekerlijk van zeer verschillend gehalte, maar waaronder zich een grooter aantal mannen van den eersten rang bevonden dan er ooit elders vereenigd zijn geweest om voor zulk een groote zaak zamen te werken. Er zijn gewis niet vele eeuwen en landen die zich kunnen beroemen een drietal tijdgenooten te hebben voortgebragt als Voltaire, Montesquieu en Rousseau - om niet te spreken van eenige anderen, die nog zouden verdienen genoemd te worden. - En die mannen - zelfs voor zoover zij dadelijk elkanders tegenstanders waren, hebben feitelijk allen zamengewerkt, elkander aangevuld en, bij alle verschil van inzigt op bijzondere punten, naar hetzelfde doel gestreefd. Want omtrent dat doel waren allen het eens. Het bestaande, dat onhoudbaar bleek, moest nedergeworpen worden; maar - gelijk zelfs een Bungener niet kan ontkennen - het was niet enkel om afbreken maar ook om opbouwen te doen. Met uitzondering misschien van Rousseau, die niet geweten, en er zich ook niet om bekommert schijnt te hebben, waartoe zijne theoriën feitelijk leiden moesten (hetgeen wel de zwaarste grief van het nageslacht tegen hem is), - met die uitzondering waren al de leiders der beweging er van overtuigd, dat er voor het bestaande iets veel beters in de plaats zou komen. Een nieuw staatsbestuur, nieuwe, regtvaardige wetten, eene eenvoudige, verdraagzame, redelijke godsdienst, eene menschlievende zedekunde, een verhoogde welvaart; in een woord een bevredigende en duurzame toestand: dat was het, hetgeen men verwachte. Dat resultaat werd met vertrouwen te gemoet gezien, en, wat meer is, men rekende er ook op dat het op vreedzame en geleidelijke wijze, door den wil van allen, zonder schokken of geweld zou worden bereikt. Geen zweem van twijfel of wantrouwen daaromtrent; geen zweem van vrees dat de zaak welligt een verkeerden loop nemen, ja geheel mislukken kon, - geen flaauw voorgevoel
van de bittere teleurstelling en van de verschrikkingen, die de omwenteling welhaast stond te baren. De illusie, die zoo wreed verstoord zou worden, was volkomen en allen deelden er
<pb n="457"/>eenparig in<note n="1)" place="foot">Even voor de omwenteling zien wij Mercier, in zijn ‘Tableau de Paris’ betoogen, dat een oproer te Parijs, eene ernstige volksbeweging aldaar, volstrekt niet te vreezen, ja schier iets ondenkbaars was.</note>. Ook Voltaire, hoe weinig droomerig hij ook was en hoe scherp hij ook zag, vermoedde niets kwaads, zelfs niet van den kant der democratie in het algemeen, wier heerschappij hij echter voor Frankrijk noch verwachtte noch wenschte. Van democratische staten sprekende zegt hij: ‘De tweedragt zal er heerschen als in een monnikenklooster, maar men zal er noch een Bartholomeusnacht, noch Iersche moorden, noch een Siciliaansche vesper, noch eene Inquisitie hebben.....ten minste wanneer men slechts niet onderstelt dat het eene republiek van duivels in een hoek van de hel zal zijn.’<note n="2)" place="foot">‘Dictionnaire philosophique,’ <hi rend="spat">in Voce</hi> ‘Démocratie.’ Oevr. compl. T. LXVII. p. 177.</note> En met het oog op de toekomst van Frankrijk in het bijzonder schreef hij in 1764: ‘Alles wat ik zie strooit het zaad uit van een omwenteling, die onfeilbaar komen zal, maar waarvan ik het genoegen niet zal hebben van getuige te zijn. De Franschen komen laat tot alles, maar eindelijk komen zij er toch. Het licht heeft zich zoozeer als een loopend vuur verbreid, dat het bij de eerste gelegenheid zal uitbarsten en dan zal het een lief leventje zijn. De jongelieden zijn wel gelukkig: Zij zullen fraaije dingen zien.’<note n="3)" place="foot">‘Correspondance générale.’ Brief aan den <hi rend="spat">mark</hi>ies de Chauvelin, van 2 April 1764. Oevr. compl. T. CXIV. p. 105.</note> En Grimm schreef omstreeks denzelfden tijd: ‘Deze omwenteling zal ten minste dit boven de vorige vooruit hebben, dat zij tot stand zal komen zonder bloed te kosten.’<note n="4)" place="foot">Grimm,
‘Correspondance.’ Voor het jaar 1768(?) - aangehaald bij Bungener, als boven. Dl. II. bl. 291.</note></p>
<p>Dit vertrouwen in de toekomst, welhaast zoo deerlijk beschaamd, gaf aan de beweging de grootste kracht en eene vaste rigting; er werd niet geaarzeld, er kwamen geene consideratien te pas. Daardoor verkreeg het streven der liberale partij van dien tijd een karakter van grootschheid en vooral van goede trouw. Er was onder al die mannen niet een, die het niet goed meende, niet een die vermoedde, welke rampen en ongeregtigheden men inderdaad bezig was voor te bereiden. Men beging groote fouten en men verviel in erge dwalingen, maar die fouten waren vergeeflijk, ja wel onvermijdelijk en de dwalingen edel. En daar het,
<pb n="458"/>in den tijd, waarvan wij spreken, nog altijd bij eene zuivere theorie bleef, waarvan niemand de verwezenlijking vooreerst nog verwachtte, was er ook nog niemand, die slechts agitatie verwekte om haar tot zijn persoonlijk voordeel te doen strekken: de gouden eeuw der zelfzuchtige volksleiders was toen nog niet aangebroken; geld en posten waren nog niet door opruijing der menigte te verkrijgen.</p>
<p>Zoo stonden de zaken gedurende het derde vierendeel der achttiende eeuw. Men is gewoon, dat tijdperk voor te stellen als eene periode van verval en van bederf; maar ik voor mij kan in dat gevoelen niet deelen<note n="1)" place="foot">Wat de onzedelijkheid betreft, die men aan de 18<hi rend="sup">e</hi> eeuw verwijt, zij was stellig niet erger dan die van onzen tijd en zij verborg zich ten minste niet, gelijk tegenwoordig, onder het masker van huichelarij en van engelsche <hi rend="spat">pruderie</hi>: in enphemismen hebben wij het zeker veel verder gebragt. Maar het voornaamste is, dat het zedebederf zich toenmaals meer bepaalde tot de hoogste en de laagste klassen der zamenleving: de burgerstand was in dien tijd niet meer, eer minder verslaafd aan weelde en losbandigheid, met al den nasleep daarvan, dan tegenwoordig. Dat blijkt onder anderen uit het betrekkelijk zeer gering aantal der faillissementen die toen ter tijd te Parijs voorkwamen. En, ter loops gezegd, geef ik voor mij de voorkeur aan Mevronw de Pompadour boven Marguérite Bellanger en aan Sophie Arnould boven Cora Pearl.</note>. Het was, integendeel, een tijd van krachtige werkzaamheid, van eerlijke bedoelingen en van groote verwachtingen. En terwijl wij aan dat geslacht, ondanks zeer veel grievenden tegenspoed, toch ook veel, zeer veel goeds te danken hebben, hebben de latere rampzalige gebeurtenissen aan dien tijd eene tragische beteekenis gegeven, die mede iets aantrekkelijks heeft. In het bestaan van die Franschen der 18 eeuw, die nog iets anders was dan een verlepte pruikentijd, was wezenlijk frischheid: het moet een geluk geweest zijn, zoo zijne krachten, met vol vertrouwen, voor een heilrijk doel te kunnen inspannen.</p>
<p>Wij zijn, in onze negentiende eeuw, zoo gelukkig niet. Wij hebben sedert het jaar 1789 veel treurige ondervinding gehad, en daardoor de geschiedenis van vroegere eeuwen ook eerst regt leeren begrijpen. Ons vertrouwen in de toekomst is niet meer ongeschokt; wij zien haar dikwijls met angstige bezorgdheid te gemoet; wij twijfelen er telkens aan of wij wel op den regten weg zijn, en wij blijven dan, aarzelend om ons heen ziende,
<pb n="459"/>staan. Wel hoort men nu en dan nog groote voorspellingen doen, maar die illusiën zijn niet verheven en aandoenlijk meer: zij zijn plat en bespottelijk; en juist in die overdreven, holle, opgeschroefde declamatiën kan de opmerker een blijk vinden van wezenlijk gemis van zelfvertrouwen. Aan revolutie kan niemand nu meer denken zonder schrik, noch zelfs aan den gewonen loop der zaken zonder bezorgdheid. Tegen hen, die luid en dreigend opstaan om alles omver te werpen, treden slechts goede lieden op, die de ziekte van geheele volkeren met onnoozele huismiddeltjes willen genezen, waarin zij, op de meest onrustbarende wijze, al hun vertrouwen stellen. En, in tegenstelling met het doorgaande streven der vorige eeuw, is dat van de onze ver van practisch. Men wil de wereld regeren met <hi rend="spat">formules</hi>; men wil de geschiedenis dwingen zich te voegen naar abstracte beginsels, gelijk dat der Gelijkheid en dat der Nationaliteiten, die niet uit de feiten afgeleid zijn, waarnaar men de feiten tracht te dwingen, hetgeen op zich zelf reeds heilloos is, maar waarvan buitendien nog indirekt vreeselijk misbruik gemaakt wordt, daar het telkens voorwendsels aan de hand doet tot het plegen van het uiterste onregt. De bewerkers onzer hedendaagsche omwentelingen zijn zelden zoo goed te vertrouwen als de voorhereiders der revolutie van 89; dikwijls zijn zij niet verheven boven de verdenking van laag eigenbelang, en zij begaan fouten, die voor honderd jaren nog te verontschuldigen waren, maar thans onverantwoordelijk zijn. In onzen tijd is het onmogelijk dat er aan het hoofd eener revolutionnaire beweging mannen staan als Montesquieu, als Voltaire, ja ik durf zelfs zeggen als Rousseau. Het tijdperk der omwentelingen behoorde nu gesloten te zijn, en nu dat ongelukkig het geval niet is, willen mannen van dien stempel er niet meer mede te maken hebben, en, voor zoover zij zich met de politiek bemoeijen, scharen zij zich niet aan de radicale, maar dikwijls
aan de reactionnaire zijde. Voltaire leeft niet meer: in onzen tijd is er slechts één man, die, wat genialiteit en magt betreft, met hem vergeleken kan worden en die man is de prins von Bismarck. Ziedaar een punt van onderscheid tusschen de achttiende eeuw en de negentiende.</p>
<p>&nbsp;</p>
<p>Uit de geschriften van Voltaire blijkt dat hij in zijn hart republikein was en den republikeinschen regeringsvorm, waar die slechts mogelijk was, voor den besten hield. Hij heeft er dikwijls
<pb n="460"/>op gewezen, dat men de volmaaktheid nergens te zoeken heeft en dat men overal ontevreden is. ‘Ieder roemt zijn vaderland uit ijdelheid en beklaagt er zich over uit gevoel van onvoldaanheid<note n="1)" place="foot">‘Dictionnaire philosophique,’ <hi rend="spat">in Voce</hi> ‘Gouvernement.’ <hi rend="spat">Sect</hi>. II. Oevr. compl. T. LXX. p. 177.</note>, ieder zou liever overal elders zijn dan in zijn eigen land<note n="2)" place="foot"><hi rend="spat">Ibidem</hi>, <hi rend="spat">in Voce</hi> ‘États, Gouvernemens.’ Oevr. compl. T. LXIX. p. 61.</note>, en iedere stand of kaste verlangt de heerschappij voor zich zelf<note n="3)" place="foot">Als boven, p. 59 - ‘Pensées sur l'administration publique (1753). § XII. Oevr. compl. T. XXXIII. p. 26.</note>. Maar wanneer men eene keus moet doen, dan is het toch zeker het best, in een land te leven, waar men slechts aan de wetten te gehoorzamen heeft<note n="4)" place="foot">‘Dictionnaire philosophique,’ <hi rend="spat">in Voce</hi> ‘États, Gouvernemens.’ Oevr. compl. T. LXIX. p. 61.</note>, en waar de verschillende standen der bevolking gelijkelijk door de wetten worden beschermd<note n="5)" place="foot">‘Pensées sur l'administration publique.’ §: XII. Oevr. compl. T. XXXIII p. 26.</note>.’ De Engelschen, merkt Voltaire op, zouden wel elke week een nieuw ministerie willen hebben, maar zij verlangen geene andere constitutie<note n="6)" place="foot">‘Dictionnaire philosophique,’ <hi rend="spat">in Voce</hi> ‘Gouvernement.’ Sect. II Oevr. compl. T. LXX. p. 176.</note>. Hij beschouwt dan ook den Engelschen regeringsvorm als wezenlijk republikeinsch onder monarchale vormen<note n="7)" place="foot"><hi rend="spat">Ibidem</hi>, <hi rend="spat">in Voce</hi> ‘Patrie.’ <hi rend="spat">Sect</hi>. III. Oevr. compl. T. LXXIII. p.
179.</note>, en hij is er, even als al zijne geestverwanten, ten hoogste mede ingenomen. Ook die van Génève trok hem aan en bij het schrijven zijner ‘Idées Républicaines’ had hij in het bijzonder zijn oog op die kleine republiek gevestigd. In dat werk, geschreven in 1765, laat hij zich aldus uit: ‘Het zuivere despotisme is de straf voor het wangedrag der menschen. Wanneer eene gemeenschap van menschen door eenen enkele of door eenige weinigen wordt overheerscht, dan is dat omdat zij noch den moed noch de bekwaamheid heeft om zich zelve te regeren. Eene maatschappij van menschen, eigendunkelijk geregeerd, gelijkt volkomen op eene kudde ossen, die onder het juk zijn gespannen om hunnen meester te dienen. Hij geeft hun slechts te eten opdat zij in staat zouden zijn om voor hem te werken; hij verzorgt hen slechts in hunne ziekte opdat zij hem in gezonden staat van nut zullen zijn, hij mest
<pb n="461"/>hen vet om zich met hun vleesch te voeden en hij gebruikt de huid van den een om den ander voor de ploeg te spannen. Een volk wordt aldus overheerscht òf door een geslepen landgenoot, die gebruik heeft gemaakt van hunne domheid en van hunne oneenigheden, òf door een roover, overwinnaar geheeten, die met andere roovers gekomen is om zich van hunnen grond meester te maken, die hen, die tegenstand boden gedood, en die de lafhartigen, wier leven hij spaarde, tot zijne slaven gemaakt heeft. Die roover, die de straf van het rad verdiende, heeft somtijds altaren voor zich doen oprigten. Het slaafsche volk heeft in de kinderen van den roover een geslacht van Goden gezien, het heeft alle onderzoek naar het regt van hun gezag als Godslastering, en de geringste poging ter herwinning van de vrijheid als heiligschennis beschouwd.....Er heeft nooit een volmaakte regeringsvorm bestaan omdat de menschen hartstogten hebben; maar wanneer zij geene hartstogten hadden, zou men volstrekt geene regering noodig hebben. De dragelijkste regering van alle is zonder twijfel de Republikeinsche, omdat het deze is, waardoor de menschen het meest tot de natuurlijke gelijkheid naderen. Ieder huisvader moet meester zijn in zijn eigen huis en niet in dat van zijn buurman. En daar de maatschappij bestaat uit onderscheiden huizen en de bijbehoorende landerijen, is het eene tegenstrijdigheid dat een enkel man meester zou zijn van al die huizen en verdere eigendommen en het is natuurlijk dat ieder bijzonder eigenaar zijn stem over de belangen van den Staat uitbrengt.....Dat land, aldus gemeenschappelijk bestuurd, moet rijker en beter bevolkt zijn dan wanneer het door een alleenheerscher wordt geregeerd, want in eene echte republiek arbeidt ieder met vertrouwen voor zichzelf, daar hij verzekerd is van de veiligheid van zijne goederen en van zijn persoon, en terwijl hij zijn bijzonderen toestand verbetert, verbetert hij tegelijk den algemeenen. Maar onder een alleenheerscher kan
het tegendeel gebeuren. Iemand is somtijds zeer verwonderd van te hooren zeggen dat noch zijn persoon, noch zijne goederen hem toebehooren<note n="1)" place="foot">‘Idées républicaines.’ (1765). §§: I-IV. XLIII-XLV. Oevr. compl. T. XXXIII. pp. 199-200, 216, 217.</note>.’ ‘Een burger van Amsterdam,’ schreef Voltaire elders, ‘is een mensch: op eenige lengtegraden vandaar is de mensch een lastdier.’ En ‘een republikein is altijd sterker gehecht aan zijn
<pb n="462"/>vaderland dan een onderdaan aan het zijne, omdat men meer prijs stelt op zijn eigen goed dan op dat van zijn meester<note n="1)" place="foot">‘Pensées sur l'administration publique,’ §§: IX, XIII. Oevr. compl. T. XXXIII. pp. 25-26.</note>.’ Voorzeker wordt er in eene Republiek ook onregt gepleegd en worden er ook misslagen begaan: de volmaaktheid is ook daar niet te vinden; maar in de monarchieën is het met een en ander toch nog erger gesteld. Dit gevoelen heeft Voltaire staande gehouden tegen dat van Bayle, die verklaard had dat er in de geschiedenis van Macedonie niet zooveel tyrannie te vinden was als in die van Athene. Daartegen stelt Voltaire eene vrij warme lofrede op Athene en op de Republieken in het algemeen over, waarbij hij ook het gevoelen uit dat de Republikeinsche regeringsvorm de oorspronkelijke geweest moet zijn, daar vele en zelfs de meeste wilde volkeren de alleenheerschappij niet kennen. ‘Men beweert,’ voegt hij er bij, ‘dat de gewesten, waar de meeste negerslaven te koop zijn, door koningen worden geregeerd.’ ‘Het groote gebrek van de democratie,’ meent hij, ‘bestaat zeker niet in tyrannie en wreedheid...., maar het wordt werkelijk uitgedrukt in de Turksche fabel van den draak met vele hoofden en den draak met vele staarten. De veelheid der hoofden is schadelijk, maar de veelheid der staarten gehoorzaamt aan een hoofd dat alles wil verslinden<note n="2)" place="foot">‘Dictionnaire philosophique,’ <hi rend="spat">in Voce</hi> ‘Démocratie.’ Oevr. compl. T. LXVII. pp. 173 <hi rend="spat">sqq</hi>. Bayle. ‘Dictionnaire historique et critique’ (Rotterdam 1697. f<hi rend="sup">o</hi>), <hi rend="spat">in Voce</hi> ‘Péricles.’ T. II. pp. 791 <hi rend="spat">sqq</hi>.</note>.’</p>
<p>Voltaire bewonderde alzoo de republiek, waar hij haar gevestigd zag en in het afgetrokkene, ten hoogste, maar dat wil niet zeggen dat hij dien regeringsvorm voor alle tijden, plaatsen en omstandigheden geschikt achtte. Integendeel was de republiek eigenlijk voor hem een ideaal, waarvan hij de verwezenlijking slechts schaarsch mogelijk achtte. Telkens wanneer hij de republiek roemt, maakt hij daarbij het belangrijk voorbehoud, dat zij alleen geschikt is voor kleine staten, maar niet voor groote landen gelijk Frankrijk. ‘De menschen zijn zelden waardig zich zelven te besturen. Dat geluk moet slechts ten deel vallen aan kleine volkeren, die zich op eilanden of tusschen bergen verschuilen, even als de hazen die zich voor de verscheurende dieren verbergen; maar op den langen weg worden zij toch opge-<pb n="463"/>spoord en verscheurd<note n="1)" place="foot">‘Dictionnaire philosophique,’ <hi rend="spat">in Voce</hi> ‘États, Gouvernemens.’ Oevr. compl. T. LXIX. p. 60.</note>. Bijna geen enkel groot volk wordt door zichzelf geregeerd<note n="2)" place="foot"><hi rend="spat">Ibidem</hi>, <hi rend="spat">in Voce</hi> ‘Gouvernement.’ Oevr. compl. T. LXX. p. 177. <hi rend="spat">Ibidem</hi>, <hi rend="spat">in Voce</hi> ‘Démocratie.’ Oevr. compl. T. LXVII. p. 177.</note>.’ En daarvan vindt hij de reden in het volgende: ‘Hoe grooter het vaderland wordt, hoe minder men het bemint, want eene verdeelde liefde wordt zwak. Het is onmogelijk eene al te groote familie, die men ter naauwernood kent, teeder te beminnen<note n="3)" place="foot"><hi rend="spat">Ibidem</hi>, <hi rend="spat">in Voce</hi> ‘Patrie.’ Oevr. compl. T. LXXIII. p. 177.</note>. - Van alle republieken schijnt de kleinste wel de gelukkigste te zijn wanneer hare vrijheid is gewaarborgd door hare ligging en wanneer het belang harer naburen medebrengt, haar in stand te houden. De beweging schijnt gemakkelijker en
gelijkmatiger te moeten gaan in eene kleine machine dan in eene groote, wier zamenstel meer ingewikkeld is en waarin sterker wrijving den gang van het werktuig belemmert....In eene kleine republiek schijnt aan het volk meer invloed toe te komen dan in eene groote, daar het veel gemakkelijker is aan duizend vergaderde personen rede te doen verstaan dan aan veertig duizend’<note n="4)" place="foot">‘Idées républicaines,’ §§: XXVI-XXVIII. Oevr. compl. T. XXXIII. pp, 213, 214.</note>.</p>
<p>Onder dat voorbehoud dacht Voltaire gunstig over de Republiek en zelfs over de Democratie: mogelijk gunstiger dan hij gedaan zou hebben wanneer hij in onzen tijd of slechts twintig jaren langer geleefd had. Maar met dat al verschilde zijn republicanisme en zijne democratie zeer veel van hetgeen men tegenwoordig daaronder verstaat; Voltaire's republiek is onze constitutionele monarchie en wel nog niet eens in radicalen geest opgevat: verder gaat hij niet. Inderdaad, toen onlangs de fransche, en, wat meer is, de parijssche Democratie voor den aristocratischen republikein Voltaire een standbeeld oprigtte, toen mogten de clericale dagbladen daartegen met eenig regt opkomen. Voltaire was niets minder dan een democraat in de tegenwoordige beteekenis van dat woord; zijne denkbeelden over volksregering, vrijheid en gelijkheid geleken volstrekt niet naar die der hedendaagsche democraten en het algemeen stemregt vindt in hem geen voorstander. In een brief aan Frederik den
<pb n="464"/>Groote heeft hij zelfs de volksregering eens ‘de regering van het graauw’ genoemd, en hij betoonde zich zeer weinig ingenomen met het veldwinnen van dat <hi rend="spat">régime</hi> te Génève<note n="1)" place="foot">Bungener, als boven, Dl. II bl. 160 - en de daar aangehaalde plaatsen uit Voltaire. ‘Correspondance générale.’ Brief aan den Maarschalk Hertog de Richelieu, van 13 Maart 1765. Oevr. compl. T. CXV. p. 137.</note>. Hij wil niet, dat zij, die niets bezitten, aandeel in de regering zullen hebben. ‘Moeten zij’, vraagt hij, ‘die in dezen staat noch akker noch woning bezitten, er hunne stem uitbrengen? Zij hebben daartoe evenmin regt als een kantoorbediende in loondienst van een koopman het regt heeft om diens handel te besturen; maar zij kunnen er hun aandeel in verkrijgen, hetzij voor bewezen diensten, hetzij door hun aandeel te betalen’<note n="2)" place="foot">‘Idées républicaines,’ § XLIV. Oevr. compl. T. XXXIII. p. 217.</note>. De vrijheid bestaat volgens Voltaire alleen daarin dat men enkel aan de wetten en niet aan eigendunkelijke willekeur der overheidspersonen te gehoorzamen heeft. ‘Op dien voet’, zegt hij ‘is ieder tegenwoordig vrij in Zweden, in Engeland, in Holland, in Zwitserland, te Génève, te Hamburg, en is men het zelfs te Venetie en te Genua, hoewel aldaar alles, wat niet tot de regerende klasse behoort, diep vernederd is’<note n="3)" place="foot">‘Dictionnaire philosophique,’ <hi rend="spat">in Voce</hi> ‘États, Gonvernemens.’ Oevr. compl. T. LXIX. p. 61. ‘Pensées sur I'administration publique,’ § VII. Oevr. compl. T. XXXIII. pp. 24, 25.</note>. En verder bestaat de vrijheid daarin, dat een burger niet kan worden gevangen gezet dan krachtens een regterlijk vonnis en na een voorafgaand onderzoek, en dat
hij niet belemmerd worde in de uiting zijner denkbeelden, maar voor hetgeen hij schrijft op dezelfde wijze verantwoordelijk is als voor hetgeen hij zegt<note n="4)" place="foot">‘Idées républicaines,’ §§ XIX, XXV. Oevr. compl. T. XXXIII, pp. 205, 207.</note>. Maar dat de vrijheid zou bestaan in de uitoefening van souvereiniteitsregten door allen zonder onderscheid: dat kwam bij Voltaire niet op. En overigens huldigde hij de practische opvatting - die misschien thans nog wel niet zoo geheel ongegrond kan schijnen - dat het zelfbestuur van een volk in de eerste en voornaamste plaats daarin bestaat, dat het volk zich zelf lasten oplegge; de eigenlijke wetgeving komt slechts in de tweede plaats in aanmerking.</p>
<p>En wat nu de gelijkheid betreft: daaronder verstaat Voltaire niets dan de gelijkheid voor de wet. ‘De gelijkheid’, zegt hij, ‘brengt geene vernietiging van de ondergeschiktheid mede. Wij
<pb n="465"/>zijn allen gelijk als menschen, maar niet als leden der maatschappij. Alle natuurlijke regten behooren gelijkelijk den sultan en den <hi rend="spat">Bostangi</hi> toe: de een en de ander moeten dezelfde magt hebben om over hun persoon, over hunne familie en hunne goederen te beschikken. De menschen zijn dus in den grond der zaak gelijk, hoewel zij verschillende rollen op het tooneel spelen’<note n="1)" place="foot">‘Pensées sur l'administration publique.’ § XI. Oevr. compl. T. XXXIII. p. 26.</note>. En elders: ‘Wij (die van Génève) hebben het hatelijk en vernederend onderscheid van adelijken en burgerlieden niet gekend, hetwelk oorspronkelijk slechts dat van heeren en slaven is. Terwijl wij allen vrij geboren zijn, zijn wij zoo gebleven, en wij hebben de waardigheden, dat wil zeggen de lasten van den staat opgedragen aan hen, die het meeste geschikt schenen om ze te dragen’<note n="2)" place="foot">‘Idées républicaines,’ § XI. Oevr. compl. T. XXXIII. p. 202.</note>. En in de ‘Siecle de Louis XIV’ laat hij zich aldus uit: ‘De handwerksman, de arbeider moet niet meer bezitten dan het noodwendige, zoo hij zal werken: dat ligt in de menschelijke natuur. Het is onvermijdelijk dat die talrijke klasse der bevolking arm is, maar het is niet noodig dat zij ellendig zij.’<note n="3)" place="foot">‘Siècle de Louis XIV,’ <hi rend="spat">chap</hi>. XXX. Oevr. compl. T. XL. p 61.</note>.</p>
<p>Voltaire, die zulke begrippen koesterde, kon zich onmogelijk vereenigen met vele stellingen van Rousseau, waarin hij eene anarchistische strekking erkende, en werkelijk vindt men in de zinsneden uit het ‘Contrat social’, die door Voltaire in zijne ‘Idees républicaines’ met nadruk bestreden zijn, de voornaamste beginsels der latere en hedendaagsche anarchie ondubbelzinnig voorgedragen. Zoo, bij voorbeeld, verklaarde Roussau, nog niet te vreden met een stelsel van vertegenwoordiging, zich voor directe volksstemingen. ‘Iedere wet’, heet het, ‘die niet door het volk persoonlijk is bekrachtigd, is nul: het is geene wet. Het Engelsche volk verbeeldt zich dat het vrij is, maar het bedriegt zich zeer; het is slechts vrij gedurende de verkiezing der parlementsleden, maar op het oogenblik dat dezen zijn verkozen wordt het weder slaaf en is het niets meer.’ Andere stellingen van Rousseau waren: ‘op het oogenblik dat het volk als souverein ligchaam wettig is vergaderd houdt alle regtspraak der regering op en is de uitvoerende magt geschorst.’ - ‘In een waarlijk vrijen staat doen de burgers alles met hunne armen en niets
<pb n="466"/>met geld.’ - ‘Zij, die met het uitvoerend gezag bekleed zijn, zijn niet de meesters van het volk, maar deszelfs dienaren; het volk kan hen aanstellen en weder afzetten wanneer het wil. Voor hen is er geen sprake van eenig verdrag (d.w.z. van wederzijdsche regten en verpligtingen), maar enkel van gehoorzaamheid, enz.’ Voltaire bestrijdt een en ander niet slechts als valsch op zich zelf, maar ook als hoogstgevaarlijk in de toepassing, die, naar hij betoogt, regtstreeks tot volslagen verwarring en anarchie moet leiden<note n="1)" place="foot">J.J. Ronsseau: ‘Du contrat social, etc.’ <hi rend="spat">Livre</hi> III. <hi rend="spat">chap</hi>. 14, 15, 18. Oevr. compl. (Paris 1793) T. II. pp. 152, 153 <hi rend="spat">sqq</hi>. 165 <hi rend="spat">sqq</hi>. - ‘Idées républicaines. §§ XXIX, XXXII-XXXIV. Oevr. compl. T. XXXIII, pp. 208, 210-211.
<lb/>Musset-Pathay, de apologeet en lofredenaar van Rousseau à <hi rend="spat">tort et travers</hi>, heeft Voltaire beschuldigd, van plaatsen uit het ‘contrat social’ uit hun verband gerukt te hebben: maar hij wacht zich wel, ten bewijze daarvan <hi rend="spat">die</hi> plaatsen aan te voeren, die ik hier in den tekst woordelijk heb aangehaald. Zie: V.D. Musset-Pathay: ‘Histoire de la vie et des ouvrages de J.J. Rousseau.’ (Paris 1821). T. II. pp. 417-419.
<lb/>In de ‘Idées républicaines’ (§ XXXVII p. 213), en in de ‘Dictionnaire philosophique’ (<hi rend="spat">in Voce</hi> ‘Pierre le Grand et J.J. Rousseau,’ T. LXXIII. pp. 231 <hi rend="spat">sqq</hi>.) heeft <hi rend="spat">Voltaire</hi> ook het ongunstig oordeel tegengesproken dat Rousseau over Peter den Groote en over het Russische Rijk had geveld, hetgeen Voltaire hem bijzonder kwalijk nam. (Zie het ‘contrat social.’ <hi rend="spat">Livre</hi> II, Chap. 8; Oevr. compl. T. II. p. 70). Ook de beruchte zinsnede, voorkomende in het V<hi rend="sup">e</hi> boek van de ‘Émile,’ dat de zoon van den koning wel met de dochter van den beul zou mogen trouwen, is door Voltaire niet onopgemerkt gelaten; zie onder anderen, het artikel ‘Bourreau’ van de ‘Dictionnaire philosophique.’ (Oevr. compl. T. LXVI. p. 48). Over het geheel zal men moeten erkennen dat Henri Rochefort het niet veel verder gebragt heeft dan Jean Jacques Rousseau.</note>.</p>
<p>In onze dagen zien wij maar al te vaak hoe eene meer of minder hartelijk gemeende democratische gezindheid zich openbaart in den vorm eener walgelijke volksvleijerij; eene volksmenigte die, even als Lodewijk XIV, zegt: ‘De staat ben ik’, vindt ook niet minder dan die vorst bespottelijke en bedriegelijke hovelingen om het te bewierooken, te verheerlijken en in al het kwade te stijven: de zaak staat tamelijk gelijk, maar de vormen zijn platter en stuitender dan aan het hof van den autocraat. Tot die vleijerij heeft Voltaire zich nooit geleend, want hij was er te verstandig en te onafhankelijk voor en hij had van de
<pb n="467"/>groote menigte minder gunstige denkbeelden dan Rousseau en zelfs dan Montesquieu. Hij heeft haar dan ook harde waarheden gezegd: zoo hard zelfs, dat men in onzen tijd bevreesd is ze te herhalen, en dat zijne hedendaagsche tegenstanders ze, met de grootste voldoening, aan de inschrijvers op het bewuste standbeeld om zoo te zeggen onder den neus gehouden hebben. Neen! het laat zich niet ontkennen: Voltaire is een aristocraat geweest voor zoover hij ontkende dat de groote menigte geschikt zou zijn om zich in massa te verheffen tot dat peil van beschaving hetwelk hij slechts voor eene intellectuele aristocratie bereikbaar achtte<note n="1)" place="foot">Zelfs is Voltaire er voor uitgekomen, dat hij er bezwaar in zag, de kinderen van landlieden en arbeiders onderwijs te geven in kundigheden die hun bij de uitoefening van hun ambacht van geen nut kunnen zijn: hij betwijfelt of men hun daarmede wel een dienst bewijst. Zie de ‘Dictionnaire philosophique,’ <hi rend="spat">in Voce</hi> ‘Fertilisation,’ § 16<hi rend="sup">o</hi>. Oevr. compl. T. LXIX. pp. 175, 176, met de aanmerking van den uitgever in de noot. Men moet erkennen, dat er niet veel vrees voor bestaat dat de kinderen uit de lagere volksklassen ooit te veel zullen leeren. Maar wat wèl te duchten is, is eene oppervlakkige kennis van allerlei, die den minderen man ligt noodlottiger kan worden dan volslagen onkunde. In dat opzigt heeft Voltaire niet zoo geheel ongelijk.</note>, terwijl hij daarbij ook overtuigd was, dat alle beschaving, en ook het aandeel van de groote menigte daarin, van die aristocratie uitgaat en haar werk is. Het was diezelfde opvatting, welke wij reeds gezien hebben dat door Voltaire ten aanzien van wetten, zeden en godsdienst werd gehuldigd, en die bij hem wijders voor de geheele beschaving gold: namelijk dat het volk alles ontvangt, maar zelf niets schept. Op deze zijne aristocratische denkwijze is, even als door
Bungener<note n="2)" place="foot">Bungener. Als boven. Dl. II. bl. 177, 178 - en de daar aangehaalde plaatsen van Voltaire.</note>, ook door Strauss gewezen. ‘Bijna overal,’ zegt deze, ‘waar Voltaire zijne blijdschap over deze (door hem en zijne vrienden bewerkte) verandering der algemeene denkwijze uitdrukt, voegt hij er eene veelbeteekenende beperking bij. “Wij moeten tevreden zijn,” schrijft hij eens aan d'Alembert, “met de verachting welke de <hi rend="spat">Infame</hi> aan alle fatsoenlijke lieden in Europa tegenwoordig inboezemt. Dat was alles wat men begeerde en wat noodig was. Men heeft nooit voorgegeven, schoenlappers en dienstmeisjes te verlichten: dat is de zaak der Apostelen.” Of, gelijk hij zich
<pb n="468"/>vroeger eens had uitgelaten: “Het is de vraag niet, onze lakeijen te verhinderen om naar de mis of naar de predicatie te gaan, maar wat ons te doen staat is huisvaders aan de overheersching van bedriegers te ontrukken en den geest van verdraagzaamheid te verbreiden.” En in het jaar 1769: “Wij zullen spoedig een nieuwen hemel en eene nieuwe aarde hebben: ik meen voor de fatsoenlijke lieden, want wat het Janhagel betreft, de domste hemel en de domste aarde is juist wat zij noodig hebben.” Fatsoenlijke lieden en Janhagel, <hi rend="spat">honnêtes gens en canaille</hi>: dat zijn de beide menschenklassen tusschen welke volgens Voltaire, die ook hier aan zijn Dualisme getrouw blijft, een niet te dempen klove moet blijven bestaan, zoodat <hi rend="spat">genen</hi> slechts tot de verlichting geroepen - maar <hi rend="spat">dezen</hi> tot eeuwige duisternis en domheid verdoemd zijn. Wel zegt hij eens, in den “Sermon des cinquante,” dat het volk niet zoo dom is als men wel gelooft; dat men slechts den moed behoort te hebben om voorwaarts te gaan, want dat het reeds menig voedsel des bijgeloofs heeft leeren ontbeeren en zich dus eindelijk wel met eene zuivere godsvereering zal laten te vreden stellen. Maar hier voert hem blijkbaar de homiletische geestvervoering buiten de grenzen van zijne wezenlijke verwachtingen. Zoo heeft hij ook eens in de “Siècle” de meening uitgesproken, dat het verstand eerst in de uitstekendste breinen wortel gevat moet hebben, en dan trapsgewijze tot de overigen afdaalt om ten laatste ook het volk zelf te beheerschen, dat er wel geen begrip van heeft, maar dat, wanneer het zijne meerderen verstandig ziet handelen, het eindelijk zelf ook leert doen. Maar intusschen ziet men ook hier ligtelijk in, dat hetgeen aldus ten gunste van de ontvankelijkheid van de geringe menigte voor de beschaving gezegd wordt, slechts schijnbaar is: het volk zal zich slechts door navolging,
maar niet door eigen besef kunnen vormen.....“Het volk,” schreef Voltaire ook nog omstreeks 1768, “zal altijd dom en barbaarsch zijn: het zijn ossen, die een juk, den prikkel en hooi noodig hebben.” Hier ziet men duidelijk, hoe Voltaire, die hoofdgrondvester van een nieuwen tijd, toch nog met een voet op den grond van den ouden staat en hoe Rousseau hem in dit opzigt eene goede schrede vooruit is. In de ervaring zal de eerste wel altijd, tot op een zeker punt, gelijk hebben; maar als doel moeten wij ons, met den laatste, daaraan houden, dat alle menschen het vermogen
<pb n="469"/>en het regt hebben om werkelijk menschen te worden.’<note n="1)" place="foot">David Friedrich Strauss. ‘Voltaire, Sechs Vorträge.’ 2<hi rend="sup">e</hi> Aufl. (Leipzig, Hirzel, 1870). S. 326, 327, 329. Ik help het hem wenschen.</note></p>
<p>Tot dusverre Strauss. Maar met dat al heeft Voltaire zich een beter vriend van datzelfde volk getoond, dat hij zoo streng beoordeelde, dan zij die de menigte gevleid hebben om haar te bedriegen en te bederven. ‘Heeft Voltaire,’ vraagt Saint-Marc-Girardin, ‘heeft Voltaire de menschen en het volk niet lief gehad? Hij heeft hen zeer sterk en zeer opregt bemind, zonder affectatie, zonder kwakzalverij; maar hij heeft hen beoordeeld. Hij wenschte hen verlicht en gelukkig te zien; hij verfoeide hunne onkunde en ruwheid; hij kwam hun te hulp om hunne ellende te verligten en hij moedigde met zijne lofspraken de vorsten en de ministers aan, die hij voor den welvaart en voor het onderrigt des volks zag arbeiden: getuige zijne welgemeende en edelmoedige geestdrift voor het begin der regering van Lodedewijk XVI, en voor het ministerie van Turgot en van Malesherbes<note n="2)" place="foot">Saint-Marc-Girardin: Voorrede tot de ‘Lettres inédites de Voltaire’ (Paris, Didier, 1856. 2 vol.) T.I. p. XXV.</note>.’ - En overigens kan men Voltaire, bij al zijne aristocratische denkbeelden omtrent het volk, toch geen gewone, bekrompen hoogmoed verwijten: als het bijzondere personen gold maakte hij geen onderscheid van stand en was hij welwillend jegens allen. Maar op staatkundig gebied had het volk, in zijn oog, altijd te veel van gepeupel om hem toegenegenheid en vertrouwen in te boezemen.</p>
<p>&nbsp;</p>
<p>Voltaire, die in theorie en als philosoof Republikein was, verwierp natuurlijk den theoretischen maar zeer onwijsgeerigen grondslag van het koningschap, dien men in het Goddelijk regt der vorsten wil doen erkennen. Voor hem waren er geene vorsten bij Gods genade, maar enkel vorsten bij hunne eigene genade of bij de genade van het volk. Op dat punt betoont hij zich wederom geheel Republikein: in zijn oog is het beweerde Goddelijk regt oorspronkelijk niets anders dan het regt van den sterkste: krachtige en bekwame mannen hebben zich, door middel van goud en staal, van het gezag meester gemaakt, dat vervolgens op hunne zwakke en onbekwame opvolgers is overgegaan<note n="3)." place="foot">‘Dictionnaire philosophique,’ <hi rend="spat">in Voce</hi> ‘Maitre.’ Sect. II. Oevr. compl. T. LXXII. pp. 219-221. <hi rend="spat">Ibidem</hi>, <hi rend="spat">in Voce</hi> ‘Roi.’ Oevr. compl. T. LXXIV. pp. 148 <hi rend="spat">sqq</hi>. <hi rend="spat">Ibidem in Voce</hi> ‘Tyranmie.’ Oevr. compl. T. LXXV. pp. 138, 139.</note>’ Maar in de practijk en als fransch burger, is Voltaire
<pb n="470"/>Royalist, even als Montesquieu, en zelfs nog meer dan deze. Want hij heeft vele stellingen van Montesquieu, op de monarchie betrekkelijk, die hem èn ongegrond èn van bedenkelijke consequentie toeschenen, met nadruk bestreden. Montesquieu had vooreerst het despotisme onder het aantal der wezenlijke regeringsvormen opgenomen, doch Voltaire verwierp dit: volgens hem was het despotisme geen regeringsvorm, geene instelling, maar slechts een misbruik, eene overdrijving van de monarchie, even als de anarchie eene overdrijving van de democratie is, terwijl het ook zeer moeijelijk was, een grenslijn te trekken die de monarchie van het despotisme, de instelling van haar misbruik scheidt. Volgens Voltaire bestaan er dan ook eigenlijk geene despotieke staten, evenmin als er staten zijn waar de anarchie ingevoerd is: de staten welke Montesquieu despotisch noemde, en daaronder vooral Turkije, zijn werkelijk niets anders dan monarchieën. Verder bestreed Voltaire ook de bekende wonderspreuk van Montesquieu, dat de deugd het beginsel is der republiek, de eer dat der monarchie en de vrees dat van het despotisme: hij hield daartegen staande dat de eer ook in republieken, en de deugd niet minder in monarchale staten een hoogstbelangrijke drijfveer is. Al verder verschilde hij van de zienswijze van Montesquieu dat de monarchie strekt om alle burgers gelijk te maken (te <hi rend="spat">nivelleren</hi>): in tegendeel meende hij dat, zelfs in de zoogenoemde despotieke staten, de ongelijkheid in waardigheid en gezag onder de burgers veel grooter is dan in de republieken, en dat een uitstekend burger in een monarchalen staat de hem toekomende eereplaats althans even gemakkelijk inneemt als in eene republiek. En eindelijk had Montesquieu ook nog eenige stellingen geformuleerd waarvan de slotsom was, dat de monarchie onvermijdelijk gepaard ging met misbruiken, wier opheffing hoogstmoeijelijk moest zijn zonder geheele verandering van den regeringsvorm. Die
misbruiken waren voornamelijk het bestaan van eenen adelstand met privilegiën als kaste, - de groote invloed van de geestelijkheid in staatszaken, het verkoopen van ambten, en, in de despotieke staten - die volgens Voltaire ook monarchieën zijn - het
<pb n="471"/>bestaan van het <hi rend="spat">visiraat</hi> of <hi rend="spat">hofmeijerschap</hi>. Dit alles druischte in tegen Voltaire's zienswijze, maar ook tegen zijne verwachtingen voor de toekomst van zijn eigen land, en hij heeft er zich daarom bij herhaling tegen aangekant. Intusschen mag men betwijfelen of, - blijkens de uitkomst, - Montesquieu hier niet scherper gezien heeft dan Voltaire<note n="1)" place="foot">Pensées sur l'administration publique,’ §§ XXII-XXV. Oevr. compl. T. XXXIII. pp. 30-32. ‘Commentaire sur l'esprit des Lois.’ Oevr. compl. T. XXXIV pp. 95-187, <hi rend="spat">passim</hi>. ‘Dictionnaire philosophique,’ <hi rend="spat">in Voce</hi> ‘Lois (Esprit des.)’ Oevr. compl. T. LXXII. pp. 185-207.</note>.</p>
<p>Voltaire heeft ook doen opmerken dat de voornaamste grieven tegen den monarchalen regeringsvorm hun oorsprong hebben in de omstandigheid, dat er zich tusschen den vorst en het volk zoovele personen stellen, die, veel trotscher en heerschzuchtiger dan hun meester zelf, dezen ongenaakbaar maken en een slechten invloed op hem uitoefenen. ‘Wanneer de heer van een kasteel of de inwoners eener stad tegen het absoluut gezag uitvaren en den ongelukkigen landman beklagen: - geloof hen dan niet. Men klaagt niet gemakkelijk over ongelegenheden die men zelf niet gevoelt. De burgers en de edellieden haten zeer zelden den persoon van den souverein, tenzij in tijden van burgerkrijg. Maar wat men haat is het absoluut gezag in de vierde of vijfde hand: het is de <hi rend="spat">antichambre</hi> van een Commies of van den Secretaris van een Intendant waardoor dat gemor wordt veroorzaakt, en men zucht over het bedorven land omdat men in het paleis door een onbeschoften knecht is afgescheept<note n="2)" place="foot">‘Pensées sur l'administration publique,’ § XV. Oevr. compl. T. XXXIII. p. 27.</note>.’</p>
<p>Daar Voltaire den republikeinschen regeringsvorm niet geschikt achtte voor groote staten, was de invoering er van in Frankrijk buiten questie: bovendien kon het hem ook niet ontgaan dat de Franschen juist niet van die stof zijn, waarvan men republikeinen maakt: met alle waardering van de goede eigenschappen zijner landgenooten, was hij niet blind voor hunne gebreken die hen tamelijk ongeschikt maken voor een vrij en toch krachtig zelfbestuur. Maar ook buitendien: Voltaire heeft niets minder bedoeld dan eene republikeinsche omwenteling, die hij misschien onmogelijk, maar zeker niet wenschelijk achtte. Hij
<pb n="472"/>was overtuigd, dat de monarchale regeringsvorm zeer wel gepaard kon gaan met alle wenschelijke hervormingen: het voorbeeld van Engeland scheen ten bewijze daarvan te strekken, en Voltaire wenschte des te meer dat de zaken ook in Frankrijk dien loop zouden nemen, daar hij, gelijk Strauss opmerkt, voor de dynastie der Bourbons eene ongeveinsde en waarlijk loyale verkleefdheid koesterde, hetgeen vooral daaruit blijkt, dat hij van Lodewijk XV, over wien hij zich persoonlijk zeer te beklagen had, nooit anders dan goeds gezegd heeft, en dat niet enkel zoolang die koning leefde, maar ook nog onder zijn opvolger, toen er geen reden tot achterhoudendheid meer bestond<note n="1)" place="foot">Strauss, als boven, s. 328.</note>. Daar Voltaire van de vorsten de invoering van hervormingen meende te kunnen verwachten, achtte hij de uitbreiding hunner magt wenschelijker dan de beperking er van, - welke beperking in Frankrijk enkel bestond in de aanmatigingen van de geestelijkheid en van de parlementen en eene alles behalve vrijzinnige strekking had, daar beide kasten slechts door bekrompen en zelfzuchtige beweegredenen werden geleid. Tegen die aanmatigingen werd het koningschap door Voltaire en door de geheele wijsgeerige school in bescherming genomen; en van hunne zijde behoorden de koningen, gelijk Voltaire hun aanraadde, zich bij deze partij van den vooruitgang aan te sluiten en daarop te steunen, in plaats van op de Geestelijkheid, daar toch de priesters werkelijk de ergste vijanden der vorsten zijn tegen wie zij telkens moordenaars afgezonden en het gepeupel opgeruid, en tegen wier gezag zij zich gedurig verzet hebben. ‘Het gelukkigste, wat den menschen kan te beurt vallen, is dat de vorst wijsgeer is<note n="2)" place="foot">‘La voix du sage et du peuple. (1750). Oevr. compl. T. XXXIII. p. 14 Brieven aan d'Alembert van 1765 en 1768, kortheidshalve bij Strauss, l.l.</note>.’</p>
<p>Tegen het einde van zijn leven smaakte Voltaire de groote voldoening van te zien, hoe zijne beste verwachtingen schenen vewezenlijkt te worden. Hij begroette het begin der regering van Lodewijk XVI als de dageraad van den schoonsten dag, zelfs al vergistte hij zich niet in het zwakke karakter van den jongen vorst en in diens bedenkelijke neiging tot bigotterie, en al keurde hij, met veel staatkundig doorzigt, de herstelling der oude parlementen als een misslag af. Hij vervaardigde een
<pb n="473"/>allegorisch gedicht, ‘Sesestris’ getiteld, tot lof des Konings, en voor diens broeder, den graaf van Provence, schreef hij, in 1776, een klein tooneelstuk om te dienen voor een feest dat de graaf ter eere van koningin Marie Antoinette gaf. Maar vooral Turgot stond bij Voltaire hoog aangeschreven, die, toen deze minister in 1776 weder aftrad, zijn leedwezen deswegens betuigde in een gedicht, getiteld ‘Épitre à un homme,’ waarin hij, in waardige taal, hem zijne onveranderlijke hoogachting betuigde<note n="1)" place="foot">‘Contes en vers: Sésostris’ (1776). Oevr. compl. T. VII. pp. 91-93. ‘L'Hòte et l'Hòtesse. Divertissement’ (1776). Oevr. compl. T. XIV. pp. 9-15. ‘Épitres. N<hi rend="sup">o</hi> CCXV. A un Homme.’ (1776). Oevr. compl. T.V. pp. 301-303.</note>. Twee jaren na deze eerste teleurstelling stierf Voltaire, en de verdere bleven hem gelukkig bespaard. Daarin is hij gelukkiger geweest dan Condorcet, om niet te spreken van Marmontel, Raynal en La Harpe, die tot de meer middelmatige vertegenwoordigers van de liberale partij van voòr de omwenteling behoorden en die slechts zijn blijven leven om later de beklagelijkste rol te spelen en, als het ware gebroken en versuft, voor hun eigen werk te sidderen en het zooveel mogelijk ‘weer goed te maken.’ De middelmatigheid en de zwakheid van die lieden bleek toen duidelijk, maar men moet erkennen dat zij op een bitter harden proef gesteld waren. Voltaire, die niet middelmatig en niet zwak van karakter was, zou dien proef waarschijnlijk beter hebben doorgestaan. Maar het is toch gelukkig voor hem geweest dat de dood hem bewaard heeft èn voor de grievendste smart èn voor het gevaar van zich zelf te overleven en in de schatting van de nakomelingschap geen man uit eèn stuk te blijven.</p>
<p>&nbsp;</p>
<p>Voltaire wilde alzoo het koningschap en in het algemeen elk staatsgezag bevrijd zien van alle beperking, en in de eerste plaats keerde hij zich tegen de aanmatigingen der geestelijkheid. Hij beschouwde de Theocratie als den meest ongerijmden, vernederenden en heilloozen vorm van alle despotisme, en hij was van gevoelen dat van alle priesterregeringen die der christelijke priesters buiten kijf nog de meest misdadige is<note n="2)" place="foot">Idées républieaines.’ § V. Oevr. compl. T. XXXIII. p. 201.</note>. Hij bestreed met al zijne kracht de theorie van het tweevoudig gezag in den staat: op dat punt verstaat hij geen scherts. ‘Er behooren geene
<pb n="474"/>twee magten in een staat te zijn,’ zegt hij. ‘Men maakt misbruik van de onderscheiding van wereldlijke en geestelijke magt. Erkent men dan in mijn huis twee meesters: mij, den huisvader, en den onderwijzer mijner kinderen, dien ik betaal? Ik begeer, dat men voor dien onderwijzer van mijne kinderen de grootste oplettendheid hebbe, maar ik wil volstrekt niet dat hij het geringste gezag in mijn huis zal uitoefenen.’<note n="1)" place="foot">Als boven, §§ XI, XII, p. 202. ‘La voix du sage et de peuple,’ (1750). Oevr. compl. T. XXXIII. p. 9. ‘Dictionnaire philosophique,’ <hi rend="spat">in Voce</hi> ‘Puissance.’ Oevr. compl. T. LXXIV, pp. 32. <hi rend="spat">sqq</hi>.</note> Het burgerlijk staatsgezag moet, volgens Voltaire, niet enkel van de kerk onafhankelijk zijn, maar het moet zich ook over de kerk zelve uitstrekken. ‘Geene kerkelijke wet moet ooit als geldig erkend worden zoolang zij niet door het gouvernement uitdrukkelijk is bekrachtigd. Het is door dat middel, dat Athene en Rome altijd bevrijd zijn gebleven van godsdiensttwisten.....Alle geestelijken moeten in alles onderworpen zijn aan het staatsgezag, omdat zij onderdanen van den staat zijn.’<note n="2)" place="foot">‘Dictionnaire philosophique,’ in Voce ‘Lois civiles et ecclésiastiques.’ Oevr. compl. T. LXXII pp. 183, 184.</note> Van scheiding van kerk en staat wil Voltaire niet hooren. ‘De rede leert ons, dat, wanneer de vorst deze (kerkelijke) misbruiken wil afschaffen, zij zullen instorten gelijk een oud gothisch gebouw, en dat de volkeren er toe moeten en zullen medewerken, al ware het misbruik vier duizend jaren oud. Dezelfde rede leert ons ook, dat de vorst volstrekt meester moet zijn van alle geestelijke <hi rend="spat">politie</hi>, omdat die geestelijke politie een onderdeel is van het staatsbestuur, en, even als de huisvader aan den leermeester zijner
kinderen de werkuren, het studieplan, enz. voorschrijft, zoo kan de vorst aan alle geestelijken zonder onderscheid alles voorschrijven wat slechts in het minst betrekking heeft op de openbare orde.’<note n="3)" place="foot">‘La voix du sage et du peuple.’ Oevr. compl. T. XXXIII. pp. 11, 12.</note> En de staat is het aan zich zelf verpligt, van die bevoegdheid krachtig gebruik te maken. ‘Wat is eene gevaarlijke godsdienst?’ vraagt Voltaire. ‘Is het niet die, welke zich onafhankelijk verklarende van den Souverein en van de overheid, noodwendig altijd met de overheid en den Souverein overhoop ligt? Is het niet die, welke zich een hoofd buiten den staat kiezende, onvermijdelijk altijd in openlijk of geheim verzet tegen den staat is?’<note n="4)" place="foot">‘Idées de la Mothe le Vayer. (1751). §§ III, IV. Oevr. compl. T. XXXIII. p. 17. ‘Dictionnaire philosophique,’ <hi rend="spat">in Voce</hi> ‘Lois civiles et ecclésiastiques.’ Oevr. compl. T. LXXII. pp. 183-184.
<lb/>Men vergunne mij hier eene kleine uitwijding naar aanleiding van deze zienswijze van Voltaire, welke in strijd is met die der hedendaagsche liberalen, tot wier programma de scheiding van kerk en staat behoort. De zoo bekende leuze: ‘Eene vrije kerk in een vrijen staat,’ formuleert zeker een beginsel, dat alleszins aannemelijk is, voor zoover het slechts verwezenlijkt kan worden; maar daaraan ontbreekt zeer veel, en het is er mede gelegen als met bijna alle algemeene beginsels, waarmede men tegenwoordig de wereld - zeker zonder veel omslag - wil regeren. In landen, waar de meerderheid der bevolking niet Catholiek en waar het stemregt beperkt is, kunnen kerk en staat veilig gescheiden worden. Want van de niet-Catholieke kerkgenootschappen, die in vele secten verdeeld en niet gecentraliseerd zijn, heeft de Staat niets te vreezen, en ook moet tot eeuwige eer van het protestantisme gezegd worden, dat die godsdienst den menschen hunne vrijheid niet beneemt. Integendeel: puritein en republiekein zijn bijna synoniem, en de Protestant verlaagt zich nooit tot slaaf of werktuig van een priester, met uitzondering misschien van eenige oude en jonge dames die in een predikant den man naar haar hart gevonden hebben. Ten hoogste staat een predikant, die volksleider wil worden, met iederen anderen opruijer gelijk en het blijft altijd eene personele questie. De vrijheid van het protestantisme openbaart zich zoowel in de buitensporigste hyper-orthodoxie als in de moderne rigting: zoowel bij de minst ontwikkelde als bij de beschaafdste leeken: op straat zoowel als in de salons.
<lb/>Maar in landen, waar de meerderheid der bevolking catholiek en waar het stemregt weinig beperkt is, daar is volstrekte scheiding van kerk en staat zoo gevaarlijk dat zij wel onmogelijk mag heeten. Want aldaar zou de geestelijkheid, door middel der stompzinnige menigte, haar verachtelijk werktuig, werkelijk de souvereiniteitsregten gaan uitoefenen en den staat overheerschen wanneer er niet aan hare geweldige magt van staatswege grenzen gesteld werden. De Staat zou zich verbinden om zich niet met kerkelijke zaken te bemoeijen, maar de Geestelijkheid van hare zijde, zou zich volstrekt niet verbinden om zich in geene staatszaken te mengen: gelijk Voltaire zegt, is zij in een gedurig verzet tegen den Staat, en de Staat moet om zichzelf te behouden dat verzet breken. Maar dat is alleen dàn mogelijk, wanneer de Staat een direct gezag in geestelijke zaken en op de Geestelijkheid uitoefent. Wanneer eene regering de middelen daartoe heeft in het regt van <hi rend="spat">placet</hi>, in de bevoegdheid tot het aanstellen van geestelijken, in patronaats- en collatieregten, in beperkende wetsbepalingen op het toepassen van kerkelijke straffen, enz. dan moet zij er zich wèl voor wachten, die wapenen ligtvaardig weg te werpen; en dat te meer, daar <hi rend="spat">repressieve</hi> strafbepalingen tegen priesters, welke men er voor in de plaats zou kunnen stellen, niets baten en meer kwaad dan goed doen. Wij zien dezer dagen, hoe de beweging der oud-catholieken in Duitschland, (hoezeer eene godsdienstige monstruositeit), eene groote politieke beteekenis verkrijgt door eene talrijke en uitgelezen menigte van burgers aan de overheersching van de roomsche <hi rend="spat">Curie</hi> te onttrekken. Die beweging, waardoor het bedreigde staatsgezag wordt versterkt, zou bij volkomen scheiding van kerk en staat volstrekt onmogelijk zijn: zij gelukt slechts waar en voor zoover zij door de regeringen en plaatselijke overheden ondersteund wordt. En wordt het ook thans reeds
niet door sommige liberalen betreurd, dat de regeringen niet hebben kunnen besluiten om bij tijds afdoende <hi rend="spat">preventieve</hi> maatregelen tegen de vaststelling van het onfeilbaarheidsdogma door het laatste Concilie te nemen? (zie S.H. ten Cate. ‘Geschiedenis van de jaren 1869 en 1870. (Zwolle, 1871) 5<hi rend="sup">e</hi> <hi rend="spat">aflevering</hi>. Bl. 226 <hi rend="spat">sqq</hi>.
<lb/>Nu is het waar, dat eeue regering, die de kerk onder haar opzigt houdt, daarmede de verpligting op zich neemt om de kerk dan ook te heschermen, in sommige opzigten met haar zamen te werken, b.v. door godsdienstig onderwijs op de staatsscholen te doen geven, - verder om aan geestelijken het lidmaatschap in de collegien van staat te vergunnen, enz. Ik erken, dat dit een groot bezwaar is: de Nederlanders, de Engelschen, de Amerikanen, zijn wel gelukkig het te kunnen vermijden. Maar in de catholieke en democratische staten die ik bedoel, moet men wel over dat bezwaar heenstappen, om slechts niet in een nog erger te vervallen. En verder: est modus in rebus. Zoo, bij voorbeeld, kan misschien de bescherming der kerk de onderdrukking van schotschriften door de regering vereischen, maar nooit die van wetenschappelijke discussie, die in Duitschland zoo vrij mogelijk is en in Frankrijk zelfs onder Napoleon III niet belemmerd werd: getuige de ‘Revue des deux mondes.’ Zoo zullen ook de verdere bezwaren der zaak in de praktijk gematigd kunnen worden. Maar wat het zwaarste is moet in elk geval het zwaarste wegen, en de hoofdzaak is, dat de souverein - hetzij dan koning of volk - regeert en niet de priesters.</note></p>
<pb n="475"/>
<p>De verdiensten van de Roomsche kerk ten aanzien van de beschaving en de zedelijkheid, werden door Voltaire niet hoog
<pb n="476"/>gesteld; dit merkten wij reeds op bij de bespreking van zijne historische critiek en van zijne philosophie. Maar het gold hier niet enkel eene historische en wijsgeerige, maar ook eene politieke questie. ‘Wanneer de aarde slechts bevolkt was door eene horde van den roof levende wilden, dan zou een eerzuchtig bedrieger mogelijk te verontschuldigen zijn wanneer hij die horde bedroog om haar te beschaven en daartoe de hulp der priesters inriep. Maar wat zou er gebeuren? Weldra zouden de priesters den eerzuchtigen zelven overheerschen, en er zou zich tusschen diens nakomelingschap en hen een eeuwige, nu eens verborgen, dan weder openlijke haat openbaren, en die manier van een volk te beschaven zou, na korten tijd, erger blijken te zijn dan
<pb n="477"/>het woeste leven’<note n="1)" place="foot">‘De la paix perpetuelle,’ § IV. Oevr. compl. T. XXXIII. pp. 42.</note>. En daarbij wijst Voltaire op de omstandigheid, die de proef op de som mag heeten: namelijk op den welvaart der protestansche landen, waartegen de toestand van de katholieke gewesten, en in de eerste plaats die van den Kerkelijken Staat, zoo deerlijk afstak<note n="2)" place="foot">‘Idées républicaines,’ §§ XLVIII, XLIX. Oevr. compl. T. XXXIII. pp. 218, 219.</note>.</p>
<p>Op dat punt deed Voltaire alzoo regt aan het protestantisme, hoewel zijne ingenomenheid daarmede anders niet groot was. Men heeft hem, misschien niet ten onregte, verweten, de historische beteekenis der hervorming te hebben miskend, maar, afgezien van deze zijde van het vraagstuk, trok het protestantisme, waarin hij eene inconsequent catholicisme zag, hem weinig aan. En hoe sterk hij ook, in het bijzonder, de vervolging der protestanten in Frankrijk, sedert de herroeping van het edict van Nantes afkeurde en als wreed en onstaatkundig veroordeelde, zoo kon hij toch niet blind zijn voor de waarheid dat de protestanten zelven zich maar al te vaak dweepziek en onverdraagzaam betoonden. Ook in dit opzigt bleef Voltaire zich gelijk in zijne koelheid ten aanzien der groote menigte en in zijne minachting van haar geloof, maar daarentegen betoonde hij zich des te warmer wanneer hij bijzondere personen van dienst kon zijn. Wat hij voor Jean Calas en diens familie gedaan heeft, is algemeen bekend hoewel misschien nog niet eens altijd naar verdienste gewaardeerd, daar sommigen het er voor houden dat hij minder voor Calas dan wel tegen de door hem gehate geestelijkheid en parlementen is opgetreden, tegen welke valsche voorstelling Strauss teregt is opgekomen<note n="3)" place="foot">Strauss, als boven. s. 213.</note>. Maar ook in minder geruchtmakende gevallen heeft Voltaire zich meermalen de zaak van gekwelde protestanten aangetrokken, die zich door zijnen invloed gered zagen<note n="4)" place="foot">L.F. Bungener. ‘Drie preêken onder Lodewijk XV.’ Vertaald door Dr. W.G. Brill, (Utrecht 1857. II Dl. bl. 115, 116, <hi rend="spat">en de noot op bl</hi>. 116. - Zie ook ‘Voltaire en zijn tijd.’ Dl. I, bl. 122, 155-156. Dl. II, bl. 187.</note>.</p>
<p>Dat Voltaire een geducht tegenstander der Jesuïten is geweest, behoeft geene vermelding: hij heeft tot de opheffing hunner orde veel bijgedragen door bij iedere gelegenheid tegen hen te velde te trekken en hen met zijn bittersten spot te vervolgen. Het is vooral tegen de Jesuïten, dat hij de gave heeft toegepast, die
<pb n="478"/>hem eigen was om met een los daarheen geworpen woord den vlijmendsten dolksteek toe te brengen<note n="1)" place="foot">In een zijner Dialogen laat Voltaire een Jesuït en een Brahmin met elkander over het determinisme redetwisten en eindelijk met de volgende <hi rend="spat">antithese</hi> afscheid van elkaar nemen: Mijn lot, zegt de Brahmin, roept mij thans bij mijne vrouw. En mijn vrije wil, antwoordt de Jesuït, drijft mij aan om een jongen scholier les te gaan geven. (‘Dialogues’ VI: Oevr. compl. T. LXI, p 40). Zie ook in het 28e hoofdstuk van ‘Candide,’ het verhaal van een mésavontuur, dat den Jesuït Baron <hi rend="spat">Thunder ten Tronck</hi> te Constantinopel overkwam. (Ocvr. compl. T. LXXVI. pp. 346.</note>. In het bijzonder heeft hij zich ook tot den tolk gemaakt van de ontevredenheid, die zich tegen het onderwijs der Jesuïten begon te openbaren. Het lag in den geest van den tijd dat men en de methode van blootelijk afrigten der Jesuïten afkeurde, èn tevens ook hun onderwijs onpractisch achtte. Men zag toen den strijd tusschen het classiek onderwijs en de opleiding tot meer dadelijk nuttige kennis, tusschen de <hi rend="spat">Humaniora</hi> en de natuurwetenschappen beginnen. Het is mogelijk dat men later ook op dit punt gevaar geloopen heeft van zijn doel voorbij te streven en uit de eene overdrijving in de andere te vervallen, maar in Voltaire's tijd bestond er ook in deze groote hehoefte aan hervorming, die ook door hem werd ingezien. In een gesprek van een raadsheer met een ex-Jesuït, zijn voormalige leermeester, die nu, na de opheffing der orde, bij hem komt bedelen, laat Voltaire den Jesuït zeggen: ‘Ik heb u vroeger Despautère en Cicero laten lezen, de gedichten van Commire en die van Virgilius, den “Christelijken paedagoog” en Seneca, de psalmen van David in keukenlatijn en de Odes van Horatius aan de bruine
Lalagè en aan den blonden Ligurinus, <hi rend="spat">flavam religanti comam</hi>: zijn blonde lokken opbindende. In één woord: ik heb alles gedaan wat ik kon om u goed op te voeden - en dat is nu mijn loon!’ Waarop de voormalige leerling antwoordt: ‘Waarlijk! gij hebt mij daar eene aardige opvoeding gegeven! Het is waar, dat ik met den blonden Ligurinus zeer goed overweg kon. Maar toen ik in de wereld kwam, en beproefde mijn mond open te doen, toen lachtte men mij uit: of ik de Ode aan Ligurinus of den christelijken paedagoog al aanhaalde, ik wist evenmin dat Frans I te Pavia gevangen genomen is, als waar Pavia ligt. Zelfs weet ik niets van het land, waarin ik geboren ben: ik ken noch de voornaamste wetten noch de aangelegenheden van mijn vader-<pb n="479"/>land; geen woord wiskunde; geen woord gezonde wijsbegeerte: ik had Latijn en zotternijen geleerd.’ De arme Jesuït klaagt dat hij zelf ook niets anders weet, daar hij, in zijn tijd, juist op dezelfde manier is onderwezen en de raadsheer eindigt met hem uit medelijden een pensioen toe te leggen maar bejammert het verval van de wetenschap - en vooral van de regtsgeleerdheid en de theologie - onder den invloed van zulk een stelsel van onderwijs<note n="1)" place="foot">‘Dictionnaire philosophique,’ in Voce ‘Éducation.’ Oevr. compl. T. LXVIII. pp. 92-96.</note>. Voltaire had gelijk: maar toen de Jesuïten geen onderwijs meer mogten geven, mistte men hen toch, en het viel moeijelijk die leemte aan te vullen. Dat de Jesuïten niet uit Pruissen verdreven werden, hadden zij ook daaraan te danken, dat Frederik de Groote tegen deze desorganisatie van het onderwijs opzag.</p>
<p>Voor het overige stelde Voltaire zich tegenover de Jesuïten op het juiste, namelijk op het politieke standpunt. Hunne zedekunde - trouwens reeds door Pascal op zoo afdoende wijze ten toon gesteld, dat dit onderwerp uitgeput geacht kon worden - kwam Voltaire niet zoo veel slechter en ergerlijker voor dan die van andere monniken, en hun bankroet in Frankrijk was enkel de aanleiding tot hunnen val, maar niet de oorzaak daarvan. Terwijl Voltaire dat deed uitkomen, wees hij er op dat trotschheid en heerschzucht de voorname karaktertrekken van het genootschap der Jesuïten waren geweest en eindelijk hun val hadden veroorzaakt toen de regeringen hunne aanmatigingen niet langer konden dulden. En toen zij eenmaal gevallen waren, viel Voltaire hun niet zeer hard meer: zij waren onschadelijk gemaakt en wel schijnbaar voor altijd: dat de orde eenmaal weder zou herleven om verdubbelde kracht te ontwikkelen werd door Voltaire evenmin voorzien als door iemand anders<note n="2)" place="foot">Ook werd de hardheid, ja wreedaardigheid, waarmede de Jesuïten, na de opheffing hunner orde, door de verbitterde Jansenisten behandeld werden, door Voltaire, even als door de geheele philosophische partij, veroordeeld. Zie: Ch. Lacretelle, ‘Histoire de France pendant le dix-huitième Siècle.’ (Paris, 1819). T. II. p. 256.</note>. En daarbij kwam, dat Voltaire van de vijanden der Jesuïten, van de Jansenisten, een nog veel sterker afkeer had dan van genen, die er daarom bij hem in den regel betrekkelijk genadig afkwamen<note n="3)" place="foot">‘Dictionnaire philosophique,’ <hi rend="spat">in Voce</hi> ‘Jésuites.’ Oevr. compl. T. LXXI. pp. 241-247. - Het verdient opmerking, dat het prediken van den vorstenmoord door de Jesuïten in het oog van Voltaire de grootste gruwel is dien men hun kan verwijten, - terwijl de hedendaagsche democraat <hi rend="spat">Kolb</hi> niet zonder welgevallen en
ingenomenheid spreekt van den geest van verzet der Jesuiten tegen de vorsten en van hunne democratische <hi rend="spat">principes</hi>. Mij dunkt: <hi rend="spat">tale auxilium</hi> behoorde zelfs een hedendaagsch republikein tot nadenken te brengen: Wat moet de democratie wel te beteekenen hebben als de Jesuïten democraten zijn? Zij zelven weten het wel. (Zie: G. Fr. Kolb, als boven. Dl. II. bl. 338-345).</note>.</p>
<pb n="480"/>
<p>Tegen de Jansenisten had Voltaire vooreerst dezelfde grief als tegen de protestanten, namelijk de dogmatiek, welke zij tegen die der kerk overstelden, hunne bekrompenheid en hun fanatisme. Zijne sympathie voor het Jansenisme in zijn besten tijd, onder Lodewijk XIV, was reeds vrij zwak; maar gelijk het onder Lodewijk XV was ontaard kon het hem geene andere gevoelens inboezemen dan die der diepste verachting. Het openbaarde zich toen godsdienstig in de misselijke myrakels der ‘Convulsionnaires’ onder een dweepziek gepeupel, en staatkundig in de aanmatigingen der parlementen onder eene egoistische kaste. Voor vrijheid en verlichting was van den kant der Jansenisten wel even weinig of misschien nog minder te verwachten dan van dien der Jesuïten: het was moeijelijk te zeggen aan welke zijde de meeste dweepzucht en zelfzucht was. Voltaire vergeleek de Jesuïten met slimme vossen en de Jansenisten met woeste wolven: toen de eersten verdreven waren kon men zien, hoe men zich van de laatsten had af te maken; en hij uitte eens den wensch, dat men al de Jesuïten zou verdrinken, ieder met een Jansenist aan zijn hals. In den strijd tusschen dezen en genen zag bij eene gunstige gelegenheid om ‘den wijngaard des Heeren te bearbeiden’, want, zeide hij, men kan wilde dieren nooit gemakkelijker treffen dan wanneer zij met elkander aan het vechten zijn<note n="1)" place="foot">Bungener: ‘Drie preêken, enz.’ Dl. III. bl. 145, 146, en de daar aangehaalde plaatsen van Voltaire. - Zie ook ‘La Maladie, la confession, la mort et l'apparition du Jésuite Berthier,’ Oevr. compl. T. LXXIX, pp. 87. <hi rend="spat">sqq</hi>. - Voltaire laat Berthier (die werkelijk bestond en tot 1782 geleefd heeft -) sterven, vergiftigd door de uitwaseming van zijne eigen werken; op zijn sterfbed biecht Berthier bij een Jansenist: ‘de vos bij den wolf,’ waarbij dan de biechtvader en de biechteling elkander
wederkeerig duchtig den mantel uitvegen.</note>. ‘Wat men een Jansenist noemt’, schreef Voltaire eens, ‘is werkelijk een gek, een slecht burger en een rebel. Hij is
<pb n="481"/>gek omdat hij zijne bijzondere denkbeelden voor bewezen waarheden uitgeeft: wanneer hij zijn verstand gebruikte zou hij inzien, dat de wijsgeeren over eene bewezen waarheid nooit hebben geredetwist en dat ook niet hebben kunnen doen; wanneer hij zijn verstand gebruikte, zou hij begrijpen dat eene secte, die op <hi rend="spat">convulsies</hi> uitloopt, eene secte van krankzinnigen is. Hij is een slecht burger omdat hij de rust van den staat verstoort. Hij is een rebel omdat hij ongehoorzaam is’<note n="1)" place="foot">‘La Voix du Sage et du peuple.’ Oevr. compl. T. XXXIII. p. 15.</note>.</p>
<p>In den strijd tusschen de parlementen en de regering koos Voltaire zonder aarzelen de partij van de laatste. Op dat punt was hij in strijd met de openbare meening van zijn tijd; want men was vrij algemeen geneigd om zich aan de zijde der parlementen te scharen en van hun verzet tegen de regering eene zeer wenschelijke beperking van het absolute gezag van het koningschap te verwachten, en men betoonde zich weinig streng op het punt van de historische onwaarheid en van het ijdele woordenspel waarop de <hi rend="spat">parlementen</hi> zich beriepen toen zij zich tot <hi rend="spat">parlement</hi> zochten op te werpen. Maar Voltaire liet zich daardoor niet van het spoor brengen, en zoowel op historisch als op politiek terrein trad hij als tegenstander van de parlementen op. In zijne ‘Geschiedenis van het Parlement van Parijs’ (1769) betoont hij zich een voorstander van het koninklijk gezag, welks historisch regt hij tegenover het parlement van Parijs staande houdt. In datzelfde werk en ook in het ‘Précis du siècle de Louis XV’ geeft hij de gunstigste voorstelling van de tact en de wijze gematigdheid, door Lodewijk XV en diens ministers aan den dag gelegd bij de bespottelijke twisten tusschen de parlementen en de hooge geestelijkheid over de Bul ‘Unigenitus’ en de biechtbriefjes. Sommige beoordeelaars hebben het gevoelen geuit dat Voltaire, onder den indruk der gebeurtenissen van zijn eigen tijd, de houding der parlementen al te onbepaald heeft veroordeeld en met name de beteekenis der gebeurtenissen uit den tijd van de ‘Fronde’ niet begrepen en verkeerd voorgesteld heeft. Maar, wat daarvan zij, voor zijn tijd heeft hij de zaak juist ingezien. ‘Eene eigenlijke verbetering,’ zegt Schlosser, ‘eene herstelling der ontbonden orde in den staatkundigen en zedelijken toestand der natie, eene nieuwe en voor den tijd gepaste wetgeving, was van de parlementen en hunne Juristen
<pb n="482"/>nooit te verwachten. De parlementen, uit adel en uit regtsgeleerden bestaande, moesten noodzakelijk alle verouderde bijgeloovigheden, alle op oorkonden berustende, maar daarom niet minder aangematigde en verderfelijke voorrangsregten, tortuur, barbaarschheid in de behandeling van regtszaken in bescherming nemen......Zij verzetten zich later tegen de koninklijke regering toen deze de afschuwelijke en barbaarsche wetten wilde afschaffen, volgens welke de parlementen, ook nog na den tijd van den Amerikaanschen oorlog, de vrome geestelijken van de hervormden, die het waagden in hunne gemeenten te prediken, tot de galeijen verdoemden. Het parlement liet verder boeken als Rousseau's ‘Héloise’ en ‘Émile, die in ieders handen en de trots der natie waren, verbieden en verbranden, en gaf last tot persoonlijke inhechtenisneming (<hi rend="spat">prise de corps</hi>) van den schrijver.....’<note n="1)" place="foot">F.C. Schlosser; als boven. Dl. VII. bl. 276-277.</note>. Het was inderdaad als of de parlementen hunne aanslagen tegen het geheiligd koninklijk gezag door verdubbeld fanatisme bij elke andere gelegenheid zochten goed te maken.</p>
<p>Voltaire zag in de parlementen slechts een struikelblok op den weg van den vooruitgang welken de regering scheen te willen inslaan. Hij keurde het daarom volkomen goed toen de kanselier Maupeou in 1771 de parlementen ophief en hij betreurde het toen men later, onder Lodewijk XVI, op dien belangrijken maatregel terugkwam en het behaalde voordeel met ligtzinnigheid prijsgaf. Duidelijk doelt hij op de parlementen waar hij zegt, dat hij ver de voorkeur geeft aan de tyrannie van een enkele boven die van velen. ‘Een despoot,’ zegt hij, ‘heelt altijd zijne goede oogenblikken, maar eene corporatie van despoten heeft die nooit.....Wanneer zij al niet onregtvaardig is, dan is zij toch altijd hardvochtig en zij kent geen genade<note n="2)" place="foot">‘Dictionnaire philosophique,’ <hi rend="spat">in Voce</hi> ‘Tyrannie.’ Oevr. compl. T. LXXV. p. 139.</note>.’</p>
<p>&nbsp;</p>
<p>(<hi rend="i">Wordt vervolgd</hi>).</p></div></div>
<div type="chapter">
<interpGrp>
<interp type="primair" value="coro001"/>
</interpGrp>
<pb n="483"/>
<head rend="h3">De legers der nijveren in de laatste helft der XIX<hi rend="sup">e</hi> eeuw.
<lb/>Door Dr. S. Sr. Coronel.</head>
<q rend="bq">‘De XIX<hi rend="sup">e</hi> eeuw is ongetwijfeld in een nieuwen en bijzonderen zin de eeuw van den werkman.’
<lb/><hi rend="sc">gladstone</hi>.</q>
<p>Het krachtig optreden van den vierden stand in alle landen van de oude en nieuwe wereld is een teeken des tijds, dat onze belangstelling in de hoogste mate verdient. Aan den eenen kant toch wordt onze aandacht daarbij gevestigd op bestaande gebreken in het maatschappelijk leven onzer dagen, aan den anderen kant wijst het op den geest van zelfstandigheid en het gevoel van eigenwaarde, die bij een deel van het volk zich openbaren, dat vroeger, in de kluisters van het gildewezen geklonken, als slaven van het industrialisme een kommervol bestaan voortsleepte.</p>
<p>De geest van vrijheid, die onze eeuw kenmerkt, is het uitvloeisel van eene hevige beroering in het maatschappelijk leven der volken op het laatst der vorige eeuw.</p>
<p>De revolutie van het jaar 1789 was inzonderheid voor den vierden stand van veel gewigt. De vrijverklaring van den arbeid was een der zegeningen, die deze omwenteling voor de meeste beschaafde volken voortbragt. Die vrijheid werd zoowel het deel van het kapitaal als van den arbeid, maar eerst in een verwijderde toekomst.</p>
<p>De trapsgewijze overgang van de door slavernij teweeggebragte volkomene ongelijkheid der individuen tot aan hunne algeheele
<pb n="484"/>burgerregtelijke gelijkstelling heeft ten gevolge gehad, dat de bezitter van het kapitaal en die van de individuele bekwaamheid geheel van elkander werden gescheiden. Beiden traden nu, omdat hun zamenwerking tot den bloei van de volkswelvaart onvermijdelijk was, als schijnbaar met gelijke regten bedeelde partijen tegenover elkander op.</p>
<p>Er ontstond een voortdurende strijd, een strijd waarvan we thans de geduchte uitwerkselen ondervinden, maar welks oorzaken in een verwijderd verschiet liggen.</p>
<p>Wij wenschen, tot juistere kenschetsing van het karakter en de beteekenis der arbeidende klassen van den huidigen dag, in korte trekken de voornaamste oorzaken van dien strijd in haar onderling verband na te gaan.</p>
<p>&nbsp;</p>
<p>Heeft de Fransche revolutie aan den eenen kant met bloed en staal eene verandering in de politieke en sociale verhoudingen te voorschijn geroepen, zoo kwam aan den anderen kant genoegzaam te gelijker tijd, als of hare nieuwe theorien tevens de praktische toepassing aan de hand hadden gedaan, eene groote vreedzame omwenteling op het gebied der nijverheidsvoortbrenging tot stand. Het gebied der ervaringswetenschappen legde eene groote vruchtbaarheid aan den dag, en deze had eene gewigtige ommekeer in den stand van zaken ten gevolge. De eene ontdekking volgde op de andere, de eene uitvinding overtrof de andere, en liet naauwelijks den tijd tot hare praktische toepassing, zoo ijverig spande de vindingrijke geest van den mensch zich in, om al meer en meer op den weg der volmaking, die tot gemakkelijke, betere en meerdere productie moest leiden, te vorderen.</p>
<p>Het glanspunt dier ontdekkingen was die van den stoom als beweegkracht en de praktische toepassing van deze de stoommachine. Zij was het keerpunt van de middeneeuwsche tot de moderne nijverheid. Van dit oogenblik af vangt de lange reeks van verbeteringen en uitvindingen in de aanwending van mechanische krachten aan, die de natuur aan den menschelijken wil op een tot dus verre niet gekende noch vermoede wijze aan zich dienstbaar maakten.</p>
<p>Ofschoon het gebruik van machines geen vreemde zaak was, zoo bleven zij echter vóór de toepassing van den stoom zeer onvolmaakte hulpmiddelen, die naast den handenarbeid slechts een ondergeschikte rol in de menschelijke bedrijvigheid vervulden.
<pb n="485"/>Maar nu werd hare beteekenis, hare magt, hare steeds toenemende volmaking een geheel andere. De machine is thans de onuitputtelijke bron van voortbrenging; product van het menschelijk genie treedt zij met den mensch in het strijdperk; aan hem ondergeschikt, kluistert zij hem echter aan haren ijzeren wil, om de verdeeling van den arbeid tot in het oneindige voort te zetten; door hare gestadige verbetering en volmaking wedijvert zij met de vlugge en kunstige menschelijke hand in massale en betere productie. Door die verdeeling van den arbeid schept zij tal van nieuwe industrieelen, die vroeger vereend slechts tot eene beperkte productie in staat waren, maar nu gescheiden beter en meer kunnen voortbrengen. Die scheiding is echter geen verdeeldheid, maar lost zich in eene schoone harmonie van wederzijdsche belangen op. Inniger dan ooit zijn de verschillende takken van nijverheid en volkswelvaart met elkaar vereenigd; geen kunstmatig verband van heterogene bestanddeelen houdt het meer dan vroeger zamengesteld geheel aan een, maar het is de natuurlijke band van solidariteit, die aller schijnbaar uiteenloopende belangen aan elkander hecht.</p>
<p>De gemakkelijker voortbrenging leidde als van zelf tot een grooter verbruik. Eene menigte zaken toch, die vroeger onbekend of slechts als weeldeartikelen werden beschouwd, omdat ze schaarsch en duur waren, werden nu tot algemeen gebruikte artikelen, ja tot een levensbehoefte gestempeld, omdat ze ruimer en goedkooper verkregen konden worden en daarbij het levensgenot en de veredeling van de onderscheidene standen in niet geringe mate verhoogden. Hoe grooter de behoeften van een volk toch worden, des te hooger stijgt dit op den ladder der maatschappelijke beschaving, want de bevrediging van vele behoeften is slechts daar mogelijk, waar de heerschappij over de natuur een hoogen graad heeft bereikt.</p>
<p>De machines vonden aanvankelijk een geduchten tegenstand, omdat men meende, dat zij een groot aantal menschen de gelegenheid om te werken zouden ontnemen. De strijd tusschen den mensch en de machine begon een ernstig karakter aan te nemen; hij loste zich op in den nog niet beslisten strijd onzer dagen tusschen kapitaal en arbeid. Velen, wier eenig kapitaal in de kracht hunner handen bestond en daarmede een strijd waagden tegen den gewaanden vijand, moesten het onderspit bij de reuzenkracht der machine delven; zij waren niet bestand het vol
<pb n="486"/>te houden tegen de doode natuurkracht door het menschelijk genie met de vonk van het leven begiftigd. Maar voor anderen, voor de massa, die zich met minder hardnekkigheid tegen die colossale magt hadden verzet, was deze een zegen en bron van gezondheid en welvaart. De mensch kon nu de ruw-werktuigelijke kracht aan de machine overlaten en door zijn intellectueel vermogen die kracht besturen en beheerschen. Zoo doende wordt de machine in zijne hand een magtige hefboom van maatschappelijke beschaving en vooruitgang. De mensch heeft het nu in zijne magt, de voortbrenging in duizenderlei vormen tot in het oneindige te vermeerderen. Elke nieuwe vinding maakt den arbeid gemakkelijker, voordeeliger en levert milde vruchten voor den voortbrenger en verbruiker op. De machine dwingt den mensch tot meerdere geestelijke ontwikkeling, want zonder deze wordt hij de slaaf van het werktuig dat hij bestuurt, en daalt hij beneden het peil der redelooze kracht.</p>
<p>Zoo is de machine, dat schrikbeeld eener vorige eeuw, de bron van welvaart van de volken der XIX<hi rend="sup">e</hi> eeuw geworden!</p>
<p>Het machinewezen heeft het fabriekwezen tot een ongekenden bloei gebragt. Deze heeft op zijne beurt de voortbrenging in 't groot bevorderd en deze massale voortbrenging moet derhalve onvermijdelijk tot het fabriekswezen beperkt blijven. Hoe meer de verdeeling van den arbeid toeneemt, des te dringender wordt de noodzakelijkheid gevoeld om de afzonderlijke takken van bedrijf uit te breiden en het onuitputtelijk vermogen der machine aan zich dienstbaar te maken. Dit kan slechts door het zamendringen van de arbeidskrachten om de machine geschieden, derhalve door de opeenhooping van eene productive kracht in eene beperkte ruimte. Hierdoor ontstaat een solidariteit van belangen, die de individuën van gelijke beweging nader tot elkaar brengt en ze tot een gemeenschappelijk doel doet zamenwerken.</p>
<p>Een ander en zeker niet het minst belangrijke resultaat van de invoering der machine en de toepassing van het stoomvermogen, is het sneller, goedkooper, veiliger en gemakkelijker personen- en goederenverkeer, dat in de laatste tientallen jaren is toegenomen in eene mate als men zich voorheen naauwelijks voorstellen kon. Daardoor is aan de arbeidende klassen te gereeder gelegenheid geboden de beste arbeidsmarkt op te sporen, daardoor is de werkman minder aan den grond gebonden en wordt zijn kring van denken en handelen aanmerkelijk uitgebreid.
<pb n="487"/>Die snellere verkeermiddelen zijn ook bevorderlijk geweest aan de meerdere toenadering tusschen de arbeidersbevolking van verschillende gewesten en natiën. Zonder het nationaal karakter te verloochenen, is daardoor echter meer overeenstemming van denken en handelen tusschen die menschen van gelijke belangen tot stand gebragt en zag men die kleine groepen van geïsoleerd staande arbeiders zich aansluiten en aangroeijen tot een geduchte magt, tot de bakermat van de kern des volks, het eigenlijk productiefvermogen der maatschappij.</p>
<p>Maar de medalje heeft ook hare keerzijde.</p>
<p>Zoolang de arbeid magteloos tegenover het kapitaal staat vermag hij weinig of niets en zal de vrijheid van handel en verkeer slechts dit resultaat opleveren, dat de arbeid daaraan ondergeschikt wordt gemaakt, omdat die vrijheid er steeds op uit zal zijn die markt op te zoeken, waar de goedkoopste arbeid te vinden zal wezen of het arbeidsloon het gemakkelijkst tot een laag peil gebragt zal kunnen worden. De voortbrenging heeft de toenemende strekking om de kosten van onderhoud, en wel het voornaamste gedeelte daarvan, het <hi rend="i">arbeidsloon</hi>, te verminderen. Hoe meer nu het arbeidsloon naar de grenzen van het laagste peil van levensonderhoud daalt, des te minder is de arbeider in staat productief eigendom te verkrijgen en des te meer wordt de werkelijke waarde van den verleenden arbeid aan zijne voortbrengers ontnomen. Wie echter slechts een consumtief eigendom kan erlangen, is niet in de gelegenheid zooveel materieele hulpmiddelen magtig te worden, als hij tot bevrediging van zijne behoeften noodig heeft, zelfs al zou hij zich slechts met dat minimum te vreden stellen. Zijn levensonderhoud verliest voor hem den waarborg der zekerheid; en toch is het bestaan van ieder individu, zal het gunstig heeten, wezenlijk van de voortdurende zekerheid van zijne voorwaarden van levensonderhoud afhankelijk.</p>
<p>Hoe meer de noodzakelijkheid gevoeld wordt om <hi rend="i">veel</hi> productief eigendom te bezitten, en uit de productie veel nut te kunnen trekken, des te meer wordt de mogelijkheid van de deelname aan dit nut door de massa ontzegd. De verdeeling van de door de productie verkregene middelen ontleent haar maatstaf in den regel niet meer aan de onstane behoefte, maar aan de magt waarmede ieder het vroeger vergaarde op de diensten van het tegenwoordige kan laten werken. Een noodzakelijk
<pb n="488"/>gevolg hiervan is, dat het aantal individuën, tot persoonlijke diensten aangewezen, steeds toeneemt. De waarde dier diensten is, wegens den sterkeren tegenstand van tegenovergestelde belangen, niet bij magte ten volle aan het individu ten goede te komen; integendeel, dat aandeel der waarde daalt gestadig en daarmede het aandeel verkrijgen aan den productieven eigendom.</p>
<p>Daar het individu tot zijn levensonderhoud steeds een zekere hoeveelheid verbruikt en een gedeelte van den verkregen eigendom voor dat doel steeds aangewend moet worden en derhalve het individu voortdurend genoodzaakt is minstens dit deel magtig te worden om te kunnen leven, zoo moet die toestand een gemis van bezitting (kapitaal-derving) genoemd worden. Dat gemis van bezitting brengt onzekerheid van bestaan voort, zoodra het twijfelachtig is of zelfs het minimum van behoeften door de persoonlijke diensten altijd kan bevredigd worden. Dit verschijnsel op groote schaal zich voordoende stelt het <hi rend="i">proletariaat</hi> daar. Het proletariaat openbaart zich als eene ziekte van het sociale leven, want het is altijd het gevolg van het verbreken van het evenwigt.</p>
<p>Onze tegenwoordige maatschappelijke inrigting heeft in den kring van het proletariaat ook eene klasse van menschen opgenomen, die er strikt genomen niet toe moesten behooren, er althans in de tijden toen het proletariaat in het leven werd geroepen niet toe gerekend werden: de <hi rend="i">vrije</hi>, voor loon werkende <hi rend="i">arbeiders</hi>.</p>
<p>De productie heeft eene massa arbeid noodig. De strekking van de productie rigt zich naar eene voortbrenging in het groot en de heerschappij van het kapitaal. Hierdoor komt de opbrengst der voortbrenging grootendeels aan het kapitaal ten goede, terwijl de arbeidende klassen (de eigenlijke werklieden) slechts zooveel erlangen als tot haar onderhoud in het belang van het kapitaal noodwendig is. De arbeider moet hetgeen hij heden verbruikt morgen weder trachten voort te brengen en kan niet tot het verkrijgen van een productief eigendom geraken. Hij blijft zonder bezitting. De concurrentie der ondernemers noodzaakt tot vermindering der arbeidskosten; de arbeider, buiten magte zelf zijn levensonderhoud te verzekeren, kan op die zekerheid al minder en minder staat maken. Op het oogenblik, dat zijn arbeidsvermogen hem in den steek laat, of hij geen gelegenheid kan vinden dit te gebruiken, stort de bodem van zijn levens-<pb n="489"/>onderhoud onder hem in. En daaraan staat hij elk oogenblik bloot.</p>
<p>De volkomene, door de groote nijverheid en het fabriekswezen begunstigde scheiding van het kapitaal van den arbeid heeft - en hierin is de schrikbarende, sociale zonde van onze ondernemende klasse gelegen - de individueele betrekkingen tusschen beiden verbroken en den arbeider tot een werktuig verlaagd, dat slechts zoolang in aanmerking komt, als het bruikbaar is, en waarvoor slechts in den regel zooveel zorg wordt gedragen als noodig is, om het in bruikbaren staat te houden, wiens aanspraak op mensch in de hoogere beteekenis van het woord veelal niet hooger staat aangeschreven dan die van den voormaligen slaaf der nieuwe wereld.</p>
<p>Wanneer derhalve de arbeider eene magt tegenover zich gesteld ziet, eene magt, wier streven daarheen is gerigt om hem de mogelijkheid te benemen zijn eigendomsregt te doen gelden, wanneer hij het vreeslijk bewustzijn bezit, geen dag zeker te zijn van zijn levensonderhoud, wanneer hij de bevrediging zijner behoeften niet boven de enge grenzen van het allernoodzakelijkste kan uitbreiden, wanneer hij zich onmagtig gevoelt eenig bezit te verwerven en zijn levensonderhoud te verzekeren, dan wordt hij een proletarier en dan ontkiemt wrevel in zijn boezem, haat en wrok tegen het bestaande, waarin hij zijn vijand ziet, dan wordt hij bedacht op verzet en smeedt hij plannen om het bestaande om te keeren en er zijn voordeel mede te doen.</p>
<p>De economische ontwikkeling van den huidigen dag heeft dit lot aan millioenen onzer medemenschen bereid, millioenen van menschen, die tot het beroep van persoonlijk dienstbetoon verwezen, hetzelfde natuurlijke regt op de bevrediging hunner behoeften hebben als de andere meer bevoorregten, die niet gedoemd zijn slechts de sporten te zijn, waarlangs de uitverkorenen tot een welvarend bestaan opklimmen; deze millioenen noemen wij vrije arbeiders en <hi rend="i">deze arbeiders zijn proletariers</hi>.</p>
<p>Ziedaar de gevolgen van de tegenstelling van kapitaal en arbeid!</p>
<p>Die tegenstelling heeft eene geheel op zich zelf staande klasse van menschen in 't leven geroepen, wier eigenaardigheid in de toenemende beperking tot de geringste bevrediging van behoeften en in de ongelijkmatig klimmende onzekerheid van levensonderhoud bestaat. Die klasse, door hetzelfde lot verbonden, wordt door
<pb n="490"/>het zelfde belang gedreven dat treurig bestaan te verbeteren en die regten te verkrijgen, waarop ze in de negentiende eeuw meent aanspraak te mogen maken. Zoolang ze in dat bezit niet is getreden zal ze met steeds toenemenden drang zich als de verklaarde vijand aan de kapitaalbezittende klasse tegenoverstellen.</p>
<p>Hare drommen groeijen aan tot een magtig leger, dat onder den oorlogskreet: hooger loon, meer levensgenot voor ons en de onzen! tegen de kapitaalbezittenden te velde trekt.</p>
<p>De kapitaalbezittende klasse tracht door haar invloed in den staat de voorwaarden voor haar bestaan te verzekeren en te verbeteren. Daar echter een dezer voorwaarden het behoud van de bestaande wijze van voortbrenging en de onderdrukking van den arbeid is, plant zich de op economisch gebied ontstane, reeds op sociaal gebied werkende, tegenstelling van kapitaal en arbeid in het staatsburgelijk leven voort. Deze tegenstelling openbaart zich hier in de uitsluiting der arbeidende klassen van de heerschappij in den staat en in hare uitsluiting van de aanspraken, die haar uit de verwezenlijking van het hoogste staats-idée ten goede kunnen komen. Zoolang in den staat slechts een beschermer wordt gezien en zoolang de heerschappij voerende klasse er naar streeft dat de staat als zoodanig optrede, zoolang is de hoop en het vooruitzigt der arbeidende klasse benomen, dat haar toestand verbetert.</p>
<p>Deze hopeloosheid drukt loodzwaar op deze klassen en het daaruit voortgesproten proletariaat verwacht niets van een staat, waarvan de teugels in handen van hen zijn, die van hare ellende de schuld dragen en die daarmede hun voordeel trachten te doen. Zij wenschen daarom niets vuriger dan een geheele ommekeer in de staatsinstellingen, waarvan zij alleenlijk heil verwachten. In die verwachting en in dat streven van hun zijde ligt een deel van het politiek gevaar der arbeiders-kwestie. Eene geweldige omkeering dreigt den zamenhang van het staatsleven te verbreken en geeft ligt aanleiding tot het ontstaan van rampen van geheel anderen aard; de vorm wordt een andere, maar het wezen blijft hetzelfde: de plutocratische heerschappij zal voor het geweld van het proletariaat plaats maken.</p>
<p>Hoe scherper de tegenstelling van kapitaal en arbeid te voorschijn treedt en hoe afkeeriger de arbeiders zich toonen, om zich in hunnen toestand te schikken, des te rijkelijker wordt het zaad gestrooid, dat een bloedigen oogst zal voortbrengen.
<pb n="491"/>Dat gevoelt ook de heerschende klasse; maar de vermeerdering en de overschatting van haar eigendom heeft haar verblind. En om het bestaande te behouden, brengt ze gewillig de vrijheid ten offer, indien het daardoor aan allen opgelegde juk bij magte is het tegenwoordige te bestendigen door de onderdrukking van alle leven en beweging.</p>
<p>En zie hier nu het ander dreigend gevaar: het caesarisme, dat met verpletterende driestheid weder het hoofd opsteekt en alle natuurlijke ontwikkeling smoort! Het caesarisme is de politieke dood, de sociale verkwijning, het economisch verval der volken.</p>
<p>De bezittende klassen werpen zich in de armen van het caesarisme <hi rend="spat">om</hi> zich voor het proletariaat te beveiligen. Het caesarisme steunt op zijne beurt op de massale kracht van het proletariaat, om er zijne heerschappij op te vestigen. Maar het verraadt daardoor een zwak vertrouwen, dat slechts zoolang duurt als noodig is om zelfzuchtige bedoelingen te kunnen bevredigen. Het moderne caesarisme delft zijn eigen graf door zijn centralisatiestelsel en wordt ten laatste, zijns ondanks, het middel om, zij het ook door staal en bloed, met schande en berouw, de oogen van beheerschers en verdrukten te openen voor de jammeren, waarin de schitterende verlokselen van het caesarisme het gedompeld heeft.</p>
<p>In dien zin is het een onvermijdelijke noodwendigheid, zoodat de kapitaalsmagt niet meer de kracht gevoelt, om politieke omwentelingen te keeren. Het caesarisme is dan echter het eenige middel, om het ware staatsidée te wekken, maar een middel, dat slechts dan moet aangewend worden, als geen ander mogelijk is, en dat ontzettende offers moet kosten.</p>
<p>Wij staan dan voor dit alternatief: òf het vuur van een onstuimige revolutie òf de ijzeren tuchtroede van het caesarisme! Ziedaar, waarheen ons de oplossing van het arbeidersvraagstuk op politiek terrein voert.</p>
<p>Er rest maar één middel om die gedwongen keuze te ontgaan: de tijdige en goede oplossing van het arbeidersvraagstuk. Zij zal haar beslag eerst krijgen, wanneer de tegenstelling van kapitaal en arbeid, zooals die zich nog heden ten dage onder de veelzijdigste vormen aan ons voordoet, zal zijn opgelost in eene schoone harmonie, waarin de solidariteit van belangen den boventoon voert.</p>
<pb n="492"/>
<p>Laat ons thans, na deze algemeene beschouwingen over de ontwikkeling en den toestand der arbeidende klassen in de negentiende eeuw, door eenige feitelijke vergelijkende beschouwingen omtrent den actueelen toestand der voornaamste industrieele volken aan deze en gene zijde van den Oceaan trachten na te gaan, welke middelen zij aanwenden om tot zulk eene bevredigende oplossing te geraken en welke de gevolgen voor hunne economische, sociale en politieke ontwikkeling daarvan tot dus verre zijn geweest.</p>
<div type="section">
<head rend="h4">I.
<lb/>Beteekenis en karakter der arbeidende klassen.</head>
<p>Indien wij nagaan, dat de eigenlijke arbeidende klasse, zij namelijk die zonder kapitaal door handen- en geestesarbeid een bestaan moeten vinden, in de meeste industrieele landen aan deze en gene zijde van den Oceaan ¼ - ⅓ der geheele bevolking uitmaakt, dan zal hare numerieke beteekenis van belang genoeg worden geacht, om haar gewigt in de maatschappelijke schaal te doen uitkomen.</p>
<p>Die numerieke waarde toch is tot dus verre maar al te zeer het eenige wat haar tegenover eene minder talrijke maar meer ontwikkelde klasse van burgers in evenwigt houdt.</p>
<p>Welligt daarom zijn licht en schaduw bij haar zoo sterk geteekend; daarom nemen hare gebreken zulke kolossale vormen aan, terwijl hare deugden, hoe edel vaak van gehalte, zoo weinig op den voorgrond treden.</p>
<p>Hoe verschillend de behoeften en wenschen, hoe uiteenloopend de verschillende karaktertrekken van dit deel der bevolking bij de onderscheidene natiën ook mogen zijn, het is evenwel niet te miskennen, dat het algemeen begrip dat men aan dit groote volksbestanddeel hecht, zich tot een algemeenen type gereedelijk laat terugbrengen. Het is juist die type welke de arbeidende klasse onderscheidt van de overige bevolking, die niet zulke behoefte en wenschen heeft te vervullen. Het is juist dat gemis aan kapitaal, hetwelk de levenshoudingen dier klasse zoo geheel anders doet zijn dan die van hen, die in een zeker
<pb n="493"/>kapitaal de waarborgen voor een levensbestaan vinden. Ofschoon velen, ja de meesten van dezen door middel van hun kapitaal zich een werkzaam bestaan scheppen, zijn hunne levensomstandigheden toch van dien aard, dat zij geene buitengewone hulpmiddelen behoeven om het levensonderhoud te verzekeren. Zij maken dan ook niet regtstreeks een onderwerp onzer beschouwingen uit, ofschoon het vaak hoogst moeijelijk zal vallen den patroon van den eigenlijken werkman te scheiden, ja dezen van genen te onderscheiden. De overgangen toch zijn zoo veelvuldig en onmerkbaar, dat het standpunt dat de patroon soms inneemt zooal niet lager dan toch niet hooger dan van den eigenlijken werkman gesteld kan worden.</p>
<p>Rekenen wij hen inzonderheid tot de arbeidende klasse, die door dagelijkschen arbeid in hunne behoeften moeten voorzien, dan is het juist de wanverhouding tusschen behoeften en loonen, die een toestand in 't leven riep, waardoor de arbeidende klasse van den huidigen dag zich kenmerkt. Die wanverhouding toch maakt het noodig kunstmiddelen aan te wenden, waardoor het den arbeider mogelijk wordt zich staande te houden in de reijen der nijveren en hem het vooruitzigt op een beter bestaan te openen, ja hem de gelegenheid te geven door eigen kracht of vreemde hulp een trede hooger op den maatschappelijken ladder te stijgen.</p>
<p>Indien we het wagen het karakter van de arbeidende klasse aan deze en gene zijde van den Oceaan als algemeene type in breede trekken te schetsen, dan houde men daarbij wel in 't oog, dat die trekken welke aan allen gemeen zijn, nogtans door zeden en gewoonten, door klimaat en cultuur van den bodem, door de min of meer gemakkelijke wijze om in hare levensbehoeften te voorzien, door den regeringsvorm en door de mindere of meerdere vrijheden die het volk geniet, in een woord door die tallooze reeks van omstandigheden die de nationaliteit bepalen, onder dezelfde omstandigheden aanmerkelijk kunnen verschillen.</p>
<p>Wij willen beproeven, tot betere kenschetsing, ons onderwerp van een ethnologisch standpunt te beschouwen en zullen de arbeidende klassen in de onderscheidene staten aan deze en gene zijde van den Oceaan in drie groote groepen verdeelen: de arbeidende klassen van de natiën die tot den Germaanschen, den Keltischen en den Slawischen stam behooren.</p>
<p>Het spreekt van zelf dat hier, waar we bovenal de politieke
<pb n="494"/>grenzen der verschillende natiën in 't oog moeten houden, de ethnologische verschillen minder zuiver kunnen voor den dag treden, daar de meeste groote rijken eene bevolking bezitten, die, uit het oogpunt der volkenkunde, uit de meest verschillende bestanddeelen zijn zamengesteld. En het zijn juist de meest industrieele landen waar die vermenging het sterkst uitkomt, waartoe de zoogenaamde arbeidende klassen, nijveren zonder vaste bezitting, het grootste contingent hebben geleverd.</p>
<p>Die vermenging van de volken tot de bovengenoemde groepen behoorende, heeft hier tot de weldadigste, daar tot de noodlottigste gevolgen geleid. Kerk en Staat hebben tot de eene of andere uitkomst vaak veel toegebragt. Eene verlichte en vrijzinnige regering, vereenigd met eene verdraagzame en verzoenende kerkhierarchie, hebben vaak de heterogeenste elementen tot een schoon harmonisch geheel vervormd, de goede elementen bij het autochtone volk versterkt en veredeld; - waar die beide magten hare roeping misbruikten, hebben zij slechts verdeeldheid en strijd, kwijning en verderf gezaaid.</p>
<p>Bij de zucht naar meerdere zelfstandigheid, die zich sinds het laatst der vorige eeuw onder de arbeidende klassen heeft geopenbaard, ziet men deze van tijd tot tijd in opstand komen tegen hare politieke en kerkelijke verdrukkers en zich door bloed en geweld een weg banen, waartoe een verstandige regering langs vreedzame wegen zou hebben kunnen geraken.</p>
<p>De ware kracht, die aan haar in den tegenwoordigen tijd moet toegekend worden, moet gezocht worden in haar physischen welstand, die, steunende op een zedelijk-verstandelijken grondslag, haar arbeidsvermogen bepaalt, als middel om stoffelijke welvaart deelachtig te worden, waardoor ze haar standpunt in het maatschappelijk leven naar behooren kan innnemen.</p>
<p>Die physische welvaart als het resultaat van eene reeks van andere factoren, die het sociale leven van de arbeidende klassen zamenstellen, zal als geheel eerst dan naar waarde geschat kunnen worden, als we die onderscheidene factoren door een naauwgezet onderzoek nader hebben leeren kennen.</p>
<p>De voornaamste bron, waaruit de arbeidende klasse haar arbeidsvermogen, haar physische welvaart put, is de standaard der loonen en deze is op hare beurt het resultaat van eene andere reeks van omstandigheden in en buiten het individu werkzaam. Die standaard staat, hoe verschillend ook in de onderscheidene
<pb n="495"/>landen, echter altijd in een bepaalde verhouding tot de zedelijkverstandelijke ontwikkeling, de zeden en gewoonten der arbeidende klassen en diezelfde factoren bij het overige deel der bevolking.</p>
<p>De kwestie der loonen, als maatstaf van physieke welvaart, moet dus in verband met de overige levensomstandigheden van de arbeidende klasse worden beschouwd.</p>
<p>Op dit gebied treedt het ethnologisch verschil al dadelijk op den voorgrond. Hier zien we toch de volken van den germaanschen tak met hun ernstigen zin, hun scherp oordeel, hun vasten wil, hun geest van orde, hun eerbied voor de wet, hun persoonlijke waardigheid, hun praktisch overleg, hun strenge pligtsvervulling, hun gehechtheid aan het familieleven, hun opregten godsdienstzin, hun gevoel voor onafhankelijkheid, hun begrip van eerlijkheid, hun vooruitstrevenden en volhardenden geest, hun zucht naar positieve kennis, scherp tegenover de natiën van den keltischen staak, die, meer wuft van aard, aan de oppervlakte blijven hangen, her- en derwaarts door hare onstuimige begeerten worden geslingerd, die altijd in opstand zijn met de wet en spoedig in bandeloosheid ontaarden en daarbij hare persoonlijke waardigheid prijsgeven voor het najagen van hersenschimmen, waaraan niet zelden pligt en eer worden ten offer gebragt, wier kennis en godsdienst zich vaak in holle vormen oplossen, in schitterend vertoon zonder degelijken inhoud, die heden voor de verzinnelijking der godsdienst het hoofd buigen en morgen het wezen der godheid ontkennen; onmagtig om de heilige beteekenis van het familieleven naar waarde te schatten, ja opgevoed in de leer en onderwezen in de schriften, dat het huwelijk slechts bestaat om tot dekmantel voor allerlei ongebonden hartstogten te strekken.</p>
<p>Daartusschen staan de volken van den slawischen tak, die nu eens in de goede hoedanigheden van de germaansche volken, dan weder de slechte van de keltische deelen.</p>
<p>De eerste groep omvat het eigenlijke Pruissen, Saksen, de Hansesteden, Wurtemberg, Baden, de Duitsche bevolking van Oostenrijk en Zwitserland, Engeland en de Schotsche laaglanden, Nederland, Zweden en Noorwegen, Denemarken, de Vlaamsche bevolking van België en de Noordelijke staten van Amerika.</p>
<p>Tot de tweede groep moeten worden gebragt de bewoners der schotsche hooglanden, Ierland, het grootste deel van Frankrijk, inzonderheid de bevolking van Bretagne, Spanje en Portugal.</p>
<pb n="496"/>
<p>In de derde groep zijn begrepen het grootste deel van europeesch Rusland, de Lechen of Polen, de Czechen of Bohemers en andere slawische stammen als Croaten, Sorben enz. en een gedeelte van de bewoners van europeesch Turkije.</p>
<p>De sociale belangen, die deze uiteenloopende takken van denzelfden stam vaak verbinden, worden door de bemoeijingen van Staat en Kerk niet zelden in tegenovergestelde rigtingen geleid die daardoor, zooals we zeiden, hun eigen graf hebben gedolven. Waar beiden echter aan den drang der omstandigheden, aan de krachtige stem des tijds geen weerstand kunnen bieden, daar wordt aan de zucht naar beschaving en verlichting door onderderwijs en volksopvoeding eene rigting gegeven, die niet dan heilzaam voor de toekomst der tegenwoordige en volgende geslachten kan genoemd worden.</p>
<p>Laat ons, tot nadere verduidelijking, in breede trekken de grondslagen nagaan waarop het onderwijs in zijne verschillende vertakkingen bij die onderscheidene natiën thans is gevestigd. Zij zullen ons een maatstaf aan de hand doen om haar zedelijkverstandelijk peil nader duidelijk te kunnen maken.</p>
<p>&nbsp;</p>
<p><hi rend="i">(Wordt vervolgd)</hi>.</p></div></div>
<div type="chapter">
<pb n="497"/>
<head rend="h3">De prediker der woestijn.
<lb/>(Eene fantasie).
<lb/>Door P.J.F. Dusseau.</head>
<p>Een statige, liefelijk ruischende palmboom vormt zijn dak, het oostersche groen eener liefelijke oase is zijn tapijt, een heldere, verkoelende bron, en een voedzame, saprijke dadel verschaffen hem spijs en drank. In de eenzaamheid zoekt en vindt hij de kracht voor zijne machtig werkende prediking, de kracht tot dien aangrijpenden gloed zijner strenge en verhevene taal, die duizenden treft en.....wellicht ook bekeert. En als de verootmoedigde schare in stilte zich verstrooit en huiswaarts keert, gaat ook hij terug naar zijne woning. Maar welk eene woning! Zijn te huis is de onmetelijke, eeuwig zwijgende woestijn, de trotsche eentoonige bergvlakte, eene aarde die den sterveling, welke haar betreedt, niet meer boeit maar hem als dwingt zich met zijne starende blikken te verliezen in de eindelooze ruimte van het heelal. De donkerblauwe hemel strekt zich boven hem uit als een prachtig gekleurd maar verblindend gewelf, welks ondoofbare altijd verzengende gloed onverbiddelijk den zwakken sterveling beschijnt. Is het wonder dan ook dat die verhevene,
<pb n="498"/>trotsche, maar strenge en meedoogenlooze natuur zich afspiegelt in haar kind, in het woord van hem die in haar leeft. Waarom predikt hij boete, altijd boete? Omdat zijne woestijn, omdat de somber gloeiende wereld, die hij zich tot verblijf heeft gekozen, hem hetzelfde verkondigt. Zij vervult hem met het diepst ontzag; hare eeuwige kracht, hare overstelpende macht doet hem slechts zijne eigene onmacht en nietigheid gevoelen. En toch, die zelfde mensch, hier in de eenzaamheid zoo vernederd, zoo vol ootmoed, een andermaal vernedert en verootmoedigt hij zelf eene van wijd en zijd toegestroomde menigte. Hij is het, die daar straks de angstig luisterende schare doet sidderen voor den boete predikenden woordenstroom van zijne hartstochtelijk bewogen lippen. Voorzeker, hier blijkt ten volle hoe er eene onmacht, eene zwakheid is, die groote macht en sterkte werkt.</p>
<div type="section">
<head rend="h4">Zijn gebed.</head>
<p>Zoo gij bidt, bidt dan niet op de straten om van de menschen gezien te worden, maar in uwe binnenkamer. Zoo gij bidt, bidt dan voor het oog van God alleen, ver van alles wat u zou kunnen beletten Zijne stem te hooren.........</p>
<p>Zoo bad ook de ‘prediker der woestijn’, en al was zijn God een Allah, toch bad hij vurig en innig.</p>
<p>Hij knielt niet, neen!, hij werpt zich neder, als onstuimig bewogen door eene onzichtbare macht. Het losse Bedoeïnenkleed golft om zijne ranke leden, terwijl de eenvoudige gordel het grillig plooit. Nu eens onmerkbaar, dan eens heftiger bewegen zich zijne lippen; zijne trekken stralen nu eens van godsdienstige geestdrift, en straks weder teekenen zij diepen demoed. Het schitterend, vurig oog is nu eens neergeslagen en ter aarde gericht, als trachtte het uit ootmoed zijnen gloed te verdooven, dan weder heft het zijne vurige blikken in hartstochtelijke aanbidding omhoog naar het kleurenrijke gewelf waarboven Allah troont. Hoort deze zijn eerbiedigen sterveling? Ja, want de biddende voelt eene ongekende kracht in zich ontstaan. Het is alsof de gloed der rijzende zon boven hem ook zijn binnenste verlicht en verwarmt.</p>
<pb n="499"/>
<p>De vrome Hassan gevoelt in dit oogenblik beter dan ooit de waarheid en de goddelijke verhevenheid zijner roeping. De groote profeet Mohammed ging hem voor; hij is zijn opvolger, zijn waardige zoon. De stem van den grooten stichter der ware godsdienst is verstomd, maar een andere stem, de zijne, zal zich alom doen hooren. Wederom zal eene krachtige prediking door de bergen en dalen der woestenij weerklinken, eene prediking die geen aanzien des persoons kent; die de ongeloovig geworden ‘geloovigen’ zal terugvoeren op het ware pad dat naar het bekoorlijke paradijs geleidt, en de trouw geblevenen zal bevestigen en sterken in hun veelbelovend, en daarom alles trotseerend geloof. Vraagt ge wie aan ‘Mohammeds zoon’ dien verheven last heeft gegeven, wie hem tot Allahs woordvoerder op aarde heeft verkoren? Allah zelf. Immers toen Hassan, als kleine knaap in een helderen zomernacht, op den kemel zijns vaders gezeten, met de karavaan van zijnen stam door de onafzienbare vlakte toog, en onder het staren naar de schitterende sterren aan de diepe donkerblauwe lucht, was ingesluimerd; toen zag hij hoe eene groote heldere ster, die hij lang met bewondering had aangestaard, langzaam tot hem afdaalde, al grooter en grooter werd, en een glans en helderheid verkreeg, aan de zon der woestijn gelijk. Doch haar gloed was voor Hassan niet verzengend, haar glans voor hem niet verblindend. Onafgebroken staarde hij in het steeds nader komende licht, totdat de ster allengs eene menschelijke gedaante aannam, en een schoon jongeling voor hem stond. Een bleeke glans omstraalde zijne weelderige blonde lokken, en blinkende vleugels schitterden aan zijne voeten. Het was de hemelling Gabriel, dezelfde engel die zoo dikwijls aan den grooten Profeet was verschenen. De kleine Hassan, eerst onthutst en bevreesd, was volstrekt niet angstig meer toen hij den vriendelijken groet van den engel hoorde. Deze hief den knaap zacht op van den kemel, zette zich neder bij eene bron,
waar de karavaan juist halt hield, en nam hem op zijne knieën. Zacht streelde hij de donkere haarlokken van het zwartoogige kind, dat hem vrijmoedig in de oogen zag. ‘Luister! kleine Hassan!’, zoo sprak de engel, ‘ik kom tot u met eene boodschap van Allah, en mijn anders hel en verblindend licht heb ik ditmaal getemperd omdat ik afdaalde tot een kleinen jongen. Hassan! Allah heeft u lief, en verlangt groote dingen van u, wanneer ge groot en sterk en moedig zult zijn geworden als uw vader.</p>
<pb n="500"/>
<p>Wanneer hij, de beroemde sjeik, het hoofd van uwen stam, zal heengaan uit het land zijner vaderen naar het eeuwige paradijs, dan zult niet gij, maar - zoo is de wil van Allah - dan zal uw jongere broeder zijn opvolger worden. Gij zult niet oorlogen, noch iemands wreker zijn; voor u is een heilig bestaan weggelegd. De geloovigen hebben eenen prediker noodig, en zoodra uwe stem sterk genoeg is, zult gij het woord van den grooten Profeet verkondigen, daar dat woord door velen vergeten is. Telkens wanneer het bleeke licht van den nacht vol is geworden, zult gij op Mohammeds graf tot Allah bidden, en wanneer Hij u roept in zijn paradijs, dan zult ge op het graf van den Profeet sterven.’</p>
<p>Toen de engel deze woorden gesproken had hief hij den knaap weder zachtkens op den kemel; en nu zag de kleine Hassan hoe de hemelsche gedaante allengs onzichtbaar werd, en hij aanschouwde weder de ster die hoog opsteeg, hoe langer hoe kleiner wordende, en eindelijk in de diepte van den donkeren hemel bijna wegzonk.</p>
<p>Toen de kleine knaap wakker werd zag hij zich rustig gezeten op den rug van den kameel; zijn vader was aan zijne zijde, en streelde zijn voorhoofd. In de verte, in de achterhoede der karavaan, hoorde hij eene welluidende stem die een geliefd krijgslied zong.</p>
<p>&nbsp;</p>
<p>Deze dierbare, ja heilige herinnering uit zijne vroege jeugd drong zich op bij den biddenden Arabier; zij was als 't ware ingeweven in zijn gebed.</p>
<p>Die verschijning zijner jeugd was immers eene goddelijke openbaring van Allah; en, nu hij haar herdacht, gevoelde hij zich des te meer van eerbied, van geloof en van heilige geestdrift doordrongen. Doch, had de volwassen man gehoorzaamd en volbracht wat aan den knaap als toekomstige taak was opgelegd? Ja. Dit kon hij, de door zijne landgenooten als een heilig man geëerde profeet, vrijmoedig belijden. Immers met iedere volle maan ging hij op naar het graf van den grooten Profeet; telkens toog hij met onvermoeiden tred naar de bergvalleien van Hedssjas, waar steeds eene belangstellende schare, uit Mekka en Medina saamgevloeid, hem ongeduldig wachtte. Ook menige voorbijtrekkende of nabijzijnde karavaan vertraagde dan haren eenzamen tocht om de woorden van den welsprekenden ‘zoon van Mohammed’ te hooren.</p>
<pb n="501"/>
<p>Overmorgen was de lang vooruit bepaalde dag, waarop Hassan weder tot zijn volk zou spreken. Ettelijke dagen geleden had hij zijn voornemen aan voorbijtrekkende kooplieden meegedeeld, die de aangename tijding door het land zouden verspreiden.</p>
<p>Voor dien dag nu bereidde hij zich thans voor; was het dan wonder dat hij zoolang en zoo vurig bad! En dan nog, had hij niet, toen hij in de nauwelijks aangevangen ochtendschemering zich van zijne legerstede ophief, gemeend eene geheimzinnige stem te vernemen die hem toefluisterde: ‘Allah heeft u lief, gezegend zijn knecht; het paradijs wacht hem!’ En na deze woorden was het hem geweest alsof hij het geruisch van een lang afhangend gewaad hoorde, van een kleed als dat waarin hem de engel Gabriel verschenen was.</p></div>
<div type="section">
<head rend="h4">Zijne prediking.</head>
<p>Vroeg in den morgen toog Hassan op weg, na zich voorzien te hebben van een voorraad heerlijke dadels, die den vermoeiden voetganger zouden verkwikken. Een afmattende tocht van een geheelen dag wachtte hem, ja misschien zou hij nog niet eens voor den nacht de plaats bereiken, waar hij gewoon was na dergelijken tocht zijn nachtverblijf te vinden. Maar, geen verschroeiende zonnehitte, geen lichamelijke uitputting kon zijn heiligen moed, zijn geloofsijver verminderen. Allah immers was met hem; de godheid zag welgevallig op hem neer. Hij volbracht immers niet zijn eigen werk, maar dat van Allah. Bovendien was het waarschijnlijk dat verscheidene karavanen omstreeks dezen tijd in dezelfde richting voorttrokken, - en welke geloovige Arabier zou het zich niet tot eene eer rekenen den vromen profeet zijn kemel te mogen aanbieden!</p>
<p>Dè dag neigde ten einde; een koel nachtwindje verhief zich, en Hassan, de moedig voorttrekkende Hassan was zeer verheugd toen hij werkelijk eene karavaan op zijnen weg aantrof. Nog ruim een uur vooor middernacht lag hij in diepen slaap in de karavanserai.</p>
<p>Den volgenden ochtend vroeg reeds werd de anders zoo eenzame bergvallei door menig sterveling betreden. Menige ‘geloo-<pb n="502"/>vige’ begaf zich, hetzij alleen hetzij met zijne bloedverwanten, naar den ruimen tempel om Allahs woord te hooren. Die stille, eenzame, trotsche moskee der natuur, ze was hem heilig en dierbaar geworden; immers zoo dikwijls reeds was hij daaruit heengegaan nu eens met verslagen hart, dan weder vol goddelijke vreugde en smachtende van heilig verlangen naar het heerlijke loon van zijn leven hier op aarde, naar Allahs paradijs; altijd diep getroffen door de wegslepende taal van zijn welsprekenden landgenoot.</p>
<p>Allengs vormden zich steeds talrijker wordende groepen. Lieden van verschillende, ja van elkander vijandige stammen kwamen hier bijeen; ongewapend, zonder haat, zonder wraakzucht. Het was thans immers juist de heilige tijd des jaars, de tijd waarin vriend en vijand ter beevaart trok naar het heilige Mekka. Ditmaal dan ook hadden zich de geloovigen in buitengewoon groot aantal verzameld, te meer nog omdat er jaarmarkt was in de heilige stad, waar de geheele handelswereld van Arabie was saamgestroomd.</p>
<p>Reeds duizenden mannen, ook vrouwen en kinderen waren in de vallei vergaderd, en de vaders plaatsten hunne kleinen op de hooggebouwde kameelen opdat zij den ‘zoon van Mohammed’ goed zouden kunnen zien, toen eensklaps een dof gemompel zich langs de onafzienbare rijen voortplantte. De ‘prediker der woestijn’ was in aantocht. Nog éen oogenblik, en duizende donkere van eerbied en verlangen stralende oogen zagen naar den ‘zoon van Mohammed’, die langzaam met statigen tred, en neergebogen hoofd in de vlakte afdaalde. Zijn lange staf scheen eer een teeken zijner waardigheid, dan een steun voor zijne krachtige gestalte. Zijn gang was vast en veerkrachtig; de ontberingen hadden zijn gehard lichaam nog niet verzwakt. Langzaam beklom hij eene kleine door de natuur gevormde hoogte in het dal; en na weinige oogenblikken hief hij zijne handen ten hemel als om den goddelijken zegen af te smeeken, en daarna boog zich de aandachtige menigte, op zijn voorbeeld, ter aarde tot het gebed. Plechtig, kalm en duidelijk klonk zijne stem; statig rolde de stroom zijner Woorden langs de erge bergwanden voort; voor niemand bleef hij onverstaanbaar. Lang lag het volk ter aarde gebogen eer Hassan zijn gebed met eene laatste, vurige aanroeping van Allah besloot. Eindelijk verhief zich weder zijne indrukwekkende gestalte; over zijn oog en zijn geheele gelaat was
<pb n="503"/>een gloed van geestdrift verspreid, die eene welsprekende, hartstochtelijke prediking voorspelde. Zijn woord was ook aangrijpend.</p>
<p>Even schoon, even indrukwekkend, even welsprekend als de groote Profeet, maar met krachtiger stem begaafd, kon het niet anders of de menigte moest aan zijn lippen hangen toen hij begon te spreken van Mohammeds waarachtige leer, van den Islam die vóor alles eene onvoorwaardelijke onderwerping aan den goddelijken wil eischt; van dien Islam die de voorvaderen de halve wereld had doen overwinnen, en zoo hare goddelijke kracht en waarheid had bewezen. ‘Noem mij niet ‘zoon van Mohammed’! zoo sprak hij, ‘ik ben niet de opvolger van den grooten Profeet, want hij bracht de grootste en laatste openbaring van Allah; neen, ik ben eene stem uit de woestijn die tot u spreekt van het verleden om te getuigen tegen het tegenwoordige. Of is het niet zoo; moet gij niet blozen bij de asch uwer vaderen, moet de schaamte u niet verteren op het graf van hem die uwe macht, uwen rijkdom, die het heil uwer zielen stichtte; van hem die op Allahs bevel het paradijs ontsloot voor allen die Hem dienen zouden! Waar is het machtige Mohammedaansche rijk dat de trotsche Christenwereld op zijne grondvesten deed schudden? O! vergeet uwe veeten, vergeet uwe wraak, wanneer het geldt de dienst van den Islam, van dat geloof dat alleen u voeren kan in het eeuwige genot van het paradijs. Werkt naar dat geloof, dat aan het eind der dagen zal heerschen over de geheele wereld.’</p>
<p>Dergelijke taal, al was zij ditmaal gestreng, boeide Hassans landslieden. Menigeen wendde zich verslagen af, menigeen sloeg zich op de borst, niemand bleef onverschillig; en het gebed waarmee de prediker eindigde werd er zooveel te vuriger om gebeden.</p>
<p>Terwijl de menigte zich verstrooide, traden eenige stamhoofden tot den ‘heiligen man’ en boden hem om strijd het geleide hunner karavaan aan. Hassan nam het aanbod van den oudsten, wijsten en vroomsten sjeik aan, en nog den volgenden dag keerde hij terug in zijne ruime maar ongastvrije woning, in de woestijn.</p></div>
<div type="section">
<pb n="504"/>
<head rend="h4">Zijne laatste ure.</head>
<p>‘Wanneer Allah u roept in zijn paradijs, dan zult ge op het graf van den grooten Profeet sterven’. Had de engel Gabriel hem dit niet verkondigd in dien droom zijner kindsche jaren!</p>
<p>Het was den eenzamen woestijnbewoner alsof Allahs laatste wil aangaande zijn geloovigen dienaar weldra zou voltrokken worden. De jaren wel niet hadden den vromen en vurigen Hassan broos en zwak gemaakt, maar de aanhoudende ontberingen, welke eene langdurige ziekte na zich sleepten. Immers, de matige leefwijze van den grooten Mohammed, een weinig brood en dadels en water had hij zich ten laatste nog tot weelde gerekend. Zijne minste zondige gedachte had de overspannen vrome met ontbering willen boeten; maar die telkens wederkeerende zelfkastijding had het lichaam van den krachtigen man gesloopt. Die uitputting had hem genoodzaakt zich door vrome vrienden voor een tijd lang aan zijne eenzaamheid te laten ontrukken, en de heilige, vrome blijdschap waarmee hij nu vóor eenige dagen in zijne woestijn terugkeerde was niet in staat zijne krachten te doen herleven. Zijne dagelijksche taak, het vijftal gebeden met het aangezicht naar Mekka gewend was hem te zwaar geworden. De glans van Hassans oogen was verdoofd, zijne weleer zoo fiere gestalte gebogen; telkens was hij ten prooi aan de grootste moedeloosheid. Nog een korten tijd, en de zieke werd een stervende. De wijze en kundige Abul had hem gezegd dat zijne dagen geteld waren; hij zelf gevoelde het ook, en nog maar éen wensch uitte hij in zijn dagelijksch gebed, dat Allah hem de kracht mocht geven om naar het graf van den profeet te gaan; immers dit had Allah zelf hem eens bevolen, dit moest dus geschieden. Geen tijd was er te verliezen; vrome vrienden beraamden de noodige maatregelen, en met hunne hulp werd Hassan naar het heilige Medina gevoerd. Na een langzamen tocht, zorgvuldig en als met heiligen eerbied verzorgd, bereikte Hassan de plaats waar Mohammed stierf en begraven werd. Men legde hem neder aan den ingang der groote moskee, op de zelfde plek waar ook eens Mohammeds woning stond. Alleen wilde de stervende het heiligdom in naar de heilige grafplaats gaan, al moest hij er zich ook heen
sleepen.</p>
<pb n="505"/>
<p>De mare van Hassans naderend einde, van zijn laatsten tocht naar het graf van den profeet had zich snel door het naburige land verspreid. Zoowel te Mekka als te Medina schoolde het geloovige volk der Moslemim verslagen bijeen; menig gebed voor het behoud van den ‘zoon van Mohammed’ werd in de moskeeën opgezonden; menigeen snelde naar Medina om van zijne laatste ure getuige te zijn.</p>
<p>De straten nabij de heilige moskee waren opgevuld met eene angstig fluisterende menigte, en menig aanzienlijk Arabier, menig rijk koopman, menig beroemd en machtig stamhoofd mengde zich onder de steeds aangroeiende volksmassa, wier nieuwsgierigheid om den ‘heiligen man’ te zien slechts bedwongen werd door de heiligheid der plaats...............</p>
<p>&nbsp;</p>
<p>Uren lang lag de stervende Hassan over de asch van den profeet heengebogen. Allah schonk hem kracht; van zijn geest was nog voor éen oogenblik de afmatting en de doodsangst geweken. Wat al weemoedige herinneringen doemden thans voor hem op uit het verleden! Hoe dikwijls had hij aan deze plek gebeden; hoe vaak was hij in dit heiligdom binnengetreden, en nu bad hij hier zijn laatste gebed! Toen, vol levenskracht, gloeiende van hellige geestdrift, en nu - zieltogende.</p>
<p>Maar hij was gerust; gelaten voelde hij zich zijne levenskrachten ontzinken, want hij had zijne taak volbracht, zijne roeping vervuld.</p>
<p>Hassans gebed, in den aanvang luid, werd allengs minder hoorbaar, zijne stem verflauwde, en ook het vnur zijner oogen, dat nog een oogenblik had geschitterd, begon te verdooven.</p>
<p>Enkele nauwbevriende geloovigen waren op een afstand getuige van den doodstrijd van den ‘prediker der woestijn.’ Ze zagen hoe hij daar lag met de vermagerde armen over de borst gevouwen; zijne bleeke lippen bewogen zich nog slechts flauw, maar over zijn gelaat lag dezelfde zachte hemelglans waarin hem eens Allahs engel was verschenen. Ja, het was den stervende alsof diezelfde Gabriel weder afdaalde, hem nog eens ophief, maar nu voor altijd van de aarde wegnam om met hem op te stijgen naar het eeuwige paradijs. Onder den indruk dier goddelijke verschijning murmelde Hassan de laatste woorden van den profeet: ‘o Allah, vergeef mij mijne zonden - ja, ik kom tot mijne vrienden in den hooge!’</p>
<pb n="506"/>
<p>Ook voor, Hassan waren dit de laatste; nauw merkbaar blies hij zijn laatsten adem uit.</p>
<p>&nbsp;</p>
<p>Met eerbiedigen schroom omringden zijne vrienden zijn lijk, en toen de wijze Abul aan het verzamelde volk daar buiten den dood van ‘Mohammeds zoon’ bekend maakte, brak het in luide jammerklachten uit.</p></div></div>
<div type="chapter">
<pb n="507"/>
<head rend="h3">De politiek van Voltaire.<note n="*)" place="foot">Vervolg en slot van bl. 482.</note></head>
<head rend="h4">III.</head>
<p>Zoo was het dan, gelijk wij gezien hebben, niet van eene staatsomwenteling: niet van eene verandering van regeringsvorm en nog veel minder van eene omverwerping der geheele maatschappelijke orde, dat Voltaire eene betere toekomst voor zijn vaderland verwachtte, maar van de invoering van hervormingen en van het wegnemen der misbruiken, met behoud en zelfs met versterking van de grondslagen der bestaande orde van zaken in het algemeen. En werkelijk zoude men langs dien weg, zoo het slechts mogelijk geweest ware daarvan niet af te wijken, reeds zeer veel tot stand hebben kunnen brengen: juist die resultaten der omwenteling, die door de geheele wereld als regtvaardig en weldadig voor de menschheid erkend en aangenomen zijn, en die daarom blijvend en onvergankelijk zijn gebleken, zouden zoodoende op de meest volkomen wijze zijn verzekerd, en de rampen, die voorbijgegaan zijn, maar die eene onafzienbare reeks van nieuwe hebben gebaard, zoude men vermeden hebben. Voor de revolutie was in Frankrijk bijna alles in misbruik ontaard, en de belangrijkste grieven, die men had, vloeiden daaruit voort en konden daarmede opgeheven worden. Met het afschaffen dier misbruiken, met de invoering van een beter belastingstelsel, met de gelijkstelling der burgers voor de wet, met het tot stand brengen eener goede wetgeving en regtsbedeeling, in een woord met eene reeks van nuttige en billijke hervormingen op bijzondere punten had men kunnen volstaan
<pb n="508"/>zonder dat men tot eene gewelddadige revolutie, tot eene algemeene slooping van het geheele staatsgebouw had behoeven te komen.</p>
<p>Dit was de overtuiging van Voltaire, en in dien geest heeft hij gewerkt. Terwijl hij maatschappij en koningschap in bescherming nam tegen gevaarlijke aanvallen, terwijl hij beider gezag, wel ver van het aan te randen, poogde te versterken en terwijl hij zich zorgvuldig wachtte voor onpractische algemeenheden, heeft hij zijn geheele leven lang niet opgehouden te ijveren voor alle maatregelen die vereischt werden om de ellende van millioenen burgers en hunne verdrukking door eenige weinigen te doen eindigen. Zoo heeft hij in zijne werken allengs een volledig programma van hervormingen ontwikkeld, waarvan een kort overzigt hier niet mag ontbreken al moge het welligt van minder actualiteit schijnen, of wel juist daarom. Vooral ten aanzien van dit deel van ons onderwerp geldt het wat Du Bois-Reymond heeft aangemerkt: dat datgene, waarvoor Voltaire met de uiterste inspanning gestreden heeft, voor ons is geworden als de lucht die wij inademen, waaraan wij slechts denken als zij ons ontbreekt, en dat Voltaire's stoutmoedigste gedachte voor ons gemeenplaats geworden is<note n="1)" place="foot">E. Du Bois-Reymond: ‘Voltaire in seiner Beziehung zur Naturwissenschaft. Festrede, u.s.w.’ (Berlin, 1868). S. 6.</note>. Inderdaad, men moge het betreuren dat de revolutie van 1789, in een politiek opzigt, op treurige wijze mislukt is; maar wat hare sociale beteekenis, en vooral wat de civiele en criminele wetgeving en regtspleging betreft, bedenkt men wel eens te weinig, hoeveel de wereld aan die zelfde revolutie te danken heeft. Wanneer men zich in den tijd voor de revolutie verplaatst: in een stand van zaken die - wel voornamelijk in Frankrijk, maar ook in de meeste andere landen van Europa - zoo schrikwekkend was, dat wij, die reeds verwend zijn, het moeijelijk regt kunnen beseffen: - dan beeft onze verbeelding terug en wij zegenen dan de omwenteling die aan de burgers ten minste zekerheid van leven en goed en persoonlijke vrijheid gegeven heeft, en aan de meest
verregaande onregtvaardigheid, wreedheid en willekeur paal en perk heeft gesteld, - en dat wel zoo goed, dat er geen vrees bestaat dat die toestand ooit zal terugkeeren. Deze zegevierende
<pb n="509"/>en waarlijk onschendbare beginsels van 1789 zijn door Voltaire gesteld en zij danken hun gezag voor geen gering deel aan hem. Wanneer wij kortelijk zijne bemoeijingen op dit gebied nagaan, dan verkrijgen wij tegelijk eene voorstelling van den toestand van weleer, welken ieder dan met den tegenwoordige kan vergelijken.</p>
<p>&nbsp;</p>
<p>In de eerste plaats begeerde Voltaire dat er een ruim gebruik zou worden gemaakt van het regt van den Staat om op kerkelijk gebied hervormingen in te voeren. Hij was van oordeel dat de kerk aan de natie te veel geld kostte, daar de bedelmonniken feitelijk eene drukkende schatting hieven en er gedurig groote sommen gelds voor dispensatien, annaten enz. het land uit naar Rome werden gevoerd. In verband daarmede moest de geestelijke regtspraak te Rome over de zaken van fransche burgers ophouden of ten minsten zoo veel mogelijk worden beperkt. In zaken van niet-geestelijken aard behoorden de priesters gelijk gesteld te worden met alle andere burgers, onder het gemeene regt. Voltaire hield de bevoegdheid van den Staat staande om over de kerkelijke goederen te beschikken, en wel voornamelijk voor pensioenen, welk gebruik het meest overeenkomstig scheen met den regel dat de bezittingen der kerk ter ondersteuning van behoeftigen behooren te worden aangewend. Het opeenstapelen van schatten door geestelijke corporatien moest tegengegaan, en de onregtvaardige vrijstelling der rijke geestelijkheid van het betalen van belastingen moest afgeschaft worden. De kloosters wenschte Voltaire, zoo al niet alle opgeheven, dan toch zeer in aantal beperkt te zien, met invoering van beperkende bepalingen op het afleggen van kloostergeloften. De Staat, meende hij, die aan de minderjarigen geene vrijheid laat om over een penning van hun vermogen te beschikken, mogt nog veel minder dulden dat zij, door het afleggen van zulke geloften, zonder te weten wat zij deden, over hun persoon beschikten. Op het verminderen van het aantal der kerkelijke feestdagen, waarop niet gewerkt mogt worden, drong Voltaire ten sterkste aan, daar dit misbruik strekte tot vermindering van den welvaart, zoo wel direct, als indirect door dronkenschap en ongebondenheid te bevorderen. Al verder achtte hij het van groot belang dat het begraven van lijken in de kerken gestaakt werd. Ziedaar het programma van kerkelijke
hervormingen dat door Voltaire
<pb n="510"/>in vele geschriften is voorgedragen<note n="1)" place="foot">Zie over al het laatstelijk besprokene: ‘La voix du sage, etc.,’ Oevr. compl. T. XXXIII. pp. 8-16. ‘Idées de la Mothe le Vayer.’ Oevr. compl. T. XXXIII. pp. 17-21. - Les Droits des hommes et les usurpations des Papes’ (1768). Oevr. compl. T. XXXIII. pp. 85-114. - ‘Fragmens des Instructions pour le prince royal de ***,’ § III. Oevr. compl. T. XXXIII. p. 127. ‘Le cri des Nations’ (1769). Oevr. compl. T. XXXIII, pp. 137-151. - ‘Requète à tous les magistrats du royaume’ (1769). Oevr. compl. T. XXXIII. pp. 187-198. - ‘Dietionnaire philosophique,’ <hi rend="spat">in Voce</hi> ‘Abbayes, Annates, Droit canonique, Enterrement, Fertilisation, (15<hi rend="sup">o</hi>), Fètes, Lois civiles et ecclésiastiques, Privilèges, Quête, Voeux.’ Oevr. compl. T. LXIII. pp. 29-41; T. LXIV. pp. 104-107. T. LXVIII. pp. 24-53, 217-222. T. LXIX pp. 175, 180-186. T. LXXII. pp. 183-185. T. LXXIII. pp. 330-335. T. LXXIV. pp. 55-62. T. LXXV. pp. 212-215. ‘L'Homme aux quarante écus,’ <hi rend="spat">chap</hi>. IX. Oevr. compl. T. LXXVII. pp. 165 <hi rend="spat">sqq</hi>. enz. enz.</note>. Maar boven alles ging bij hem de verdraagzaamheid: daarvan is hij waarlijk de apostel geweest en om die te doen zegevieren heeft hij alle krachten van zijn geest ingespannen: daarin zag hij het hoofddoel zijns levens. Bij iedere gelegenheid, in elken vorm, als schrijver en als dichter, heeft hij de wereld vermaand tot het betrachten van die deugd, van die pligt der verdraagzaamheid, wier overtreding tot zoovele gruwelen aanleiding gegeven had en zooveel onregt had doen plegen. Het is ondoenlijk en trouwens overbodig, de daarop betrekkelijke plaatsen van Voltaires werken aan te halen: men heeft die slechts op te slaan. Ik verwijs dus enkel naar twee
verhandelingen, die geheel aan dit onderwerp zijn gewijd, en waarvan er eene, het ‘Traité sur la Tolérance,’ die met de grootste ernst en grondigheid is behandeld, haar ontstaan te danken heeft aan de aanleiding van de ramp waardoor Jean Calas met de zijnen werd getroffen<note n="2)" place="foot">‘De la paix perpétuelle’ (1769). Oevr. compl. T. XXXIII. pp. 39 <hi rend="spat">sqq</hi>. ‘Traité sur la Tolérance, etc.’ (1763). Oevr. compl. T. XXXV. pp. 53 <hi rend="spat">sqq</hi>.</note>.</p>
<p>Het was ook tegen de geestelijken dat Voltaire voor arme lieden regt eischte in eene zaak die hem in zijne laatste jaren sterk bezig hield. Als een treurig overblijfsel uit de middeleeuwen bestond de lijfeigenschap nog in sommige streken van Frankrijk, met name in het Franche Comté. In de nabijheid van Voltaire's woonplaats was de Abdij of het stift van St. Claude, van de Benedictijners; waarvan de monniken, later tot den rang van kanonniken verheven, het regt van de doode hand over een
<pb n="511"/>aantal lijfeigen boeren uitoefenden. Voltaire, bewogen door de schrikkelijke ellende en verdrukking dier ongelukkigen, gaf zich de grootste moeite om hen daaruit te verlossen. Terwijl hij in het algemeen betoogde, dat de instelling der lijfeigenschap verderfelijk is voor den welvaart van een land, tot welken men slechts geraken kan wanneer eene bevolking van vrije grondbezitters of pachters den grond bebouwt<note n="1)" place="foot">‘Dictionnaire philosophique,’ <hi rend="spat">in Voce</hi> ‘Propriété.’ Oevr. compl. T. LXXIV. pp. 18-23. Zie ook het artikel ‘Esclaves.’ <hi rend="spat">Sect</hi>. I-III. T. LXIX pp. 1-9.</note>, gaf hij gedurende de jaren 1770-76 eene geheele reeks van geschriften uit, waarin hij de zaak der lijfeigenen van St. Claude bepleitte. ‘In alle mogelijke vormen: in historische en regtsgeleerde rapporten, in verzoekschriften der boeren en in aandoenlijke schilderingen op naam van hunnen geestelijke, zocht hij de nietigheid der regtstitels, [waarvan hij poogde te bewijzen dat zij daarenboven vervalscht waren], het toenemen der misbruiken, het ergerlijke van den toestand, de dringende noodzakelijkheid van voorziening tastbaar te bewijzen’<note n="2)" place="foot">Strauss, als boven. S. 221.</note>. Deze pogingen van Voltaire zijn vruchteloos gebleven: de revolutie is noodig geweest om het onregt te doen eindigen waartegen hij te vergeefs zijne krachten had ingespannen. Zijne geschriften over dit onderwerp zijn, - ook afgezien van de menschlievende bedoeling -, onder zijne beste te rekenen. Hij heeft er de questie met grondigheid in uiteengezet en de zaak der verdrukte boeren met krachtige en roerende welsprekendheid bepleit, tewijl hij den vrijen loop liet aan zijne verontwaardiging tegen hen die op zulke onmenschelijke regten aanspraak maakten en tegen de koude, hardvochtige regtsgeleerden die met stuitend laconisme dat regt ontwikkelden en staande hielden op een
toon, alsof het geene menschen maar vee gold<note n="3)" place="foot">Écrits pour les habitans du Mont-Jura etc.’ (1770-1776). Oevr. compl. T. XXXIV. pp. 217 <hi rend="spat">sqq</hi>. ‘Dictionnaire philosophique,’ <hi rend="spat">in Voce</hi> ‘Biens d'Église.’ <hi rend="spat">Sect</hi>. III, IV. Oevr. compl. T. LXV. pp. 317-324. <hi rend="spat">Ibidem</hi>, <hi rend="spat">in Voce</hi> ‘Esclaves.’ <hi rend="spat">Sect</hi>. IV. Oevr. compl. LXIX. pp. 9-11. ‘Lettre du révérend père Polycarpe, etc.’ en ‘Antre lettre d'un Bénédictin etc.’ Oevr. compl. T. LXXXIV. pp. 197-208.</note>.</p>
<p>Voltaire heeft er veel toe bijgedragen om de onhoudbaarheid te doen inzien van een belastingstelsel, dat meer op een stelsel van geregelde plundering dan op iets anders geleek en waarvan
<pb n="512"/>vooral de làndlieden de slagtoffers waren; met levendige kleuren heeft hij de ellende geschilderd, die door deze afpersingen, en voornamelijk door de belastingen op den wijn, het zout en de successie, werden veroorzaakt, zoodat het kon gebeuren dat eene behoeftige familie geheel in het verderf gestort werd door eene kleine erfenis die haar te beurt viel; en hij heeft doen uitkomen, dat eene verandering van stelsel des te noodzakelijker was daar de staat zoowel schade leed als de burgers en een aanzienlijk deel van de opbrengst der belastingen aan de pachters en de verdere ambtenaren ten deel viel, en er betrekkelijk weinig van in de schatkist vloeide<note n="1)" place="foot">Contes en vers: ‘Les Finances.’ (1775). Oevr. compl. T. VII pp. 88-90. ‘Dictionnaire philosophique,’ <hi rend="spat">in Voce</hi> ‘Gouvernement’ <hi rend="spat">Sect</hi>. III Oevr. compl. LXX, pp. 180-181. Onder al de afpersingen, waaronder het volk toenmaals leed, spande de belasting op het zout wel de kroon; men kan zich niets schandelijkers voorstellen dan deze berooving van mingegoeden onder het ijdel voorwendsel eener belasting. Men kan daarover iets vinden bij L.F. Bungener: ‘Julien of het einde eener eeuw.’ Uit het fransch. (Amsterd. 1854-1855. 4 Dln.) Dl. I. bl. 135, 136.</note>.</p>
<p>Onder de aangelegenheden die voor alles dringend voorziening vereischten, behoorde, met de belastingen, vooral ook de regtspleging. De civiele wetgeving was een chaos. Onder Lodewijk XIV was voor geheel Frankrijk wel eene regeling van de civiele en criminele regtsvordering ingevoerd die overal eenparig gold, hetgeen reeds eene groote verbetering was, maar een algemeen Wetboek bleef ontbreken. Even als ook elders, had in Frankrijk ieder gewest, ja elke stad, die in vroeger tijd meer of minder autonomie had bezeten, met een eigen stelsel van maten en gewigten, ook eigen wetten, aangevuld door een onbeschreven gewoonteregt. Alzoo leefden de burgers van hetzelfde land onder geheel verschillende wetten: hetzelfde proces werd bier verloren, dat men daàr gewonnen zou hebben. Voor den regstgeleerde was eene volkomen kennis van al die uiteenloopende en onderling strijdige wetten bijna onmogelijk te verkrijgen; daarentegen maakte men veel werk van het romeinsche regt, waarmede men zich behielp als al het overige tekort schoot en verder zwoer men bij de verklaringen en de beslissingen van geleerde Juristen, die elkander op de voornaamste punten lijnregt tegenspraken. Terwijl dit zoo ondoelmatig mogelijk en wezenlijk onregtvaardig was, strekte het ook om voedsel te geven aan de haarkloverij
<pb n="513"/>en de dorre, geestelooze geleerdheid der juristen en om de processen tot in het oneindige te rekken. Van verbetering was geen sprake, en de doode letter der wet was even onschendbaar als de oude, schoon dan al geheel verkeerde gewoonte. Voltaire is niet moede geworden om onophoudelijk aan te dringen op de invoering van een eenvoudig, practisch, duidelijk burgerlijk Wetboek voor het geheele land: ook daarbij wilde hij alle pedante, schoolsche geleerdheid over boord geworpen hebben, terwijl men niet moest aarzelen om verkeerde wetten af te schaffen, al mogten sommigen belang hebben bij de handhaving er van. Immers, ‘de wetgeving is de kunst om de volkeren gelukkig te maken en te beschermen: wetten, die daartegen een hinderpaal zijn, druisschen in tegen hun doel en behooren dus afgeschaft te worden’<note n="1)" place="foot">‘Dictionnaire philosophique,’ <hi rend="spat">in Voce</hi> ‘Conseiller, Juge; Coutumes; Droit; Lois.’ Oevr. compl. T. LXVII. pp. 26-29; T. LXVII. p. 78; T. LXVIII, pp. 16-24; T. LXXII. pp. 165, <hi rend="spat">sqq</hi>. ‘Idées républicaines,’ §§ XVI-XVIII; Oevr. compl. T. XXXIII. pp. 204, 205. ‘Fragmens des Instructions pour le prince royal de ***,’ § IV. Oevr. compl. T. XXXIII. pp. 128-130.</note>.</p>
<p>Onder de bijzondere punten die bij de invoering van eeu nieuw burgerlijk regt voornamelijk in aanmerking moesten komen, was de wetgeving op het huwelijk het belangrijkst, want deze was geheel ingerigt in den geest van het canoniek regt. Eene echtscheiding, die de echtgenooten in staat stelde tot het aangaan van een ander huwelijk, was niet mogelijk, tenzij het huwelijk als niet-geldig werd vernietigd, hetgeen aan de belanghebbenden een meestal niet zeer eervollen uitweg overliet om van elkander ontslagen te worden; wanneer men zich slechts zeer veel schande en belagchelijkheid wilde getroosten was dat doel ligtelijk te bereiken. Zoo werd een huwelijk voor ongeldig verklaard wanneer het niet voltrokken was geworden: tot het bewijs daarvan werd de vrouw toegelaten en wanneer zij het kwanswijs leverde werd het den man verboden een ander huwelijk aan te gaan, - hetgeen hij dan somtijds toch deed en wel met het beste gevolg. Het canoniek, en ook het romeinsche regt was op dit punt eene aaneenschakeling van onzinnigheden: - juist koren op Voltaire's molen. Deze belagchelijke wetten en regtspleging waren in zijn tijd feitelijk wel in onbruik geraakt, maar regtens bestonden zij
<pb n="514"/>nog en de eigenlijke echtscheiding bleef onmogelijk. Terwijl Voltaire daarin verandering gebragt wilde hebben - welke wensch tot hiertoe in Frankrijk nog niet volkomen is vervuld - kantte hij zich ook aan tegen de onregtvaardige en onzedelijke wetten op- of liever tegen de gemengde huwelijken en de huwelijken van niet-katholieken, die voor de protestanten nog veel harder waren dan voor de Joden, en hij drong er op aan, dat de burgerlijke wetgeving het huwelijk enkel als eene burgerlijke overcenkomst zoude opvatten en regelen, zonder zich te bekommeren om de kerkelijke opvatting er van als sacrament; alles wat het huwelijk betrof moest enkel van de overheid afhangen en de priesters moesten zich bepalen bij de inzegening er van<note n="1)" place="foot">‘Dictionnaire philosophique,’ <hi rend="spat">in Voce</hi> ‘Adultère, Divorçe, Impuissance Mariage, <hi rend="spat">Sect</hi>. II, III.’ Oevr. compl. T. LXIII. pp. 111-114. T. LXIX pp. 295-298. T. LXXI. pp. 151-161. T. LXXII. pp. 227-235. Zie ook het vermakelijke artikel, te vinden: T. LXXV. pp. 73-78.</note>.</p>
<p>Met de criminele regtspleging was het voor honderd jaren in Frankrijk nog veel erger gesteld dan met de civiele. Het strafregt was evenmin gecodificeerd en nog veel gebrekkiger dan het burgerlijke regt. De misdrijven, waartegen straf werd bedreigd, waren zeer talrijk en de straffen waren overmatig gestreng, maar daarbij had men nog niet eens de zekerheid van slechts van die harde wetten af te hangen en er niet enkel door bedreigd, maar ook door beschermd te worden, want de <hi rend="spat">arbitraire correctie</hi> verkeerde in vollen bloei. Wij meenen tegenwoordig dat het van zelf spreekt dat niemand veroordeeld kan worden wegens eenige handeling waartegen de wet niet uitdrukkelijk straf bedreigt, en dat de regter nooit eenig vonnis kan uitspreken dat niet ten naauwkeurigste op de wet gegrond is; maar voor de omwenteling was dat anders. De criminele regtspraak was gebrekkig, onzeker en verward, zij liet alle ruimte voor willekeur en zij bood den aangeklaagde geene waarborgen van onpartijdigheid en van strikte regelmatigheid aan. En bij de gebrekkige wetten voegden zich nog geheel onregtmatige misbruiken, die nog verderfelijker waren. Wie slechts een vijand had, die hem in het verderf wilde storten, was van zijn leven, zijne bezittingen, zijn eer geen oogenblik zeker. Geene beschuldiging was zoo ongegrond en zoo dwaas, of zij kon zeer wel door eene veroordeeling gevolgd worden. Het bekende gezegde van Beaumarchais: ‘Wanneer men mij be-<pb n="515"/>schuldigde van de torens van Nôtre Dame gestolen te hebben, dan zou ik beginnen met mij weg te pakken, omdat men anders wel eens zou kunnen beginnen met mij op te hangen’ - was werkelijk geene groote overdrijving. Door dat alles geraakten de regters in verachting en de eerbied voor de wet verdween. Men zag lieden, die tot onteerende straffen veroordeeld waren, in de beste kringen gevierd. Het was dezelfde Beaumarchais, die wegens eene poging tot curruptie van eenen regter tot zulk eene straf
veroordeeld was, tot wien een der grootste heeren van het land zeide: ‘Mijn vriend, het is niet genoeg <hi rend="spat">geblameerd</hi> te zijn, maar men moet ook bescheiden wezen!’<note n="1)" place="foot">Men moet echter weten dat dit gebeurde in den tijd van het parlement van Maupeou, waartegen men, om bijzondere redenen, vrij algemeen eene diepe minachting koesterde, welke men niet behoefde te ontveinzen.</note></p>
<p>Tot dezen stand van zaken werd veel bijgedragen door de omstandigheid dat de regterlijke betrekkingen gekocht werden, hetwelk in Frankrijk nooit bepaald ingesteld, maar tot eene vaste gewoonte geworden was, die jaren lang in stand bleef zonder dat iemand de bedenkelijk gevolgen er van aanwees. De Abt de St. Pierre deed zulks het eerst, en na hem zette Voltaire den strijd tegen het gezegde misbruik voort; hij had de voldoening van het in 1771 afgeschaft - maar vier jaren later het verdriet van het, bij de ongelukkige herstelling der oude parlementen, weder ingevoerd te zien<note n="2)" place="foot">‘Dictionnaire philosophique,’ <hi rend="spat">in Voce</hi> ‘Gouvernement’ en ‘Vénalité.’ Oevr. compl. T. LXX. pp. 178, 179. T. LXXV. pp. 154, 155. En elders op onderscheidene plaatsen.</note>.</p>
<p>Het bekende werk van Beccaria ‘over de misdrijven en de straffen’ vond bij Voltaire veel weerklank en het gaf hem, in 1766, aanleiding om zijne inzigten omtrent de herziening der strafwetten en de verbetering der regtspleging te ontwikkelen in een geschrift, getiteld ‘Commentaire sur la livre des Délits et des Peines’, waardoor hij aan de beginsels van Beccaria in Frankrijk ingang hoopte te verschaffen. In dienzelfden geest heeft hij deze onderwerpen ook nog in eenige andere geschriften behandeld, en voornamelijk in onderscheiden artikels van de ‘Dictionnaire philosophique’, en eene reeks van maatregelen voorgedragen die tot verbetering van den toestand werden vereischt. Eerst voor alles moest de <hi rend="spat">arbitraire</hi> regtspraak ophou-<pb n="516"/>den: ‘de regters moesten regters en geene heeren en meesters zijn; in de eerste plaats moesten zij zichzelven aan de wet onderwerpen<note n="1)" place="foot">‘Fragmens des Instructions pour le prince royal de ***), § IV. Oevr. compl. T. XXXIII. p. 128.</note>.’ Daartoe moest er een crimineel wetboek zijn, hetwelk nog dringender noodzakelijk was dan een burgerlijk wetboek. De behandeling der strafzaken behoorde te geschieden gelijk bij de Romeinen en de Engelschen: in het openbaar; ieder burger moest teregtstaan voor zijne <hi rend="spat">pairs</hi>; de Engelsche instelling der regtbanken van Gezworenen werd door Voltaire navolgenswaardig geacht, en geen beschuldigde mogt, volgens hem, zonder verdediger gelaten worden, die hem, zoo noodig, moest worden toegevoegd: vooral in dat opzigt was de toenmalige wet, die, in sommige gevallen, den beschuldigde de verdediging door een advocaat ontzegde, onmenschelijk. Aan de getuigen behoorde de grootst mogelijke vrijheid te worden gelaten om tot op het uiterste oogenblik op hunne verklaringen terug te komen. Dat men, in crimineele zaken, kleine kinderen als getuigen toeliet, zelfs tegen hunne
ouders, was onbepaald af te keuren; op hunne verklaringen kon men slechts <hi rend="spat">indices</hi> bouwen: daarentegen kon de verklaring van een volwassene, die onbekwaam was om te getuigen, b.v. van een veroordeelde, van het grootste gewigt zijn en mogt dan niet zoo onbepaald verworpen worden als de theorie wilde. Het geheele stelsel van getuigenverhoor en bewijsvoering dat men volgde, had verandering noodig: het ging toch niet aan iemand enkel op getuigenis van twee personen, zonder meer, ter dood te veroordeelen, en het moest nog gedurig herhaald worden dat twee halve- of vier kwart bewijzen te zamen geen geheel bewijs uitmaken. Aan de inmenging der geestelijkheid bij criminele processen, door de zoogenaamde <hi rend="spat">Monitoires</hi>, moest een eind worden gemaakt<note n="1)" place="foot">Wanneer er eene misdaad gepleegd was, die in eenig opzigt in betrekking stond tot den godsdienst, dan vaardigde de Geestelijkheid een <hi rend="spat">Monitoire</hi> uit: dat wil zeggen een bevelschrift, waarbij aan alle geloovigen, onder bedreiging van zware kerkelijke straffen, gelast werd om aangifte te doen niet alleen van alles wat zij van de zaak onmiddelijk wisten maar ook van alles waarvan zij konden <hi rend="spat">vermoeden</hi> dat het over de zaak in eenig opzigt licht zou kurmen verspreiden. Hoeveel misbruik daarvan gemaakt werd, behoeft niet gezegd te worden, vooral in aanmerking genomen welke soort van volk uit den aard der zaak het meest bereid was om aan die schandelijke oproepingen ter verklikking gevolg te geven. Het was aan zulk een <hi rend="spat">monitoire</hi> dat de Ridder de la Barre zijn ijsselijk lot te danken had. Want hij is niet veroordeeld wegens het schenden van een kruisbeeld, gelijk men gewoonlijk meent, (ook professor van der Wijck schijnt het verkeerdelijk zoò begrepen te hebben: zie bl. 52 van zijne brochure over Voltaire): het blijkt zelfs niet of hij er wel eens vormelijk van is aangeklaagd; maar naar aanleiding van het
gebeurde met dat beeld werd er een <hi rend="spat">monitoire</hi> uitgevaardigd, en dit deed kappersknechts, domme vrouwspersonen en ander dergelijk canaille met geheel andere beschuldigingen tegen den ongelukkigen jongen en zijne makkers ter baan komen. Want zij meenden dat iemand, die zooveel ‘heiligschennis’ had gepleegd, ook wel schuldig <hi rend="spat">kon</hi> zijn aan de ontheiliging van het Crucifix. De bedoelde heiligschennis bestond voornamelijk in het zingen van liedjes.</note>. Op de afschaffing van de
<pb n="517"/>pijnbank die in Frankrijk nog altijd - hoewel reeds onder veel verzachte bepalingen - in gebruik was, is door Voltaire sterk aangedrongen: hij betoogde, dat dit middel om de waarheid op het spoor te komen (dat, volgens hem, oorspronkelijk door roovers bedacht en aangewend moest zijn om zich van verborgen schatten meester te maken), geheel ondoelmatig was en ten minste even dikwijls den regter op het dwaalspoor als de waarheid aan den dag brengen moest. Echter wilde Voltaire (hetgeen wel opmerking verdient) de pijnbank voor gevallen van zamenzwering tegen den staat, waaronder ook vorstenmoord begrepen was, behouden, omdat men, naar hij meende, dàn voor geen middel mogt terugdeinzen om het komplot te verijdelen. Men ziet dus alweder, dat sommige lieden maar liever geen standbeeld voor Voltaire hadden moeten oprigten. Verbeeld u de leden van de <hi rend="spat">Internationale</hi> en van de <hi rend="spat">Commune</hi> op de pijnbank!</p>
<p>Al verder begeerde Voltaire dat geene regtbank een doodvonnis zou mogen vellen bij eenvoudige meerderheid van stemmen: wanneer het het leven van een mensch gold moest eenstemmigheid of ten minste eene overgroote meerderheid worden vereischt. Daarbij behoorde geen doodvonnis ooit te worden uitgevoerd dan na door het hoofd van den staat en diens raad onderzocht en bekrachtigd te zijn, hetgeen in Frankrijk niet geschiedde. Ook heeft Voltaire gewezen op den bestaanden misstand dat, terwijl in civiele gedingen, wanneer de gedaagde niet was opgekomen, het ontbreken van bewijs onmiddelijk het niet-ontvankelijk verklaren van den eisch ten gevolge had, er ten criminele een
<pb n="518"/>anderen regel gevolgd werd en het ontbreken van bewijs daar niet voldoende was tot vrijspraak van den beklaagde die bij verstek gevonnisd werd. Zelfs hielden sommige regtsgeleerden staande dat, wanneer de beschuldigde de vlugt nam, die omstandigheid voldoende was om hem, zonder eenig bewijs, <hi rend="spat">per contumaciam</hi> te veroordeelen. Zulke harbaarschheden gaven aan Voltaire de volgende hevige uitdrukkingen in de pen: ‘In de holen van de <hi rend="spat">chicane</hi> noemt men <hi rend="spat">een groot criminalist</hi> een barbaar in eene toga, die de kunst verstaat om de beschuldigden in den val te lokken, die onbeschaamd liegt om de waarheid te ontdekken, die de getuigen bevreesd maakt en hen, zonder dat zij het zelven bemerken, dwingt om tegen den beklaagde te getuigen: wanneer er eene oude en vergeten wet bestaat, ingevoerd in tijden van burgeroorlog, dan doet hij haar herleven en hij beroept er zich op in rustige tijden. Hij verheelt en verzwakt alles wat strekken kan om een ongelukkige te regtvaardigen; hij overdrijft en verzwaart alles, wat kan dienen om hem te doen veroordeelen; zijn rapport is niet dat van een regter, maar van een vijand. Hij verdient opgehangen te worden in de plaats van den burger dien hij laat ophangen<note n="1)" place="foot">‘Dictionnaire philosophique,’ <hi rend="spat">in Voce</hi> ‘Criminaliste.’ Oevr. compl. T. LXVII. p. 86. - Zie verder over al het laatstelijk besprokene: ‘Fragmens des Instructions etc.’ § IV. Oevr. compl. T. XXXIII pp. 128-130. - ‘Dictionnaire philosophique,’ <hi rend="spat">in Voce</hi> ‘Crimes; Criminels; Question; Torture.’ Oevr. compl. T. LXVII. pp. 79-86, 86-96; T. LXXIV. pp. 53-55. T. LXXV. pp. 121-124.</note>.’</p>
<p>Met de verbetering van de vormen der regtspleging moest eene verzachting van het wreede en tegelijk ondoelmatige strafregt gepaard gaan, en dit behoorde te geschieden èn door beperking van het aantal der gevallen waarin de strafwet te voorzien had, èn door invoering van ligtere straffen voor de overblijvende gevallen. Wat het eerste betreft wilde Voltaire alle vergrijpen tegen den godsdienst uit de burgerlijke strafwet schrappen. en die tegen de zeden alleen strafbaar stellen voor zoover de openbare orde er door verstoord of bijzondere belangen gekrenkt werden. Het verstaat zich dat Voltaire van geene regtsvervolging wegens tooverij, ketterij en dergelijke wilde weten, maar de staat was, zijns inziens ook niet geroepen, om overtreding van kerkelijke geboden, gelijk de Vasten, het werken op heilige dagen,
<pb n="519"/>godslastering en heiligschennis - voor zoover dat laatste geen schennis van eigendom is - te straffen, terwijl men echter juis voor deze en dergelijke gevallen de wreedaardigste strafwetten had ingevoerd. Wat de zeden aangaat verklaarde Voltaire zich voor de afschaffing der strafbepalingen tegen overspel, die, op zeer onregtvaardige wijze, uitsluitend op vrouwen toepasselijk waren, en zelfs ook van die tegen verkrachting, waarmede hij echter, naar het oordeel zijner uitgevers, wat te ver ging, daar toch verkrachting altijd mishandeling blijft. En over het algemeen oordeelde Voltaire, dat de regtspraak in gevallen van vergrijp tegen de zeden onder het ressort eener correctionnele politieregtbank en niet onder die van een hoog geregtshof behoort, en hij achtte het niet noodig, sommige van die vergrijpen met niets meer of minder dan den brandstapel te straffen.</p>
<p>Ook de zelfmoord behoorde tot de handelingen, waartegen zijns inziens, geene straf bij de wet moest worden vastgesteld Want hij was van gevoelen, dat de zelfmoord in bijna alle gevallen eene daad van de grootste dwaasheid, van wezenlijken waanzin is: eene ziekte die, dank zij de zorg der natuur, slechts zelden voorkomt en nooit groote verwoestingen kan aanrigten, terwijl de politieke zelfmoord eigenlijk tot de zeden en gewoonten behoort, evenals het duel, zoodat men er van zeggen kan dat hij uit de mode geraakt is, zonder dat de menschen daarom beter of slechter geworden of door eenig zedelijk beginsel tot die verandering genoopt zijn. Voltaire achtte het wel zoo edel en schoon, zijn leven, gelijk zoo vele helden der oudheid, te regter tijd door eigen hand te eindigen, als om, gelijk talrijke personen uit de nieuwere geschiedenis, zijn roem en eer te overleven en in jammerlijke vernedering, somtijds op een schavot, om te komen. Maar wat daarvan zij, eene strafbare misdaad kon de zelfmoord, naar Voltaire's oordeel, niet worden geacht<note n="1)" place="foot">‘Dictionnaire philosophique,’ <hi rend="spat">in Voce</hi> ‘Caton’ en ‘Suïcide.’ Oevr. compl. T. LXVI. pp. 94-108; T. LXXIV, pp. 265-268. - Verder, voor het overige: ‘Prix de la Justice et de l'Humanité’ (1777). <hi rend="spat">Artt</hi>. V-VIII. Oevr. compl. T. XXXIV. pp. 15-17, 22-26.
<lb/>Voltaire merkt op dat de christelijke kerk er zich slechts daàrom op beroemen kan, den politieken zelfmoord te hebben doen eindigen, omdat die gewoonte, gelijk zoovele andere, in onbruik geraakt is en, ook zonder Christendom, geen stand gehouden zou hebben: immers de gewone, lafhartige en afkeurenswaardige zelfmoord van verkwisters en dergelijken, is door het Christendom even weinig geweerd als alle andere menschelijke zwakheden en ondeugden.</note>.</p>
<pb n="520"/>
<p>In den ‘Commentaire’ op het boek van Beccaria heeft Voltaire zich vooral verklaard voor de verzachting der strafwetten, met geheele afschaffing van enkele wreede en geheel ondoelmatige straffen: niet enkel in het belang der menschelijkheid, maar ook in dat der geregtigheid, daar immers die al te zware straffen, in plaats van de misdaad tegen te gaan, haar aankweekten. Voltaire toonde aan dat, wanneer men b.v. op den straatroover of huisbreker de doodstraf in den zwaarsten vorm toepast, deze misdadiger dan niet zal aarzelen bij zijne diefstal nog een moord te voegen om slechts niet ontdekt te worden, daar die nieuwe misdaad zijne straf toch niet verzwaren kan; hij betoogde dat al te zware strafbepalingen feitelijk tot straffeloosheid leiden: Want wie, b.v. zou ooit een dienstbode van huisdiefstal willen aanklagen, wanneer daarop de doodstraf stond? En hij wees er op dat in de landen waar de pijnbank en alle noodeloos martelende straffen reeds waren afgeschaft, evenwel niet meer misdaden gepleegd werden.</p>
<p>De verbeurdverklaring van goederen en de verbanning wil Voltaire geheel afgeschaft hebben: immers het zijn geen van beide straffen: de eerste maakt slechts de onschuldige erfgenamen van den veroordeelde ongelukkig en door de laatste wordt de misdadiger uit het eene land, of zelfs maar uit het eene <hi rend="spat">ressort</hi> van een geregtshof verwijderd om in een ander zijn bedrijf te gaan voortzetten. En wat de doodstraf betreft: de toepassing daarvan wil Voltaire, met afschaffing van alle onnoodige marteling, tot zoo weinige gevallen beperkt zien, dat het feitelijk met de afschaffing dier straf gelijk staat, immers acht hij haar niet eens noodig in geval van moord.</p>
<p>Op dit punt stond Voltaire dus reeds op de hoogte van onzen tijd. Maar zijne argumenten voor de afschaffing van de doodstraf verschillen veel van die, welke men er tegenwoordig somtijds voor hoort aanvoeren. Voltaire, die aan valsch gevoel zeer weinig onderhevig was, vergat den vermoorde niet voor den moordenaar en den bestolene niet voor den dief: hij was niet gewoon, zijn medelijden zoo kwalijk te plaatsen; en, als een zoo groot voorstander van het Staatsgezag, zou hij vreemd hebben opgezien als iemand hem het <hi rend="spat">regt</hi> van den Staat om aan
<pb n="521"/>slechte burgers het leven te benemen was komen betwisten. Even afkeerig van dergelijke gevaarlijke algemeenheden als vreemd aan ziekelijke sentimentaliteit, vatte hij ook dit vraagstuk verstandig en practisch op. Hij herhaalt meermalen, dat een gehangen misdadiger nergens goed voor is, en dat de doodstraf van den moordenaar zijn slagtoffer niet weder doet herleven; dat het veel verstandiger is den veroordeelde te laten werken en hem te dwingen om daardoor aan de maatschappij, waaraan hij zich vergrepen heeft, vergoeding te geven; dat de doodstraf voor de meeste misdaden te hard en voor de zwaarste niet eens noodig is; en dat een gekerkerd of gedeporteerd misdadiger zich nog tot deugd kan schikken. Het was daarom, dat hij met het Engelsche stelsel van deportatie zeer ingenomen was. ‘Bedenk,’ zegt hij, ‘of het wel noodig is hem (den misdadiger) te dooden, wanneer men hem op eene andere wijze straffen kan, en of men dan volstrekt een uwer landgenooten moet huren om een anderen landgenoot naar de kunst om het leven te brengen, - uitgezonderd in een enkel geval: namelijk in dat, wanneer er geen ander middel is om het leven van de groote meerderheid der burgers te beveiligen. Dat is het geval waarin men een dollen hond afmaakt....Men zal u misschien zeggen: Beccaria bedriegt zich: de voorkeur welke hij geeft aan zwaren, nuttigen, levenslangen dwangarbeid, is slechts gegrond op de meening dat deze langdurige en vernederende straf vreesselijker is dan de dood, die slechts een oogenblik lang doet lijden. Men zal u staande houden dat, zoo hij daarin gelijk heeft, hij de wreedaard, - en dat de regter, die tot de galg, het rad en het vuur veroordeelt, de zachtmoedige man is. Ongetwijfeld zult gij daarop antwoorden, dat men hier niet heeft te onderzoeken wat de <hi rend="spat">zachtste</hi> straf - maar enkel wat de <hi rend="spat">nuttigste</hi> straf is. De groote zaak is de bevordering van het openbaar
belang<note n="1)" place="foot">‘Prix de la Justice et de l'Humanité.’ <hi rend="spat">Art</hi>. III. Oevr. compl. T. XXXIV. pp. 13, 14.</note>.</p>
<p>Alzoo raadde Voltaire de afschaffing van de doodstraf aan voor een groot aantal van misdrijven, waartegen zij toenmaals nog bedreigd werd: als diefstal, in de meest uitgestrekte beteekenis des woords, en daaronder voornamelijk ook kerkroof, manslag, kindermoord door ongehuwde moeders gepleegd<note n="2)" place="foot">De toenmalige fransche wet tegen dit misdrijf, ingevoerd onder Hendrik II, was onmenschelijk gestreng. Wanneer eene vrouw hare zwangerschap had geheim gehouden en haar kind vervolgens ongedoopt stierf, dan werd zij gestraft, ook al was de dood van het kind natuurlijk. - Voltaire meende in de stichting van vondelingshuizen een geschikt middel te zien om den kindermoord te voorkomen en de wreede straf daartegen te kunnen opheffen.</note>, verval-<pb n="522"/>sching van munt, valschheid in geschrifte, polygamie, schaking en verder eene menigte van vergrijpen tegen den godsdienst en tegen de zeden, waarvan hierboven reeds gesproken is<note n="1)" place="foot">Zie over al het laatstelijk vermelde: ‘Commentaire sur le livre des délits et des peines’ (1766). Oevr. compl. T. XXXIII. pp. 223 <hi rend="spat">sqq</hi>. ‘Prix de la Justice et de l'Hamanité.’ Oevr. compl. T. XXXIV. pp. 1 <hi rend="spat">sqq</hi>. ‘Dictionnaire philosophique,’ <hi rend="spat">in Voce</hi> ‘Bannissement;’ ‘Confiscation;’ ‘Supplices.’ Oevr. compl. T. LXV. pp. 228, 229. T. LXVII, pp. 13-16. T. LXXV. pp. 1-13.</note>.</p>
<p>Wat de doodstraf voor politieke misdrijven betreft merkt Voltaire aan, dat van al de personen, tegen wie een dergelijk vonnis is uitgesproken, geen vier in geheel Europa werkelijk ter dood gebragt zouden zijn, wanneer hun proces slechts eenigen tijd gerekt - of hunne tegenstanders gedurende de instructie aan eene beroerte gestorven waren. ‘Wanneer een werkelijk misdadiger,’ voegt hij er bij, ‘wanneer een moordenaar, een struikroover, een giftmenger in hechtenis genomen en zijn misdaad bewezen is, dan is zijne veroordeeling zeker, wanneer en door welke regters hij dan ook veroordeeld moge worden; maar met staatslieden<note n="2)" place="foot">Men merke wel op: Voltaire spreekt van staatslieden en met van oproermakers, zamenzweerders en politieke moordenaars.</note> is het anders gesteld; geef hun slechts andere regters of wacht totdat de tijd de belangen gewijzigd, den hartstogt verkoeld, andere meeningen medegebragt heeft, en dan zal hun leven veilig zijn<note n="3)" place="foot">‘Dictionnaire philosophique,’ <hi rend="spat">in Voce</hi> ‘Arrêts de mort.’ Oevr. compl. T. LXXV. pp. 6, 7.</note>.’</p>
<p>Terwijl Voltaire aldus aandrong op eene hervorming van het regtswezen, en er veel toe bijdroeg om haar voor te bereiden, was hij tegelijk ook vol ijver en altijd bereid om de slagtoffers van de bestaande gebrekkige inrigting te hulp te komen. Wat hij voor de familien van Calas en van Sirven heeft gedaan, is algemeen bekend; maar ook nog bij vele andere gelegenheden heeft hij zich beijverd om de onschuld te doen zegevieren en wel in gevallen waarbij geene godsdienstige vervolgzucht en vol-<pb n="523"/>strekt niets anders in het spel kwam dan zuivere regtsquesties, gelijk in de zaak van Montbailly, in 1770 te Arras onschuldig ter dood gebragt wegens moord op zijne moeder gepleegd<note n="1)" place="foot">‘La méprise d'Arras’ (1771). Oevr. compl. T. XXXVI pp. 52-74. Eene weduwe, Montbailly geheeten, die te Arras met haren zoon en diens vrouw in een huis woonde, was den 27 Julij 1770 plotseling overleden aan eene beroerte: het gevolg van hare verslaafdheid aan den drank. Daar men haar aangezigt beschadigd vond (zij was met het hoofd op een meubelstuk gevallen), dacht men aan moord: eene onzinnige beschuldiging deswegens werd tegen den zoon en de schoondochter ingebragt. Moutbailly werd den 19 October 1770, na het afhouwen van zijne hand, geradbraakt en zijne vrouw werd veroordeeld om levend verbrand te worden, maar bij geluk was zij zwanger, hetgeen haar tijd gaf om beschermers te vinden en verder uitstel van executie te verkrijgen. Het proces werd toen herzien, het onregtvaardige vonnis werd vernietigd en beide veroordeelden werden in hun eer hersteld. Men bragt de vrouw in triomf naar huis - maar de man was en bleef geradbraakt.</note>, in die van den Graaf de Morangiès, die beschuldigd was van opligterij, maar aan de bemoeijingen van Voltaire zijne vrijspraak te danken had<note n="2)" place="foot">‘Essai sur les probabilités en fait de Justice’ (1772) en de verdere stukken betrekkelijk dit proces. Oevr. compl. T.
XXXVI. pp. 75-223.
<lb/>De Graaf de Morangiès, een tamelijk verloopen en niet zeer achtenswaardig edelman, werd, onder de zonderlingste omstandigheden, beschuldigd, van eene familie, die algemeen voor geheel onbemiddeld doorging, voor eene som van 100.000 kroonen opgeligt te hebben door eene leening van dat bedrag, die hij gesloten zou hebben, te ontkennen. Deze zaak was op zichzelf beschouwd, alleen door het geheimzinnige en zonderlinge der omstandigheden merkwaardig, maar zij verdient onze opmerking daàrom, wijl Voltaire, door zich de zaak van den graaf aan te trekken, een blijk gaf van geheel belangelooze regtvaardigheid en van groote onafhankelijkheid van oordeel: want hij had in deze de openbare meening geheel tegen zich. Het cabaal tegen den Graaf, die werkelijk onschuldig, maar volstrekt de man niet was om sympathie op te wekken, - tegen den edelman die verdacht werd van burgerlieden bestolen te hebben, en de algemeene partijdigheid en verbittering tegen hem, waren vol beteekenis in dien tijd. Maar Voltaire liet zich niet medeslepen en aan hem had de graaf het te danken, dat zijne onschuld door zijne regters, en eindelijk ook door het publiek werd erkend.</note>, in die van de Graaf de Lally, in 1766 te Parijs onthoofd als schuldig aan wanbeleid en misbruik van gezag als opperbevelhebber te Pondichéry<note n="3)" place="foot">‘Fragmens historiques sur l'Inde, sur le général Lally, etc.’ Oevr. compl. T. XLVIII. pp. 87-289.</note>, - en verder nog in menig
<pb n="524"/>ander minder opzienbarend geval en in het belang van allerle beschuldigden, gelijk uit zijne briefwisseling blijkt. De gelegenheid om op deze wijze werkzaam te zijn, kwam voor Voltaire dikwijls voor: het aantal der onschuldig veroordeelden was schrikwekkend groot en de hartstogtelijkheid en partijdigheid der regters was maar al te dikwijls even verregaande als de wetten en vormen gebrekkig waren. Enkele malen mogt het Voltaire gelukken, de onschuld te redden; somtijds echter bleven zijne pogingen vruchteloos, maar in dat laatste geval lag de schuld niet aan gebrek aan ijver van zijne zijde. Het is verwonderlijk, ook daarin de werkzaamheid van Voltaire te zien, die van geene vermoeijenis noch rust wist, en op te merken hoe hij, te midden van zijne gewone veelvuldige en uitgebreide werkzaamheden en van zijne persoonlijke zaken, altijd nog tijd en lust had om zich die van anderen aan te trekken, en daarbij niets ten halve te doen, maar er zich waarlijk aan te wijden en er al zijn talent aan te koste te leggen, - en dat met eene belangeloosheid die ten duidelijkste bleek in zoo menig geval, waarbij niets anders dan de zuiverste beweegredenen in het spel kon komen en er ook geene populariteit te bejagen viel. Het is waarlijk niet regtvaar-dig, met Bungener te beweren, dat het Voltaire altijd maar te doen was om ‘leven te maken<note n="1)" place="foot">Bungener, ‘Voltaire en zijn tijd.’ (Utrecht, 1857). Dl. I. bl. 123.</note>.’</p>
<div type="section">
<head rend="h4">IV.</head>
<p>Aan Voltaire, die van velerlei beschuldigd is, heeft men ook gebrek aan vaderlandsliefde te laste gelegd: op dat punt zijn de bewuste Ultramontaansche dagbladartikels en petitiën tegen het standbeeld even welsprekend geweest als op dat van 's mans twijfelachtige democratische gezindheid. De groote hoofdpunten komen geregeld op hetzelfde neêr: Voltaire heeft ‘de Maagd van Orleans <hi rend="spat">gelasterd</hi>’ en ‘over de nederlagen der Franschen in den zevenjarigen oorlog <hi rend="spat">gejuicht</hi>.’ Wat Jeanne d'Arc betreft: over haar heeft Voltaire zich, in zijne historische werken, zoo gunstig uitgelaten als hij slechts konde, in aanmerking ge-<pb n="525"/>nomen dat hij aan geene wonderen, maar wel aan bedrog geloofde en het er voor hield dat Jeanne d'Arc een werktuig was geweest in de handen van hen die een wonder noodig achtten om Frankrijk te redden. Maar met dien verstande heeft Voltaire aan haarzelve alle regt gedaan: hij erkent in haar de redster van Frankrijk en hij geeft met kracht lucht aan zijne verontwaardiging tegen hare lafhartige moordenaars<note n="1)" place="foot">‘Essai sur les moeurs et l'esprit des Nations,’ <hi rend="spat">chap</hi>. LXXX. Oevr. compl. T. XXVIII. pp. 110 <hi rend="spat">sqq</hi>.</note>. Tot het bekende heldendicht heeft Jehanne la Pucelle eigenlijk niets anders dan haar naam en haar maagdom geleend; ten hoogste zou men kunnen zeggen, dat deze keuze van onderwerp min voegzaam, niet gelukkig en eene aesthetische fout is. Maar van <hi rend="spat">laster</hi> kan geen sprake zijn, en, wat men overigens dan ook van het bewuste gedicht moge denken, om er eene misdaad tegen het vaderland van te maken, moet men bezield zijn door dienzelfden lompen ijver zonder verstand die zich, eenige jaren geleden, in ons land, ook eens tegen van Lennep gekeerd heeft. La Bruyère heeft teregt opgemerkt dat lieden zonder geest geen scherts verstaan. Daarenboven moest het onderwerp
voor Voltaire iets verleidelijks hebben: het is niet te ontkennen dat er een belagchelijk element in is, en dat is door hem uitsluitend opgevat: het tooneel, geschilderd in den 2<hi rend="sup">den</hi> zang, op het einde, is bij ongeluk historisch<note n="2)" place="foot">‘La Pucelle d'Orléans,’ <hi rend="spat">chant</hi> II. Oevr. compl. T. IX. pp. 47-48.</note>, maar men wacht zich tegenwoordig wel bij dat en dergelijke punten stil te staan. En eindelijk was, in Voltaire's tijd, de vereering van de Maagd van Orleans nog niet in de mode, gelijk thans letterlijk het geval is. De vijanden van Voltaire hebben zich met de grootste voldoening op dat gedicht geworpen, waarin zij een zoo kwetsbaar punt meenden te vinden, en dat hun zooveel stof gaf om deugdzaam verontwaardigd te zijn. Wanneer Jeanne nog eens heilig verklaard mogt worden, zou zij die eer welligt voor een groot deel aan Voltaire te danken hebben: want de geestelijkheid zou zich voor haar, die toch door geestelijken op den brandstapel gebragt is, wel niet zooveel moeite geven als zij niet door hem kwanswijs beleedigd was.</p>
<p>Het verwijt, dat Voltaire weinig deelneming zou hebben betoond in de rampen van zijn land, betreft voornamelijk zijne houding ten tijde van den zevenjarigen oorlog. Wanneer dat
<pb n="526"/>verwijt al gegrond was, dan zou het toch billijk zijn er op te wijzen, dat die oorlog in Frankrijk zeer impopulair geweest is, en dat er in de voornaamste kringen eene bewondering voor Frederik den Groote heerschte die, hoezeer verklaarbaar, toch een treurig teeken des tijds was. Wanneer Voltaire daarmede had ingestemd, dan zou hij niet meer te berispen geweest zijn dan velen zijner tijdgenooten. Een bloote kabinetsoorlog, ver van de grenzen door huurbenden gevoerd, en met weinig bekwaamheid geleid, waarbij veel te verliezen, maar weinig te winnen was, maar waardoor het grondgebied en de onafhankelijkheid des rijks niet werden bedreigd, was weinig geschikt om groote geestdrift op te wekken; men kon de wijze slechts betreuren waarop met menschenlevens en schatten omgesprongen werd en de koning van Pruissen vertoonde zich in een vrij wat gunstiger licht dan zijne tegenstanders. Maar wat daarvan zij, de beschuldiging, die men hieromtrent tegen Voltaire heeft ingebragt, is lasterlijk, gelijk nog onlangs is aangetoond door Louis Etienne, in een artikel in de ‘Revue des deux Mondes.’ ‘De <hi rend="spat">Correspondance générale</hi>,’ zegt deze schrijver, ‘vult gedurende dit tijdperk (dat van den zevenjarigen oorlog) op eene voor Voltaire zeer vereerende wijze aan wat ontbreekt aan de briefwisseling die hij met den koning van Pruissen onderhield. Een weinig onverschillig bij den aanvang van den zevenjarigen oorlog, beklaagt hij dat arme menschdom, dat zich in ons werelddeel moet laten om hals brengen voor eenige ijsvlakten in Canada. Dat Canada ligt ver verwijderd en de Engelsche tusschenkomst maakt niet veel indruk op Voltaire; maar wanneer de brand tot Europa overslaat, wordt diegene, wiens handen dat vuur ontstoken hebben, door hem met den naam van koning der Wandalen bestempeld. Onze nederlagen treffen hem diep. De slag van Minden, waar mijnheer de Contades onze dappere soldaten ter slagtbank leidde,
doorvlijmt hem de ziel. “Ik ben Franschman in het overdrevene”, zegt hij. Hij vergeet daarvoor bijna de belangen der philosophie: hij verzoekt Thiériot hem, in plaats van het boek “over den Geest” van Helvetius, een goeden, nieuwen allas te zenden, waarin zijne oude oogen gemakkelijk het tooneel van den oorlog en der menschelijke ellende kunnen beschouwen. Wat zeg ik? Hij vergeet dat hij altijd voor den vrede heeft gepleit. “Ik beken u,” schrijft hij, “dat ik voor ons volk nu liever lauweren dan olijven zou begeeren.” Teruggetrokken in zijne schuilplaats van <hi rend="spat">Les</hi>
<pb n="527"/><hi rend="spat">Délices</hi> verdraagt hij den scherts, welken de vreemdelingen zich ten koste van het vernederde Frankrijk veroorloven, en hij vergelijkt zich bij dien man, die wel zelf tot zijne vrouw wilde zeggen wat zij eigenlijk was, maar het niet door anderen wilde hooren zeggen. Is het Voltaire of de een of andere <hi rend="spat">Chauvin</hi> van dien tijd, die eene gelofte doet om het kasteel van Ferney niet te betrekken voordat hij het met een vreugdevuur kon inwijden? Maar dat is nog niet genoeg, en daarmede zou zijne bekeering nog niet volkomen zijn. <hi rend="i">Luc</hi>, - want hij geeft aan den Pruissischen koning nu geen anderen naam meer - <hi rend="i">Luc</hi> is, naar het hem toeschijnt, verslagen: hij begeert dat men hem nu zal vernielen, en hij is gereed om drie tegen een te wedden dat <hi rend="i">Luc</hi> verloren zal zijn met zijne gedichten en zijne grappen en zijne onbeschoftheden en zijne politiek - hetgeen alles even slecht is. Voltaire bedroog zich, niet ten aanzien van de verzen, maar wel ten aanzien van de staatkunde van dezen vorst: hij bedroog zich met geheel Frankrijk dat, niet genoeg op eigen belangen lettend, Pruissen ten einde toe had ondersteund toen men zich bij Oostenrijk had behooren aan te sluiten, - en dat nu weder ten einde toe Oostenrijk ondersteunde, nu het hoog tijd werd om zich aan de zijde van Pruissen te scharen. Eere evenwel aan Voltaire daarvoor, dat hij nog meer burger dan wijsgeer geweest is en zijne pligt als Franschman tot eene manmoedige inconsequentie toe heeft doorgezet!’<note n="1)" place="foot">Louis Etienne. ‘L'Idée de a guerre au XVIII<hi rend="sup">me</hi> siècle, selon les écrivains du temps.’ Revue des deux Mondes, II<hi rend="sup">e</hi> <hi rend="spat">période</hi>. T. XC. pp. 713, 714. (15 Décembre 1870).</note></p>
<p>Ten bewijze daarvoor dat Voltaire hart had voor de geschiedenis, den roem, de eer, de kunst van Frankrijk, dat hij zijn Vaderland en zijn volk beminde, beroep ik mij niet op hetgeen hij geschreven heeft als officieel geschiedschrijver, gelijk het ‘Poème de Fontenoy,’ en de ‘Siècle de Louis XV:’ daarin kan zijne stelling aan het hof en tegenover bijzondere personen, gelijk Richelien, van invloed geweest zijn<note n="2)" place="foot">Grimm heeft beweerd dat Voltaire, in de ‘Geschiedenis van den oorlog van 1741’ (die later is opgenomen in de ‘Siècle de Louis XV’), zich aan veelvuldige vleijerij van groote heeren had schuldig gemaakt, en dat hij vooral de verdienste van den maarschalk van Saksen bij den slag van Fontenoy had verkleind om die van den Maarschalk de Richelieu te kunnen overdrijven. Grimm meende dit in de sterkste bewoordingen te moeten gispen. Zie zijne ‘Mémoires en Correspondance’ (Londres, 1814), T.I. pp. 240-250. Misschien is dit artikel wel van de hand van Diderot.</note>. Maar ik noem de
<pb n="528"/>‘Henriade,’ de ‘Siècle de Louis XIV,’ de ‘Essai sur les moeurs,’ en ik herinner aan alles wat hij, zekerlijk voor de geheele wereld, maar in de eerste plaats toch voor Frankrijk en voor de Franschen heeft gedaan, en aan zijne hartelijke deelneming, vooral in de laatste jaren zijns levens, in alles wat de belangen van zijn land betrof. Voltaire behoeft niet, gelijk Goethe, de verontschuldiging zijner andere, groote eigenschappen voor koelheid en onverschilligheid ten aanzien van zijn vaderland en zijne medeburgers; want hij was niet ongevoelig en hij was het nergens voor. Maar even als men zich meestal geen denkbeeld kan maken van geleerdheid zonder pedanterie, van ernst zonder stroefheid, van overtuiging zonder declamatie, en in het algemeen van geenerlei eigenschap zonder den vulgairen daarbij behoorenden vorm, - zoo heeft men ook gezegd, dat Voltaire geen vaderlandsliefde kende, omdat hij ook op dat punt vormen en ostentatie versmaadde, en omdat het niet in zijn aard lag, gedurende al den tijd van den zevenjarigen oorlog niets te doen dan jammeren en weeklagen, zoodat hij, te midden van al die treurigheid, nu en dan ook aan iets anders dacht en ook wel eens eene geestigheid zeide<note n="1)" place="foot">Vergelijk: Bungener, Als boven, Dl. I. bl. 131.</note>.</p>
<p>Van zijne zijde heeft Voltaire de vaderlandsliefde, gelijk zij zich somtijds in hoogdravenden vorm openbaart, ontleed, en bevonden dat er niet zelden veel eigenlang en eerzucht bij in het spel komt, - en dat het belang van den staat ten slotte het belang van ieder in het bijzonder is. En daarbij kwam de moeijelijkheid om, volgens de begrippen van dien tijd, een warm vriend van zijn vaderland te zijn zonder min of meer de vijand van het overige van het menschdom te worden, welke zienswijze, zeer juist in betrekking tot het grondgebied en de magt van den staat naar buiten, toenmaals ook, gelijk wij reeds opmerkten, op den nationalen rijkdom en den welvaart der landen werd toegepast<note n="2)" place="foot">‘Dictionnaire philosophique,’ <hi rend="spat">in Voce</hi> ‘Patrie.’ Oevr. compl. T. LXXIII, pp. 173-180.</note>.</p>
<p>Voltaire is geenszins blind geweest voor de gebreken van het Fransche volk, en hij heeft dikwijls aan zijne landgenooten met
<pb n="529"/>scherpheid hunne ijdelheid, hunne ligtzinnigheid, hunne tekortkomingen op zoo menig gebied verweten, en hun onder het oog gebragt wat er aan hunne beschaving al zoo ontbrak. In de ‘Redevoering tot de Welchen’<note n="1)" place="foot">‘Discours aux Welches, par Antoine Vadé, frère de Guillaume,’ en ‘Supplément du Discours aux Welches.’ Oevr. compl. T. LXXX. pp. 1-37.</note> wordt het geheele zondenregister der Franschen opgelezen en hun eene weinig vleijende beeltenis van henzelven voorgehouden. Ook elders, en voornamelijk in zijne briefwisseling, heeft Voltaire het Fransche volk somtijds streng beoordeeld. Meestal deed hij dat op schertsenden toon, maar nu en dan, wanneer de Fransche natie zich in hare volle kracht had vertoond, gelijk in de zaak van Calas en van La Barre, verloor Voltaire het geduld: dan werd hij in vollen ernst toornig op dat volk, dat naar de opéra comique liep, onverschillig voor zulke gruwelen: dan wenschte hij zich een ander vaderland en dan ontviel het hem dat de Franschen de verachting van de geheele wereld verdienden. Zoo sprak hij in die toornige en pessimistische oogenblikken die wij kennen; maar, gelijk gezegd is, Frankrijk was zijne vrouw, die hij zelf wel bestraffen, maar niet door een ander beleedigd wilde hebben. Want bij slot van rekening was Voltaire Franschman en hij zoude zijn vaderland gaarne bloeijend, magtig, beschaafd en vrij hebben gezien. Hoe zoude thans, zoo hij nog leefde, zijne toorn zich tegen die Duitsche professoren en dagbladschrijvers keeren, die eenige zinsneden, door hem eenmaal in een oogenblik van diepe ontstemming nedergeschreven, met zooveel voldoening opzoeken en aanhalen, om den grootsten man van Frankrijk te doen getuigen dat Frankrijk diep verachtelijk is en geen regt heeft om zich over iets te beklagen! Hoe zoude hij tegen de kwade trouw van die aanhalingen geprotesteerd en de hem toegedichte bedoeling als Franschman van
zich afgeworpen hebben!</p>
<p>Voltaire heeft, nu en dan, zijne aandacht ook aan de buitenlandsche politiek gewijd en er zich zelf dadelijk mede bezig gehouden. In zijne jeugd had hij veel lust om zich aan de diplomatie te wijden en daarin carrière te maken: hij was reeds op weg om dat doel te bereiken, toen het voorval tusschenbeiden kwam waardoor hij, in 1726, genoodzaakt werd om naar Engeland te vlugten en hetwelk aan zijne loopbaan aan het hof en aan al zijne toenmalige vooruitzigten een einde maakte. Zoo hem
<pb n="530"/>dit leed heeft gedaan, voor ons is het gelukkig en voor hemzelf is het ook wel niet te betreuren, want het is waarschijnlijk dat Voltaire slechts een vrij middelmatig diplomaat geweest zou zijn. Naderhand heeft hij nog enkele malen, half uit liefhebberij, half om zich verdienstelijk te maken, <hi rend="spat">officieuse</hi> lastgevingen van diplomatieken aard op zich genomen: In 1743 zien wij hem belast met eene zoodanige zending om eene toenadering tusschen Pruissen en Frankrijk te bewerken, waarbij het echter bleek dat hij tegen zijn vriend Frederik als onderhandelaar niet was opgewassen<note n="1)" place="foot">Gustave Desnoiresterres. ‘Voltaire de Château de Cirey.’ (Paris, Didier 1868). <hi rend="spat">Chap</hi>. IX, X. pp. 374 sqq.</note>. Een paar jaren later was hij den minister d'Argenson van dienst, die hem belastte met het opstellen van een brief van Lodewijk XV aan keizerin Elisabeth van Rusland, die hare bemiddeling had aangeboden om den toenmaligen oorlog te doen eindigen<note n="2)" place="foot">Als boven. <hi rend="spat">Chap</hi>. XI. pp. 447, 449.</note>. Omstreeks denzelfden tijd, in 1745, stelde Voltaire, op verzoek van d'Argenson, ook eene dépêche van de Fransche regering aan de Staten-Generaal der Nederlanden, inhoudende een protest tegen de schennis der voorwaarden van de capitulatie van Doornik, toen men Hollandsche troepen, die zich, bij die capitulatie verbonden hadden om gedurende achttien maanden niet tegen de Franschen en hunne bondgenooten te strijden, naar Schotland wilde zenden om tegen den pretendent Karel Eduard gebruikt te worden<note n="3)" place="foot">Het afzenden dier troepen had evenwel plaats, maar toen eene fransche krijgsmagt onder Lord Drummond zich met die van den pretendent had vereenigd, werden zij, op sommatie van den franschen bevelhebber teruggezonden en door een even groot aantal (6000) Hessen vervangen. - Gustave Desnoiresterres, ‘Voltaire à la
Cour’ (Paris, Didier, 1869). Ch. I. pp. 18-21. ‘Representations aux États-Géuéraux de Hollande’ (Septembre 1745). Oevr. compl. T. CIV. pp. 248-250.</note>. Voltaire was de zaak van den pretendent zeer toegedaan en dat wel niet enkel omdat het tevens de zaak van Frankrijk was: ook in deze schijnt zich de royalistische gezindheid te openbaren, die hem in de practijk eigen was; en het rampspoedig lot van den ongelukkigen prins maakte op hem een diepen indruk, gelijk blijkt uit het verhaal dat hij er, in de ‘Siècle de Louis XV,’ van gegeven heeft<note n="4)" place="foot">‘Siècle de Louis XV.’ Chap. XXIV, XXV. Oevr. compl. T. XLI pp. 207-244.</note>. Het is vooral op die aangelegenheden dat Voltaire's
<pb n="531"/>werkzaamheid onder d'Argenson betrekking had; hij verhaalt zelf dat hij, op last van den minister, eene geheele maand lang met den Generaal de Lalli heeft gearbeid aan de voorbereiding van eene Fransche expeditie naar Schotland, onder aanvoering van den maarschalk de Richelien, welke onderneming echter mislukte<note n="1)" place="foot">‘Fragmens historiques sur l'Inde, sur le général Lalli, etc. <hi rend="spat">Art</hi>. IV Oevr. compl. T. XLVIII. p. 109. Voltaire stelde toen ook het Manifest op dat de Fransche regering, bij die gelegenheid, ten gunste van den pretendent wilde uitvaardigen. Zie den ‘Commentaire historique etc.’ Oevr. compl. T. II. pp. 129-131.</note>. Eenige jaren later, in 1757 wèrd de invloed van Voltaire door den kardinaal de Tencin, en misschien ook zijdelings door den koning van Pruissen, ingeroepen om een vrede tusschen Frankrijk en Pruissen, tot stand te brengen, doch daarvan kwam niets, daar de kardinaal juist in dien tijd stierf<note n="2)" place="foot">Saint-Mare-Girardin, Als boven: pp. XXX-XXXIV.</note>. Doch deze bemoeijingen behooren meer tot Voltaire's levensgeschiedenis en wij hebben er hier dus niet bij stil te staan, en hetzelfde geldt ook geheel ten aanzien van zijne verhouding tot de partijen te Génève bij de twisten waartoe de vervolging van Rousseau, wegens zijn ‘Émile,’ de eerste aanleiding gaf.</p>
<p>Van meer belang is de indirecte invloed welken Voltaire op internationale aangelegenheden heeft uitgeoefend door zijne betrekkingen met den koning van Pruissen en met de keizerin van Rusland, waardoor het toch reeds niet gering gezag van zijne inzigten nog aanmerkelijk werd verhoogd. Terwijl hij aandrong op de verdrijving der Turken uit Europa en voornamelijk uit Griekenland, welken wensch hij echter niet tot vervulling zag komen, heeft hij wezenlijk medegewerkt tot de verdeeling van Polen, waarmede nog bij zijn leven een begin werd gemaakt.</p>
<p>Wat de Turken betreft heeft men Voltaire beschuldigd dat hij slechts om het hof aan keizerin Catharina te maken de ondernemingen dezer vorstin tegen Turkije zou hebben toegejuicht en aangemoedigd. Maar in waarheid was het Voltaire niet om de zaak van Rusland maar om die der beschaving te doen. ‘Hij kan het niet verdragen,’ zegt Saint-Marc-Girardin, ‘dat de landstreken van Europa en van Azie, die in de ondheid het eerst tot beschaving en bloei zijn gekomen, barbaarsch en ellendig blijven: hij heeft er een voorgevoel van dat de wedergeboorte
<pb n="532"/>van het Oosten het groote vraagstuk der toekomst is, en hij wijdt daaraan met een bijzonderen ijver zijne belangstelling; niet als hoveling van Catharina, maar als vriend der beschaving en der menschheid. Hij houdt veel van zijne <hi rend="spat">Catau</hi>, die hem vleit, en hij vleit haar ook zeer gaarne van zijne zijde; maar in het Oosten wenscht hij haar medewerkers: dat wil zeggen mededingers en deelgenooten in de buit toe. ‘Mijne <hi rend="spat">Catau</hi> is zeer zegevierend,’ schrijft hij in 1774 aan Marin. ‘Wanneer Joseph (de Keizer van Duitschland) gewild had, of liever wanneer hij geld had gehad, dan zouden er nu geene Turken in Europa meer zijn en het vaderland van Sophocles, Anacreon en Euripides zou vrij zijn.’<note n="1)" place="foot">Als boven: pp. XXXVI-XXXVIII.</note> - Wanneer de Turken slechts verdreven worden, is het Voltaire onverschillig door wie; hij verheugt zich in 1770 zelfs over de overwinning, in Aegypte door de Mamelukken op de Turken behaald, en hij zou even gaarne zien dat de Polen als dat de Russen de Turken verdreven<note n="2)" place="foot">Als boven, p. XXXVI. - ‘Lettres inédites de Voltaire’ (Paris 1856). T. II. pp. 244, 275: brieven aan de Prinses de Talmont van 15 Junij 1771, en aan Tabareau van 10 November 1770. - ‘Le Tocsin des Rois’ (1771), Oevr. compl. T. XXXIII. pp. 115-119. - ‘Traduction du poème de Jean Plokoff, etc.’ (1770). Oevr. compl. T. LXXXI, pp. 122-127.</note>.</p>
<p>Eene van Voltaire's grieven tegen de Polen, waardoor hij bewogen werd om tegen hen partij te kiezen, was hun verbond met de Turken in 1768<note n="3)" place="foot">‘Sermon du papa (pope) Nicolas Charisteski.’ (1771). Oevr. compl. T. XXXV. pp. 23-18.</note>. Maar ook voor het overige was zijne gezindheid ten aanzien van Polen zoo ongunstig mogelijk. Ook dat is hem ten kwade geduid, vooral in Frankrijk, waar het medelijden met de Polen naderhand gepaard ging met de overtuiging dat de Fransche regering eene nederlaag geleden of eene fout begaan had met de verdeeling van Polen niet te beletten. Dat men medelijden met deze vernietigde natie heeft, is niet onnatuurlijk, maar niettemin blijft het waar, dat zij zich haar ongeluk door eigen schuld op den hals gehaald en haar eigen bestaan onmogelijk gemaakt heeft en dat eene herstelling der Poolsche nationaliteit even weinig wenschelijk als mogelijk schijnt, daar het slechts de herstelling van anarchie en obseurantisme zou kunnen zijn. Wat Voltaire van de Polen zeide: ‘Dat zij de tafel ter verdeeling van de koek met eigen hand gedekt had-<pb n="533"/>den’<note n="1)" place="foot">Zie de aanhaling bij Bungener. Als boven: Dl. I. bl. 135.</note>, was zeer waar, en dat het nog waar is kunnen wij, bij iederen nieuwen opstand, die in dat ongelukzalige land beproefd wordt, telkens weder zien. Het wenschelijke van eene herstelling van Polen voor de beschaving schijnt thans zeer twijfelachtig, en evenzoo moest Voltaire zich, in zijn tijd, in het belang der beschaving, bijna even sterk tegen de Polen als tegen de Turken verklaren. Wat hij in Polen zag, was geene verdrukte nationaliteit, maar een tot verdierlijking toe door den Adel onderdrukt en mishandeld volk, en verder eene onbegrijpelijke anarchie, een verregaand fanatisme en de schandelijkste onverdraagzaamheid. De aanslag op den koning van Polen, op aanstooken en met medepligtigheid van monniken, krachtens eene gelofte aan de Heilige Maagd
gepleegd, mat eindelijk de maat vol. Inderdaad, is het te verwonderen, dat Voltaire met voldoening de stappen der mogendheden zag, die strekken moesten om aan zulk een toestand een einde te maken? Maar het is de vraag, welk oordeel hij geveld zou hebben over de zoogenoemde tweede en derde verdeeling van Polen, wanneer hij die beleefd had: deze latere gebeurtenissen toch hadden eene andere beteekenis en schijnen minder gemakkelijk te regtvaardigen dan die van 1772, waarvan hij nog getuige is geweest<note n="2)" place="foot">Zie over de poolsche questie: ‘Discours aux confédérés catholiques de Kamimeck’ (1768). Oevr. compl. T. XXXV. pp. 29-39. - ‘Fragmens sur l'histoire’ Art. XX. (In 1767 afzonderlijk uitgegeven). Oevr. compl. T. LI, pp. 139-166.</note>.</p>
<p>&nbsp;</p>
<p>Hiermede zijn wij aan het einde gekomen van de bespreking van Voltaires werkzaamheid op maatschappelijk en staatkundig gebied. Ik heb getracht ook dit gedeelte van mijn onderwerp zooveel mogelijk aaneengeschakeld te behandelen, ten einde er bij den lezer een algemeenen indruk van achter te laten. Dit was hier echter minder gemakkelijk, dan waar het Voltaire's philosophie gold: van een volslagen stelsel kon hier nog veel minder sprake zijn. ‘Puffendorf en zij, die op zijne manier over de belangen der vorsten schrijven,’ heeft Voltaire eens gezegd, ‘maken gebrekkige almanakken voor het loopende jaar, en die volstrekt niet deugen voor het volgende<note n="3)" place="foot">‘Pensées sur l'administration publique,’ §. I. Oevr. ompl. T. XXXIII. p. 23.</note>. Daarentegen is er toch ook in zijn streven op dit gebied eene leidende gedachte
<pb n="534"/>op te merken, welke ik mijn best gedaan het om te doen uitkomen: namelijk het practische, het gematigde, om zoo te zeggen het <hi rend="spat">concrete</hi> van Voltaire's inzigten; de tegenstelling van theorie in practijk, waardoor hij, wel ver van alles over eene kam te scheren, altijd rekening houdt met het bestaande en er altijd naar vraagt, niet enkel hoe men de dingen wel zou mogen wenschen, maar ook hoe zij, onder de gegeven omstandigheden zoo goed mogelijk kunnen zijn, terwijl hij daarbij het bijzondere van het algemeene scheidt en zich bij het laatste zoo min mogelijk ophoudt om zich met des te meer ijver aan het eerste te wijden. In een woord: Voltaire was verstandig in de politiek even als hij het in al het overige was, en zijn afkeer van dogmatisme en van groote woorden verloochende zich ook op dit terrein niet: hij toonde er steeds die hoofdeigenschap van zijn geheele zijn die door het fransche woord <hi rend="spat">sagacité</hi> zoo juist uitgedrukt wordt en die, in onze dagen, opmerkelijk kan schijnen in iemand die aan het hoofd eener liberale beweging staat. Zoo Voltaire's staatkundige werkzaamheid, in vergelijking met de kracht, door hem op andere punten ontwikkeld, al niet de eerste plaats in zijn bedrijvig leven heeft ingenomen, zoo blijft het toch belangwekkend, haar na te gaan, al ware het enkel om op te merken wat de denkbeelden van een man als Voltaire over de staatkundige vraagstukken zijn geweest. En zoo zijn invloed op den gang der gebeurtenissen niet zoo groot en zoo duurzaam geweest is als die van anderen, en voornamelijk van Rousseau, dan wordt zijne verdienste daardoor toch niet verminderd - ja eer vermeerderd. Voltaire heeft een krachtigen en weldadigen invloed uitgeoefend zoolang die mogelijk bleef en totdat dezelve verstoord werd door betreurenswaardige gebeurtenissen. Dat de revolutionnairen van later tijd zich niet op hem kunnen beroepen, is voorzeker geen schande: voor de weldaden die de maatschappij van de
revolutie heeft ontvangen is zij aan Voltaire zeker niet minder dan aan Rousseau haren dank verschuldigd, zonder dat zij hem, gelijk den laatste, verantwoordelijk mag stellen voor de rampen, waardoor dat geluk vergald is. En dat is eene groote maar verdiende lofspraak, waarmede ik dit opstel meen te mogen besluiten.</p></div></div>
<div type="chapter">
<interpGrp>
<interp type="primair" value="coro001"/>
</interpGrp>
<pb n="535"/>
<head rend="h3">De legers der nijveren in de laatste helft der XIX<hi rend="sup">e</hi> eeuw.
<lb/>Door Dr. S. Sr. Coronel<note n="*)" place="foot">Vervolg van bladz. 496.</note>.</head>
<q rend="bq">‘De XIX<hi rend="sup">e</hi> eeuw is ongetwijfeld in een nieuwen en bijzonderen zin de eeuw van den werkman.’
<lb/><hi rend="sc">gladstone</hi>.</q>
<div type="section">
<head rend="h4">II.
<lb/>Middelen tot zedelijk-verstandelijke ontwikkeling der arbeidende klassen.</head>
<p>De overwegende invloed, dien de staat op het onderwijs uitoefent in die landen, waar het grootste deel der bevolking tot den germaanschen tak behoort, geeft aan het onderwijs en inzonderheid aan de volksschool een min of meer neutraal karakter. Dit karakter werkt in hooge mate gunstig op de zelfstandige en veelzijdige ontwikkeling van het opkomend geslacht. De onderwijzer, die uit handen van de regering of van hare beambten de bewijzen zijner bevoegdheid heeft ontvangen, is, mits zich houdende aan de bepalingen van de staats- en zedewetten, vrij in de keuze der middelen, om de aan zijne zorgen toevertrouwde jeugd verstandelijk-zedelijk te vormen. Het toezigt, van regeringswege
<pb n="536"/>ingesteld, moet slechts waken tegen overtreding van de bepalingen in de wetten op het onderwijs vastgesteld en tegen leeringen die gevaarlijk voor het volksbestaan en stuitend voor andersdenkenden ten opzigte van het geloof zijn.</p>
<p>De hooge waarde door sommige regeringen aan het lager volksonderwijs toegekend, heeft deze dan ook tot het beginsel van leer- en schoolpligt doen besluiten. In Noord-Duitschland, Oostenrijk, Zwitserland, de Noordsche Staten en een groot deel van Amerika wordt dat beginsel gehuldigd. Aldaar ligt de verpligting op alle ouders en voogden, om hunne kinderen of pupillen van den leeftijd van 6-14 a 15 jaren op de volksscholen of elders onderwijs te doen genieten, terwijl na dien tijd die verpligting op de meesters rust, om de bij hen werkzaam zijnde jongelieden in de gelegenheid te stellen het onderwijs der herhalingsen middelbare scholen te kunnen bijwonen. Tegen verzuimen ten deze begaan wordt door strenge bepalingen gewaakt.</p>
<p>De hechte grondslag, dien een praktisch ingerigt en neutraal onderwijs tot de latere ontwikkeling en toekomstige welvaart van den burger legt, is de spoorslag voor velen, om den hun opgelegden dwang als een zegen te beschouwen, waardoor onkunde en vooroordeelen en daarmede kommer en ellende in de rijen der nijveren zonder bezitting verminderen en deze in staat gesteld worden in de rijen der kapitaalbezittenden te kunnen overgaan.</p>
<p>Van de landen tot deze groep behoorende heeft in Nederland, België en Groot-Brittanje dat stelsel nog geen ingang gevonden. Het aanzienlijk getal kinderen, dat echter door de ouders en werkbazen van het onderwijs verstoken wordt, het niet minder groot schoolverzuim en het te vroeg verlaten der lagere school zijn daar nog maar al te diep ingrijpende kankers, die aan de zaak van het volksonderwijs knagen, hoe mild het ook van staatswege en door de bemoeijingen van kerk- en andere ge. nootschappen wordt bedeeld. In den laatsten tijd hebben zich daar dan ook talrijke stemmen doen hooren, om het stelsel van school- of althans leerpligt van regeringswege te doen invoeren.</p>
<p>De invloed van de geestelijkheid op de staatsschool is, met uitzondering van Nederland en Noord-Amerika, in de genoemde landen min of meer regtstreeks toegelaten; evenwel wordt er zooveel mogelijk voor gewaakt, dat de godsdienstige gevoelens van de kinderen der verschillende gezindten niet gekrenkt worden.</p>
<pb n="537"/>
<p>Naast de openbare wordt voor de bijzondere school een ruim veld van arbeid overgelaten, dat door de geestelijkheid en de voorstanders van het confessioneel onderwijs vlijtig wordt beploegd. De naijver, die tusschen de staats- en de confessionele school bestaat, bevordert in niet geringe mate het gebruik, dat van het lager onderwijs ook door de arbeidende standen wordt gemaakt. Ten waarborg van eene gepaste verstandelijk-zedelijke opleiding der jeugd is van regeringswege en van wege de kerk op al deze scholen een zeker toezigt gesteld.</p>
<p>Het kosteloos of min kostbaar onderwijs is een belangrijk hulpmiddel voor de arbeidende klassen, om van dien hefboom tot verstandelijke en zedelijke ontwikkeling gebruik te kunnen maken. Allerwege wordt die gelegenheid dan ook voor haar opengesteld.</p>
<p>Ofschoon de strekking van het lager onderwijs is, de ontluikende geestvermogens vatbaar te maken tot het opnemen van eigenlijke kennis, als voorbereiding tot eene bepaalde levensbestemming, zoo ontbreekt echter aan de volksschool, inzonderheid die voor de arbeidende klassen bestemd, dat methodisch-paedagogisch element, dat praktische wezen, waardoor eene algemeene vorming voor het leven mogelijk wordt gemaakt. Het gevolg hiervan is, dat het kind, bij het verlaten der lagere school, naauwelijks meer dan eenige werktuigelijke kunstvaardigheid in het ontcijferen en verbinden van letters en getallen bezit en het zijne gedachten in schrift en woord in den regel gebrekkig kan uitdrukken. Laat men het op dien trap van ontwikkeling staan, dan gaat ook die aangeleerde kunstvaardigheid weldra verloren en de knaap of het meisje treedt het werkelijke leven in ongeschikt voor en onbewust van de taak die het in de maatschappij heeft te vervullen. Het beroep, dat ter hand wordt genomen, is niet de uiting van een bepaald overleg der ouders of van een waargenomen aanleg bij het kind, maar rigt zich gewoonlijk naar de omstandigheden geheel buiten het individu gelegen of naar de vraag, om op de gemakkelijkste wijze slechts zooveel te verdienen, dat aan de dringendste levensbehoeften voldaan kan worden. Vandaar, dat in den regel die beroepen worden gekozen, waartoe het minste oordeel en de geringste verstandsontwikkeling worden gevorderd. Men gaat meer af op het ruw, mechanisch arbeidsvermogen, dat men van nature bezit, dan dat men pogingen aanwendt, zijn geestelijk arbeidsvermogen te ont-<pb n="538"/>wikkelen. Bij die beroepen, waar het op het laatste het meeste aankomt, ontwaart men dan ook het meest hoe weinig de lagere school tot de algemeene vorming, tot de scherping van het oordeel heeft toegebragt; hoe gebrekkig zij het kind heeft leeren waarnemen en van het waargenomene zich rekenschap te geven.</p>
<p>Hoe nadeelig het schoolverzuim en het vroegtijdig verlaten der school dan ook werken voor een groot deel van het opkomend geslacht, zoo meenen wij toch dat de gebrekkige verstandelijke ontwikkeling, waarin de lagere klassen in 't algemeen verkeeren, meer te wijten is aan de gebrekkige methode daar gevolgd, dan wel aan de hoeveelheid onderwijs daar genoten.</p>
<p>Het schoolverzuim en het te vroeg verlaten der school zijn in den regel niet het gevolg van gebrek aan belangstelling in het onderwijs bij de lagere klassen. Maar de grootere behoeften die onze tijd schept en de grootere moeijelijkheid om daarin te voorzien, gepaard aan een verkeerd begrepen belang van het welzijn der jeugd, noopen vele ouders hunne kinderen, ongeschikt naar ligchaam en geest, als werktuigen van mechanisch arbeidsvermogen te bezigen, als middelen om in de behoeften van het gezin te gemoet te komen. Onder deze ouders gaan vele van het denkbeeld uit, dat de school de plaats is, om eenige hedrevenheid in het lezen, schrijven en rekenen te erlangen, maar dat die kundigheden volstrekt geen vereischten zijn tot het aanleeren en, volvoeren van die werkzaamheden waartoe ze gewoonlijk hunne kinderen bestemmen. En, waarlijk, van hun standpunt kan men, bij de tegenwoordige organisatie en methode van het onderwijs in de volksschool gevolgd, hun het dan ook niet euvel duiden, dat zij zich geene groote opofferingen voor dat onderwijs willen getroosten en zoo spoedig mogelijk hun kind productief trachten te maken.</p>
<p>Die gebrekkige methode is vooral in de laatste jaren aan den dag getreden, waar zelfs de trouwste en ijverigste leerlingen van de volksschool de bewijzen van hunne verstandelijke ontwikkeling moesten geven bij de toelatingsexamen voor de scholen van middelbaar onderwijs. Hier bleek genoegzaam alles op geheugenoefening neer te komen. De leerlingen, die eene menigte feiten en formulen in het hoofd hadden, wisten zich meestal geen rekenschap van het hoe en waarom, van het verband tusschen oorzaak en gevolg te geven. Aan de ontwikkeling van het denkvermogen werd blijkbaar de minste zorg besteed. Het kostte de
<pb n="539"/>candidaten de grootste moeite, hunne denkbeelden in woord of schrift duidelijk kenbaar te maken; ja, zelfs van de meesten was het begripsvermogen zoo weinig ontwikkeld, dat ze de beteekenis van eenigszins ingewikkelde vragen niet konden vatten of die verkeerd begrepen.</p>
<p>Bij zulke eene eenzijdige rigting van het onderwijs laat het zich begrijpen, dat de volkschool haar hoofddoel mist; het vormen van denkende, zelfstandige menschen, die, bij voldoende ligchamelijke geschiktheid, in staat zijn alle beroepen en bedrijven van het maatschappelijk leven ter hand te nemen en zich daardoor een onafhankelijken werkkring te scheppen.</p>
<p>Maar nog in een ander opzigt is de volksschool onvoldoende. De zedelijk-godsdienstige zijde van de opvoeding komt daar te weinig in aanmerking. Het kind uit de handwerksklasse mist in den regel eene voldoende huislijke opvoeding. Waar het huislijk leven der ouders de opvoeding in de school al niet tegenwerkt, daar vindt deze echter gewoonlijk in de ouders weinig steun. De volksschool moet voor de massa daarom als opvoedster van de zedelijk-godsdienstige zijde des kinds optreden. Zij dient daaraan hare krachten te wijden; want zonder dat, kan de verkregene kunstvaardigheid in lezen, schrijven enz. een gevaarlijk wapen worden in handen van enkele misnoegden, die de theoriën van anderen verkeerd toepassende, door oproer en geweld een maatschappelijke hervorming volgens hunne inzigten te weeg willen brengen. De laatste jaren leveren daarvan bewijzen te over op. Karaktervorming moet het hoofddoel van de volksschool uitmaken, want alleen daardoor wordt de grondslag tot brave, nuttige burgers gelegd. Het aanbrengen van nuttige kennis echter, zooals dit tot dusverre geschiedt, behoort niet tot hare eigenlijke taak en zal nimmer tot een gewenscht einde leiden.</p>
<p>Bij dien stand van zaken laat zich van de invoering van schoolpligt op zich zelf weinig heil verwachten tot verheffing van het peil van algemeene ontwikkeling bij de arbeidende klassen. Door de kinderen naar een plaats te drijven, waar ze gedwongen worden een zekere hoeveelheid kundigheden in zich op te nemen en waar men meent alles gedaan te hebben als men de kinderen geleerd heeft trouw de school te bezoeken en vlijtig lessen te leenen, maakt men zich voor het minst schuldig aan zelf-misleiding, begaat een groote misslag, doordien men verzuimt tot zelfkennis, den grondslag van alle ontwikkeling te komen.</p>
<pb n="540"/>
<p>Nog slimmer is het ten deze gesteld in de landen, welke tot de beide overige groepen van natiën behooren. Hier openbaart zich de invloed van de kerk veelal in een ongunstigen zin, door het zedelijk-verstandelijk beginsel, dat ten grondslag van het volksonderwijs moet liggen, cijnsbaar aan het dogma van deze of gene godsdienstige gezindheid te maken. Het eenzijdig karakter, dat de school daardoor erlangt, werpt een magtigen dam op tegen de ontwikkeling van het zelfstandigheidsgevoel, tegen de vrije werking van het zelfbewustzijn van het individu. Het volksbewustzijn gaat hier onder in blinde gehoorzaamheid en onderwerping aan de dienaren der Kerk, die vaak vijandig tegenover den Staat optreden en de burgers tot handelingen drijven, die strijden met hunne eigene en de belangen van den Staat. Hier treedt het mechanische bij het onderwijs nog meer aan den dag, en waar men zich niet enkel tot het in het geheugen prenten van feiten en phrasen bepaalt, daar rigt men het denkvermogen geheel in het spoor, dat de alleen zaligmakende kerk als het regte, het veiligst tot haar doel leidende, beoogt.</p>
<p>Alleen een volksonderwijs, dat op de grondslagen van karaktervorming en van vrije verstandelijke ontwikkeling, zonder eenige regtstreeksche toepassing op nuttige kennis of godsdienstige belijdenis is gevestigd, kan vruchtdragend voor het opkomend geslacht genoemd worden. Dan eerst kan men verwachten, dat het middelbaar onderwijs ten dienste der arbeidende klassen aan zijn doel zal beantwoorden.</p>
<p>Het middelbaar onderwijs is eene vrucht van de laatste tientallen jaren. Het mag als een gunstig teeken des tijds worden beschouwd, dat in het belang der arbeidende klassen daarin een edele wedijver bestaat tusschen de regering en de burgerij. De pogingen door beiden aangewend, worden dan ook meer en meer door de lagere klasse van burgers op prijs gesteld. Gaandeweg worden die scholen door de kinderen uit de handwerksklasse bevolkt en getroosten de ouders zich vaak uitgaven tot het onderwijs benoodigd of de winstderving door het vervangen van de werkplaats door de school. Zoodoende zal de overtuiging zich ook bij de klasse van burgers vestigen, dat in onze dagen routine die plaats voor wetenschappelijke opleiding moet ruimen en dat deze alleen waarborgen oplevert, om de taak, waartoe de jongeling of de jonge dochter geroepen wordt, naar eisch te kunnen vervullen. Dan zal de werkman van zijne regten kunnen
<pb n="541"/>spreken, aanspraak kunnen maken op een regtmatig loon, op een loon dat geëvenredigd is aan de behoeften van zijn gezin. Dan zal hij vrijelijk met zijn patroon kunnen concurreren en dan kan er sprake zijn van een eerlijken strijd tusschen kapitaal en arbeid; dan eerst kan men verwachten dat het pleit beslist zal worden ten voordeele van den laatste.</p>
<p>Het middelbaar onderwijs voor die klasse aan burgers wordt in twee groepen verdeeld: de eerste, omvattende het algemeen vormend element, die wij noemen zouden de burgerscholen, de andere, voor het praktisch-wetenschappelijk, eigenlijk vak-onderwijs bestemd, ten onzent onder den naam van ambachts- en industriescholen bekend. In al de landen, waarin de germaansche tak het hoofdelement der bevolking uitmaakt, worden deze scholen aangetroffen en verkeeren ze min of meer in bloei. Hier zijn ze meer door het initiatief der regering, daar meer door de burgerij in het leven geroepen. Opmerkelijk is het daarbij, dat juist in die landen waar het volksbewustzijn het krachtigst is ontwikkeld, deze inrigtingen meerendeels uit den boezem der burgerij zijn ontstaan. Getuige Engeland en Noord-Amerika. Over 't algemeen kan men aannemen, dat de eigenlijke praktische opleidingsscholen de ambachts- of vakscholen, meer door het initiatief der burgerij dan door dat van den Staat zijn tot stand gekomen.</p>
<p>Ook bij het middelbaar onderwijs wordt het stelsel van vrijheid of dwang aangetroffen en ook daar moet een neutraal en gemengd onderwijs onderscheiden worden. Vreemd moge het schijnen, dat in vele landen het godsdienstonderwijs ook tot het middelbaar onderwijs wordt gerekend te behooren. Ook hier kan de Kerk haar nadeehgen invloed op de vrije ontwikkeling van het onderwijs doen gelden, en het is maar al te vaak het geval dat de geestelijkheid de godsdienst in botsing met de wetenschap brengt en door de dogma's, die zij verkondigt, de uitspraken en uitkomsten der wetenschap te niet tracht te doen. In die landen, waar het Jesuïtisme de heerschappij voert, wordt zijn doodende invloed ook op dien tak van onderwijs waargenomen en aan de arbeidende klassen het licht der wetenschap onthouden, om ze als blinde werktuigen van de mannen der hierarchie en duisternis te doen dienen. Vandaar dat het middelbaar onderwijs ten behoeve der arbeidende klassen in zoodanige landen nog zoo weinig is ontwikkeld en de vruchten van dat onderwijs eer ten nadeele dan ten bate van het volk strekken. Geen zelfstandige,
<pb n="542"/>nijvere, eerlijke burgers brengt het voort, maar slaafsche, trage, telkens tot opstand gereede volgelingen van eene partij, die met schoonklinkende phrasen de domme menigte tot hare bedoelingen weet te winnen en telkens de veiligheid van den Staat in gevaar brengt.</p>
<p>Ook ten opzigte van het karakter onderscheidt zich de middelbare school bij de onderscheidene natiën van denzelfden tak. Zoo zien we in Engeland het geheel vrije karakter van algemeene vorming op den voorgrond treden. De Mechanic's Institutes, door het initiatief der arbeidende klassen, gesteund door de voornaamsten en begaafdsten in den lande, in 1790 in het leven geroepen, kregen aldaar weldra een groote uitbreiding. Het nuttige ging daar steeds gepaard aan het aangename. De keuze der leervakken was zoo ruim, dat ieder naar zijn aanleg en behoeften er bevrediging kon vinden. De leervakken omvatten al die kennis, welke op onze hoogere burgerscholen en gymnasiën worden onderwezen. Toen deze later eene te hooge vlugt namen en minder binnen het bereik der arbeidende klassen in den striktsten zin vielen, ondergingen zij eene hervorming en herrezen, onder den naam van Workingmen's Colleges op nederiger grondslagen. Daarop voortwerkende stichten ze voortdurend nut onder den stand, die ze in het leven riep en waarvoor ze bestemd zijn.</p>
<p>Eigenlijke ambachts-vakscholen - behalve teekenscholen tot opleiding voor verschillende ambachten - bezit Engeland niet. De Engelschman wil de praktische bekwaamheid in de werkplaats, aan de werktafel zelve opdoen.</p>
<p>Geheel anders is het te dien opzigte in Duitschland gesteld. Hier is het middelbaar onderwijs genoegzaam geheel eene schepping van den Staat en even als het lager als een verpligting den burgers opgelegd te genieten. Men vindt hier verschillende graden van middelbare scholen, de reaalscholen, inrigtingen tot algemeene vorming, oude en nieuwe talen, wis- en rekenkunde, natuur-, schei- en delfstofkunde, aardrijkskunde, geschiedenis, schoonschrijven, teekenen en godsdienst worden er onderwezen. Zij staan op zich zelven of zijn verbonden aan de meer technische scholen, de Gewerbe-Schulen. Ook deze zijn inrigtingen voor al-gemeene vorming, in organisatie gelijkstaande met onze burgerscholen. Aan sommige dier scholen zijn naar de behoeften Fort-bildungsschule, voorbereidingsklassen, verbonden. Als hoogste
<pb n="543"/>trap van middelbaar onderwijs treedt het Gewerbe-Institut te Berlijn op, gelijkstaande met onze polytechnische school. Behalve dien vindt men in de verschillende staten van den Bond eene menigte praktisch-wetenschappelijke volksscholen voor bepaalde takken van handel en nijverheid. Vooral in de fabriekdistricten worden zoogenaamde Gewerhe-Fortbildungsschule aangetroffen, waar de gelegenheid bestaat wetenschappelijk opgeleid te worden tot dezen of genen tak van plaatselijke nijverheid. De Polytechnische Schule zijn gedeeltelijk vakscholen.</p>
<p>Even als het middelbaar onderwijs in Engeland en Duitschland is georganiseerd zoo is het ook in de overige landen tot de germaansche groep behoorende, naar omstandigheden gewijzigd, ingevoerd en treft men het ook aan in de Staten van de beide andere groepen. Alleen in Nederland kan het geheel neutraal genoemd worden.</p>
<p>In regtstreeksch verband met die krachtige bewegingen ten opzigte van het onderwijs staat eene andere reeks van middelen, die van wege den Staat en de onderscheidene klassen der burgerij en niet het minst door de arbeidende klasse zelve in de laatste jaren worden aangewend tot verhooging van haar zedelijk-verstandelijk peil, tot veredeling van haren smaak, tot vermeerdering van haar genot. Ook hierbij openbaart zich dat kenmerkend verschil hij de natiën tot de onderscheidene ethnologische groepen behoorende. Tot die middelen moeten gebragt worden de volksbibliotheken, de genootschappen tot verspreiding van nuttige kennis en veredeling der volksvermaken, de lees- en uitspanningszalen, de musea, de volksconcerten, de volkstentoonstellingen. Bij de volken van den germaanschen tak zien wij die middelen het menigvuldigst en in de meeste verscheidenheid in toepassing gebragt. Daarbij verdient weder de opmerking, dat vele daarvan door de arbeidende klassen zelven zijn ter hand genomen, om naar cigen krachten en eigen inzigten voor hare hoogere behoeften bevrediging te zoeken. Ziedaar weder Engeland met zijne talrijke en veelsoortige clubs, waar met de schamele penningen van duizenden grootsche inrigtingen van dien aard tot stand zijn gebragt, waarop de natie trots mag zijn en is. Vele van die inrigtingen zijn verhonden aan de Working Men's Colleges, andere zijn het uitvloeisel van de Working Men's Clubs and Institutes, die in talrijke vertakkingen over alle deelen van het land verspreid zijn en hun vereenigingspunt vinden in de Working
<pb n="544"/>Men's Club and Institute Union. Die magtige Vereeniging biedt eene voortreffelijke gelegenheid tot verstandelijke ontwikkeling, gezellig verkeer en onderlingen bijstand aan. Daar worden de grootsche plannen tot bevordering van het algemeen welzijn besproken en eene praktische oplossing gegeven; daar wordt de staatkundige en zedelijke verheffing van den arbeidersstand voorbereid, daar wordt de grondslag tot die magtige coöperatie tot allerlei nuttige en weldadige doeleinden gelegd. Voor weinige stuivers kan de werkman hier alles vinden wat zijne tijdelijke en hoogere behoeften kan bevredigen. Tot veredeling van den smaak zijn de harmonie-meetings door de arbeiders opgerigt, de tonic-sol-fa schools en tal van choraalgezelschappen. Tot versterking van het ligchaam de gymnastiek-vereenigingen en het cricketspel. Duizenden en tienduizenden vinden in al die scheppingen van eigen energie de krachtigste middelen, om zich op den maatschappelijken ladder opwaarts te bewegen.</p>
<p>In Duitschland is dit beginsel nog niet zoo algemeen ontwikkeld en vindt het onder de arbeiders zelven nog weinig toepassing. In den laatsten tijd zijn onder den naam van Arbeiterbildungs-Vereine, eene menigte vereenigingen van gelijke strekking als die in Engeland tot stand gebragt. Eene zoodanige werkt in Berlijn op groote schaal, en heeft den stoot tot oprigting van zustervereenigingen in de kleinere steden en staten van Duitschland gegeven. Sommige der vereenigingen zijn echter in den laatsten tijd gevaarlijke brandpunten van politieke dwaalbegrippen geworden en hebben veel kwaad aan eene bevredigende oplossing van het arbeidersvraagstuk veroorzaakt. Ditzelfde euvel kleeft aan de enkele vereenigingen van dien aard in Oostenrijk door de arbeiders tot stand gebragt.</p>
<p>In Zwitserland openbaart zich daarentegen die beweging in eene goede rigting, en wel verschillend naar gelang van de nationaliteiten, waaruit die republiek is zamengesteld. In de duitsche kantons bestaan eene menigte Fortbildungsvereine in den geest der duifsche, in de fransche heeft men de sociétés d'instruction mutuelle en de cercles littéraires, waar patroon en werkman tot een gemeenschappelijk doel bijdragen en daarvan gelijkelijk trachten te genieten. Daarnevens staan talrijke vereenigingen om het zedelijk-godsdienstig element onder de arbeidersbevolking aan te kweeken, onder den naam van Gesellenvereine, Unions Chrétiennes de jeunes gens; voorts gezelschappen waar
<pb n="545"/>zondags-bijeenkomsten worden gehouden tot beoefening van den godsdienst en de christelijke moraal. Eindelijk onderscheidt zich Zwitserland gunstig van andere, grootere Staten, door zijne talrijke vereenigingen tot veredeling van den smaak en harmonische ontwikkeling van het ligchaam. Daartoe moeten gebragt worden de talrijke Männerchöre, Liedertafel, Fanfares en rederijkersvereenigingen, zoomede de karakteristieke volksfeesten, die werkelijk zoo veel tot eene harmonische ontwikkeling van ligchaam en geest toebrengen en voor de bewoners van sommige streken een ware levensbehoefte zijn geworden.</p>
<p>Ook in de Noordsche Staten openbaart zich in den laatsten tijd eenig leven in die rigting onder de arbeidende klasse. Verscheidene vereenigingen van gelijke strekking als de bovengenoemde zijn in de hoofdsteden van Noorwegen en Zweden door de arbeiders tot stand gebragt, die zich in de groote sympathie van dien en van de andere standen mogen verheugen en reeds goede vruchten voor de zedelijk-verstandelijke ontwikkeling van het opkomend geslacht opleveren.</p>
<p>In België en Nederland heeft het initiatief van den arbeider in dit opzigt nog weinig uitgerigt. Wat op dit gebied daar wordt aangetroffen is door weldadige vereenigingen uit den boezem der burgerij tot stand gebragt. In den laatsten tijd hebben de arbeiders van enkele groote fabrieken, op het initiatief van den patroon, de handen ineengeslagen, om het nuttige aan het aangename te verbinden en hun zedelijk-verstandelijk peil te verhoogen.</p>
<p>In sommige Staten van Amerika is de geest van coöperatie ook op dit gebied in de laatste jaren doorgedrongen, echter in geene verhouding van de beweging te dien opzigte in Oud-Engeland. Het meer vlottende der bevolking en de groote verschillen in nationaliteit die onder de arbeidende klassen daar gevonden worden, staan hier eene snelle en krachtvolle ontwikkeling in den weg. Nogtans bestaat daar voor den volwassen arbeider zoo talrijke gelegenheid om zich intellectueel en aesthetisch te ontwikkelen in de inrigtingen van staatswege en door de vrije nijverheid in het leven geroepen, dat de magt der vereeniging niet behoeft te baat te worden genomen om ieders behoeften en smaak te bevredigen. In de jeugdige Staten is daarin echter onder de arbeiders een krachtig en opgewekt leven zigtbaar.</p>
<p>Ten slotte moeten wij nog de aandacht vestigen op een magligen hefboom van sociale ontwikkeling, die vooral in de laatste
<pb n="546"/>jaren zijn invloed op de arbeidende klassen geopenbaard heeft: de dagbladpers. De reusachtige ontwikkeling, die deze in de meeste landen der beschaafde en halfbeschaafde wereld in onzen tijd heeft verkregen, heeft haar niet enkel een orgaan voor de meer ontwikkelde standen en de heraut van het politieke leven van vorsten en regeringen, maar tot een leerschool ook voor de eigenlijke arbeidende klassen, het volk, gemaakt. De verlaging en afschaffing der zegelregten heeft in verscheidene landen tot hare meerdere verbreiding, ook onder de lagere klassen der maatschappij geleid. Bladen van allerlei rigting en strekking, meer regtstreeks of van verre de belangen der arbeiders rakende, zijn tot stand gekomen. Daardoor is de kennis van de sociale verhoudingen en de belangstelling in maatschappelijke vragen onder dien stand ook toegenomen. Wederom was het Engeland, waar de periodieke pers door de arbeidende klassen zelven als de krachtigste hefboom van maatschappelijke ontwikkeling is gebezigd en waar daarvan een ruim en weldadig gebruik wordt gemaakt. Daar kan zich de gedachte vrijelijk uiten en is voor ieder burger plaats en gelegenheid, om zijne stem in het belang van het volk te doen hooren. De dagbladpers is daar voor het openbare leven, wat de school voor het individu moet, kan en zal worden, zoodra ze hare ware roeping van volksopvoedster meer en meer gaat vervullen. In geen ander land staat de periodieke pers op zulk een hoogen trap van ontwikkeling en mag zij zoo de leidvrouw van het volk genoemd worden.</p>
<p>In Duitschland heeft zich in de laatste jaren in dit opzigt wel eene gunstige wending vertoond, maar de aristocratie en de bourgeoisie staan daar nog te veel vijandig tegenover de bevolking die van haar dagelijksch brood moet leven, en de dagbladpers is daar nog te veel in de kluisters van partijgeest geboeid, dan dat men van hare bemoeijingen tot dusverre een gewenschten invloed kon verwachten.</p>
<p>Ditzelfde geldt ook in meerdere of mindere mate in België en in de landen tot de keltische en slavische takken behoorende. Hier oefent bovendien de kerk vaak een belemmerenden invloed op de vrije uiting der gedachte en verkondigt zij eene leer, die niet zelden in strijd is met de economische en politieke belangen des volks.</p>
<p>In Zwitserland en Nederland heeft zich in dit opzicht in de laatste jaren een geheel nieuw terrein voor de arbeidersklasse
<pb n="547"/>geopend. De concessiën door de regeringen dier landen gedaan, doen eene goede verwachting voor de toekomst van dien stand koesteren. In omvang en gehalte is de dagblad- en de overige periodieke pers daar wezenlijk vooruitgegaan. Gretig wordt door het volk van dit middel van beschaving gebruik gemaakt en men mag vertrouwen, dat de zegenrijke gevolgen daarvan voor het opkomend, meer ontwikkeld geslacht van arbei Iers niet zullen uitblijven.</p>
<p>In Amerika, eindelijk, waar het openbare leven zulke kolossale vormen heeft aangenomen, uit zich de volksstem in hare periodieke pers dan ook zoo veelzijdig en krachtig mogelijk. Maar naast het vele goede dat zij sticht, wrocht zij vaak onnoemelijk kwaad, waar ze gebezigd wordt om hartstogten aan te blazen en de bedoelingen van de talrijke partijen onder de natiën van alle landen daar vereenigd, door alle middelen te doen zegevieren.</p>
<p>&nbsp;</p>
<p>(<hi rend="i">Wordt vervolgd</hi>).</p></div></div>
<div type="chapter">
<interpGrp>
<interp type="primair" value="admi001"/>
</interpGrp>
<pb n="548"/>
<head rend="h3">Het kermisvraagstuk.
<lb/>Door Aart Admiraal.</head>
<head rend="h4">Proeve van verzoening tusschen het polderkind en zijn staathuishoudkundige oomes.</head>
<p>Zullen wij vóór of tegen de kermis zijn? Ziedaar een vraag, die mij, ouden man, al jaren heeft gekweld vóór dat het in eenig burgemeester nog was opgekomen, er zijn eerepost om neder te leggen. Het natuurlijke gevolg dezer kwelling was, niet dat ik er mijn post als mensch om wilde laten varen, maar dat ik er van droomde. Wij leefden eens, in zulk een droom van mij, in een tijd van afschaffen, van opruimen, van sloopen, van vellen, van vernielen, van wegdoen. Daar zat dan, als ik mij wel herinner in de vlakte van Wolfhezen, een achtbare raad vergaderd, zoo deftig en officiëel als het gansche tegenwoordige geslacht. Door een zonderling spel der verbeelding zag ik, op de voorste rijen van het amfiteatervormig, reusachtig getimmerte, koppen uitsteken, die, waarschijnlijk door hun treffende gelijkenis, mij dadelijk deden denken aan de heeren Daniël Hessel, Granvelle, Alba, Ximenes, Torquemada, den ouden Valentijn en meer zulke opgeruimde menschenvrienden. Op de open plaats vóór hen, kwamen beurtelings mannen, vrouwen, kinderen, jonge paren, krachtvolle groepen tegenover die sombere wezens staan. Ik kon slechts hun gebaren zien en begreep er zelfbepleiting uit; ik kon slechts waarnemen, hoe zij na een levendig verslag
<pb n="549"/>de handen lieten zakken langs het lijf en het hoofd lieten zinken op de borst. Op eenmaal rigtten veler blikken zich op één persoon, die het woord scheen te voeren voor allen tot allen. Ik vestigde ook al mijn kijkvermogen op dien man en ontdekte in hem den zelfden, met wien ik in het werkelijke leven dikwijls oneenigheid had gehad maar dien ik - niet zoo zeer om zijn meerdere sterkte en waarde als wel om zijn geweldig misbaar - eindelijk had moeten laten begaan. Vooruitgang heet hij; zijn beroep is groot-inkwisiteur. Zoo menigeen, die met arkadische bedoelingen tegen hem in het krijt gesprongen was, had als ik de vreeselijke toepassing van zijn broodwinning ondervonden. Hij was in groot-pontifikaal. In zijn knoopsgaten, aan zijn broekspijpen, op zijn schoengespen en om zijn hoed droeg hij de kenteekenen zijner waardigheid. Een zuiver horizontaal pijltje, een lokomotiefje, een galvanoplastiekje van het paleis van volksvlijt, een ontketend Javaantje van caoutchouk, een ivoren tweedekamertje met een vrouwelijken voorzitter waren zijn meest in het oogloopende kenteekens. Hij sprak. Ik hoorde er niets van maar ik kon vermoeden wat hij gezegd had, uit het geweldig gedruisch dat er ontstond, zoodra hij zweeg. Weldra was het alsof er een orkaan was losgebroken; het loeide in de lucht; duizenden sprongen onder de beschuldigden en namen met hen een houding van verzet aan. Toen liet de wreedaard zijn lijfwacht op hen los; een heirleger van brochures deed hen half verstikken, waarop een groot gekerm werd vernomen dat mij deed ontwaken.</p>
<p>Nu kan iemand - de jeugdige lezer zal dit reeds jaren vóór mij hebben opgemerkt - niet dadelijk na zijn ontwaken zoo helder denken, als hij menigmaal wel wenschen zou. Na dien nacht althans had ik den geheelen dag noodig om tot bezinning te komen en tot regte waardeering van het droomgezigt. Ik ben nu eindelijk zoover in de uitlegging gevorderd, dat ik onzen tijd houd voor een tijd van executie, van afmaken; voor een slagtofler van zijn eigen aanloop. Het jongste parijsche treurspel - helaas, geen droom! bevestigt mij in deze meening.</p>
<p>Geen bergen en geen dalen meer, noch in de natuur, noch in het maatschappelijk leven, al boden zij ook de schoonste afwisseling aan, al waren zij ook levensvoorwaarden: alles moet gelijk zijn!</p>
<p>Geen oude huizen meer, al waren zij zoo sterk als tien nieuwen samen; de leerzame herinnering, het eerbiedig gedenken
<pb n="550"/>van onvergetelijke vaderlanders wordt met hartstogt, met wellust geschonden - het bouw- en erfstuk des grootvaders wordt jubelend neergehaald: alles moet nieuw zijn!</p>
<p>Geen papieren prullen meer in onze boekwinkels, in onze laden, al had Maerlant ze geschreven met eigen hand, ja, al had deze knappe secretaris er zijn geboorte- en woonplaats op vermeld, weg daarmeê naar den brandstapel, genaamd nikotine; onder de rails er meê, tusschen de raderen, onder de stampers: alles moet stoom zijn!</p>
<p>Zoo verdwijnen alle de dingen, waaraan ons hart hing. Meedoogenloos worden zij aan ons wezen ontrukt en de geweldenaars vragen ons niet, wat wij er voor in de plaats begeeren. Van lieverlede zijn ons veel goede, rijpe vruchten uit den korf des levens geroofd en dikwijls slechts onbruikbare, onrijpe, ongezonde vruchten daarin achtergelaten. Vooral wat wij zoo gaarne de poëzie des aardschen levens noemen, onze jeugd, wordt onregtvaardig, overmoedig door hen aangerand, verkracht. Als het zoo voortgaat, krijgt de tijdgeest in zijn dolle vaart met geen andere wezens meer te doen dan met mij en mijnsgelijken, oude kerels. Want wie durft er tegenwoordig nog van van Alphen's liederboek, van Heye's kinderverzen, van Goeverneurs klein Holland met jeugdig vuur, met kinderlijken weemoed gewagen? Tyl Uilenspiegel? Nooit bestaan. Sinterklaas? Ben je mal, jongen? Ook verzekeren deze zakkenrollers van 's menschen jonge jaren, dat er nooit een eeuw geweest is waarin de beesten konden spreken. De geschiedenis van den heer Reinaart, die zulke fijne redevoeringen hield, die zoo slim wist te benaderen den troon des rijks - de geschiedenis van dien heer zou een fabel, neen erger, een verzinsel zijn! Kinderachtig, die nog gelooft. Kinderachtig - wat held is er, wat roekelooze stoutert, die dit vonnis durft trotseeren! Wie wil er nog leven onder de verdenking van kinderachtig? En van kinderlijk gelooven? Neen; dan liever de l'association internationale; dan liever - al wat gij wilt bedenken uit den nieuweren tijd, alles, maar niet kinderachtig.</p>
<p>Onder meer wordt nu ook die kinderachtige kermis opgeruimd. Jong en oud is nu zoo door het kinderachtige heengegroeid, dat niemand meer behoefte heeft aan openbaar vermaak, aan afwisseling van den gewonen sleur des dagelijkschen levens. Veel gemeentebesturen hebben in hun dorpen de kermis afge-<pb n="551"/>schaft en er niets voor in de plaats gegeven, als waren de bewoners tot platonische ontwikkeling gekomen. O, deze scharpziende gemeenteleden! o, deze volmaakte gemeentenaren! o, deze kinderachtige kermis! Weg met die peper-, sukade-, kap- en lootkoek; weg met dien vettigen geur van oliebollen, broederkramen, wafelijzers; weg met dat poppengoed, dien mallenmolen en dien drank; weg ook met die kunstemakers die den hals breken van zichzelven en hun kroost voor een dubbeltje; weg met het mateloos gezang van dronken kermislieden. We zijn buiten adem door het vegen van den augias-stal.....</p>
<p>Maar, zegt ons, edelachtbare raden dezer volmaakte dorpen, wie wil dan nog dat heesch gekrijsch om vocht, om altijd meer jenever en altijd ruwer getier? Wat Augustijn in een bitter oogenblik ontviel, dat is de leuze der meesten onzer in hun vrolijkste stemming: ‘kermis is een allerakeligste mislukking van publieke vermakelijkheid; het tegendeel van al wat welluidt, wel staat, wel voegt!’ Niemand onzer neemt de handschoen daarvoor op.</p>
<p>Maar het is geheel iets anders, het bestaande af te schaffen, zonder meer, of het bestaande te verbeteren. Men vergete niet, dat terwijl een deel der natie voor zijn pleizier reist of in badplaatsen zich ontspant of op bals en concerten zich vermaakt of eens gaat spelevaren te land of ter zee - het ander deel dit, of iets dergelijks, ook noodig heeft. Zijn nu heerlijke badreizen en haar zorgvergetenheid niet voor dit ander deel weggelegd, het begeert ze ook niet, maar het wenscht toch iets - en wie is er nog, behalve een volmaakte dorpsgemeenteraad, die het billijke van zulk een bescheiden wensch niet inziet? Zal het eene deel der natie onbekommerd genot hebben, dan is het toch noodig (zoolang altans de dagen van Luilekkerland nog niet zijn aangebroken) dat het ander deel op zijn post zij. En wie is de onregtvaardige, die daar zegt: het zal onverpoosd arbeiden, want ik moet rusten en genieten? Heil u, mijn vaderland! zulk een is er hier niet. Voor het deel der natie, dat verpligt is in het molenpad zijner dagelijksche broodzorgen te blijven treden, acht elk het een gewetenszaak, dien tred te veraangenamen, te verpoozen. Niemand is zoo dom of hardvochtig, het volk een uitspanningsgelegenheid - hoeveel bezwarends daar overigens tegen in te brengen ware - te ontnemen, zonder er iets anders, iets beters voor in de plaats te geven. En vooral zal niemand zijn
<pb n="552"/>eigen jeugd verloochenen willen als het er op aankomt, het tegenwoordig geslacht zijn aanspraken op een sterke jeugd te doen gelden. Want in 't algemeen wordt er veel met ‘het volk’ geschermd; veel meer dan dit fantoom, waarvan niemand verklaring veel minder rekenschap kan geven, inderdaad verdient; maar het is de jeugd, van wie in een vraagstuk als dat der kermis, spraak is. Een mensch met een langdurige jeugd achter zich, is een goed mensch: naar onze bescheiden meening nu, is er een sterk verband tusschen zulke goede menschen en de kermis.</p>
<p>&nbsp;</p>
<p>Hoe is zij in de wereld gekomen, niet de jeugd, maar de kermis? Al wat ik op deze vraag zeggen kan, is voor de meesten onzer slechts een herinnering uit de schoolboeken en mag dus slechts terloops geschieden. Op plaatsen, waar veel menschen bij elkander bleven wonen en nog al eendragt was, werd soms een kerk gebouwd. Deze kerk werd genoemd naar den heilige, die op den datum der eerste steenlegging in den almanak als dagpatroon stond opgeteekend. Deze dag, daardoor voor deze jonge gemeente nu van meerder beteekenis geworden, werd jaarlijks gevierd als de heilige naamdag der kerk en der jonge gemeente, veel trouwer gevierd zelfs dan menige geboortedag, omdat men, in menig gezin, dien was vergeten. Dit feest werd kerkmis, verbasterd kermis, genoemd. Dan kwamen er veel menschen bijeen, ook zulken, die tot de gemeente niet behoorden. Waar veel menschen samentreffen, daar zijn veel behoeften, ook dan wanneer het doel zuiver geestelijk schijnt te zijn. Ouden van dagen herinneren zich met mij wel, wat er b.v. op begrafenissen werd genuttigd. Zoo op de kerkmis of kermis. Niet alleen werd er genuttigd, maar ook medegenomen. Er werd bij zulk een gelegenheid voorraad opgedaan. Immers, velen woonden in de polders verspreid en de gemeenschap was gebrekkig, zoodat de landlieden niet konden gaan inslaan als zij wilden. Er waren streken in ons land, waar zij, gedurende minstens vier maanden, door het water in hun huis en erf zaten opgesloten, tenzij het ijs sterk genoeg werd: dan werd de levende begrafenis wel eens per schaats ontvloden. Was 't wonder dat de kermissen, die altijd tusschen April en November vielen, naarstig bezocht werden, ook door de minsten der broederen? Zoodoende waren de kermissen handels- en stapelplaatsen van alle denkbare goederen, dus markten, geworden. Als in navolging van die Jerusalemsche wisselaars, - hoewel
<pb n="553"/>Jezus de zitplaatsen omkeerde, - werd er zeer veel om en bij zoo'n kerk verkocht. Bij de handelaars voegden zich de kokelers, de prentuitleggers, de koordedansers, de beerenleiders.</p>
<p>En die allen gingen met hun tijd vooruit: er kwamen goochelaars, tooneelspelers, akrobaten, gymnasten en dierentemmers, tot eindelijk, in onzen tijd, Impresario optreden als: Bamberg, Maju, Crosso, Carré en Dassie, die, geholpen door de vreemdsoortige koopwaren, de eenvoudige kerkmis van weleer onkenbaar maken.</p>
<p>&nbsp;</p>
<p>Niemand zal voorzeker het groote nut betwisten, dat deze jaarmaakten hadden, vooral voor den minderen man en polderbewoner. Lang te voren werd die dag in 't oog gehouden: door den pachter, die dan met zijn landheer ging afrekenen en voor zijn spaarpenningen een varken, een kalf of een ander nuttig lid zijner diergaarde zou aankoopen; door moeder de vrouw, die dan zou medegaan of rijden om enkele artikelen voor inmaak, kleedij of pronk in te slaan; door den zoon des huizes om met Stijntje te dansen en eens naar een goed mes voor zichzelf en knipbeugel voor haar te kijken; door den dochter om met haar vrijer poffertjes te eten en een koralen beursje uit te zoeken; voor den kleinen jongen, wiens oogen al weken hebben geglinsterd van verwachting en die in de laatste dagen buitensporig vroeg is opgestaan, om zich desnoods in de galanteriekraam te laten opsluiten en ten slotte met wangen vol oliekoeken en ‘als een jagthond behangen’ huilende huiswaarts te keeren.</p>
<p>Nu echter overal goede en zelfs snelle middelen van gemeenschap zijn gekomen; nu er booten varen en stoomwagens snorren; nu de meest kalamiteuze polders kunstwegen bezitten; nu er sints meer dorpen en steden zijn gebouwd, zoo gemakkelijk te bereiken, nu mag de noodzakelijkheid van kermis op den voet als vóór eeuwen, minstens betwistbaar heeten. Het oorspronkelijk doel der kermis is met de onderlinge afstanden der plaatsen opgeheven. Er behoeft geen halfjarige voorraad meer te worden ingeslagen; de jaarmarkt is niet meer de eenig geschikte plaats voor allerlei afrekeningen.</p>
<p>Maar bij het meerendeel der bevolking is de kermis een behoefte geworden, die, hoe vreemd aan de eerste toestanden, niet minder diep is ingeworteld. De kermis staat nog altoos in den almanak zoo goed als de Sint-zelf en de almanak wordt nog steeds
<pb n="554"/>ten platte lande door den diender rondgebragt. Wij hebben hier derhalve met iets legendarisch, wij hebben met de overlevering te doen. En dat overlevering nooit overmoedig moet aangerand worden, dat leeren om strijd historie en ervaring. Ook hier ligt op den bodem veel eerbiedwaardigs, dat niet straffeloos verwaarloosd, veel minder geschonden wordt; noem dat bij zijn naam als gij kunt, tast het, omschrijf het, tracht het te ontleden, vergeefs, maar wij kunnen door vergelijking er ons welligt rekenschap van geven. De agenten der engelsche stoombooten te Rotterdam laten de sjouwerlieden doorwerken bij zondag en des nachts. De sjouwerlieden doen dit vrijwillig, zegt gij. Maar of zij vrijwillig de zondagsviering verzuimen en den nacht tot dag maken, - dan of zij dit gedwongen doen, dit maakt geen verschil in hetgeen wij er hier van moeten zeggen. Het publiek ergert zich er aan; dit is niets; zeer wel. De werkman, die zich zoo vernedert, ontzedelijkt zich. Voor zijn vermoeide ledematen is er geen rust dan op den dag, als de nijvere menschen en de nijvere bijen werken. Dit hindert hem; hij staat op en werkt weder. Niet alleen is nu zijn maag, zijn gemoed, zijn geheele wezen in de war, zoodat hij niet zóó kan arbeiden, als hij gaarne wenschte, maar voor godsdienstige overdenking heeft hij geen tijd; hij wordt voortgejaagd door het leven als een hond, als een trekbeest, een lastdier. Wat zullen die liberale handelsagenten doen, wanneer de dagen komen, dat de dus ontzedelijkten, ontmenschten, met dol geweld het ondragelijk juk afschudden? Naar lijf en ziel hebben zij hun rust en ontspanning belet; daar staan de verbeestelijkten voor hen, razende om verantwoording vragende. Wat zullen dan die liberale, dappere afschaffers van daglicht en godsdienst doen?</p>
<p>Zij zullen welligt rillen - maar weerloos; zij zullen het hunne, gewonnen op die Zondagen en in die nachten, pogen te redden vóór de storm losbarst - te laat....Gij lezer, die dit weet, moest u, als 't u belieft, niet zoo verwonderen over de gebeurtenissen van den dag. Het eene deel der natie heeft voor het ander deel den eerbied uit het oog verloren; het eene deel der natie dacht er niet aan, dat het andere deel ook een teeder organisme, benevens een hart, een ziel van God-Almagtig heeft ontvangen. Vreeselijke vergeetachtigheid! Deze vergeetachtigheid nu is het, naar wij vreezen, waarvan ook het eerbiedwaardige der kermislegende het slagtoffer zou kunnen worden, maar
<pb n="555"/>waardoor tevens dat eerbiedwaardige zich iets duidelijker aan ons oog voordoet; hetwelk tot zijn bescherming tegen den beeldenstorm zou kunnen dienen. Het eene deel der natie vergeet, dat het ander deel der natie ook zijn regten heeft en zoo schaft eerstgenoemd gedeelte des volks af, wat laatstgenoemd gedeelte nog lang niet moede is. Ja, zegt de afschaffende partij, 't is niet goed voor mijn maat, 't moet maar weg. Maar dit is immers te eigenmagtig om redelijk te mogen heeten? Te gemakkelijk om vertrouwen te verdienen? Zoo ontdoet men zich toch niet van een verouderde instelling die (ondanks dit praedicaat of daarom) nog de liefde heeft van duizenden? Sommige kleine gemeenteraden hebben de grooteren nageaapt. Zonder te overwegen, dat de kermis in de kleine gemeenten nog ter vervulling kon strekken van behoeften als oudtijds; zonder te bedenken dat zij in grootere gemeenten een overtolligheid is. Hier voorzeker, - in de steden, - moest de kermis reeds allerwege afgeschaft zijn, omdat daar de openbare genoegens, waaraan allen kunnen deelnemen, elkander zoo snel opvolgen. Dáár is feitelijk reeds sinds lang iets beters voor de kermis in de plaats gekomen. De Amsterdamsche kermis met haar armoedige kraamverspreiding maakt den indruk van een worsteling op leven en dood tusschen het oude en het nieuwe, op welks achtergrond het paleis van Volksvlijt zich schoon en triomfantelijk verheft als de baanwijzer voor een nieuw volksleven, een beter nationaal vermaak. In Rotterdam, in den Haag, kan geen tent, al kwam zij regelrecht van Weltevreden of van de eerste toko der wereld, iets aan de kermis leveren, wat niet reeds lang te voren in de bazars voorhanden was. De kermis is daar een paskwil, neen erger; zij baart zwelgtooneelen, te afzigtelijk om besproken te worden; de jenever heeft er het hoogste woord en wat goeds is er - behoudens de vanity fair van <hi rend="i">ons streven</hi> - ooit uit Schiedam voortgekomen?</p>
<p>Iets anders is dit met de kermissen ten platten lande. Ik heb indertijd te Harfsen in het oude graafschap Zutfen zien kermishouden; ‘het was al even prettig om er naar te kijken als er aan meê te doen. Daar was ook een schutterkoning en koningin.’ Het schieten met den boog ging vóór alles en de pijl wees den held en de heldin van het feest aan. Een aangenaam samenzijn was er bij de volwassenen, een hartelijke blijdschap onder de kleinen. Het is mij niet te doen om dit Geldersch
<pb n="556"/>landschap tot een arkadië te verheffen; de spoorweg immers heeft daar nu ook al een zwarte streep doorgehaald; maar ik spreek er met eenig welgevallen over als een dier vaderlandsche oorden, wier oorspronkelijke toestanden <hi rend="i">aanspraak op kermis</hi> geven. Met Vondel zou men van dien gezonden kermisatmosfeer en dien schilderachtigen kermistooi mogen zeggen:</p>
<lg type="poem">
<l rend="; 1tab">‘daar een lucht</l>
<l>Van dartelheid in omme zweeft, een zucht</l>
<l>Verliefd op zulk een regenboog van kleuren;</l>
<l>En die nooit zong, mag 't zingen nu gebeuren.’</l></lg>
<p>Vooral moet hier met de kinderen gerekend worden. Het is een groote fout van de gemeenteraden, dat zij de kermis afschaffen omdat zij er geen raad mede weten, maar de fout wordt van ernstigen aard, als wij zien, hoezeer daardoor het regt dei kinderen wordt aangetast - om het met al die andere regten hunner ouders tot nul terug te brengen, gelijk wij hierboven hebben gepoogd aan te toonen. Waar het lot eener volkszaak staat beslecht te worden, daar plaatse men zich het eerst en het langst op het standpunt der jeugd. Voor kinderen ten platten lande, voor polderkinderen van zekeren leeftijd zelfs, - is de kermis een reis en de dag, waarop die reis zal plaats hebben, een éénige in zijn soort. O, daar is heel wat voorafgegaan, eer de kleuters, in krotten, hoeven, hutten diep in de polders verspreid, met vader en moeder of met oudere broers en zusters naar de kermis konden. Zoo'n kereltje heeft o.a. een groen steenen varkentje, een koud en hard maar goedig dier met een gleuf in den rug. Telkens als zoo'n vent een sent kreeg of een dubbeltje had verdiend, liet hij de munt met welgevallen in den eerst hollen buik van het lijdelijk beestje rollen. Het werd al zwaarder en eindelijk hoorde de knaap haast geen geluid meer van al het schuifelen der senten. Als hij dan een enkele maal - en heel ter sluiks - het varken kwansuis gelijk een paard in de wei over den rug liet buitelen, dan gleed er wel eens een dubbeltje uit: maar dit moest er dadelijk weder in terug, want de slagttijd was nog niet gekomen. Gedurig werd het offerdier gewogen en eindelijk - want de vooravond van den grooten dag was daar - geslagt, d.w.z. leeggeschud tot op de laatste halve sent - en te pronk gezet tot nader order. Het geld wordt
<pb n="557"/>in een klein linnen zakje gedaan en, met een touwtje vastgeregen en digtgeknoopt, in de Zondagsche pet gelegd tot morgen vroeg. De afspraak is 5 ure op, maar men kan wel rekenen dat onze maat om 3 ure present is. Hij verdraagt, zoo lijdzaam als nooit, onderscheidene knorpartijen en kleedt zich netjes aan en pronkt reeds lang voor kippen, koeien en honden, voordat er iemand der huisgenooten aan denken kan, de beste kleeren aan te trekken. De kleuter gaat van lieverlede van stille berusting in dat vreeselijke talmen der lui tot roerigheid over en loopt van binnen naar buiten en van achter naar voren om elk tot spoed aan te zetten. Eindelijk - eindelijk dan worden er toebereidsels gemaakt. Klaar voor de pleizierige reis, gaan allen op weg. Voor den kleinen jongen is deze uitstap een reis om de wereld.</p>
<p>Al wat hij op de kermis ziet, gaat zijn verbeelding ver te boven in aantal, pracht en heerlijkheid. Die blinkende, klinkende zwierende karoessel en dan voor 1 sent op een leeuw, zoolang 't nog geen elf uur geslagen is en hij heeft zooveel senten; o, er is geen eind aan zooveel genot! De galanteriekramen met die onbegrijpelijke muziekale peren en appelen en zooveel andere toovervruchten doen hem een paar oogen opzetten als een vlieg. De eenvoudige polderknaap ziet een heelen boel dingen, tallooze voorwerpen, waarvan hij vroeger het bestaan niet vermoedde. Met elken voetstap stijgt zijn blijdschap, zijn verbazing. Is er iemand, die dit anders dan van belang vindt voor zoo'n knaapje? Is er iemand, die den kring zijner denkbeelden niet op deze wijze wil uitbreiden maar het kind vooral in staat stellen om echt kinderlijk, en zoo lang mogelijk kind te zijn? Voorzeker, wij laten de jeugd dan haar tooverpaleizen bouwen en berooven haar niet van de weinige Arabische nachtvertellingen die de ontbering haar nog gelaten heeft. Al te spoedig, voor arme polderkinderen onregtvaardig snel, komt de harde werkelijkheid en rukt hem wreedaardig uit den liefelijken kring der gouden kinderdagen over naar het vriespunt van 's levens zorgen.</p>
<p>Ik wensch niet gerekend te worden onder dezulken, die van de arme menschen altijd jammeren dat zij ‘zoo niets’ hebben. Er zijn immers, tot groote verkwikking van ons zondig demokratisch hart, tegenwoordig geen bevoorregte standen meer. Maar de arme kinderen ten platte lande moeten, ten opzigte van levensvreugde en gelegenheid tot ontwikkeling, toch met een geheel ander oog beschouwd worden dan de rijke kinderen of
<pb n="558"/>de kinderen uit de steden. Dezen zien veel meer; er wordt veel meer met hen gesproken over dingen, die buiten den molentred des plattens levens liggen; zij hebben meer levensgenot, genieten dus langer hun jeugd en leeren bovendien veel meer, door meerder wrijving van denkbeelden. En nu zal men aan de reeds zoo misdeelde jeugd, ten platten en allerplatsten lande, ook nog de eenige gelegenheid ontnemen, die zij had om zulk genoegen ook eens te smaken? Men neemt haar de kermis voor den neus weg en daarmede het regt van zijn van het groene varkje mitsgaders van al de illuziën, het gansche jaar vergaderd om ze op de kermis op te laten, om daarna weder te gaan sparen - droombeelden en halve senten. Laat toch de kinderen die reis rondom de wereld ook eens maken. Laat hen eenmaal 's jaars medereizen; zij kunnen en zullen er u, o oomes! niet anders dan hoogsterkentelijk voor zijn. En in geen geval zullen dezen het zijn, o oomes! die het treurspel van het kommunisme zullen opvoeren. Verbetert het kermiswezen, als gij dit zachtjes aan ook in de polders noodig vindt, veredelt der kinderen vermaak - maar ontneemt het hun niet!</p>
<p>Zoo menig poldermensch heeft deze aarde verlaten in de nederige zekerheid, dat het vlak, waarop hij zich in dit leven had rondbewogen, juist zoo groot was, zeer zuiver volgens kadaster, als de plattegrond zijner gemeente. Dit is te bekrompen voor den mensch, die op eens zulk een geduchte reis gaat ondernemen, en boezemt omtrent zijn toekomstige gedragingen in den vreemde geen groote gerustheid in. Laat hem dus wat reizen vóór dien gewigtigen stap. Laat de kinderen daarom reeds vroeg en dikwijls reizen, al is 't dan maar uit de schamele kleiwonmg naar den minsten der trommels in de galanteriekraam op het dorp, <hi rend="i">waar 't kermis is</hi>. Laat hem wat leven! Laat hem onbekommerd wat schuldelooze vreugd genieten. Ja zeker, oomes! schuldeloos. Ligt er onwaarheid in? Wien dat te wijten? Wien het te wijten, indien de kermis ten platten lande niet mag heeten een leerzaam, schuldeloos vermaak voor jong en oud?</p>
<p>&nbsp;</p>
<p>Hoort gij dat luidruchtig gezang op de vergaderzaal van jonge studenten? Hoort gij het lafellied dat tintelt van levenslust en u verzekert - indien ge nog twijfelen mogt - dat zij allen studenten in Epicurus zijn en dat hun deze studie tot nu toe wel bekwam? Hoor!</p>
<pb n="559"/>
<lg type="poem">
<l>‘Dappren, valt aan op de puik-koteletten!</l>
<l>Wappren als vaandels de blanke servetten,</l>
<l>Spoedig met bloed van de druiven bemorst,</l>
<l>Moedig vergoten uit weeldrigen dorst.</l>
<l>Helden valt aan op den wahnenden feestdisch,</l>
<l>Melden de resten, hoe goed hier de geest is.’</l>
<l>&nbsp;</l>
<l>‘Dampende kruien van 't weelderig oosten,</l>
<l>Stampende voeten bij hartlijke toasten.</l>
<l>Buien van geestdrift doorgieren de zaal</l>
<l>Uien doorkruien het prachtige maal.’</l></lg>
<p>En het koraal, hoor!</p>
<lg type="poem">
<l>‘Eere, wie 't keurigst en 't fijnst heeft gesmuld!</l>
<l>Eere, wie 't keurigst zijn maag heeft gevuld!’</l></lg>
<p>Het is het lied der onbezorgden, derzulken, die hier op aarde van de wieg tot aan het graf de rol vervullen van kermisgasten. Wie onzer gunt het hun niet? Wie onzer ziet ook deze jeugd niet gaarne eens uitgelaten! Maar wie denkt hierbij ook niet aan die duizenden kleinen in den lande, die niet de minste notie hebben van koteletten, servetten, druivenbloed - en ook niets van dat alles begeeren? Zeker als wij deze twee soorten van spes patriae tegelijk ons voorstellen en haar lot wegen, dan hebben wij minstens regt om te vragen, waarom aan de sober bedeelde ook nog haar eenigen jaarjubel ontnomen? Het opkomend geslacht, dat ons tegen de knieën krioelt, de jonge maatschappij, die in den herfst de gevallen blaren verzamelt en om den voet van een boom stapelt en er koopmanschap meê drijft, zij eischen dringend een mallemolen en een mooie kraam.</p>
<p>Daar zijn er op de kermis, die drinken, daar zijn er die te veel drinken, maar daarom zal toch de lieve jeugd naar lichaam en ziel geen honger en dorst behoeven te lijden? Daar zijn er, die vreeselijk loopen schreeuwen langs de straat, maar dit is een buitenkansje, dat ook waargenomen wordt als 't geen kermis is en de kinderen behoeven in geen geval daarom van hun pleizier te worden beroofd. Wij zijn de eersten, o oomes! om u met den dichter te smeeken.</p>
<lg type="poem">
<l>‘O laat het maatgekweel van vaderlandsche zangen</l>
<l>Voor vrijheid, liefde, vreugd, den schorren toon vervangen,</l>
<l>Die langs de straten krast en krijscht.’</l></lg>
<pb n="560"/>
<p>Maar juist dit ongelukkig getier kan door een verstandig geleide kermis te niet gedaan worden; en juist de kinderen zijn het die daartoe de middelen aan de hand doen. Het schoolverbond staat met een openbare vermakelijkheid, als onze kermis, in een zuiver muziekaal verband. Wanneer de kinderen jaarlijks - en wel om kermistijd - een wedstrijd ook in het zingen houden ten aanhoore van de geheele gemeente; wanneer dan de onderwijzers daarbij zooveel mogelijk rekening trachten te houden met het draaiorgel van den dag, m.a.w. zich gelieven te herinneren, dat hier een volksjury in het leven wordt geroepen, die in de eerste plaats bevoegdheid moet bezitten, - dan ligt daarin m.i. een niet te verwerpen prikkel voor de kinderen om zoo trouw de school te bezoeken als weder en poldertoestand gedoogen. Dit gezang zal aldra een maatstaf zijn van dat, wat op straat wordt opgevoerd. Wij twijfelen er niet aan, of des avonds wordt het overschreeuwd ‘door het straatgekweel uit de eerste hand,’ maar dit is volkstrekt geen bewijs dat het geleerde niet deugt. Zeer spoedig dan ook zou het niet meer overschreeuwd worden - en bovendien kan niet alles op eenmaal worden verkregen. Er moeten proeven genomen worden. De kermis afschaffen, zonder verder zich te bekreunen om de wegen, waarlangs zich nu de behoefte aan uitspanning openbaren zal, is even gevaarlijk als laf. Waarom gevaarlijk, dit zeiden we reeds hierboven, toen wij van die nijvere stoombootagenten en de geketende volksnatuur spraken. Er mag geen grein gist meer in den brouwketel geworpen worden. Waarom laf? Omdat men, met een volksuiting geen raad wetende, haar den kop indrukt door misbruik van tijdelijke magt. Daar is niet trouwloozer te bedenken. Laat ons toonen, die uitingen te verstaan, te waardeeren en te kunnen leiden. Het is dezer dagen zoo noodig, een geest van mildheid en zachtheid voor te staan en langs intellektueelen weg te doen zien, wat van nu aan het wachtwoord der magt zal zijn: een schibboleth,
waarin niemand meer kan haperen, die den tijdgeest trouw gevolgd heeft - en dat door kinderen wordt gevoeld, zoolang zij 't niet begrijpen. Een magtsmisbruik, gelijk in de afschaffing van de kermis ten platte lande op den loer ligt, mag tijdelijk onderwerping erlangen, maar het tast het kinderlijke in de bevolking te ruw en te onverklaarbaar aan, dan dat dit er blijvend in zou kunnen berusten. De kermis, als zoodanig, mag uitgediend hebben, maar nimmer de behoefte aan afleiding
<pb n="561"/>van spade en klei. Dit laatste is een ziekelijke bewering derzulken, wien elke dag dezelfde is, - voor wie brood en wijn en vreugde telkens reeds zijn besteld als hun gehemelte een teeken geeft. De arbeider, hij moge hoog of laag zijn akker in de maatschappij hebben liggen, de arbeider heeft gezonder begrippen aangaande werk en rust, gevoelt gezonder, heeft dus gezonder eischen. En nu mogen de oomes klagen, dat als het onderwijs maar eens zal doorgedrongen zijn tot in het hart der polders, dat dan, enz., enz., enz., (volgen legio onzinnige eischen) - maar dit is nu nog zoo niet. Het onderwijs zal er komen, zeker; de kinderen zullen het aangrijpen, zeker; het zal allerwege zijn zegeningen verspreiden, zeker; maar om tot die zekerheid te komen, is het onvermijdelijk, er een weinig bij te zingen. Daar is <hi rend="i">geen zoo onfeilbaar</hi> middel om het onderwijs niet te doen doordringen als misbruik van magt, inzonderheid wanneer het de behoefte aan vreugd en ontspanning tot zijn slagtoffer kiest, - wanneer het als de stier van Minos de jeugd wil dooden.</p></div>
<div type="chapter">
<pb n="562"/>
<head rend="h3">Konsul Julius.
<lb/>Een voorval tijdens de commune te Parijs.</head>
<head rend="h4">I.</head>
<p>Als men, vóór een jaar of tien aan mijnheer Torreau, wonende in de Rue Quincampoix te Parijs, vraagde, wat hij dacht aan te vangen met zijn' zoon Julius, destijds een opgeschoten jongen, die uit zijn broek groeide, antwoordde mijnheer Torreau gewoonlijk, op een' toon en met een' knik, zooals men slechts verwachten kon van een eenvoudigen hoedenfabrikant die zijne koetjes op het drooge en ‘een inkomen van tienduizend francs had’, dat Julius bestemd was om ambtenaar bij het gouvernement te worden. En ge hadt den nadruk moeten hooren, dien hij op het woord ambtenaar legde. Onwillekeurig kwam den luisteraar het beeld van den jongen Julius voor den geest, gedost in gouden zwaluwstaarten, een rood lint om den hals, een ligt gebogen rug, een bril op den neus, en een rol perkament onder den arm. Ik geloof dat het beide goede oudjes, mijnheer en mevrouw Torreau, geheim verdriet veroorzaakte, dat hun zoon niet kaal werd. Zij zagen met teeder ongeduld uit naar den dag waarop zijn hoofd, van zijn weeldrig haar beroofd, zou glimmen als een versch gelegd ei, wanneer hij in omvang zou gelijken op een welgevormde pompoen, en wanneer hij zijn gelaat iederen morgen zou scheren, niets overlatende dan knevel en sik, ten teeken dat hij een man van gewigt was, een aanhanger der Bonapartes en zijn inkomen genietende uit de algemeene schatkist. Helaas! uitmuntende ouders, wat zoudt gij gezegd hebben indien men u
<pb n="563"/>voorspeld had, dat uw zoon Julius de ladder der magt zou bestijgen met een gelaat zoo harig, als de ongekamde manen van een leeuw, bakkebaarden van een voet lengte aan weerszijden van zijn gezigt en het woord ‘Republikein’ onloochenbaar gestempeld op zijn persoon en gewaad, zijne nagels, zijne gescheurde manchetten en vette jaskraag, op den breeden rand van zijn' grooten hoed? Ach wij!...Maar laat ons niet vooruitloopen.</p>
<p>Julius was een goede jongen, en had een uitmuntend hoedenmaker kunnen worden; maar zijn vader, die rusteloos uitzag naar zijne toekomstige grootheid, had hem vroegtijdig gezonden naar het Lyceum Bonaparte, hetgeen eene dwaling was, want het Lyceum Bonaparte in de Chaussée d'Antin was de officieelste en aristocratischte van alle openbare scholen; en toen het bekend werd, dat Julius de zoon was van ‘Torreau, uitvinder der Simili-Panama's, die tegen alle weder bestand zijn. Prijs 5 francs. Men hoede zich voor valsche namaaksels’ vond men de grap te aardig om er geen partij van te trekken, en prijkten weldra de hoofden van al de aristocratische scholieren met simili-panama's, voor opgespaard zakgeld gekocht, en klaagden zij over de ondoelmatigheid van dit hoofddeksel ten aanhoore van Julius, en met de vriendelijke bedoeling, om hem woedend te maken. Maar het verdiend vermeld te worden, dat Julius zich meesterlijk wreekte. Toen het al te ver ging, liet hij zijn vuist zoo hevig nederkomen op den neus van een senators zoon, dat die jonge heer tweeëntwintig dagen op de ziekenlijst stond; met zijn laars schopte hij den erfgenaam van een buitengewoon gezant en gevolmagtigd minister tusschen eene tafel borden; en gewapend met een simili-panama, greep hij de hoop van een Raad van Staat bij den kraag, en deed eene woedende, ofschoon gelukkig vruchtelooze poging, om het afgekeurde hoofddeksel in zijn keel te duwen. Nadat hij aldus zijne lichamelijke meerderheid had doen gevoelen, riep hij tandenknarsend uit: ‘En nu zal ik u toonen, wat de zoon eens hoedenmakers doen kan,’ en won van dien dag af alle schoolprijzen, alle - geen enkele uitgezonderd. Bij de jaarlijksche plechtigheid, wanneer, voor een tal van vrienden en aanzienlijke bezoekers, de belooningen werden uitgereikt, stond altijd de naam van den jongen Torreau boven aan de lijst; en in het laatste jaar van zijne akademische loopbaan, toen hij deel nam aan den algemeenen
wedstrijd tusschen al de openbare scholen van Parijs, behaalde hij den eereprijs, -<pb n="564"/>dien voor de Latijnsche verhandeling - en genoot de zegepraal, dat zijne voormalige tegenstanders hem luide toejuichten, en trotsch op den roem, dien van hem op hunne school afstraalde, in geestdrift riepen ‘Leve Torreau!’ en het sein gaven tot een storm van toejuichingen toen hij blozend en zenuwachtig tusschen eene menigte toeschouwers, die opgestaan waren om hem hulde te bewijzen, de tribune afdaalde, waarop hij van den minister van openbaar onderwijs zijne kroon had ontvangen van vergulde laurierbladeren en voor duizend gulden waarde aan boeken.</p>
<p>Dat was een schoone dag voor de familie Torreau. De goede mevrouw Torreau doorweekte haar zakdoek met hare tranen; het gelaat van Torreau Senior zag er uit als een versch gekookte kreeft; en de aardige Victorine Torreau, die in de straat Quimcampoix bekend stond als de toekomstige eigenares van ‘honderdduizend francs,’ bloosde van blijdschap, en had zulke vochtige oogen, of zij toestemming had gekregen om den armen Célestin Joubarbe te huwen, haars vaders voormaligen leerling, die het gewaagd had om hare hand te vragen, en dientengevolge met verontwaardiging de deur was uitgezet. Maar het toppunt van glorie was bereikt toen, volgens het oude gebruik, Julius te zes uur het middagmaal ging gebruiken met zijne excellentie den minister, in diens officieel verblijf. Het was een voorval om nooit te vergeten in de straat Quincampoix. Mevrouw Torreau had Julius een gouden horloge en een prachtige ketting gekocht; zuster Victorine had een dozijn witte dassen voor hem gezoomd; een oom, in het kleermakersvak, had hem een gekleed pak gemaakt van het glimmendste laken; en een andere oom, die vroeger compagnon van Torreau Senior was geweest, maar thans den simili-panama handel voor eigen rekening dreef, had hem een nieuwe gepatenteerde, van zelf uitspringende operahoed van vijfentwintig francs geschonken. In al deze heerlijkheid, zijn hals zoo stevig gewikkeld in de stijve plooijen van een der voornoemde dassen, alsof hij er in vastgeschroefd zat, vertoonde Julius zich aan de verbaasde blikken van den huurkoetsier, en van de gansche buurt, die op de stoepen vergaderd was om hem te zien vertrekken. Wat Torreau Senior aangaat, buiten zich zelven van vreugde, bragt hij den avond door met zijn goeden vriend Bastiaan Potachaux, voormalig kousen en handschoenen koopman (wiens zoon geen prijs gewonnen had) te vergasten op de opsomming van al de voordeelen, die aan dien eereprijs ver-<pb n="565"/>bonden waren. En waarlijk, die voordeelen maakten een klein vermogen
uit. Door het winnen van dien prijs was Julius vrij van militaire dienst. Als hij in de rechten wilde gaan studeren, behoefde hij geen collegelden te betalen. Wenschte hij leeraar te worden, de normaalschool stond voor hem open; of dacht hij er over om ingenieur of artillerie-officier te worden, dadelijk kon hij geplaatst worden op de polytechnische school, zonder het daartoe gestelde examen te behoeven af te leggen. ‘En het laatste is zijn plan’ besloot Torreau Senior, terwijl hij Bastiaan Potachaux een stoot in de zij gaf. De laatste luisterde met die natuurlijke verrukking, die wij altijd gevoelen, wanneer wij hooren, dat de kinderen onzer vrienden die eerbewijzingen gewonnen hebben, welke de onze niet konden behalen. ‘Met October gaat hij naar de polytechnische school, en wil rijksingenieur worden; en daar, oude vriend, zien wij hem op een goeden dag, als wij beidjes geen tanden meer hebben, minister van openbare werken, of misschien - wie weet? - eerste minister.’</p>
<p>Zoo sprak Torreau Senior uit de volheid van zijn hart; en zijne woorden werden vervuld, want in de volgende maand October werd onze Julius toegelaten op de polytechnische school, en gekleed in den rok met bronzen knoopen, het rechte zwaard en den sierlijk opgetoomden hoed, die de uniform dier inrichting uitmaken.</p>
<p>Twee jaren bleef hij polytechnicus, en gedurende dien tijd stampte de eene professor hem hoogere meetkunde in, de tweede de kunst om vestingwerken aan te leggen, de derde chemie en een vierde de kunst om beter een ganschen nacht te kunnen doorwerken, door natte handdoeken om het hoofd te wikkelen. De polytechnische school is een broeikas, waarin de staat met groote onkosten en volhardende zorg die kostbare plant tracht aan te kweeken, die men geleerde noemt. Om zulks te beter te kunnen doen, neemt de staat voor grondslag aan, dat eene opeenstapeling van werk, voldoende om een volwassen mensch te vermoorden, volstrekt niet schadelijk is aan de ontwikkeling van een knaap in vollen groei. Zoo werd het kweeken doorgezet met vollen stoom, sterke drukking en door sluiting van alle kleppen. De opkomende geleerde wordt er morgen, middag en avond ingehouden, en verzocht niet te vergeten, dat de oogen van zijn vaderland op hem gevestigd zijn: waarvan het gevolg is dat hij, indien hij niet vroegtijdig sterft, aan zijne liefhebbende
<pb n="566"/>betrekkingen wordt teruggegeven met voor goed verzwakte oogen, ronden rug en een voortdurend gesuis in het hoofd. Dat was het lot van Julius. Toen hij drie maanden op de school geweest was, en men hem te huis vraagde, wat hij voor een verjaargeschenk wenschte te hebben, verzocht hij om een bril. Na een half jaar liet hij zijn kleermaker zijne kleederen vernauwen. Na verloop van een jaar klaagde hij gedurig, dat zijn hoofd zoo zwaar als lood was; en den dag na het eindexamen lag hij te bed met hersenkoorts. Maar hij werd voor zijne moeite beloond. Want toen de lijsten werden bekend gemaakt, stond zijn naam bovenaan; en de staat, die hem wilde beloonen, voor zijne edele opgingen, voor zijn tweejarig werken met natte doeken, en voor zijne hersenkoorts, verloor geen tijd met hem te benoemen tot vijfde rijksingenieur in eene afgelegen stad, bij de Pyreneën op eene jaarwedde van bijna tweeduizend francs.</p>
<div type="section">
<head rend="h4">II.</head>
<p>Ik herinner mij, alsof het gisteren ware, dien zomermorgen toen Julius boven op eene langzaam rijdende diligence dat stadje bij de Pyreneën binnentrok. Het was de stad Touscrétins. Ik was secretaris bij den prefekt, den heer de Feucontenu, en den vorigen avond had mijn chef tegen mij gezegd: ‘Morgen werd de jonge Torreau hier verwacht, maar daar de heer Nul, hoofdingenieur, met zijne onderhoorigen afwezig is om den nieuwen weg te maken, moest gij dien jongen man gaan afwachten, en hem behulpzaam zijn in het zoeken van kamers.’</p>
<p>Zoo stond ik dus bij het krieken van den dag op de plaats van de ‘Gouden Leeuw’ te wachten op de aankomst der diligence.</p>
<p>Dat aankomen der diligence werd altijd een kijkje waard geacht, zoodat, terwijl de dienstmaagd van de Gouwen Leeuw, op de gewreven olietafel in de eetzaal, de stapels witte broodjes, de stukjes versch gekarnde boter en de groote ronden koppen klaar zette, die weldra gevuld zouden worden met café au lait, voor diegenen der reizigers die daar wenschten te ontbijten, eenige vroegopstaande nieuwsgierigen zich om mij schaarden, met de pijp in den mond en de handen in de zakken, om te zien of er bij toeval dien morgen wat nieuws was. Jansje, de dienstmaagd, zag lachend naar hen door het raam van de eetzaal, en zeide mij: Zij zijn altijd dezelfde, regelmatig op hun
<pb n="567"/>post als oesters op eene zandband. Wanneer gij hier driehonderdvijfenzestig dagen van het jaar kwaamt, zoudt gij hen altijd vinden. Maar wat brengt u zoo vroeg hier?’ Ik vertelde haar, dat ik een' jongen polytechnicus afkwam halen.</p>
<p>‘Ik houd niet van polytechnici,’ zeide zij.</p>
<p>‘Dat spijt mij, want ik ben voornemens dezen hier voor huisvesting te brengen.’</p>
<p>‘Welnu dan zal ik een bed meer op te maken hebben, dit is alles.’</p>
<p>‘Waarom houdt gij niet van polytechici?</p>
<p>Wat is er voor aardigs aan hen? Heeren die zoo gebogen loopen als passers, en die alles volgens regels willen bewijzen, alsof het niet de grootste domheid was, om in deze wereld altijd volgens regel te handelen! Ik houd niet van menschen die alles willen bewijzen. Neen, dan zijn de St. Cyriers beter.</p>
<p>Daar hebt ge uw vriend, mijnheer de Gardefer van de kurassiers, die nooit weet wat hij zegt en altijd lacht. Hij is veel amusanter.’</p>
<p>‘En hij ziet er niet kwaad uit ook, wel Jansje?’</p>
<p>‘Hoe hij er uitziet kan ik niet beoordeelen - maar dat babbelen met u doet mij tijd verliezen, mijnheer Louis. Daar hoor ik den hoorn van de diligence blazen, en mijn hemel! ik heb de melk nog niet opgezet.’</p>
<p>Tusschen groote stofwolken, terwijl de schelletjes der zes muilezels alle door elkander klingelen en de ruwe stem van den Biskaïschen koetsier, hort! hort! hort! roept, kwam het groote voertuig den weg afwachelen, verhoogde zijn vaart toen de herberg zichtbaar werd, dreigde om te vallen toen het den hoek van de plaats omkwam, maar hield zich nog staande en rolde ratelend over de straatsteenen, door de poort, en zoo tot aan de deur der herberg, waar iedereen uitsteeg. De passagiers, die er boven af en er uitkwamen waren van de gewone soort. Een dikke man met een valies, een bundel regenschermen, wandelstokken en vischhengels, die alleen in de coupé zat; een drietal pot en panfabriekanten, die den ganschen weg van de naburige stad Tousabrutès af, over aardenwerk hadden gesproken; een jonge pas geordende zenuwachtige geestelijke met een hoed, in den vorm van een reusachtige paddestoel, die getracht had een vriendelijk gesprek te houden met eene donkerharige min uit Provence, aan wier zorgen een donkerharig, schreeuwend
<pb n="568"/>kind was toevertrouwd; en een paar officiers in uniform op den bok die na een verlof naar hun garnizoen terugkeerden, en er uitzagen alsof zij erg het land hadden. Maar al deze reizigers zagen er gezond uit, hadden blozende wangen en een' rechten rug; zoodat het voor een kenner gemakkelijk was te gissen, dat geen van hen allen de jonge Torreau was, uit de Rijks Broeikas. Ik wachtte tot ik een vaalkleurig gelaat tusschen de doozen op de diligence zag verschijnen en onderzoekend rondzien, en toen de eigenaar van dit gelaat, met een paar langhoekige maar toch stevige beenen, als een zwarte buitenlandsche spin de diligence was afgeklouterd, stapte ik vooruit en zeide,’ ‘mijnheer Torreau, geloof ik?’ ‘Ja,’ zeide hij, ‘Torreau.’ En hij vestigde op mij een paar oogen zoo vol uitdrukking, als ik voor of na hem nooit gezien heb.</p>
<p>‘Mijn naam is Louis Blamont,’ voegde ik er bij, ‘en ik ben hier om u als geleider te dienen; kortom om u zoo veel mogelijk van dienst te zijn.’</p>
<p>‘Gij zijt wel vriendelijk,’ zeide hij, en hij begon ernstig uit te zien naar een paar groote, met touwen vastgebonden langwerpig vierkante doozen, die zijne bagage uitmaakten; alsmede naar een driehoekige tinnen doos, die waarschijnlijk zijne opgetoomde hoed bevatte.</p>
<p>‘Ik zal een der stalknechts zeggen, dat hij ze naar uwe kamers brengt,’ zeide ik, ziende dat hij bukte om zelf de zwaarste der vierhoeken op te beuren.</p>
<p>‘Een stalknecht kost een kwartje,’ was zijn ontmoedigend antwoord,’ en als ik het zelf doe, wordt het stellig spoediger en beter gedaan. En na eenige inspanning gelukte het hem de doos op zijne schouders te hijschen, zooals een vrachtdrager een zak kolen draagt, en strompelde hij daarmede naar de herberg. Om hem zijn zin te geven, en zijn ongelukkige beenen een volgende tocht te besparen, nam ik de tweede doos op benevens den tinnen driehoek, en volgde hem. ‘Hier heb ik met een bijzonder karakter te doen,’ dacht ik, en getroffen door het vreemde schouwspel dat een rijksambtenaar van twee-en-twintig jaren zich in het zweet werkte om vijf stuivers uit te sparen, zag ik nieuwsgierig uit naar hetgeen hij verder doen zou. Wat hij deed was zijne doos naar de bovenste verdieping van het huis te dragen, zeggende dat de kamers op de lagere verdiepingen stellig veel te duur voor hem waren. Toen ging hij aan het onderhan-<pb n="569"/>delen met den waard van de Gouden Leeuw, bewees hem onwederlegbaar, dat de som die hij eerst gevraagd had buitensporig groot was, en verkreeg zegevierend eene korting van dertig stuivers in de week. Daarna haalde hij uit een der doozen een nieuwe uniform, en was op het punt in zijne slaapkamer te verdwijnen om haar aan te trekken, toen ik hem weerhield zeggende, dat indien hij voornemens was, zijn chef den hoofdingenieur te gaan bezoeken, hij tot den volgenden morgen moest wachten, daar mijnheer Nul en zijne onderhoorigen afwezig waren, werkende aan den nieuwen weg die vier mijlen verder gemaakt werd, en niet vóór den avond terug zouden zijn.</p>
<p>‘Welnu, dan zal ik naar hen toegaan,’ zeide Torreau, alsof dat van zelf sprak, zonder zich een oogenblik te bedenken!</p>
<p>‘Op zulk een smoorheete dag, vier mijlen ver loopen, zeide ik, wees zoo dwaas niet!’</p>
<p>‘Ik weet dat het warm is,’ antwoordde hij, veel beteekenend het zweet van zijn voorhoofd vegende, ‘maar het rijk geeft mij mijne jaarwedde niet, op dat ik mij om het weder zou bekommeren. Daarenboven denk ik, dat de werklieden, die den weg omspitten, het wel even warm vinden als ik.’</p>
<p>‘Maar gij hebt nog niet eens ontbeten,’ zeide ik, ‘en ik wilde u daar juist toe uitnoodigen.’</p>
<p>‘O, wat ontbijten aangaat,’ zeide hij, ‘ik kon immers een stuk brood koopen, en het al wandelende opeten.’ En dit deed hij, en vertrok op staanden voet, in eene eenvoudige uniform en met meetkundige gereedschappen onder den arm, terwijl ik hem geleidde en hem tot gids diende. Wij legden te zamen eene mijl af, en toen verliet ik hem. Hij had den ganschen weg over geen twaalf woorden gesproken, maar van zijn brood gegeten en zulke verbazend groote stappen genomen, dat ik even warm terugkeerde alsof ik in een dampbad geweest was. Het ontbijt was juist in de prefektuur klaar gezet, en ik was hij tijds om mijne plaats in te nemen en ondervraagd te worden, of ik een wedloop gehouden of iets anders buitengewoons had uitgevoerd.</p>
<p>‘Wel, en onze nieuw aangekomene’? voegde mijnheer de Feucontenu er bij, ‘belooft hij eene aanwinst voor onzen kring te zijn?’</p>
<p>‘Ik hoop, dat hij walsen kan,’ was de aanmerking van mevrouw, ‘die altijd veryuld was van de Thé-dansants, die zij 's woensdag avonds gaf.’</p>
<pb n="570"/>
<p>‘En ziet hij er uit, alsof hij kan biljarten?’ vraagde Raoul de Gardefer, een verre neef van mevrouw de Feucontenu, die bijna altijd onzen disch met zijne tegenwoordigheid vereerde.</p>
<p>Ik trachtte te beschrijven wat soort van mensch de jonge Torreau was; maar schilderde hem in wat zachter kleuren, want daar ik zoo pas het origineel gezien had, dat mij niet zeer schitterend was voorgekomen, verkoos ik hem de kans te laten om, als hij zich in de prefektuur vertoonde, naar zijne eigene verdiensten geoordeeld te worden. Wat ik zeide was evenwel voldoende om mevrouw de Feucontenu te doen begrijpen, dat hij mij niet den indruk gaf van een hartstogtelijk walser, en Raoul de Gardefer, dat, hoeveel hij ook van biljarten mocht houden, het niet waarschijnlijk was, dat hij heel veel geld aan dat tijdverdrijf zou besteden. Mevrouw zuchtte en de luitenant haalde zijne schouders op. Wat den prefekt aangaat, hij zeide met een glimlach, dat Torreau's haast om aan het werk te komen met-ter-tijd wel zou bekoelen, en hij was goedhartig genoeg om deze aanmerking, die op zijne veeljarige ondervinding van ondergeschikten gegrond was, tot mij te richten.</p>
<p>Men kwam tot het besluit den jongen Torreau eene uitnoodiging te zenden voor het eerstvolgende thé-dansant, en hem daar aan het maatschappelijk oordeel te onderwerpen.</p>
<p>Maar verscheidene dagen vóór het thé-dansant, begonnen er geheimzinnige geruchten in de stad om te loopen. Vooraf dient aangemerkt te worden, dat Touscrétins niet gewend was aan gemoedsbewegingen van eenigerlei aard.</p>
<p>Over het algemeen was het eene vreedzame stad, die de orde lief had en stipt hare belasting opbracht. Men had er ook veel eerbied voor de regeering. Menschen die in andere plaatsen vooruit kwamen, dagbladschrijvers en dergelijken, slaagden dáár niet: hunne wortels verdroogden en zij stierven in ellende. Er was eene legende dat op zekeren, onbepaalden tijd zeker slecht mensch getracht had te Touscrétins een oppositieblad uit te geven, maar het was slechts eene legende. Ernstige menschen weigerden te gelooven, dat zelfs zulk eene poging mogelijk zou geweest zijn, en zelfs zij die het feit verhaalden bekenden, dat de uitgever na één afschrift van zijn eerste en laatste drukwerk verkocht te hebben, bij het vallen van den avond de stad verliet zonder zijn' drukker te betalen, en nooit meer van zich liet hooren. Touscrétins mistte hem volstrekt niet. Het uiterlijk van de stad zelve
<pb n="571"/>getuigde van gevestigde heerschappij en van aangeboren, onbegrensde vereering van die oppermacht. De straten werden zelden gereinigd. Wanneer er iets gedaan moest worden, wist niemand precies wiens werk het was. Wanneer er iets onaangenaams gebeurde, drukte altijd vast de schande op zes of zeven paar verkeerde schouders, voor de rechte dader aan het licht kwam; en als zij eindelijk bij den meer rechte te land kwam, drukte zij niet bijster zwaar. Niemand had het flauwste idée wat er toch eigenlijk gedaan werd met de algemeene gelden, die iedere drie maanden betaald moesten worden; en zij die dit geld besteedden, wisten er nog minder van dan de overigen. Ten slotte had men nooit een rijksambtenaar eenig ander werk zien verrichten, dan zijne jaarwedde ontvangen. Kortom het was eene goed bestuurde stad.</p>
<p>En hoe had het anders kunnen zijn, wanneer men het groote aantal rijksambtenaren in aanmerking nam die Touscrétins bezat, evenals alle Fransche steden, toenmaals en nu? Zij waren ontelbaar overal; ieder denkbaar plaatsje innemende in aantal, trek tot samenscholing en eetlust den ratten gelijk. - Eigenlijk kan ik wel een lijstje van hen maken. - Een prefekt, een secretarisgeneraal, en drie prefektuursraden; een president van de rechtbank, vier hulprechters, een vrederechter, twee klerken, en een deurwaarder; een algemeene ontvanger der belastingen en twee onder-ontvangers; een waagmeester, een hoofd- en twee hulptolgaarders, een boschwachter (voor de wouden en bosschen, die er niet waren) en twee onderboschwachters; een commissaris van politie en een ondercommissaris; een kapitein van de marechaussée en zijn luitenant; een rektor aan de Latijnsche school, een postmeester, een bewaarder der archieven (die bestonden uit eene doos vol papieren), en twee ondergeschikten; een hoofdingenieur, een inspecteur van wegen en bruggen, en vier hulpingenieurs; een bisschop, twee vikarissen, een deken, een aartsdeken, zes kanunniken, twee rektoren en elf pastoors; terwijl op dezen edelen stoet een heirleger volgde van vijfhonderdzevenendertig klerken, pestbeambten, houthakkers, tolgaarders, belastinginners, dienders, pedellen, stafdragers, gerechtsdienaars, gevangenbewaarders en politieverspieders - die allen zonder ouderscheid uit de algemeene schatkist onderhouden werden. Zoodat in het geheel genomen de stad Touscrétins (behalve de ambtenaren en hunne gezinnen, eene bevolking telde van
<pb n="572"/>vijfduizend drie zielen) die den staat ongeveer drie millioen vijfhonderdduizend francs in het jaar kostte. Wat Touscrétins den staat in ruil voor deze sommen gaf, blijft mij en ieder ander tot op den huidigen dag een raadsel.</p>
<p>Men begrijpt welke verslagenheid zich van een ieder meester maakte, toen het op zekeren morgen bekend werd, dat er een vreemdeling in de stad gekomen was, die geneigd was dezen staat van zaken te veroordeelen.</p>
<p>Wanneer een man een groote wrat in zijn hals heeft, zal hij u niet dankbaar zijn, als gij de aandacht er op vestigt; hij zal zeer vertoornd worden, en u op hevigen toon den voorslag doen haar af te snijden. Zoo gaat het met eene stad, in welke een tal van misbruiken is ingeslopen. Laat de wrat en de misbruiken met rust! zegt de wereldwijsheid en zoo zeiden de inwoners van Touscrétins ook. Zij zouden den grootsten man naar de wereld ronduit hunne meening op dit punt gezegd hebben, indien hij getracht had hen te hervormen; maar hooger steeg hunne verontwaardiging, toen zij ontdekten dat hun nieuwe beoordeelaar geen machtig staatsman of bisschop uit Parijs was - geen reiziger of wijze van de andere zijde der Pyreneeën - maar eenvoudig die opgeschoten ingenieur van de polytechnische school, die nog geen zes dagen in de stad was.</p>
<p>Op de eene of andere wijze bereikte het nieuws van het schandaal de prefektuur, en verbaasde mij niet erg, want aan de uitdrukking van Torreau's oogen, en eene zekere manier om dadelijk met u te redetwisten, had ik vermoed dat hij een Ismaël zou zijn, die bij weinigen overeenstemming zou vinden. Maar het nieuws verbaasde en ontstelde mijn chef, den prefekt; mijnheer de Feucontenu was namelijk zelf een soort van hervormer, en beschouwde als zoodanig alle andere hervormers als indringers op zijn bijzonder gebied. Niet dat Mr. de Feucontenu veel verbeterde: dat zou natuurlijk wat al te erg geweest zijn voor een prefekt. Maar als het een of ander langen tijd op déze wijze verricht was, stelde hij geregeld voor het voor de verandering eens op die wijze te beproeven; en als alles dan in de war liep - wat wel eens gebeurde - was het publiek altijd geneigd te erkennen, dat hij door zijne poging tot vernieuwing, zijne schatting betaald had aan het moderne beginsel van vooruitgang. Het is bijna overbodig hier bij te voegen, dat mijnheer de Feucontenu betrekkelijk jong was - slechts vijfenveertig jaren oud - en door zijnen
<pb n="573"/>onvermoeiden ijver bevordering hoopte te verwerven. Het prefektoraat van Touscrétins was zijn eerste hooge post, en als zijn secretaris schreef ik de gewichtige depeches aan het ministerie, waarin hij uitweidde over zijne verbeteringen en het doel waarnaar hij streefde, dit namelijk, om het volk te overtuigen, dat de regeering onafgebroken een waakzaam oog over al zijne behoeften hield. Toen daarom mijnheer de Feucontenu hoorde wat de jonge Torreau deed, fronste hij de wenkbrauwen en riep uit: ‘Die jonge man begint slecht; hij schijnt verscheidene malen denkbeelden geuit te hebben, waarnaar het gevaarlijk is te luisteren. Ik had wat beters verwacht van iemand van zijne opvoeding.’</p>
<p>‘En nog geen vijfentwintig!’ voegde mevrouw de Feucontenu er bij; alsof zij zeggen wilde: ‘Zoo jong en reeds zoo bedorven!’</p>
<p>‘Weet gij nauwkeurig, mijnheer, wat de jonge Torreau toch gezegd of gedaan heeft?’ vraagde ik, want tot nog toe had ik hem van niets bepaalds hooren beschuldigen.</p>
<p>‘Wel,’ zeide mijnheer de Feucontenu met een ontsteld gelaat, ik hoor dat hij den eersten dag aanmerkte, dat vijf ingenieurs bezig waren aan datgene wat één zeer goed kon doen; ook dat er tweemaal te veel werklieden waren; maar, - wat veel ernstiger is - hij klaagde over de werken zelve, zeide dat het plan van den weg niet deugde, dat hij voor de helft van de kosten had kunnen gemaakt worden, en tevens veel geschikter en duurzamer zijn. Gij begrijpt de uitwerking die deze woorden op mijnheer Nul hadden. Het is hoogst pijnlijk voor een talentvol man, beoordeeld te worden door een van zijne eigene onderhoorigen, vooral als er waarschijnlijkheid bestaat, dat de algemeene opinie op de hand van den ondergeschikte zal zijn.</p>
<p>‘Bestaat die waarschljnlijkheid?’ vraagde Raoul de Gardefer lagchende.</p>
<p>‘Het publiek oordeelt altijd verkeerd,’ antwoordde mijnheer de Feucontenu. ‘Gelooft ge niet Blamont, dat gij en Gardefer wel zoudt doen dezen jongen man eens te bezoeken? Maak hem duidelijk welk een' verkeerden weg hij ingeslagen is; verklaar hem dat datgene wat hekelende geesten misbruiken noemen, dikwijls de levensbestanddeelen zijn van het regeeringssysteem, en dat het het belang, ja zelfs de plicht van alle vredelievende personen is die te ondersteunen. Voeg er, ten overvloede, bij, dat het niet staat voor een jong ambtenaar om te veel ijver te toonen, daar zulks geringschatting verraadt van de bekwaamheid
<pb n="574"/>zijner superieuren. Kortom, bepraat hem, richt zijn geest op passender onderwerpen, en tracht hem wat meer aan u beiden gelijk te maken.</p>
<p>‘Ik weet niet of wij dat als eene loftuiting mogen beschouwen,’ lachte de luitenant, terwijl hij mevrouw de hand gaf, en zijn zwaard aangespte.</p>
<p>‘Van avond is mijn Thé-Dansant,’ zeide mevrouw glimlachend; ‘gij zult weldoen mijnheer Torreau mede te brengen.’</p></div></div>
<div type="chapter">
<pb n="575"/>
<head rend="h3">Konsul Julius.<note n="*)" place="foot">Vervolg en slot van bladz. 574.</note></head>
<head rend="h4">III.</head>
<p>Mevrouw de Feucontenu's thé-dansants werden gewoonlijk druk bezocht, en toen Raoul de Gardefer en ik tegen tien uur de kamers binnentraden, met den jongen Torreau bij ons, waren zij meer dan half gevuld met de keur van onze bevolking van vijfduizend en drie zielen. Ik kan niet zeggen dat Torreau zich zeer gevoelig had betoond voor de eer, hem door de uitnoodiging tot dit feest aangedaan. Hij scheen het zelfs zonde te vinden, dat hij genoodzaakt was vier francs te besteden voor een paar witte handschoenen, en maakte er geen geheim van, dat hij volstrekt geen lust had om zijne voeten te wringen in een paar zeer nauwe schoenen van patentleder. Maar daar was hij evenwel, gekleed als ieder ander, en staarde naar de zich in de prefektuur verdringende menigte, met het ernstig gelaat van een man, die zich voelt voortduwen, en niet begrijpt hoe iemand zulk gedrang aangenaam vinden kan. Wij stelden hem voor aan de vrouw van den huize, die nog jong, schoon en zeer voorkomend was, en hem vraagde of hij danste. ‘O neen!’ zeide hij op een toon als wilde hij zeggen: ‘de hemel beware mij voor die dwaasheid.’ ‘Ik zal eene dame voor u zoeken,’ vervolgde zij lachende. ‘Als gij dat doet, mevrouw,’ antwoordde hij bedaard, ‘zullen wij beiden vallen op dezen gladden vloer, en een van beiden een been breken.’</p>
<p>Iets dergelijks hadden Raoul de Gardefer en ik den ganschen middag verduurd. Torreau had zich niets aan onze vermaningen
<pb n="576"/>gestoord. Integendeel, hij had ons tot tegenspraak uitgelokt, en toen dood gepraat door allerlei logische redeneeringen.</p>
<p>Toen wij zijne kamer in den nok van de Gouden Leeuw binnentraden, vonden wij hem bezig een groot stuk papier te vullen met allerlei eerbiedige opmerkingen gericht aan den minister van openbare werken. In de eerste plaats verzocht hij naar eene andere stad gezonden te worden: want daar hier reeds drie ingenieurs meer waren dan noodig was, beschouwde hij zich zelf als een onnutte hinderpaal. Ten tweede betoogde hij dat, als iedere staatsweg werd aangelegd op dezelfde buitensporige schaal, als hij hier gezien had, en met dezelfde volslagen minachting van wetenschappelijke gronden, men geen ingenieurs voor dergelijk werk behoefde te betalen - dan kon het even goed worden toevertrouwd aan matrozen of metselaars. Hij eindigde met een aanbod om den weg te voltooien voor een derde van de tegenwoordige uitgaven, indien hij zulks ongebonden doen kon, dat is, zonder de hulp van zijn' chef, den heer Nul, die hij beschouwde als een ongeschikt persoon.</p>
<p>‘Maar,’ was de ontstelde uitroep van Raoul de Gardefer, die zich tevens echter nauwelijks van lachen kon onthouden, terwijl Torreau ons dood bedaard zijn schrijven voorlas, ‘gij zijt toch zeker niet voornemens dat te zenden?’</p>
<p>‘Waarom niet?’ vraagde Julius Torreau, zich op zijn stoel omdraaiende, en op zijn pennehouder bijtende. Door zijn brilleglazen heen schitterde die uitdrukking waarin ik bij instinkt zucht tot redetwisten gezien had.</p>
<p>‘Ik meen, dat gij toch zeker niet maar zoo uw hoofd in een wespennest zult wagen,’ vervolgde de luitenant.</p>
<p>‘Dat zie ik niet in,’ beweerde Julius Torreau, ‘wie zijn de wespen?’</p>
<p>Raoul de Gardefer verklaarde hem dat iedere regeering een wespennest was, voor wie zich tot haar vervoegde om hare aandacht op misbruiken te vestigen. Misschien was er geringe kans dat, als het misbruik zeer klein was, en de persoon die er op wees zeer gering, het oplettend in overweging genomen zou worden door den een of anderen geringen klerk, die eenen persoonlijken afkeer van den geringen persoon had. Misschien zou men zelfs zoo ver gaan, om, terwijl men het misbruik wegnam, den klager te ontslaan, en zijne plaats te geven aan een neef van den klerk. die geen tijd zou verliezen met voor het
<pb n="577"/>uitgeweide misbruik een ander in te stellen. Maar ieder die geen gezworen vijand van zijn eigen rust was, kon met even veel vrucht trachten met zijn pruik een bergstroom tegen te houden, of met een houten vouwbeen gaan strijden tegen een hippapotamus, als de misbruiken aan te tasten van hooggeplaatste of rijke menschen, of misschien van verre bloedverwanten van een of meer klerken, die uit de schatkist een hoog loon voor nietsdoen ontvingen.</p>
<p>‘Ja! maar dit zijn niet enkel aantijgingen riep Torreau uit. ‘Ik kan ze bewijzen - alles bewijzen. Zie hier,’ en hij nam een indrukwekkend papier op, versierd met meetkunstige figuren, en uitvoerige aanteekeningen. ‘Hier is het ontwerp van den weg zoo als ik het wilde hebben, en hier is Nul's plan. Ziet ge, het mijne is tusschen deze twee punten een half uur korter. Het voert ook langs eene reeks rotsen, waardoor de weg voor den wind beschut zou worden, en in geval van oorlog - indien wij ooit door het zuiden werden aangevallen - zou het een zekere weg voor onze troepen zijn, en hen in staat stellen den ingang te verdedigen alsof zij in een fort lagen. Nul's weg loopt door een stuk onontgonnen land, waar men des zomers door het stof verblind wordt, en des winters zijne beenen door de windvlagen nauwelijks staande kan houden. Dat zou voor militaire doeleinden ten eenemale ongeschikt zijn.’ De kosten om hem te onderhouden zouden ontzettend zijn, en het eenige daartoe geschikte middel is, mijns inziens, hem vier mijlen ver te beplanten met eene laan dennen, die enorm veel zouden kosten, en slechts twintig jaar duren.</p>
<p>‘Wel, het is mogelijk dat gij gelijk hebt,’ zeide Raoul de Gardefer, terwijl hij niet zonder belangstelling het plan overzag; ‘maar geloof mij, Torreau, hoe minder wij jongeren onzen ouderen toonen dat hun hoofd zwak wordt, hoe liever zij het hebben; en des te minder loopen wij gevaar van te worden verdrukt, teruggestooten en ten slotte verdrongen.’</p>
<p>Julius Torreau nam zijn ontwerp terug, wreef zijn knie eenige oogenblikken, gedurende welke hij ons eenigszins neerslachtig aanstaarde, en riep ten slotte uit: ‘Als het zoo gaat, spijt het mij zeer; maar daarin zie ik geen reden om niet mijn plicht te doen. Als ik zie dat men op het punt is een' misslag te begaan, moet ik trachten zulks te voorkomen. Ik ben zeker, mijnheer! dat gij, indien gij misbruiken in uw regiment ontdektet, u verplicht zoudt gevoelen ze aan het licht te brengen.’</p>
<pb n="578"/>
<p>‘God bewaré mij! riep de luitenant uit.’ Dan zou ik wel dag en nacht depêches kunnen schrijven.’ En hier eindigde de zaak. Niet wat het praten betreft, want wij spraken verscheidene uren, en trachtten onzen nieuwen vriend voorzigtigheid in te prenten. Maar wij mochten praten zooveel wij wilden, wij konden hem niet de overtuiging uit het hoofd praten, dat de officiëele wereld een vrij jachtveld was, waarop ieder die een misbruik ontdekte met een geladen geweer op hetzelve mocht aanleggen, en trachten het neder te schieten. Het was onmogelijk hem, naar aanleiding van de jachtwetten, een begrip te geven van bijzondere landen, bevoorrechte jagers en wat dies meer zij; onmogelijk hem te doen begrijpen, dat, wat van den een' als wettig beschouwd werd, den ander als stroopen werd aangerekend. Hij bleef stomp op dat punt; en wij waren niets verder gekomen, toen wij hem des avonds, verslagen en vermoeid door zijn kalme rustige halstarrigheid, mede namen naar het feest van mevrouw de Feucontenu.</p>
<p>‘Ik ben benieuwd of onze gastvrouw het verder met hem zal brengen?’ zeide Gardefer lachende, toen deze betooverende vrouw, na hare vergeefsche poging om Torreau te laten dansen, hem verzocht haar naar een stoel te brengen, en een gesprek met hem begon aan te knoopen.</p>
<p>Eenige oogenbhkken later zagen wij mevrouw de Feucontenu met haren waaier spelen en toeluisteren, terwijl Julius Torreau, die aan de vingers zijner handschoenen stond te trekken, en wiens patentlederen schoenen hem klaarblijkelijk knelden, druk praatte over allerlei onderwerpen, van welk gesprek wij echter niets verstaan konden door het spelen van een troep hoornblazers op wier opwekkende toonen vier-en-twintig paar inwoners van Touserétins de quadrille dansten.</p>
<p>Ik bedacht toen dat, onder de tegenwoordige omstandigheden, Julius Torreau's slachtoffer, de ongelukkige mijnheer Nul, wiens leven tot hiertoe wij van zorgen geweest was, onderhoudend gezelschap zou zijn. Zoo zocht ik naar dezen ambtenaar, totdat ik hem in de speelkamer vond, waar hij whist speelde met den voorzitter van de rechtbank, eene weduwe en een doove, terwijl hij er uitzag alsof zijne ziel afhing van schoppen aas. En toch was mijnheer Nul vroeger een der schitterendste menschen van zijn tijd geweest, en zelfs nu droeg hij een hoofd, dat waardig zou gestaan hebben op de schouders van eenen olympischen Jupiter. Ongelukkig zat er niets in dat hoofd. Het was hersenloos
<pb n="579"/>als een pleisterbeeld; of, om eene meer alledaagsche vergelijking te bezigen, hij geleek eene van die noten, die van buiten er groot en schoon uitzien, maar van binnen niets dan eene verdroogde pit hebben. Mijnheer Nul was even als Torreau op de polytechnische school begonnen.</p>
<p>Even als zijn onderboorige verliet hij haar met zijn naam boven aan de lijst, een bril en de hersenkoorts, maar hierin verschilde hij van Julius, dat de hersenkoorts zijn hoofd nooit verlaten scheen te hebben, maar zich daar gevestigd had in de blijvende gedaante van vriendelijke onnoozelheid, die voor hem zelf onschadelijk was, maar noodlottig voor alle werk dat hij ondernam. Natuurlijk echter merkte niemand op dat mijnheer Nul onnoozel of zijn werk lorreboel was; want het is een van de gelukkige gevolgen van de vergelijkende examens-manie, die in deze dagen heerscht, dat een jongeling, dien het door ijverig blokken gelukt op zijn twintigste jaar een zeker aantal andere jongelieden voorbij te streven, zijn gansche verdere leven als een wijze beschouwd wordt; zelfs als ieder beetje opgegaarde kennis uit zijn brein verdwenen is, zooals water door eene zeef loopt, voor hij den rijpen leeftijd van twintig jaar en zes weken bereikt heeft. Zoo werd mijnheer Nul op zijn loopbaan met gunsten overladen. En hij maakte wegen die wegzakten, en bouwde bruggen die instortten, en waterdijken die barstten, en waterleidingen, die mijlen land deden overstroomen; en, dank zij eene lange lijst van zulke werken, steeg hij jaarlijks in de algemeene achting, tot hij zijn tegenwoordigen post verkreeg, dien van hoofdingenieur van een geheel departement, in welke hoedanigheid hij op een onschuldige wijze ontzettend veel schade berokkende en algemeen geëerd werd. Zoo zelfs, dat ieder in de ure des gevaars mijnheer Nul volkomen zou vertrouwd hebben, en ten gevolge van kwalijk geplaatst vertrouwen op zijne verdiensten door hem in ongelegenheid zou zijn gebracht. Helaas! wat zeg ik? De ure van gevaar kwam, en niet slechts een departement maar ons gansche land vertrouwde op den heer Nul. Want het waren niet allen Nullen die vorsten, generaals, krijgskundigen, rechtsgeleerden, die in de ure van Frankrijks nood het roer van den Staat in handen hielden, en het in een kort jaar uit de zee
des roems, waar het trotsche schip zoo lang en fier gezeild had, tegen de rotsen en klippen stuurden, waarop zijn grootheid en roem schipbreuk leden? Maar wat baat het daarover te spreken?
<pb n="580"/>Het behoort tot het verleden - en woorden kunnen het niet ongedaan maken.</p>
<p>Mijnheer Nul eindigde zijn spel terwijl ik hem stond op te nemen, telde zijne kaarten tweemaal zorgvuldig over en riep uit: ‘Ik heb een hek!’</p>
<p>Daar er slechts nog een hek noodig was om den robber te winnen, stak mijnheer Nul langzaam zijn inzet in den zak, stond even langzaam van de tafel op, en plaatste zich in een geopende deur zonder iets te zeggen of te doen.</p>
<p>Ik naderde hem en wenschte hem goeden avond; en toen merkte ik op, dat zijne oogen met eene onrustige uitdrukking gevestigd waren op den hoek der naaste kamer, waar Julius Torreau nog met onze gastvrouw sprak. Het was niet moeielijk te bespeuren, dat hoe zachtaardig mijnheer Nul ook was, de komst van den jongen Torreau bitterheid had gebracht in zijn tot hiertoe ongestoord bestaan, ofschoon hij waarschijnlijk niet recht begreep wat die bitterheid was noch wat zij beduidde.</p>
<p>‘Ik heb heden middag een bezoek gebracht aan mijnheer Torreau, uwen nieuwen helper,’ zeide ik; hem onderzoekend aanziende.</p>
<p>‘Ja, Torreau. Zijn naam is Torreau. De naam van den nieuwen ingenieur is Julius Torreau. Ik ben bezig eenen weg te maken, en hij zegt dat hij het ook zou kunnen. Maar de mijne is beter.’ Mijnheer Nul overdacht in den geest eens of tweemaal zijne meening, als om zijne tegenpartij iederen kans te geven, en herhaalde toen met groote zelfvoldoening: ‘De mijne is beter.’</p>
<p>‘En als de weg af is, gaat gij eene nieuwe waterleiding maken, niet waar?</p>
<p>“Ja, eene waterleiding; eene nieuwe waterleiding. Wij gaan aan eene nieuwe waterleiding beginnen. En het zal eene goede waterleiding zijn.” Wederom overwoog mijnheer Nul dit zijn gevoelen, om zoo eerlijk mogelijk met zijne tegenpartij te handelen, en herhaalde met toenemende zelfvoldoening. “Het zal eene goede waterleiding zijn.”</p>
<p>Op dit oogenblik drong de prefekt de Feucontenu door de balzaal, met een verhit gelaat en een nieuwsblad in de hand.</p>
<p>“Ah,” zeide hij, toen hij ons in het oog kreeg, zie dit eens in, mijnheer Nul, en gij, Blamont, er gaan mooie dingen om. Dit is het nieuwsblad der Boulevards van gisteren avond, juist van Parijs gekomen, en het behelst het eerste van eene reeks artikelen, brieven van eenen ambtenaar genaamd, dat niets anders
<pb n="581"/>is dan een schotschrift op deze stad en hare bewoners. Zie maar eens; het beschrijft onze stad naar het leven; en dit - “een prefekt wiens hersenen gelijken op het schuim van een glas bier,” dat moet ik zijn; en wederom hier - “een ingenieur die een ezel is” - dat kan slechts op u doelen. Bij den hemel, slechts één man kan dit geschreven hebben, en het moet die Torreau zijn; eenige ingenieurs termen die hem ontvallen zijn, verraden hem. En dan te denken dat ons wekelijks drie dergelijke brieven beloofd worden, tot alle misbruiken zullen zijn openbaar gemaakt.’</p>
<p>Geheel verslagen reikte de prefekt het blad aan den heer Nul over en herhaalde: ‘Drie brieven in de week!’</p>
<p>Mr. Nul nam het nieuwsblad aan, keerde het om en zeide zeer geleerd: ‘Het nieuwsblad der Boulevards. De naam van dit blad is nieuwsblad der Boulevards. En hij zegt, een ingenieur die een ezel is. Ja, zeker, dat kan ik alleen zijn.’</p>
<p>Hier voegde zich bij ons de abt Pincette, kapelaan der prefektuur, een net en vlug mannetje, die op ontevreden toon uitriep: ‘ik heb met dien nieuwen ingenieur, mijnheer Torreau, gesproken en vrees hard, dat hij niet godsdienstig is. In de eerste vijf minuten vertelde hij mij, dat onze voorvaderen drogredenaren waren, tot den hals in onwetendheid gedompeld en zeer ter kwader trouw in hunne pennestrijd over godsdienstige geschillen. Ook verklaarde hij niet te gelooven, dat het Christendom de oorsprong der beschaving was, maar bereid te zijn zijne stelling te verdedigen.’</p>
<p>‘En wat hij tegen mij zeide was even slecht, viel mevrouw in met den blos van half verholen verontwaardiging op haar lief gelaat. Ik vraagde hem, of hij dacht van onze stad te zullen kunnen houden, en hij antwoordde: “misschien wel, - als zij herbouwd en de inwoners veranderd werden.” Toen vertelde ik hem, dat de prefektuur veertig jaar geleden was afgebrand, en hij zeide, “dat dit zeer lastig voor mij moest geweest zijn, alsof ik toen reeds leefde en aan de prefektuur ware geweest.”</p>
<p>Nu was het klaarblijkelijk met Julius Torreau gedaan. Nu kerk, staat en vrouwen hem verlieten, holde hij in snelle vaart op den weg des verderfs.</p>
<p>Maar ik vrees, dat ik u zoude vervelen indien ik in alle bijzonderheden Torreau's wedervaren in Touscrétins mededeelde. Zoo gij ooit den gang van een van dolheid verdachten hond door de straten eener verschrikte stad hebt nagegaan, zult ge
<pb n="582"/>hebben opgemerkt hoe de eerste alarmkreet wordt aangeheven door een dienstmeisje met een bezem, vervolgens weerkaatst door den een of anderen stalknecht, en hoe de bewoners aan weerszijden van de straat door de kreten verschrikt, uit hunne huizen komen - als de hond voorbij is - gewapend met stokken, poken, hooivorken, en hem nazitten, bijna even waanzinnig huilende als de hond zelf! Zoo ging het Torreau. Klaarblijkelijk was hij in de oogen van Touscrétins een dolle hond; en toen het een feit bleek dat hij niet slechts blafte maar ook beet, weigerde men hem iedere wijkplaats. Ieder die een schelling uit de schatkist trok of wenschte te trekken, of een neef had die zulks wenschte, raasde en tierde. Hoe vreesselijk! Hoe schandelijk van een man, die zelf ambtenaar was, om de zwakke zijde van zijne betrekking bloot te leggen, misbruiken algemeen bekend le maken!’ - Ongelukkig voor Torreau had hij niemand gespaard. In die brieven aan het Parijsche nieuwsblad sprak hij met volkomen jeugdige onpartijdigheid, zonder eenig onderscheid te maken. Zijne slagen vielen met ontzettende kracht ter rechteren linkerzijde, op hoofd en hals en schouders.</p>
<p>Geen openbaar ambtenaar die niet een veer vliegen liet; geen die niet door dezen helschen en scherpen beoordeelaar aan een gevoelig plekje gekwetst was. De-gansche stoet van ambtenaren verklaarde hem voor een lastigen indringer en beschuldigde hem van het schrijven dezer brieven, hetgeen hij ontkende. Maar dat hielp niet. De brieven hadden de aandacht getrokken; de Parijzenaars lachten er om; de regeering verbaasde en ergerde er zich over. Wat de bewoners van Touscrétins aangaat, zij schaarden zich rondom de diligence, als zij met de Parijsche bladen aankwam en grepen zenuwachtig naar de exemplaren, om te zien wie het nieuwe slachtoffer was. Onder deze omstandigheden vond mijnheer de Feucontenu het in 't belang van orde en zedelijkheid noodig een besluit te nemen. Hij zond bevelen aan de drichonderd postmeesters in zijn departement, om alle naar Parijs geadresseerde, verdacht uitziende pakjes te onderzoeken, - dat wilde zeggen, pakjes die voor den druk bestemde handschriften konden bevatten. Door dit middel kwam de schuld van den jongen Torreau duidelijk aan het licht. Men vond zijne handteekening onder eenen brief aan den uitgever. Hier was een afdoend bewijs. Men besloot hem tot een voorbeeld te maken.</p>
<p>Tusschen twee haakjes deel ik mede dat, terwijl de storm
<pb n="583"/>van laster raasde over Torreau's dwalend hoofd en men vervolgingen tegen hem begon - waarbij mijn chef, mijnheer de Feucontenu zich aan het hoofd stelde, en den lijdelijken Mr. Nul aanhitste, die geen zelfstandigheid genoeg had om uit eigen beweging iemand te vervolgen - gedurende dezen ganschen kommervollen tijd, Raoul de Gardefer en ik Torreau getrouw bleven. Wij bleven hem getrouw omdat wij hem hadden lief gekregen. Wij hadden weinig mede-gevoel voor den kruistocht dien hij als Cervantès' groote held tegen maatschappelijke windmolens had aanvaard. Wat mij aangaat, ik verklaar mij tegen iederen man, die op onze gezellige aarde iets wil hervormen.</p>
<p>Als ik ergens een misbruik in zwang zie, ben ik er voor het te laten loopen, tot dat het van ouderdom sterft; want eene lange ondervinding heeft mij geleerd, dat waar het eene misbruik verdwijnt het andere in de plaats komt, en dat - om de woorden van eenen bekwamen Franschman te gebruiken - ‘Plus ça change et plus c'est la même chose!’ Maar wij hadden Torreau lief omdat het hem ernst, en hij een goede jongen was. Als men hem in zijne zwarte kleederen door de nauwe straten van Touscrétins zag wandelen, de handen in den zak, de oogen op den grond gevestigd, en het hoofd blijkbaar vervuld van het een of ander sprekend feit voor zijnen volgenden brief, was het onmogelijk niet te gevoelen, dat men hier te doen had met een' dweeper, die wellicht verkeerd handelde, maar die, terwijl hij de tuchtroede tegen de maatschappij ophief, duidelijk den weg volgde, dien de natuur hem van te voren had aangewezen. Ook was hij edelmoedig; hij strekte zijne zuinigheid alleen tot zichzelven uit. Hij besteedde bijna niets aan zijne eigene behoeften; maar indien men hem om medewerking vraagde voor de behoeften of het genot van anderen, gaf hij mildelijk, bijna te veel. Ook was hij moedig zonder vertoon. In een twist gesleept - naar aanleiding van een zijner brieven - met een driftig mensch, die verkozen had daarin toespelingen op zichzelven te vinden, had hij zich tegenover het vuur der tegenpartij gesteld; toen daarop de beurt van schieten aan hem kwam, zeide hij: ‘Gij zijt niet waard vermoord te worden!’ en schoot zijn pistool in de lucht af.</p>
<p>Toen wij dus bemerkten, dat het officieel misnoegen haar net om hem spande en de mazen dagelijks dichter toetrok, besloten wij nog eene poging te doen om hem te overtuigen en te redden.
<pb n="584"/>Het was niet onze tweede poging, noch zelfs onze tiende, want zoo dikwijls wij in zijn gezelschap waren hadden wij hem vriendschappelijk bespot en gewaarschuwd. Maar spotternij begreep hij niet, en waarschuwingen gingen aan hem verloren. Slechts de veerkracht onzer hoop, kon ons doen verwachten, dat hij ditmaal zijn gevaar gereeder in zou zien, en wij beter zouden slagen. Wij richtten daarom onze schreden naar de Gouden Leeuw.</p>
<p>Maar men was ons voor geweest, en wel de geschiktste personen om hem van zijn stuk te brengen, als mogelijk was. Toen wij aan zijne deur tikten, vonden wij hem omringd door de geheele diep bedrukte familie Torreau; de oude Torreau bedekte het gelaat met zijnen zakdoek en hield zijnen hoed neerslachtig tusschen zijne knieën vast; mevrouw Torreau had haar hoed losgemaakt en haar moederlijke boezem zwoegde, terwijl zij smeekend Julius hand tusschen de hare drukte; mooie Victorine Torreau had roodgeschreide oogen; en op verschillende stoelen in de kamer zaten oom de kleedermaker, oom de simili-panama verkooper, en verscheidene ongehuwde tantes. Al deze goede menschen hadden er zoo iets van gehoord, dat de hoop en trots van hunnen kleinen kring zichzelven in het nauw gebracht had, maar daar zij niet wisten of konden gissen hoe zulks mogelijk was, waren zij vol angst te zamen naar hem toe gereisd, hopende dat hunne tegenwoordigheid alles weer in orde zou brengen. Zij bezwoeren nu Julius hun geen verdriet te veroorzaken - hun lang gekoesterde hoop om hem groot en voorspoedig te zien, niet te verijdelen.</p>
<p>‘Maar moeder,’ riep Julius half ongeduldig uit, toen Raoul en ik den drempel overschreden, ‘als men u aanhoort zou men denken, dat ik eene groote misdaad begaan had.’</p>
<p>‘O heeren,’ zeide moeder Torreau, nadat wij plechtig waren voorgesteld, ‘vergeef onze tranen; wij zijn zoo overrompeld. Onze eenige zoon, veroorzaakte ons tot heden geen enkelen zorgvollen dag!’</p>
<p>‘Ik kon het eerst niet gelooven,’ zeide Torreau Senior, treurig.</p>
<p>‘Ik kon niet gelooven, dat Julius in nieuwsbladen was gaan schrijven.’</p>
<p>‘En tegen de regeering!’ vervolgde mevrouw Torreau.</p>
<p>‘Tegen de regeering!’ herhaalde de oude Torreau, en treurig nam hij de papieren op die open op Julius lessenaar lagen, en herlas ze voor de twintigste maal. Een van deze scheen het
<pb n="585"/>officieele antwoord te bevatten op den gedenkwaardigen brief waarin Julius, nog geene week in de stad, ronduit zijn oordeel over zijn' chef, Mr. Nul, had te kennen gegeven, en de andere waren kategorische vragen van de regeering of Torreau al of niet de schrijver was van zekere brieven, die een smet wierpen op verschillende uitmuntende personen en inrichtingen? Het bleek dat Julius beslissend had geantwoord, dat hij weigerde eenige inlichting op die vraag te geven, die hij beweerde dat niemand het recht had tot hem te richten. En over dit laatste punt had hij geredetwist, zooals zijne gewoonte was.</p>
<p>‘Ik vrees dat dit alles slecht zal afloopen,’ was de slotsom van Torreau Senior, waarop zijne vrouw op nieuw begon te schreien.</p>
<p>‘O mijn kind,’ zeide zij, ‘herinnert gij u niet hoe ik van vreugde weende toen gij den grooten prijs wont; en hoe, toen men u toejuichte, ik mij zoo trotsch en dankbaar gevoelde, dat ik wel voor aller oogen had willen nederknielen, en God danken voor hetgeen Hij aan ons deed? En herinnert gij u, hoe toen wij onder de vreugdekreten uwer mede-scholieren den trap afdaalden, mijn arm in den uwe beefde, en ik u toefluisterde, dat gij, indien de Hemel het wilde, altijd zoo hoog in de achting uwer vrienden zoudt staan aangeschreven? Kindlief, laten de droomen, die wij toen van u droomden niet in rook vervliegen. Gij zijt onze eenige hoop, lieveling; gij zult medelijden hebben met onzen ouderdom, niet waar? En de goede vrouw sloeg, luid snikkende, hare armen om den hals van haren zoon.</p>
<p>“Gij hoort wat uwe moeder zegt, Julius,” zeide zijn vader die erg over stuur was; en waarlijk, geloof ik niet, dat er op dat oogenblik drooge oogen in de kamer waren.</p>
<p>“Kom Torreau,” zeide Raoul de Gardefer die al dien tijd zenuwachtig aan zijne snor had staan draaijen,’ wij zullen een nieuw blad beginnen, niet waar? Zulk eene handelwijze past niet op uwe jaren, oude jongen - waarlijk niet.’</p>
<p>‘God zegene u mijnheer!’ riep een der tantes uit.</p>
<p>Julius ondersteunde zijne moeder en kuste haar. Hij was zeer bleek; maar wat zijn antwoord zou geweest zijn vernamen wij nooit, want op dat oogenblik klopte de meid aan de deur, en kwam binnen met een grooten brief, in een blauw couvert en met het zegel der regeering, dien zij Julius aanbood.</p>
<p>Toen werden wij allen stil, en verbeeld ik mij dat een slecht
<pb n="586"/>voorgevoel zich van ons meester maakte. Wij vestigden allen vol vrees onze oogen op den brief. De eenige kalme persoon in de kamer was Julius zelf, die het zegel verbrak.</p>
<p>Ziehier wat hij las:
<q rend="bq">‘Ministerie van Openbare Werken. Parijs.’
<lb/>‘Mijnheer - Ik heb de eer u te berichten, dat daar uwe antwoorden op mijne missive van den 21<hi rend="sup">sten</hi> zeer onvoldoende zijn bevonden, en uwe openbare loopbaan, schoon kort, zich heeft gekenmerkt door een geest van oproerigheid en het schrijven van zekere nieuwsblad-artikelen, die gij door uw volhardend ontkennen nog schuldiger hebt gemaakt, ik het met uw chef, den heer Nul en Mr. de Feucontenu, prefect van Touscrétins eens ben, dat gij ongeschikt zijt voor den post, dien de regeering u heeft toevertrouwd. Ik heb dus den minister van oorlog kennis gegeven, dat uwe aanstelling is ingetrokken, en gij van heden af ophoudt staatsambtenaar te zijn.
<lb/>Ik heb de eer te zijn, mijnheer,
<lb/>Uw dienstwillige dienaar
<lb/><hi rend="sc">Casimir Barbotte</hi>, Minister van Openbare Werken.’</q></p>
<p>Men had een speld in de kamer kunnen hooren vallen, toen Julius Torreau na dezen brief gelezen te hebben, hem op de tafel wierp. De treurige stilte werd verbroken door mevrouw Torreau, die hare oogen afdroogde en zeide: ‘Mijn kind, uwe zuster en ik zullen zich aan de voeten des keizers gaan werpen om vergiffenis voor u af te smeeken.’</p>
<div type="section">
<head rend="h4">IV.</head>
<p>Maar Julius' ontslag was onherroepelijk, en geene tranen of smeekingen eener moeder konden hem weer aanstellen. Wij verloren hem uit het oog. Als een luchtverschijnsel had hij korten tijd in onze stad geflikkerd, en als een luchtverschijnsel verdween hij, een lichtenden staart achterlatende in den vorm van gloeiende haat in de borst dier personen die hij schrik had aangejaagd. Maar toen hij geen nieuw voedsel meer ontving, verdoofde die haat weldra. De menschen hebben het tegenwoordig te druk om lang wrok te koesteren - onze hartstochten gaan met storm even als onze bezigheden.</p>
<p>Julius raakte dus in het vergeetboek, en weinigen onder zijne vrienden of vijanden wisten of stelden er belang in, dat de
<pb n="587"/>hartstochtelijke schrijver, die omstreeks dezen tijd zich aan het hoofd der oppositie plaatste onder den aangenomen naam van Maillotin, en wiens artikelen dagelijks heviger, krachtiger, en - moet ik het er bijvoegen? - onredelijker werden, dezelfde was als de jonge ingenieur, die in den strijd tegen Mr. Nul zijne eerste lansen brak. Wat mij aangaat, ik was het voorval bijna vergeten, naar het spreekwoord: ‘Uit het oog, uit het hart!’ toen het mij herinnerd werd door eene toevallige ontmoeting met mijn oude kennis, in de lente van dit jaar.</p>
<p>Zes of zeven jaren waren verloopen sedert wij elkander het laatst zagen, en ons arm Frankrijk was droevig veranderd, meer door de gebeurtenissen dan door den tijd. Het tweede keizerrijk en zijne dwalingen waren voorbijgegaan, en wij leefden nu onder de Commune van Parijs, waarvan men niet zeker wist, of het haar te doen was om alle oude misbruiken voor goed uit te roeien, dan wel nieuwe van hare eigene gading in te stellen. Van de personen die bij dat familietooneel in de hanebalken van de Gouden Leeuw tegenwoordig waren, rustten er zeker twee in hunne graven die, naar ik vrees, hun einde te danken hadden aan dieper kwaal dan door menschelijke geneesheeren kan worden weggenomen. Victorine was door haren broeder uitgehuwelijkt, niet aan een' echtgenoot die rijk was zooals zij, maar aan Célestin Joubarbe, haars vaders voormaligen leerling, die geen cent bezat. Raoul de Gardefer, die door zijn in den oorlog betoonden moed tot den rang van kolonel was opgeklommen, belegerde de hoofdstad met de troepen van Versailles, en ik - maar dat doet niets ter zake. Genoeg ik was in Parijs, en niet zeker of ik met mijne overtuiging lang vrij zou blijven onder de bijzondere soort van vrijheid, die wij thans genoten.</p>
<p>Het was een liefelijke Aprilmorgen, de hemel was zoo blauw en onbewolkt, de zon zoo schitterend, het koeltje zoo verkwikkend, dat alles mogelijk scheen in zulk weder - alles behalve burgeroorlog, die mij heiligschennis toescheen. De straten waren levendig en vroolijk gekleurd; bataillons trokken er door met hunne roode belegsels, blauwe képis en schitterende bajonetten. Het geschut rolde ratelend over de straatsteenen, terwijl op iedere kruitwagen drie soldaten zaten te rooken of vroolijk te babbelen. Langs de straten liepen werklieden, arm in arm of zes op een rij, patroontasschen om en geweren op schouder, zingende en juichende als er een bataillon langs hen trok, of met de mutsen
<pb n="588"/>zwaaiende als de een of ander communistische overste, die niet al te stevig op zijn paard zat, glimlachende langs hen galopeerde en trachtte te verbergen dat hij den zadelknop vasthield. De meeste winkels waren gesloten. Op de muren waren groote, fraai gedrukte, witte aankondigingen geplakt, met het opschrift: ‘Fransche republiek - Commune van Parijs.’ En daar naast roode van minder allooi, afkomstig van het centraal Comité en de Nationale garde. Hier en daar wapperde van een dak of uit een venster de roode banier der omwenteling, eene schitterende vaan, maar die helaas! het teeken was van vuur en bloed en boven de thans gesloten kerkdeuren prijkten het opschrift: ‘Vrijheid, gelijkheid en broederschap.’ In sombere tegenspraak met deze woorden hoorde men het ver verwijderde kanongebulder, en zag men van tijd tot tijd met gewonden beladen ambulance-wagens langzaam door de straten trekken.</p>
<p>Toen ik mijn hoed opzette, zeiden mijne vrienden, dat ik veel wijzer doen zou met tehuis te blijven; maar zoo spreken vrienden altijd, en nadat ik een uur ongehinderd had rondgewandeld, liep ik er over te denken dat ik heel verstandig gedaan had met niet naar hen te luisteren. Juist kwam ik van de Place Vendôme, waar ik een kijkje genomen had van de kolom, die volgens mijn ochtendblad tot vernietiging gedoemd was, sloeg den hoek om van de Rue Castiglione en was op het punt de straat over te steken, toen ik het gekletter van paardenhoeven vernam, en een sierlijke ruiterstoet in het gezicht kwam. Het bleek de een of andere burger te zijn, lid van de Commune en generaal, die daar heen reed sierlijk uitgedost, aan de zijde zijner beminde en gevolgd door eenen schitterenden staf. Natuurlijk was de beminde het middelpunt van de groep. Zij bereed een fraai wit paard, waarschijnlijk afkomstig uit de voormalige keizerlijke stallen, en maakte zulk een goed figuur als men maar verlangen kon in haar blauw rijkleed, met zilverkoord geregen jakje en wit bont mutsje met rooden pluim. Terwijl de gansche stoet vlak langs mij heen ging, zij vooraan, maakte zij een' lichte beweging met het hoofd en zag op mij neder, klaarblijkelijk verwachtende, dat ik haar groeten zou. Ik nam met genoegen mijn hoed af, en overlegde bij mij zelven, dat als de Commune van Parijs niets ergers verrichtte dan schoone vrouwen sierlijk te keeden, niet veel op haar viel aan te merken. Maar toen het er op aan kwam om het gevolg te groeten, waarvan de meeste leden als zakken in
<pb n="589"/>den zadel zaten, en hunne kreten van ‘Leve de Commune!’ te beantwoorden, vond ik dat mijne wijsheid ver genoeg gegaan was, en wandelde stilzwijgend door met den hoed op het hoofd.</p>
<p>‘Hallo daar!’ riep een werkman achter mij, die getuige was geweest van het gansche tooneel en zich aan mij geërgerd had, sta stil; gij hebt niet geroepen, ‘Leve de Commune.’</p>
<p>‘Neen, dat heb ik ook niet,’ was mijn antwoord.</p>
<p>‘Doe het dan aanstonds,’ zeide hij met een dronken hik, mij bij den mouw grijpende.</p>
<p>Ik schudde mij los. ‘Bemoei u met u zelven, burger.’</p>
<p>‘Bemoei u met u zelven!’ bouwde hij mij na. ‘Die vind ik mooi burgers, hier is een verrader, een Versailler, een agent van Bismarck. Hij roept: weg niet de republiek!’</p>
<p>In drie tellens was ik omsingeld. Zelfs in de vreedzaamste tijden zijn een paar seconden voldoende om in Parijs een hoop volk bijeen te krijgen, maar in tijden van oorlog schijnen zij al huilende uit den grond op te rijzen.</p>
<p>‘Een Versailler! een verrader! naar de gevangenis met hem!’ was de kreet; en ik werd dadelijk aangegrepen, gestooten en voortgeduwd, terwijl een troep straatjongens luide tegen het tijdverlies opkwamen om mij naar de gevangenis te brengen, maar voorstelden, dat men mi als een heilzaam voorbeeld op de plaats zelve zou doodschieten.</p>
<p>Dat alles moge zeer vermakelijk zijn als men het na drie maanden beschrijft, maar op het oogenblik zelf is het alles behalve aangenaam; en ik begon te bemerken, toen mijne bewakers mij met meer haast dan plichtplegingen voortsleurden, dat ik leelijk te pas was gekomen. Daar viel mijn oog toevallig op een aanplakbiljet, waarop al de namen van de leden der Commune te lezen stonden, en zeer in het oogvallend dien van Julius Maillotin. ‘Die Maillotin is stellig dezelfde als mijn oude vriend Julius Torreau,’ dacht ik, en zonder te overwegen of mijn oude vriend nog zoo broederlijk jegens mij gezind zou zijn als ik jegens hem was - want het zijn niet alleen vorsten, die oude maar lastige kennissen koelweg den rug toedraaien - riep ik op vasten toon: ‘Burgers, ik verlang voor den burger Maillotin gebracht te worden.’ Als Torreau's geheugen kort is, zal ik waarschijnlijk doodgeschoten worden dacht ik; maar die niet waagt, wint niet.</p>
<p>De dronken burger, die mij stevig bij de kraag hield, zoowel om zichzelven te steunen als om mij voort te duwen,
<pb n="590"/>denk ik, hield stil en zeide: ‘Kent gij den burger Maillotin?’</p>
<p>‘Hij kent den burger Maillotin!’ riep achter mij een andere burger, die bedaard mijne zakken had nagezien.</p>
<p>Eene levendige republikeinsche had mij mijn' zakdoek afgenomen, en die om haar hals geknoopt. Zij wierp hem mij nu weer toe, en zeide: ‘Als gij een vriend van Maillotin zijt zullen zij u geen leed doen; zoo niet, uit is het!’ en met den voorvinger maakte zij een gebaar, alsof zij zich een mes in de keel stootte.</p>
<p>‘Wij zullen hem naar het stadhuis brengen,’ riepen de burgers in koor; en wij gingen naar het stadhuis.</p>
<p>Het zal niet noodig zijn dit belangwekkend gebouw te beschrijven, dat sedert dien tijd aan den genius der gelijkheid ten offer is gebracht, ik wilde slechts aanmerken, dat zij die het stadhuis niet zagen toen het in bezit der Commune was, een schouwspel gemist hebben zooals zich waarschijnlijk nooit meer aan hen vertoonen zal. Zonder twijfel waren er in 1793 en 1848 vreemde dingen op het stadhuis te zien. Maar bij de beide vorige gelegenheden dat de wereld onderste boven werd gekeerd, was er zelfs onder al de verwarring een zekere schijn van orde en tucht, die alles voor het uiterlijk geregeld liet gebeuren. Hier hadden wij de echte, zuivere volksregeering, ieder man zijn eigen koning, aan een ieder onder welk voorwendsel ook gehoorzaamheid weigerende. Om de waarheid te zeggen, geloof ik dat, wanneer wij eene volksregeering beginnen aan te nemen, wij dan ook maar in eens alles er van moeten hebben; er is iets verheffends en logisch in den toestand, dat ons verlokt. Op de eerste binnenplaats hoorde ik een kapitein een zijner manschappen roepen, zeggende dat het zijn tijd was om de wacht te betrekken; en de man antwoordde, dat hij komen zou zoodra hij zijn partij piket had uitgespeeld. In een voorportaal stond een andere kapitein zich zelven af te schuieren, terwijl de helft zijner soldaten op hun gemak rondom hem op den grond lagen, en zich vermaakten met hun chef uit te lachen, omdat hij op zijn rug een moddervlak had, die hij niet met den borstel kon berciken. Op den grooten van marmer en verguld brons schitterenden trap zat eene eenvoudige vrouw in een bak op haren schoot snijboonen te snijden. Natuurlijk zou het voor haar veel gemakkelijker zijn geweest zulks te huis te doen, en waarschijnlijk gevoelde zij dat ook; maar dat zou niet republikeinsch geweest zijn. Zoodra wij volkomen vrij zijn, wordt het stadhuis de
<pb n="591"/>geschikste plaats om boonen te snijden; dat spreekt van zelf.</p>
<p>‘Wij hebben den burger Maillotin noodig,’ hikte mijn dronken overweldiger voor de twintigste maal, toen wij allen te zamen de staatsvertrekken binnen traden.</p>
<p>‘Gij zult hem in een van de kamers vinden,’ antwoordde een burger in een los buis gekleed, die bezig was met een speld zijn'naam te krassen in een der muurschilderstukken van Mr. Baury.</p>
<p>‘Daar - die deur door,’ snauwde een ander, die op een tafel van rozenhout lag: ‘ik zag hem een uur geleden naar binnen gaan,’ en het volgende oogenblik stonden wij in een prachtig vertrek, dat tot eetzaal diende, toen prefekt Haussmann nog regeerde en zijne beroemde bals gaf. Aan een tafel die zeker verscheidene malen had gezwoegd onder den last van in ijs verkoelde fijne wijnen, getruffeerde pastijen, gouden fruitschalen en andere voortbrengselen eener weelderige beschaving, zat mijn oude vriend Julius Torreau te schrijven, in eene uniform van officier der nationale garde. Hij beschaduwde zijne oogen met zijne hand, zag mij een oogenblik aan, herkende mij toen en zeide: ‘Ha Blamont, dat is een verrassing!</p>
<p>Het was hetzelfde ernstige gelaat, dezelfde vlugge maar rustige manieren, dezelfde uitdrukking in de oogen; het was ook dezelfde handdruk, want hij schudde mijne hand even hartelijk als hij gedaan had op den dag toen Raoul de Gardefer en ik hem naar de diligence hadden gebracht, om hem zijne ballingschap te zien ingaan en hem wat op te vroolijken. Misschien was de handdruk zelfs warmer en van langer duur.</p>
<p>‘Dus kent gij dezen man?’ riep de dronken burger uit, en zeker om het goed te maken, dat hij mij half geworgd had, begon hij mijne kleederen glad te strijken, mijn das recht te trekken, en trachtte hij mij er weder betamelijk te doen uitzien.</p>
<p>‘Ja, ik ken hem, en sta onder alle omstandigheden voor hem in.’ Dit zeide Torreau zonder te weten waarvan ik beschuldigd werd; maar hij herhaalde zijne verklaring, nadat men hem mijne misdaad had verklaard, en verzekerde dat ik volstrekt niet de persoon was, die het souvereine volk zou willen benadeelen.</p>
<p>‘Dan zullen wij maar doen alsof er niets gebeurd is, burger;’ zeide de dronken republikein, en stak mij zijne hand toe. ‘Leve de Commune! Leve de burger Maillotin!’</p>
<p>De kreten werden door de burgers achter hem opgevangen, en vol geestdrift herhaald; zij overdreven het zelfs, zoodat ver-<pb n="592"/>scheidenen geheel buiten adem geraakten. Maar eindelijk hielden zij op, en met nog een algemeen hoerah! voor allen die de vrijheid voorstonden, vertrokken zij, elkander verdringende, en lieten mij met Torreau alleen.</p>
<p>‘Wel,’ zeide ik mij dankbaar tot hem wendende, ‘ik geloof dat gij mij eene groote dienst gedaan hebt.’</p>
<p>‘O neen,’ antwoordde hij op onverschilligen toon, ‘zij zouden u geen kwaad gedaan hebben. Zij zijn wel wat ruw, maar het zijn goede, volkomen eerlijke jongens.’</p>
<p>‘Ja, heel eerlijk,’ antwoordde ik, voor het eerst bemerkende dat mijn zakboek verdwenen was.</p>
<p>‘Men heeft het volk stelselmatig als kwaadaardig beschouwd,’ vervolgde Torreau. ‘Het was het belang van degenen die hen onder den voet hielden, om hen als ruwe beesten af te schilderen, maar zij zijn beter dan hunne verdrukkers.’</p>
<p>‘Ik hoor, dat gij een der hoofdaanvoerders in deze beweging zijt,’ merkte ik aan, om van onderwerp te veranderen.</p>
<p>‘Ik ben slechts een strijder voor eene groote zaak,’ zeide hij kortaf. Ik meende in zijne stem iets te hooren van de ingehouden opgewondenheid eens dweepers.</p>
<p>‘Waarom ziet gij mij zoo ernstig aan?’ voegde hij er bij. ‘Gij wenscht iets te zeggen; gelooft ge dat ik de dwalende partij dien? Ik veronderstel dat mijn blik meer zeide dan mijne tong, want hij nam mij bij den arm, geleidde mij naar het venster, en zeide, met eene snelle beweging in de richting van eenige Nationale gardes, die op de binnenplaats hunne geweren stonden te poetsen. ‘Ziedaar een volk, dat zoolang dit land bewoond werd, is verdrukt en als slaven behandeld. Het is hun lot geweest het hoofd te buigen, zich in het stof te wentelen en hun bloed te vergieten. Opdat achtereenvolgende geslachten van koningen des te prachtiger feest mochten vieren, en trotscher hun hoofd omhoog mochten houden, hebben deze arme duivels - uitgehongerd, geslagen, en in het dierlijk geloof opgevoed, dat hunne koningen van ander maaksel dan zij zelven waren - die treurige lijst veldslagen gestreden, die Frankrijks geschiedenis gedurende vijftien eeuwen uitmaakt. Op zekeren dag stond het volk op en wierp den troon omver. De stukken werden weer opgeraapt en aan elkaar gespijkerd. Zij wierpen hem ten tweeden male omver, met hetzelfde gevolg; en wederom ten derden male. Drie maal werd het volk, dat zijne boeien verbroken had weder vastgeke-<pb n="593"/>tend; en nu wij nogmaals onze kluisters hebben afgeschud, zijn er nog die ze weder willen smeden en ons op nieuw binden. Maar wij hebben er genoeg van gehad. Frankrijk kan niet eeuwig gezadeld, en als een trekezel bereden worden door elkander opvolgende Bonapartes, Bourbons en Orleansen. Het volk wil nu zijn eigen meester zijn; werken, studeren, in vrede leven en vrij zijn. Dat verlangen wij, en dat alleen. Wat hebt gij tegen ons aan te voeren?’</p>
<p>Hij zag begeerig naar mijn antwoord uit; maar ik had geen tijd het te geven, want iemand met inkt op zijne vingers en eene pen in zijnen mond opende de deur, en riep: ‘Burger Maillotin, de Commune gaat vergaderen. Komt gij?’</p>
<p>‘Wilt ge met mij gaan?’ vraagde Torreau, klaarblijkelijk verwachtende, dat ik zou weigeren. Maar ik nam het aan. De vergaderingen der Commune waren destijds slechts toegankelijk voor enkele, zeer bevoorrechte toeschouwers, onder welke geen verslaggevers werden toegelaten. Torreau verklaarde, dat hij mij binnen kon brengen, indien ik het wenschte en legde zekeren nadruk op deze woorden, alsof hij niet overtuigd was dat ik er belang in zou stellen. Maar ik bleef bij mijn besluit; toen hij dus het teeken zijner waardigheid had omgehangen - hetwelk bestond in een schitterende roode sjerp met gouden franje, dien hij om het lijf bond - ging hij den man met de pen achterna, en volgde ik hem.</p>
<p>Torreau en ik vervolgde onzen weg door twee of drie gangen, en door eene reeks kamers, die allen in meerdere of mindere mate de sporen droegen van de liefde van het volk voor rustig werken en studeren, totdat wij de deur bereikten van de oude raadzaal, aan weerszijden van welke een aantal mannen met gevelde bajonetten geschaard stonden, welke lieden er smerig en slordig uitzagen, maar tot eerewacht schenen te dienen. Zonder iets te vragen lieten zij ons beiden door, en wij traden binnen.</p>
<p>Lang voordat wij de deur bereikten, werden onze ooren begroet door de klagende stem van een burger, die bezig was te spreken onder den invloed van sterke opgewondenheid of van sterken drank, en deze heer stond nog toen wij hem in het gezicht kregen. Het tooneel bestond uit een groote langwerpige tafel, bedekt met een scharlaken rood kleed, en omringd door drieënvijftig scharlaken roode stoelen, die ongeveer voor twee
<pb n="594"/>derde bezet waren. Op de tafel bevonden zich inktkokers, pennen en papier voor het gebruik van enkelen, waterflesschen, groote drinkglazen en suikervazen ten behoeve van allen. Aan den muur hingen prachtige schilderijlijsten van hun doek beroofd - voormalige portretten van thans uitgeweken, voormalige vorsten. Aan het eene einde der kamer een reusachtig en, uit een kunstenaarsoogpunt beschouwd, afschuwelijk beeld van de republiek, door eenen onbekenden beeldhouwer gemaakt; en achter dit standbeeld, een bundel roode vlaggen, bijeen gehouden door een' papieren rol, met het onheilspellend opschrift: ‘Oorlog aan de dwingelanden!’ Op eene rij stoelen naast den uitgewerkten marmeren schoorsteenmantel zaten een stuk of zes vreemdelingen, die even als ik door leden der Commune waren medegebracht en geen woord spraken.</p>
<p>Nu had ik in der tijd dikwijls volksvergaderingen bezocht, en er mij vermaakt of wat men gewoonlijk op zulke plaatsen noemt. Voornamelijk had ik bezocht, wat men in Parijs democratisch sociale dispuutgezelschappen noemt, en er stof tot lachen gevonden voor eene gansche week na ieder bezoek. Maar ditmaal was het een geheel ander geval. Wat in die gezelschappen slechts ijdele woorden waren, waren hier woorden die door daden gevolgd konden worden; want de mannen, die hier spraken, hadden eene stad van twee millioen inwoners in hunne macht, en waren vrij om al de vreemde stelregelen die in hun hoofd mochten opkomen, desverkiezende in praktijk te brengen. Ik nam dus in geene vroolijke stemming mijne plaats in, maar voornamelijk met het doel om de communemannen eens met eigen oogen te zien. Ik hoopte van ganscher harte, dat het vooroordeel hetwelk ik omtrent sommigen hunner koesterde zou verdwijnen; maar ik kan niet zeggen, dat die hoop vervuld werd.</p>
<p>Ieder oogenblik kwamen een paar leden binnen stappen, zeer op hun gemak, alsof zij in hun koffijhuis kwamen. De meesten droegen met garneersel overladen uniformen, en men behoefde hen slechts even in het gelaat te zien, om de waarde der communistische beweging, hare vooruitzichten en hare ware beteekenis te peilen. Hier was geen republikeinsche gezindheid, neen - niet zooveel om een notendop te vullen. Hij gaf niet om gelijkheid, die eenige werkman die nooit een stel werktuigen versleten had, en die, terwijl hij daar zat, veel beweging maakte met de rechterhand, om de aandacht te vestigen op een grooten
<pb n="595"/>diamanten ring, dien hij op de eene of andere wijze gekregen had. Geen broederschap had ooit dien bleeken, mageren, letterkundige beziggehouden, die bitter geworden was onder het schrijven van boeken, die niemand las, en het uitgeven van nieuwsbladen, die niemand ooit wilde koopen; en die nu binnenkwam, met veel beweging zich bewaaiende met een' fijnen linnen zakdoek, die twintig el ver naar de muskus rook. Wat vrijheid aangaat, het viel niet moeielijk te gissen welke beteekenis deze heeren aan haar zouden geven, zoodra de vrijheid zou beginnen hunne handelingen te beoordeelen of met hun voordeel in strijd zou komen. Een burger, van wien ik wist dat hij, toen hij zelf nog dagbladschrijver was, tot de vurige voorstanders der vrije drukpers behoorde, stelde nu voor alle nieuwsbladen af te schaffen, behalve die door leden der Commune bestuurd werden, namelijk zijn eigen en die van enkele anderen, en dit voorstel verwekte volstrekt geen afkeuring.</p>
<p>Niemand zal weerspreken, dat enkelen onder hen te goeder trouw waren. Julius Torreau meende het ernstig en was het volstrekt niet om eigenbelang te doen; en hij had drie of vier eveneens gestemde aanhangers; maar vier op zijn hoogst. Wat de overigen betreft, misschien beoordeel ik hen verkeerd, maar ik moet zeggen, dat zij, zoo zij ijverige vaderlandslievende mannen waren, die volstrekt niet aan eigenbelang dachten, zulks niet toonden, noch in hun uiterlijk, noch in hun kleeding en het allerminst in hunne gevoelens.</p>
<p>Maar dit recht moet ik der Commune laten wedervaren - hunne beraadslagingen waren niet langdradig. De burger met de klagende stem sprak ongeveer tien minuten, en bleek minder opgewonden te zijn, dan men aan zijne manieren zou gedacht hebben, maar, na hem spraken verscheidene zijner collega's, die het ieder bij ongeveer honderd woorden lieten - vreemde matigheid, die mij deed zien, hoe spoedig men zich van beraadslagingen afmaakt, zoodra er geene verslaggevers tegenwoordig zijn. Toen de tiende spreker het zijne had gezegd, waren bijna al de leden verschenen, en met hen nog eenige toeschouwers, zoodat de zaal nu tamelijk vol was. Onder de laatsgekomenen was ook de generaal, die ik des morgens ontmoet had, en die door zijn ridje wat stijf scheen te zijn geworden, en zijne schoone geliefde, die mij de eer aandeed van naast mij plaats te nemen.</p>
<pb n="596"/>
<p>‘Ik maak u mijn kompliment over uw rijden, burgeres,’ zeide ik, om toch iets te zeggen.</p>
<p>‘Ja,’ antwoordde zij pruilende, ‘rijden is veel aangenamer dan hier te zitten. On s'embête ici à quarante sous par tête.’</p>
<p>‘Spreekt gij wel eens?’</p>
<p>‘Somtijds, als zij Alphonsus aanvallen (Alphonsus was de generaal). Alphonsus is niet heel bij de hand, en kan zich dus niet verdedigen als D. of S. of een der anderen hem aanvallen, tenzij ik hem help en zijne partij op neem. Het is tegen de regels, en zij roepen dan ook, dat ik moet gaan zitten, maar daar geef ik niet om.’</p>
<p>‘Natuurlijk niet.’</p>
<p>‘Neen. Laatst wilden zij mij niet aanhooren, en toen schreeuwde ik net zoo lang tot zij wel moesten. Die kleine man daar ginds, met den grijzen baard, viel Alhponsus lastig, omdat hij bij zijnen laatsten uitval twee kanonnen verloren heeft. Toen zeide ik hem, ‘indien aan u tien kanonnen waren toevertrouwd, gij zoudt ze allen verloren hebben, en indien gij er twintig gehad hadt, zoudt gij ze verloren hebben; en als gij er honderd krijgt zult gij ze verliezen; houd u dus stil!’</p>
<p>‘En wat zeide hij?’</p>
<p>‘Hij zweeg, hij kon niets antwoorden. O, nonsens kan ik niet verdragen, vooral niet van zulken als hij. Wel; vroeger was het zijn beroep om honden de ooren, den staart en het haar te snijden. Is dat een beroep voor een' man? Toe ik nog in het Quartier Latin woonde, ging ik hem iederen morgen met mijn werk voorbij. Maar dat is toch al te erg; daar hebben zij Alphonsus weer beet. ‘Zeg eens, burger (zij stond op, en strekte hare kleine, van eene witte handschoen voorziene, hand uit, in welke zij een' rijzweep hield), laat den generaal met vrede. Kunt ge niet een ander treffen? Gij hebt hem waarlijk de laatste maal genoeg gegeven.’</p>
<p>‘Wilt gij uw mond houden, burgeres?’ riep op heftigen toon de president - de dagbladschrijver D., geen aangenaam man om mede te doen te hebben, stilzwijgend, somber en koud, op en top een republikein.</p>
<p>‘Neen, ik zal niet zwijgen,’ antwoordde de burgeres, ‘voordat burger Faggeaux ook stil is. Waarom vertelt hij leugens?’</p>
<p>‘Leugens!’ schreeuwde burger Faggeaux. ‘Ik zal ze bewijzen!’</p>
<p>‘Zulk eene handelwijze is schandelijk’ riep Julius Torrcau,
<pb n="597"/>terwijl hij met de vuist op tafel sloeg en zich op de lippen beet. ‘Burgeres,’ vervolgde hij, op vrij wat scherper en schriller toon dan ik van hem verwacht zou hebben, ‘de eerste maal dat gij de debatten weer verstoort, zal ik zorgen, dat u den toegang tot deze kamer wordt ontzegd. Gij zijt hier niet op een bal, maar in de Nationale Vergadering.’</p>
<p>‘Hij begon,’ zeide de burgeres, knorrig, maar toch eenigszins overbluft, want Julius Torreau had meer invloed dan een der anderen.</p>
<p>‘Wie begon, doet er niet toe, gij hebt hier geen recht van spreken,’ ging Torreau opgewonden voort; ‘en wat u aangaat, burger Podevin! ik hoop dat gij u zelven tot plicht zult rekenen, der Commune te verklaren hoe gij aan uwen generaalspost komt. In de eerste uren der omwenteling schijnen verscheidene burgers zichzelven titels te hebben geschapen, en gij zijt waarschijnlijk een van dezen. Uwe vorige betrekking maakte u niet geschikt voor de rol, die gij wenscht te spelen, en hetgeen wij ondernomen hebben is geen kinderspel. Gij hebt drie uitvallen gedaan, en zijt telkens met verlies teruggeslagen. Gij zijt verantwoordelijk voor menschenlevens.’</p>
<p>‘Ik ben generaal,’ riep burger Podevin op ontstelden en koppigen toon. ‘Ik wil generaal zijn.’</p>
<p>‘Gij beleedigt Alphonsus altijd,’ riep de burgeres, met flikkerende oogen.</p>
<p>‘Blijf zitten Thérèse,’ mompelde de generaal.</p>
<p>‘Indien wij ons lot moeten toevertrouwen,’ vervolgde Torreau met vastheid, ‘aan iedereen die zichzelven een soldaat acht, zal onze verdediging juist veertien dagen aanhouden. Het kan niet anders of sommige burgers moeten generaal worden; want de militairen onder ons zijn weinigen in getal; maar wij kunnen verhoeden, dat ongeschikte menschen hooge posten innemen, alleen om aan hunne ijdelheid te voldoen. Ik stel daarom voor, dat iedere aanvoerder, die wordt teruggeslagen of kanonnen verliest zich voor den krijgsraad zal moeten verantwoorden, en zoolang zijne zaak hangende is in hechtenis zal blijven.</p>
<p>Burger Podevin trok een leelijk gezicht even als verscheidene zijner ambtgenooten; maar het grootste gedeelte der vergadering stemde met Torreau in. Dit ziende, stond Torreau op en zeide: ‘Als ingenieur weet ik welk een wederstand deze versterkte stad kan bieden, indien wij onversaagd en vereenigd zijn, en
<pb n="598"/>onzen plicht doen. Maar wij hebben ons niet alleen te wachten voor onbekwame generaals; wij moeten dien geest van ijdelheid uitdelgen, die de grondslag is van zwakheid in iederen vorm, en de bronwel van alle slechte daden. Ons volk is altijd te veel gehecht geweest aan schiterende kleederen en klinkende titels: wij republikeinen moeten daarin door ons voorbeeld verbetering aanbrengen. Ik zou wenschen dat een generaal gekleed was als een zijner soldaten, hun voedsel at, op hetzelfde harde bed sliep als zij, en zich alleen van hen onderscheidde door grootere dapperheid en meerdere kennis.’</p>
<p>Eenigen van Torreau's vrienden stemden van harte hiermede in, maar ditmaal schonk over het geheel de vergaderiug den redenaar geen bijval. De burgers, die geborduurde mantels, gouden zwaardgordels, en omzoomde képis droegen zagen naar elkander en toen naar hunne kleederen, alsof zij vragen wilden waartoe het baatte in eene republiek te leven, als zulke kleederen en zulke menschen zich niet te zamen vertoonen mochten. En deze overheerschende meening uitte zich bij deze gelegenheid door den mond van den burger Christoffel Bilia, dien ik vroeger in debatgezelschappen gekend had. Deze wierp een tevreden blik op zijn eigen schitterende kleeding, en zeide: ‘Onder de Romeinsche republiek, waren burgergeneraals niet als soldaten gekleed. Als zij na eene overwinning in zegepraal huiswaarts keerden, waren hunne kleederen onvergelijkelijk prachtig, en beschilderden zij zelfs hun gelaat met purper.’</p>
<p>‘De wereld is niet tweeduizend jaar vooruit gegaan, opdat wij de dwaasheden der ouden zouden naäpen,’ was Torreau's antwoord, als een pijl van den boog. ‘Daarenboven spreekt ge van het achteruitgaande Rome. Toen Rome een republiek was bestuurden hare generaals de ploeg zooals Cincinnatus.’</p>
<p>Burger Christoffel Bilia had gaarne hierop geantwoord, maar zijne klassieke opvoeding was tamelijk verwaarloosd en hij kon slechts uitroepen, dat men moest letten op de ziel van een republikein en niet op zijn broek. De twist werd echter afgebroken door de binnenkomst van een' bode, die eene depeche van Neuilly bragt, en haar den president D. overhandigde. Deze heer opende haar en las overluid:</p>
<p>‘Neuilly. - De troepen van Versailles vielen heden morgen met groote kracht de uiterste verschansingen aan, en verjaagden ons na een gevecht van twee uren. Wij verloren twechonderd
<pb n="599"/>dooden en gekwetsten, en vierhonderd gevangenen, alsmede eene mitrailleuse en vier veldstukken. De soldaten zijn zeer ontmoedigd en klagen, dat wij altijd tegen eene groote overmacht moeten strijden. Wij hebben dringend versterking noodig.</p>
<p>‘Generaal <hi rend="sc">Neupluski</hi>.’</p>
<p>Er heerschte een oogenblik van stilte en toen zeide de president: Wij moeten dit bericht op de gewone wijze aan het publiek overbrengen, en hij veranderde de depêche aldus:</p>
<p>‘Neuilly. - De koningsgezinde troepen vielen hedenmorgen met groote kracht de uiterste verschansingen aan, en werden na een' heeten strijd van twee uren zegepralend teruggedreven. Zij verloren vijfhonderd dooden en gewonden en zevenhonderd gevangenen, benevens twee mitrailleuses en acht veldstukken. Aan onzen kant werden slechts drie manschappen licht gewond. De vijand is zeer ontmoedigd, maar onder de onzen heerscht de grootste geestdrift. Zij verjaagden den vijand onder de kreet: ‘Leve de Commune.’</p>
<p>‘Generaal <hi rend="sc">Neupluski</hi>.’</p>
<p>‘Wel zeide ik, toen ik een half uur later voor de deur van het stadhuis afscheid nam van Torreau, nadat hij zoo welwillend geweest was mij een paspoort te geven, die mij voor verdere aanranding zou vrijwaren, ‘het zal zeker even weinig baten nu met u te spreken, als het voor zeven jaren deed?’</p>
<p>Hij schudde het hoofd. ‘Waarom zoudt ge met mij spreken? het recht is aan onze zijde. Wij eischen niet meer dan waarop wij recht hebben.’</p>
<p>‘Het zijn niet uwe eischen, Torreau, maar de wijze waarop gij ze stelt.’</p>
<p>‘Met het zwaard in de hand?’ en zijn oog schitterde. ‘Ik zeg u dat van de zwaardvoerende klassen niets verkregen wordt dan door middel van het zwaard. Daarenboven sleepte de gelegenheid ons mede. Wanneer zouden wij weer honderdduizend werklieden gewapend hebben? Maar dit is slechts het begin. Wij zijn tot nu toe geslagen. Bij onze eerste zegepraal zullen alle groote steden van Frankrijk opstaan, en zich om ons scharen.’</p>
<p>‘En als die zegepraal uitblijft?’</p>
<p>‘O dan.’ - Hij zag mij openhartig aan, en zeide, terwijl hij met eene eenvoudige beweging zijne borst aanraakte: ‘Ik offerde mij zelven van te voren op, indien gij zulks bedoelt.’</p>
<p>Eerlijke Torreau! Thans zijn uwe beweegredenen in hooger
<pb n="600"/>rechtbank gewogen, dan waarin aardsche rechters zitten. Gij zijt vóór geweest en hebt gepleit. En zeker zal een onpartijdiger dan wij zijn: Niet schuldig! geschreven hebben in dat groote boek waarin het beslissend oordeel over der menschen leven wordt nedergezet.</p></div>
<div type="section">
<head rend="h4">V.</head>
<p>Het somber treurspel van het tweede beleg van Parijs duurde voort - het einde was niet moeielijk te voorzien, de gebeurtenissen werden dagelijks belangrijker om na te gaan, terwijl de opstandelingen met ieder uur den dood naderbij zagen komen, en bemerkten dat er geen weg tot ontvluchten over bleef. Ik volgde met pijnlijke angst de gangen van mijn' vriend Torreau gedurende dezen ellendigen tijd, en zag hoe hij langzamerhand zijnen invloed verloor bij de loszinnige menigte, die altijd slechts half gewillig naar hem en zijne gematigde vrienden geluisterd had; en ik vernam, dat hij tot het eind toe streed met een soort van wanhoop, dat toch de teugels niet geheel aan zijne handen mochten ontglippen. Men merkte op, dat geen der besluiten betreffende ter dood brengingen of verwoestingen, of willekeurige gevangennemingen, zijne handteekening droegen. Hij had zijne omwenteling smetteloos willen houden. Hij zeide zulks, berhaalde het, smeekte in de vurigste welsprekendheid zijne ambtgenooten, de zaak voor welke zij vochten geen schande aan te doen; en zooals het altijd gaat, als menschen zich niet willen laten medeslepen door den stroom dien zij zelven in beweging gebracht hebben: hij verloor zijne populariteit, werd beschuldigd van lauwheid, daarna van verraad, en kon ten laatste zijn' mond niet meer openen, zonder dat hem de laagste beleedigingen naar het hoofd werden gesmeten. Gedurig zag ik karikaturen van hem in de spotprenten der Commune, waarin hij aan de galg of aan een schandpaal werd voorgesteld; het edele orgaan, de Père Duchène, eischte dat men hem zou doodschieten; en op zekeren dag kwam ik hem tegen, en zag hij er zoo slecht, bezorgd en ter nedergeslagen uit, dat hij, ofschoon ik hem nooit anders dan bleek gekend heb, nu wel de geest geleek van hetgeen hij in vroeger dagen was.</p>
<p>‘Gij moet aftreden, zeide ik; gij kunt de beweging niet meer beheerschen. Men moet in later dagen u niet verantwoordelijk behoeven te stellen, voor hetgeen nu gebeurt of misschien nog zal gebeuren.’</p>
<pb n="601"/>
<p>‘Neen,’ antwoordde hij treurig maar vast besloten: ‘ik moet tot het einde toe blijven. Ik heb mijn lot in het oproer geworpen; ik heb geen recht mij in de laatste ure te onttrekken. Misschien zal ik in staat zijn wat goeds te doen - ik meen, wat kwaads te voorkomen, dat is het meeste dat ik nu kan verwachten.’</p>
<p>Ik trachtte zijn besluit aan het wankelen te brengen, en zinspeelde onder anderen op de gijzelaars, die in de oproerige dagbladen iederen morgen met den dood werden bedreigd. Hij viel mij opgewonden in de rede, met den uitroep: ‘Dat moet gij niet gelooven. O, groote God; neen, dat zou te vreeselijk zijn. Die mannen spreken erger dan zij het wel meenen. Geen Franschman zou dat doen,’ en hij bracht de hand aan het voorhoofd.</p>
<p>Bijna dadelijk vervolgde hij: ‘Ik was in staat twee gijzelaars te redden. Ik bevrijdde ze eer het in de dagbladen bekend was, dat zij gevangen waren genomen, anders had ik het niet kunnen doen.’</p>
<p>‘Wie waren zij?’</p>
<p>Hij aarzelde alvorens te antwoorden, en bloosde even terwijl hij het deed: ‘Twee mijner oude vrienden, of liever oude vijanden, die toevallig in Parijs waren, Mr. de Feucontenu en Mr. Nul.’</p>
<p>Dit was op een na de laatste maal dat ik hem zag. De allerlaatste maal was een dag of tien later, in de laatste week van Mei. De troepen van Versailles waren sinds Zondagavond in Parijs, en hadden zich reeds van meer dan de halve stad meester gemaakt. Wie die er getuige van was kan ooit die week vergeten? De namelooze verschrikking der straatgevechten, de wederstand, de bloedbaden, en erger dan dat alles die hevige branden, die de lucht boven de rampzalige stad bloedrood kleurden, en deed gelooven dat het einde der dagen op handen was! De wijk, in welke ik leefde werd het eerst genomen. Kogels en bommen vlogen krakend langs onze vensters, namen groote stukken balken, reusachtige massas steen mede, en verkeerden menig huis in een' rookende puinhoop. Slechts door een soort van wonder werd het dak, dat mij beschutte, gespaard; en als ik van gespaard spreek, bedoel ik alleen, dat het was blijven staan. Wat zijn toestand betreft, het zag er uit of het op zich zelf een geheel beleg had wederstaan. Toen ik eindelijk hoorde dat ik veilig uit kon gaan zonder tusschen twee vuren te komen, ging ik naar beneden en vond den drempel onzer porte cochère drijvende van bloed, en de vrouw van den portier gereed met
<pb n="602"/>water en dweil het weg te wasschen; en - vreesselijk, nooit te vergeten schouwspel! - drie mannen, koud en stijf tegen de deur van den portier zitten, met groote gaten in gelaat en borst, aantoonende waar de kogels hen getroffen hadden. Zij waren op onze plaats doodgeschoten, terwijl zij pogingen deden om ons huis, en eigenlijk de geheele straat in brand te steken. De portier had ze toen, als waarschuwend voorbeeld, aldus op eene rij geplaatst. Juist voor ons huis lag eene doode vrouw, met het gelaat voorover, wat verder vormden elf mannen een roode hoop. Op den hoek der straat lagen zooveel lijken, dat men ze aan weerskanten opgestapeld had, ten einde plaats te maken voor de voorbijgangers. De modder op dien weg zag purperrood, en de muren waren met bloed bevlekt, alsof het er met een borstel over heen verspreid was.</p>
<p>Ik ging verder en zag een verlaten koffijhuis. Een kogel had de eigenares achter haar toonbank getroffen, en zij zat nog met het halve lichaam er overleunende en nederhangende armen. In haar val had ze een koperen wijnkan omgeworpen, die den vloer rood gekleurd had. In dit huis bevond zich een kooi met een goudvinkje er in. De kooi was ongedeerd gebleven, en de goudvink zong nog.</p>
<p>Op een open plein komende, waarop vier straten uitliepen, riep een schildwacht mij toe links te gaan. Rechts waren de overblijfselen eener barrikade, die zes uren had tegengehouden, en voor die barrikade 127 opeen gestapelde lijken. Boven op die hoop lag stijf en wit eene vrouw in rijgewaad, wier lang zijden haar vreesselijk bemorst was door het bloed uit eene wonde, die half haar voorhoofd had weggenomen. Het was de jeugdige geliefde van den generaal of burger Podevin, dien ik voor weinige weken zoo levendig en schoon gezien had; en burger Podevin zelf lag dood, dicht bij haar.</p>
<p>Dit alles was zoo ontzettend, dat ik voortvluchtte zonder rechts of links te zien. Ik wenschte Torreau te vinden, hem een schuilplaats aan te bieden, en hem te verbergen tot hij veilig zou zijn, of een middel had kunnen vinden om het land te verlaten. Hij had mij zijn adres gegeven, dat eene groote twee mijlen van het mijne was, maar in een rustiger gedeelte der stad, zoodat ik hoopte, dat daar geen wederstand zoude geboden zijn, en de soldaten er dientengevolge minder woedend geweest zouden zijn dan in mijne buurt. Ik werd hierin niet geheel teleurgesteld.
<pb n="603"/>De wijk was denzelfden dag als de onze aangevallen, maar er waren weinig barrikades geweest. Ik vond Torreau echter niet te huis. Sinds den vroegen morgen van den vorigen dag was hij er niet gezien.’</p>
<p>‘Gij deedt beter hem in het stadhuis te gaan zoeken,’ zeide zijn portier op spottenden toon; en ik volgde in dier voege zijnen raad, dat ik mijne schreden richtte naar de Rue de Rivoli. ‘Als ik hem vinden moet, zal het toeval mij helpen,’ dacht ik.</p>
<p>Het toeval hielp mij. Ik was nog geen halve mijl verder gegaan toen Torreau bijna tegen mij aan kwam loopen uit eene smalle dwarsstraat. Zijn haar was grijs geworden. In zijne rechterhand hield hij een revolver, en om zijn midden prijkte de scharlaken roode sjerp.</p>
<p>Ik dacht dat hij voor vervolgers vluchtte, en riep uit: ‘Goede hemel, doe die sjerp af en werp dien revolver weg.</p>
<p>Kom geef mij spoedig een arm.</p>
<p>‘Neen, neen, verlaat mij,’ riep hij woest. ‘Gij ziet hoe ver het gekomen is.’ (Hij was half waanzinnig van opgewondenheid). ‘Zij hebben geslacht, verbrand, geplunderd - zij, de mannen der Commune! Zij hebben de Republiek onteerd! Frankrijks vloek zal voor eeuwig op hen - en op mij rusten! Laat mij gaan, zeg ik u! Ik wil het niet overleven. Laat mij gaan!’</p>
<p>Ik klemde mij aan hem vast, worstelde met hem en trachtte den revolver uit zijne hand te rukken. Maar hij bood wanhopigen tegenstand. ‘Laat mij gaan,’ schreeuwde hij. ‘Wees niet dwaas,’ antwoordde ik. ‘Gij hebt eene zuster en betrekkingen op de wereld; gij hebt geen recht uw leven weg te werpen. Torreau! Julius! om Gods wil, man, heb medelijden met u zelven en met mij. ‘Hij snikte, maar verweerde zich des te meer. Ik voelde zijne heete tranen droppelen op mijne handen, terwijl ik zijn arm in de hoogte hief. en met inspanning van al mijne krachten, hem trachtte te dwingen om zijne greep los te laten. ‘Spoedig Toreau! ik smeek u.’ Ik ontstelde, want plotseling, werd het gestamp van in den pas loopende soldaten hoorbaar. Hij klemde zijne tanden op elkaar, en greep het wapen nog steviger vast. Ik balde mijne vuist, beurde zijn arm op, en gaf hem een hevige stomp onder de elleboog. De revolver viel. Doch het was te laat. Een afdeeling kavalerie soldaten, met een officier aan het hoofd, verscheen plotseling links van ons, en de officier riep met heldere stem, ‘sta!’</p>
<pb n="604"/>
<p>De officier was Raoul de Gardefer. Dadelijk herkende hij Julius Torreau, en Torreau herkende hem. Een van beide verbleekte, maar die eene was Julius Torreau niet.</p>
<p>De soldaten hadden zich reeds in twee rijen geschaard, en hunne gewerengeladen. Raoul de Gardefer zou zijn voormaligen vriend niet gespaard hebben, al had deze er hem op de knieën om gesmeekt.</p>
<p>Er glinsterde bloeddorst in de oogen der soldaten. Ook was het een hopeloos geval. Julius droeg nog zijn roode sjerp, en zijn hoed boven zijn hoofd zwaaiende, riep hij drie malen: ‘Leve de Commune!’</p>
<p>Nadat hij dit gedaan had, wierp hij met een rustiger gelaat zijn hoed op den grond, plaatste zich met den rug tegen den muur en kruiste de armen op de borst. De soldaten stampten met hunne geweren op den grond als om hun officier tot spoed aan te manen.</p>
<p>Raoul de Gardefer ging ter zijde en opende zijne lippen - eens, tweemaal - maar zonder te spreken. Hij zag doodswit.</p>
<p>Toen zag Torreau hem aan.</p>
<p>En toen hij Raouls lippen zag beven, vloog een lichte blos van ontroering over Torreau's gelaat, en verhelderde voor het eerst sinds ik hem kende een flauwe glimlach zijne trekken.</p>
<p>Hij maakte een lichte hoofdbuiging voor Raoul.</p>
<p>Het was de hulde van een stervende aan een die medelijden met hem had.</p>
<p>Toen zag hij de soldaten weder aan, richtte zich in zijn volle lengte op, en gaf met heldere, onbewogen stem zelf het kommando: - ‘Geeft acht!’ riep hij. Legt aan. Klaar!’ en terwijl twaalf geweren op zijne borst gericht werden, riep hij voor de laatste maal: - ‘Leve de Republiek!’</p>
<p>&nbsp;</p>
<p>‘Dat is zeker,’ zeide een der soldaten, met een blik op het lijk, ‘dapper was hij.’</p></div></div>
<div type="chapter">
<interpGrp>
<interp type="primair" value="coro001"/>
</interpGrp>
<pb n="605"/>
<head rend="h3">De legers der nijveren in de laatste helft der XIX<hi rend="sup">e</hi> eeuw.
<lb/>Door Dr. S. Sr. Coronel<note n="*)" place="foot">Vervolg van bladz. 547.</note>.</head>
<q rend="bq">‘De XIXe eeuw is ongetwijfeld in een nieuwen en bijzonderen zin de eeuw van den werkman.’
<lb/><hi rend="sc">gladstone</hi>.</q>
<div type="section">
<head rend="h4">III.
<lb/>De arbeidende klassen tegenover het kapitaal.</head>
<p>Bij de bepaling van het aandeel, dat de arbeidende klassen in het kapitaal hebben, komt de standaard der loonen, als vrucht van den arbeid, het kapitaal van den werkman, in de eerste plaats in aanmerking.</p>
<p>De standaard van het loon der arbeidende klassen van de onderscheidene volkengroepen rigt zich, zooals we reeds aanvoerden, naar velerlei omstandigheden met de physieke, intellectuele en morele ontwikkeling van het volk in verband staande. Bovenal
<pb n="606"/>is hij afhankelijk van den prijs der eerste levensbehoeften en van de grootere behoeften die door de toenemende cultuur zich ook onder de arbeidende klassen meer doen gevoelen. Openbaart zich de laatste meer als oorzaak, de eerste doet zich meer als gevolg van de meerdere welvaart, van de stijging der loonen kennen.</p>
<p>De standaard der loonen, die tot voor weinige tientallen van jaren in de meeste landen nog op dezelfde hoogte stond, waarop hij vóor de vrijverklaring van den arbeid in het laatst der vorige eeuw zich bevond, verkeerde in de ongunstigste verhouding tegenover de bestaansmiddelen, die, bij de toenemende welvaart en vermeerdering der bevolking, aanzienlijk in prijs waren gestegen.</p>
<p>De stijging der loonen openbaarde zich in alle landen waar de nijverheid en handel in de laatste jaren een min of meer hooge vlucht hebben genomen, doch vooral daar waar het fabriekwezen een aanmerkelijke ontwikkeling had verkregen. De verbetering der werktuigen, de toepassing van het stoomvermogen en de aanhoudend plaats hebbende uitvindingen op industrieel gebied leidden langs vreedzamen weg tot verhooging van den standaaard der loonen, terwijl aan den anderen kant de zamenspanningen en werkstakingen der werklieden hier en daar tot die verhooging noodzaakten.</p>
<p>Indien men den standaard der loonen bij de onderscheidene volkengroepen nagaat, dan zal men al spoedig ontwaren, dat daar de loonen een betrekkelijk hoog standpunt hebben bereikt, waar de handel en nijverheid het minst door monopoliën en drukkende regten beperkt worden. Daar ook staat de arbeidende klassen op een vrij hoogen trap van cultuur. Het valt evenwel moeijelijk ten deze eene strenge scheiding van de natiën der onderscheidene volkengroepen te maken; maar toch kan men veilig aannemen, dat de natiën tot den germaanschen tak behoorende, over 't algemeen daarin in gunstiger verhouding verkeeren, dan die van den keltischen, maar vooral van den slavischen tak. Daar hebben de arbeiders een meer onafhankelijk standpunt ingenomen en hunne regten tegenover het kapitaal beter kunnen handhaven. De beweging op dit gebied is weder van Engeland uitgegaan. Daar zijn de loonen der handwerkslieden, maar vooral van de fabriekbevolking, in de laatste 30 jaren van 20 tot 50 pCt. gestegen. Maar ook daar werkten alle omstandig-<pb n="607"/>heden zamen, om die aanzienlijke verhooging mogelijk te maken: eene bloeijende fabriekmatige nijverheid, die door gestadige verbetering van werktuigen gemakkelijker, beter en meer doet produceren. Voeg daarbij een vrijzinnig handelstelsel, dat de producten naar alle markten in ruime mate doet vloeijen en men heeft de twee voornaamste gegevens, om dat deel van het arbeidersvraagstuk langs vreedzamen weg op te lossen. Aan den anderen kant vormen de arbeidende klassen door hare massa en goed georganiseerde aaneensluiting daar een geduchte magt, om aan het kapitaal ontzag in te boezemen en langs den weg van verzet te verkrijgen, wat zij niet op vreedzame wijze kunnen bekomen. In de Noordelijke Staten van Amerika heeft die stijging van loonen nog sneller en in verhoogde mate, vooral na den jongsten burgerkrijg, plaats gegrepen. Daar vond de vermeerdering voor de hoogere vakken van bedrijf van 40 tot 70 pCt. plaats, ofschoon
daartoe andere oorzaken dan in oud-Engeland hebben medegewerkt. In de andere landen tot die volkengroep behoorende, kwam die hervorming niet zoo spoedig en voldoende tot stand. Hier werkten dan ook niet al die gunstige omstandigheden mede, als in Engeland. De arbeidende klassen zagen zich hier veeltijds genoodzaakt langs den weg van verzet te verkrijgen, wat haar billijker of regtmatiger wijze toekwam. De strijd tusschen kapitaal en arbeid verkeert hier nog in een tijdperk, dat in Engeland reeds tot de geschiedenis behoort. Patroons en werklieden zijn zich hier nog niet genoegzaam bewust van de regten en pligten die beiden tegenover elkander, bij de eischen en behoeften van onzen tijd, te vervullen hebben. Hier heerscht nog maar al te zeer de geest van het gildewezen: verdrukking tegenover onderworpenheid, zonder de middelen van bescherming en gehechtheid, die de kluisters van het gildewezen minder knellend maakten, toe te passen.</p>
<p>In de landen waar de keltische stam het overgroot deel der bevolking uitmaakt, hebben eene menigte omstandigheden zamengewerkt om den standaard der loonen gedrukt te houden. Over 't algemeen toch staat het peil van de zedelijke en verstandelijke ontwikkeling der arbeidende klassen daar niet zoo hoog als bij de germaansche volken, ten andere werkt de priesterheerschappij daar nog magtig genoeg, om het zelfbewustzijn bij het volk te smooren en oefent het gezag der kerk nog een te overheerschenden invloed op het kapitaal uit, om dit ten alge-<pb n="608"/>meenen nutte dienstbaar te maken. Het groot aantal gedwongen rustdagen door de kerk voorgeschreven grijpt ook merkbaar in het arbeidersbudget in en doet de uitkomsten van den overigens werkzamen arbeider tot een peil dalen, dat niet met zijne behoeften overeenstemt. Maar ook hier heeft de geest des tijds zijn invloed doen gevoelen. De dringende behoefte aan levensbehoud heeft het zelfbewustzijn bij de arbeidende klassen doen ontwaken en heeft zich in een geest van verzet geopenbaard, die, in verband met het volkskarakter, tot uitbarstingen heeft geleid, even gevaarlijk voor het politiek als economisch belang van den staat.</p>
<p>Nog slimmer is het te dien opzigte bij de slavische volken gesteld. Hier werkte het despotisme met het fanatisme zamen, om het volk met zijn ware belangen onbekend te laten en zijn zedelijk-verstandelijk peil zoo laag mogelijk te houden. Hier is dan ook de standaard der loonen tot een minimum gedaald en verkeeren de arbeidende klassen veelal in een staat, die aan het lijfeigenschap grenst.</p>
<p>Tegenover de min of meer gunstige verhouding waarin de handwerksklasse in 't algemeen in alle landen aan deze en gene zijde van den oceaan zich mag verheugen, steekt de toestand der landbouwwerklieden in Europa zeer ongunstig af. De standaard der loonen bij de landbouwbevolking is in hjnregten strijd met de aanzienlijke stijging van de grondrente, de betere cultuur van den bodem en de toenemende productie. De lage stand der loonen neutraliseert al de gunstige momensten, die het landbouwbedrijf in zich bevat. Zelfs in het land, waar de arbeidende klassen overigens met zooveel succes tot hare emancipatie hebben bijgedragen, in Engeland, is de staat van de landbouwwerklieden zeer achterlijk en het loon buiten alle verhouding met de levensbehoeften en de prijzen der eerste levensbenoodigdheden. Maar ook in dien tak van nijverheid zien we Engeland weder het initiatief nemen tot eene beweging, die tot hervorming en verbetering zal leiden. Opmerkelijk openbaart zich die beweging bij het germaansche deel der bevolking weder geheel anders, dan bij het keltische. Waar het eerste een beroep doet op de eischen van billijkheid en regt, om door aansluiting en gemeen overleg tot een verdrag en vreedzame oplossing van het vraagstuk te komen, daar tracht het iersche deel der bevolking door geweld en sluipmoord (de zoogen. agrarische moorden) toe te geraken.</p>
<pb n="609"/>
<p>Verwijderd van de middelpunten van beschaving als de landbouw-arbeiders gewoonlijk leven, beperkt in hun gedachtenkring en levensbehoeften, verdeeld over een uitgestrekte oppervlakte grond, gebukt onder de beschermende hierarchie der landbezitters, missen zij die energie, die zucht naar aansluiting, dat gevoel van eene hoogere levensbestemming, om deel te nemen aan die grootsche beweging onzer dagen, welke de legers der nijveren in onze dagen kenmerkt.</p>
<p>Ofschoon die beweging niet vreemd aan vroegere eeuwen was, zoo heeft zij echter in deze eeuw een eigenaardig karakter aangenomen, dat inzonderheid van ons standpunt niet onopgemerkt mag voorbij gegaan worden. De werkstakingen, zoo georganiseerd en reusachtig als wij ze in de laatste tientallen van jaren hebben waargenomen, mogen met regt de sociale oorlogen der 19<hi rend="sup">e</hi> eeuw genoemd worden. De eigenlijk georganiseerde werkstaking, een vrucht van deze eeuw, die in onze dagen haar vollen wasdom schijnt bereikt te hebben, zal tot eene gansche hervorming in de betrekking tusschen kapitaal en arbeid moeten leiden. Bepaalde zij zich vroeger slechts tot een tijdelijk verzet van enkele tientallen van arbeiders uit eenigen tak van industrie, tegenwoordig scharen zich duizenden en tienduizenden in de legers der werkstakenden, om, geheel volgens de regels de diplomatie, de oorlogsverklaring tot de tegenpartij te rigten en met al de middelen van oorlogstaktiek den strijd te aanvaarden, voort te zetten en tot het laatst vol te houden. De bakermat der coöperatie is ook die der coalitie. De eerste heeft de laatste - althans de georganiseerde - mogelijk gemaakt. Engeland moet dan ook als die bakermat beschouwd worden, omdat daar de coöperatie de grootste ontwikkeling heeft verkregen. De geschiedenis van de arbeidsstakingen maakt daar een der gewigtigste hoofdstukken van de geschiedenis der arbeidende klassen in de 19<hi rend="sup">e</hi> eeuw uit. In geen land aan deze en gene zijde van den Oceaan hebben die bewegingen tot verhooging van loon en vermindering van werktijd op zulk een reusachtige schaal plaats gehad en zulke gewigtige gevolgen voor de arbeidende klassen in 't bijzonder en voor de maatschappij in 't algemeen opgeleverd. Want de strijd, door die duizenden daar gevoerd, bleef niet enkel binnen dien betrekkelijk beperkten kring bepaald. De oorzaken die daar tot den strijd aanleiding geven, waren ook elders, min of meer gewijzigd, aanwezig.
Maar nergens was het onaf-<pb n="610"/>hankelijkheidsgevoel der arbeiders zoo ontwikkeld als in Engeland, nergens drukte de magt van het kapitaal zoo zwaar, nergens werd de noodzakelijkheid om den strijd aan te gaan in het belang van de toekomstige welvaart der arbeiders-maatschappij levendiger gevoeld, nergens waren, in een woord, alle momenten zoo aanwezig, om den strijd te aanvaarden en vol te houden als in 't land van self-government en self-help. In Frankrijk, ofschoon de bakermat van de vrijheid van den arbeid, heeft de werkman welligt vroeger dan zijn standgenoot aan de overzijde van het kanaal de coalitie en de werkstaking gekend en toegepast; maar de volken van den keltischen stam missen de hoofdeigenschappen om zulke wapenen naar eisch te gebruiken: gemeen overleg, behoedzaamheid, beproefde trouw, geduld en volharding. De grèves hebben meestal of tot den ondergang van den arbeider of tot eene politieke revolutie geleid, de strikes meestal tot verheffing van den werkman en sociale hervorming. In Engeland is de werkstaking een daad van louter economisch-sociale strekking, in Frankrijk heeft zij meer een politiek karakter. In Engeland is zij de vrucht eener economische instelling, de trades society, trades union, in Frankrijk vond ze haar oorsprong meer in de democratisch politieke vereenigingen van een St. Simon en Fourier. De grèves hebben meestal haar ontstaan aan toevallige oorzaken te danken en dragen een karakter van opwinding, de strikes zijn het gevolg van een reeks van oorzaken die naauw met den economischen toestand der arbeiders zamenhangen en die tot een gemeen overleg hebben geleid waaruit zij zich allengskens ontwikkeld hebben. Het karakter, dat de grèves in Frankrijk en de strikes in Engeland vertoonen teekent duidelijk genoeg het verschil in geaardheid van de volken tot den germaanschen en romaanschen tak behoorende. In geen land van beide volkengroepen treedt dit duidelijker aan den dag. De woelingen der social-democraten
in Duitschland en Oostenrijk, die meer het karakter van de fransche grèves bezitten, hebben dan ook tot dusverre niet die gewenschte gevolgen opgeleverd, welke de georganiseerde strikes in Engeland voor de arbeidende klassen hadden. Men verkeert daar nog te dien opzigte in een tijdperk van ruw verzet, van opwinding zonder overleg, van rebelle. Men is daar meer uit op omverwerpen, dan op hervormen. Patroons der werkheden staan daar nog vijandig tegenover elkaar, en verlangen liever een strijd vol te houden, waarin de zwakste het
<pb n="611"/>onderspit moet delven, dan dat beiden door gemeen overleg tot erkenning van hunne wederzijdsche regten en verpligtingen zullen komen. De ‘respectful considerations’ der Engelsche strijdmagten op economisch-sociaal terrein heeft bij de sociaaldemocraten van Duitschland nog geen ingang gevonden. Zoowel de Algemeine Arbeiters-Bildungs Verein te Weenen als de algemeine deutsche Arbeiters-Verein in Berlijn worden beheerscht door de sociaal-democratische beginsels van Lassale en zijne volgelingen. De uitbreiding die deze vereenigingen in de laatste jaren verkregen hebben, de aanzienlijke sommen waarover zij te beschikken hebben, die verreweg tot het aangaan van werkstakingen worden gebezigd, en de aanvankelijk goede resultaten ten opzigte der loonverhooging, die zij verkregen hebben, doen die vereenigingen tot een gevreesde magt in den staat worden, te meer daar zij zich ook met de politieke kwestieën inlaten, die zij op eene wijze willen oplossen, welke niet altijd met het staatsbelang overeenstemt. Bij de overige volken tot den germaanschen tak behoorende, hebben de werkstakingen nog niet die beteekenis verkregen en gevolgen opgeleverd, om er hier in bijzonderheden bij stil te staan. Het beginsel van vereeniging is daar te weinig ontwikkeld, om tot een goed georganiseerde beweging, zooals wij die in de engelsche strikes aantreffen, te leiden. Zelfs in Amerika, waar de trade-unions in de laatste jaren zulk een ontzaggelijke ontwikkeling hebben verkregen en de arbeidsstakingen op zulk een reusachtige schaal zijn ondernomen, wordt dat karakter gemist wat aan de engelsche strikes eigen is.</p>
<p>Was Frankrijk in de eerste helft van deze eeuw het eenige land van de keltische volkengroep, waar werkstakingen op uitgebreide schaal werden aangetroffen, de tweede helft dezer eeuw is getuige van dergelijke bewegingen ook in België en Zwitserland, ja, in de jongste dagen zelfs in Italië en Spanje. Maar deze allen dragen min of meer het karakter van de grèves der fransche arbeiders en vinden haar aanleiding in communistisch-politieke opruijingen van den internationalen werkmans-bond.</p>
<p>Het despotisme waaronder de volken van den Slavischen tak gebukt gaan, gepaard aan de geringe zedelijk-verstandelijke ontwikkeling waarin de arbeidende klassen aldaar verkeeren, verklaren hare onthouding aan die algemeene beweging onzer dagen, maar ook dat de inblazingen van de Internationale daar zulk
<pb n="612"/>een gereeden ingang vinden, die soms tot die ondoordachte opstanden onder de werklieden aanleiding geven, welke meestal met een nederlaag van hunnen kant eindigen.</p>
<p>De groote kracht, die de arbeidersbeweging in Engeland tot verbetering van den stoffelijken toestand der werklieden erlangt en het groote nut, dat daaruit voor hunne welvaart en zedelijkverstandelijke verheffing voortspruit, is gelegen in dien geest van zamenwerking, welke als ‘common spirit’ daar zulk eene groote beteekenis heeft. De trade-unions zijn vereenigingen, die oorspronkelijk ten doel hadden, om den standaard der loonen op een voldoende hoogte te houden en den toevloed van leerjongens te beperken. Zij zijn geheel de vrucht van den monopoliegeest die arbeiders en arbeidgevers in die dagen bezielde. Bij de patroons bestond een streven, om door alle geoorloofde en niet geoorloofde middelen den standaard der loonen tot een minimum van levensonderhoud terug te brengen; bij de arbeiders daarentegen begon zich het gevoel van onafhankelijkheid meer te ontwikkelen en leidde de meerdere cultuur, waartoe het vereenigingsleven veel had medegewerkt om zich meerdere behoeften te scheppen. Bij hen ontstond het verlangen naar een grooter aandeel in het levensbanket. Zij vroegen voor zich ook een plaats aan de groote tafel des levens, waar meer dan enkel stoffelijke behoeften voldaan worden. Het bewustzijn werd bij hen levendig, dat zij die plaats slechts konden veroveren door de magt van de groote menigte, welke tot een welgeordend leger aaneengesloten aan het kapitaal ontzag zou inboezemen en hare regten zou doen gelden. Wat men niet langs den weg der billijkheid en gemeen overleg zou kunnen verkrijgen, zou men langs den weg van verzet trachten te erlangen. De arbeiders waren er op voorbereid, dat hunne eischen bij de patroons weinig ingang zouden vinden en dat zij slechts door vol te houden het kapitaal zouden kunnen noodzaken hunne eischen in te willigen. Maar om den strijd vol te houden moest de man zonder kapitaal in de gelegenheid gesteld zijn om te kunnen leven. Hij had zich toegerust met zooveel mogelijk zedelijke kracht, om ter wille van zijn
vermeend regt, met zijn gezin zelfs een ellendig bestaan voort te slepen en zonder morren naar den rand van den afgrond heen te blikken, als hij al het zijne aan zijn kommerlijk bestaan had ten offer gebragt. Maar het streed tegen zijn onafhankelijkheidsgevoel om in de dagen van nood de aalmoes te
<pb n="613"/>vragen, te vragen aan hen, die een veroordeelend vonnis over zijne handeling zouden uitspreken en hem tot onderwerping zouden aansporen, in stede van hem moed in te boezemen en zijne pogingen tot verbetering van zijn lot toe te juichen. Daarom heeft hij alvorens den strijd te aanvaarden, een schamele penning in de dagen van verdrukking van zijn sober inkomen afgezonderd en dien door vereenden geest tot een aanzienlijk kapitaal doen aangroeijen, dat strekken moest, om, zoo lang de strijd zou duren, hem en zijn gezin voor volkomen gebrek te vrijwaren. De hoofdleiders van die beweging begrepen echter te regt, dat, wilde men die vereenigingen in gehalte en omvang doen toenemen, men daaraan ook vredelievende doeleinden moest verbinden, die meer regtstreeks ten bate der leden zouden komen. Daarom werd met eenige verhooging van contributie deze ook gebezigd tot uitkeering bij ziekten, ongelukken, overlijden en andere omstandigheden die het wisselvallig bestaan van den arbeider en zijn gezin in gevaar brengen. Dit had het gewenschte gevolg: want weldra verrezen in alle oorden van het V. koninkrijk tal van vereenigingen van dien aard, die over aanzienlijke sommen kunnen beschikken en een magt en aanzien bezitten, welke alleen in staat zijn, het kapitaal ontzag in te boezemen. Terwijl zij door hare goede organisatie den strijd meestal voorkomen, wenden zij hare fondsen op de meest verscheidene wijze ten nutte der arbeidende klassen aan.</p>
<p>Ten bewijze daarvan strekke de Vereemging van machinenbouwers (the amalgamated Society of Engineers, Machinists, etc.), die in 1851/52, het jaar van die belangrijke strike welke zij ondernomen heeft en die over hare toekomst heeft beslist, eene som van £ 43559 aanwendde tot ondersteuning van hare leden, die den arbeid staakten. Zij telde toen 11617 leden. In 1868 was dat aantal tot 33474 aangegroeid; zij had toen tot een bedrag van £ 98178 aan schenkingen, bij ziekten en ongevallen, voor begraafnissen, aan weldadige inrigtingen en ondersteuning van andere bedrijven<note n="*)" place="foot">Dit laatste inzonderheid bij arbeidsstakingen. Zoo verleende zij eene subsidie van £ 3100 aan de londensche bouwwerklieden in hunnen hevigen strijd, dien dezen in 't algemeen belang hunner vakgenooten in de jaren 1859/60 voerden. In 1854 schonken zij £ 1120 aan de buiten werk gestelde arbeiders te Preston; £ 1000 in het jaar 1866 aan de buiten werk gestelde vijlensmeden te Sheffield. In 15 jaren voor dergelijke doeleinden £ 10375, geheel uit vrijwillige extra-bijdragen van de leden bijeen gebragt.</note> uitgegeven en op het eind van het
<pb n="614"/>jaar nog een overschot van £ 98699.2.1½ in kas, een overschot dat in 1866 zelfs £ 138,113.8.3 had bedragen. Deze vereeniging, de magtigste in het koninkrijk, heeft de verschillende phasen van de strikes met glans doorgestaan en een magtigen dam tegen de onredelijke eischen van het kapitaal gesteld, maar heeft dan ook de strikes in dien tak van nijverheid overbodig gemaakt, daar alle oprijzende geschillen door gemeen overleg tusschen arbeidgevers en werklieden worden bijgelegd en ieder van zijn standpunt zijne regten en verpligtingen genoegzaam handhaaft, om belangrijke stoornissen in den gang van zaken te voorkomen.</p>
<p>De strikes, hoe noodlottig zij tijdelijk voor ettelijke arbeiders ook mogen zijn, zijn een onovertrefbare praktische leerschool om de goede hoedanigheden bij den werkman te ontwikkelen. Zij hebben werkelijk veel bijgedragen om het lot van de arbeidende klassen te verbeteren. Zij waren de aanleiding tot tal van nuttige instellingen, grootsche ondernemingen, edele daden, waarvan de laatste tientallen jaren onder de arbeidersklasse het bewijs leverden. Het schitterendste en meest bekende voorbeeld daarvan leveren de Rochdaalsche Pioneers. De geschiedenis van een twintigtal tot wanhoop gebragte arbeiders uit dit destijds niets beduidende plekje gronds, die den stoot tot de groote coöperatieve beweging onzer dagen heeft gegeven, levert het bewijs van wat energie, overleg en volharding vermogen, om wat tot ondergang zou geleid hebben, een geheel nieuw leven te verschaffen.</p>
<p>De meeste Trade-Unions hebben dan ook haar oorspronkelijk karakter van vereenigingen tot zamenspanningen grootendeels laten varen of in zoo verre gewijzigd, dat zij eer strekken als middel om gerezen geschillen bij te leggen, dan om als oorlogvoerende partij op te treden. Eene werkstaking in Engeland moet dan ook tegenwoordig als een laatst wanhopig redmiddel beschouwd worden, waartoe de arbeiders genoodzaakt worden, nadat het treffen van een vergelijk langs vreedzamen weg te vergeefs is beproefd. De voorwaarden, die tot het aangaan van zulk eene staking van werk aldaar worden gevorderd, zijn dan ook zoo bezwarend en zoo voorzigtig gesteld, dat, indien eene politieke oorlogsverklaring aan zulke voorwaarden en formali-<pb n="615"/>teiten ware gebonden, men ongetwijfeld vrij wat minder schielijk tot oorlog zou geraken en de aanleiding daartoe vrij wat geldiger zou moeten zijn, dan thans helaas! maar al te dikwijls het geval is.</p>
<p>In den laatsten tijd hebben verscheidene vereenigingen in hare statuten bepalingen opgenomen, om gerezen geschillen tusschen meesters en arbeiders door zoogenaamde raden van verzoening te doen beslissen. Die bepalingen werken in de uitvoering voortreffelijk. Een dergelijke regtbank bestaat gewoonlijk uit een gelijk getal patroons en arbeiders door beide partijen gekozen. In negentig van de honderd gevallen komt men tot cene voor beide partijen bevredigende oplossing. De Boards of Conciliation zijn sedert door het parlement erkend en hunne organisatie en bevoegdheid bij parlementsacte vastgesteld.</p>
<p>De afschaffing of wijziging van de strenge bepalingen van strafregt bij geschillen tusschen patroon en werklieden en het staken van den arbeid in de meeste industriele landen aan deze en gene zijde van den oceaan, en de uitbreiding van het regt van vereeniging zullen zeker veel toebrengen om het karakter der werkstakingen en de verhouding tusschen werkgevers en werkvragers te verbeteren. De inrigting en zamenstelling van de Conscils des Prud'hommes in Frankrijk en België en de Schiedsgerichte in Duitschland, hoe nuttig overigens tot het bijleggen van geschillen tusschen patroons en werklieden, hebben echter op de werkstakingen in massa weinig of geen invloed uitgeoefend. Vooral tegenover de woelingen van den internationalen werkmansbond, die in beide eerstgenoemde landen zoovele aanhangers vindt, hebben zij zich magteloos getoond.</p>
<p>Ten einde deze werkstakingen te voorkomen en den ijver van den arbeider aan te wakkeren, hem meer belangstelling in zijn arbeid en in de zaak van den patroon in te boezemen, maar daardoor tevens zijne verdiensten te vermeerderen, heeft men in de laatste jaren andere middelen beproefd, die aanvankelijk min of meer succes hebben opgeleverd. Zij zijn deels aan het initatief van de patroons, deels aan dat van de arbeiders te danken. Tot de eersten moeten gebragt worden het arbeiden op stuk, het onderaannemen en het uitkeeren van een deel van de winst aan de arbeiders. Het waren de groote fabriekeigenaars, die het meest beducht waren voor stoornis in den gang van zaken door de al of niet billijke eischen der arbeiders om ver-<pb n="616"/>hooging van loon, en die door de afgemeten werkzaamheid hunner werklieden het meest gebukt gingen onder eene beperkte productie, welke het een of ander stelsel in toepassing hebben gebragt. Met beleid aangevangen en met tact voortgezet, hebben sommige van die proeven tot een werkelijk schitterende uitkomst geleid. Vooral heeft het stelsel van aandeelen in de winst eene verrassende uitkomst opgeleverd. Wij vinden daarvan tegenwoordig reeds voorbeelden in de voornaamste industrieele landen aan deze en gene zijde van den Oceaan. In Engeland, het land der uitvindingen en proefnemingen op industrieel gebied, heeft dit stelsel weder de meeste ontwikkeling verkregen. Het is daar bekend onder den naam van Industrial Partnership en wordt er onder de meest verschillende wijzigingen toegepast. Men schat daar het aantal werklieden, volgens dit stelsel werkzaam, op meer dan 10,000. Behalve de voordeelen voor de arbeiders, zijn de zedelijke voordeelen daaruit ontstaande, van onmiskenbaar belang. De arbeiders werden door het vooruitzigt der premiën zoodanig tot ijver en deugdelijken arbeid geprikkeld, dat de productie en het debiet in deze inrigtingen sinds de invoering van het stelsel aanmerkelijk zijn toegenomen. Maar ook het gedrag der
werklieden is er door verbeterd. Zij zijn door de mede verantwoordelijkheid voor den bloei der zaak in hunne schatting en in die van de patroons of der aandeelhouders gestegen. De patroon van zijnen kant behoeft nu niet altijd naauwlettend toe te zien of er met vlijt gearbeid en goed werk wordt geleverd. Spoorden de werklieden elkander vroeger aan om niet harder te werken dan de minst tragen deden, thans bevlijtigt zich ieder om den ijverigsten en bekwaamsten op zij te streven. Hij gevoelt, dat zijn ijver en bekwaamheid iets toe moet brengen om de winst voor den patroon te vermeerderen, waaruit hem weder een pro rato ten goede komt. Inzonderheid goede vruchten heeft dit stelsel in de bergwerk- en mijndistricten gedragen. Daar heerschte onder de arbeiders steeds een geest van verzet en van den ijver dier werklieden hing de bloei van de exploitatie grootendeels af. De gedurige botsingen tusschen patroons en werklieden in dien tak van bedrijf hebben ten laatste aan sommige eigenaars en exploiteurs van de ondernemingen dit middel ter hand doen nemen. De pogingen in dien geest in Engeland, Schotland, Amerika, Frankrijk en België aangewend, zijn overal naar wensch geslaagd en beloven aanzienlijke voordeelen ook voor de aandeel-<pb n="617"/>houders. Vrees voor werkstakingen zal hier, bij eene eerlijke toepassing van het stelsel, zeker het minst behoeven gekoesterd te worden.</p>
<p>Het initiatief der arbeiders tot vermeerdering hunner inkomsten uit zich in de productie-vereenigingen. De eerste aanleiding tot het ontstaan dier vereenigingen waren de arbeidsstakingen. Van deze soort van vereenigingen moet Frankrijk als de bakermat worden beschouwd. Evenwel komt aan Engeland weder de eer van hare betere organisatie toe en hebben ze daar thans een buitengewone ontwikkeling verkregen. En verwonderen moet dat resultaat niet. De Franschman, met zijn vurigen geest naar idealen, heeft in de productie-vereeniging het toppunt zijner idealen gezien, niet bedenkende, dat tot de vestiging en den bloei daarvan in groote mate van goede trouw, inzigt, gemeen overleg, energie, zelfbeheersching, volharding en een onbezweken moed vereischt worden, om de talrlijke bezwaren het hoofd te bieden, die zich telkens daarbij voordoen. Het zijn juist de voornaamste dier eigenschappen, welke de volken van den keltischen tak, en vooral de arbeidende klassen in Frankrijk, over 't algemeen missen. De pogingen in dat land tijdens de regering van Louis Philippe met dat doel aangewend, mogten daarom evenmin geslaagd heeten als die welke na de Februarij-omwenteling onder de begunstiging van het tweede keizerrijk zijn beproefd. Even ondoordacht als de fransche werklieden bij hunne grèves te werk gingen, zoo ligtzinnig vatten zij die alles behalve gemakkelijke taak aan. De meeste vereenigingen die vóor en na 1848 daar in 't leven zijn geroepen, hebben na een kortstondig bestaan en het verslinden van aanzienlijke haar door den staat verstrekte sommen zich eene bittere teleurstelling bereid. Waren de meeste dier vereenigingen in Frankrijk de vrucht van een politieksocialistische opwinding, in Engeland waren zij louter het uitvloeisel van den geest van self-help. En juist omdat ze op dien grondslag gevestigd waren, hadden zij levensvatbaarheid. Kan men ze in Frankrijk thans nog hoogstens bij tientallen tellen, in Engeland bestaan ze reeds bij honderdtallen, waaronder
enkele, die met de grootste industrieele inrigtingen van het land kunnen concurreren. Evenzoo moeten de pogingen op dit gebied in Duitschland, Zwitserland, België, de Noordsche Staten en Noord-Amerika aangewend meer als proefnemingen worden beschouwd, dan als de aanvang van een nieuwen dageraad op het gebied van productie, als middel tot loonverhooging.</p>
<pb n="618"/>
<p>De zedelijke invloed van de productieve vereenigingen kan echter noch naar hare uitgebreidheid noch naar den omvang van haar bedrijf worden afgemeten. Indien, onder toepassing van de bovengenoemde hoedanigheden, de vereeniging gelukkig door de moeijelijkheden der eerste oprigting is gebragt, dan kunnen de aandeelhouders-werklieden daardoor tot de degelijkste en zedelijkste mannen gevormd worden. Deze wijze van coöperatie vernietigt de kleingeestige grieven, welke gewoonlijk tusschen arbeiders en patroons worden aangetroffen; zij vestigt een geest van onafhankelijkheid, dat berust op het bewustzijn van eigen kracht; zij wakkert een edelen geest van naijver aan en verhoogt het gevoel van eigenwaarde, van billijkheid en stipte pligtsbetrachting, om de eer der onderneming tegenover de buitenwereld te handhaven. Het voorname geheim van het welslagen van zulk een onderneming is het vinden van een geschikten leidsman, die met overleg en regtvaardigheid aller belangen weet te behartigen, die de beste wegen weet op te sporen tot inkoop der grondstoffen en de beste markt om het verwerkte aan den man te brengen. Maar zulk een man is een zeldzaamheid en van daar, dat zoovele dier vereenigingen reeds in den aanvang schipbreuk lijden.</p>
<p>Naauw verwant aan deze hulpmiddelen om de inkomsten der arbeidende klassen te vermeerderen, zijn een andere reeks van inrigtingen die onze tijd tot eene gelijke strekking heeft in het leven geroepen. Zij moeten dienen om den werkman of kleinhandelaar het benoodigde kapitaal te verschaffen, ten einde een bedrijf aan te vangen of voort te zetten. Zij kunnen eigenlijk als de bronnen worden beschouwd, waaruit de productieve vereenigingen putten, die haar ontstaan mogelijk maken. Met de comsumtieve vereenigingen vormen zij dan ook het heerlijke trias van de coöperatieve beweging onzer dagen. Ik bedoel de voorschot- of hulpbanken. Ook zij zijn een schepping van den germaanschen geest. Duitschland is haar bakermat, Schultze-Delitsch haar vader. Daar en onder zijne leiding hebben ze alzoo de meeste uitbreiding verkregen. Allengs hebben zij zich ook van de andere landen van de germaansche volkengroep uitgebreid. In de landen van de keltische volkengroep, waar men in dien geest proeven heeft genomen, hebben deze tot dusverre niet zulke bevredigende resultaten opgeleverd als in eerstgenoemde landen. En opmerkelijk is het, dat zelfs in die staten waar de bevolking
<pb n="619"/>uit die verschillende elementen bestaat, zooals in Oostenrijk, België, en Zwitserland, deze inrigtingen juist bij de germaansche elementen het meeste ingang hebben gevonden en bloeijen. Welligt staat die voorliefde met den geest van spaarzaamheid in verband den germaansche volken eigen, daar deze instellingen grootendeels op het beginsel van spaarzaamheid en solidariteit berusten.</p>
<p>Als uitvloeisel van deze instellingen kunnen de grondstof- of inkoopsvereenigingen worden beschouwd. Zij strekken, om den werkman in de gelegenheid te stellen de grondstoffen voor de uitoefening van zijn handwerk noodig, zoo goed en zoo goedkoop mogelijk aan te schaffen. Uit het gemeenschappelijk kapitaal worden de grondstoffen in het groot ingeslagen en vervolgens aan de leden met eene geringe verhooging voor de noodzakelijke onkosten, à contant verkocht, terwijl de overwinst wordt gedeeld. Hierdoor is de kleine baas in staat met de grootere industrielen eenigszins te concurreren. Andere vereenigingen maken haar kapitaal ook dienstbaar aan het aankoopen en verhuren van kostbare gereedschappen en machines, die door een gering stoomvermogen worden bewogen of zelfs aan het verstrekken van de beweegkracht: water of stoom. Eindelijk komen in aanmerking de gemeenschappelijke verkoophuizen of bazars, waar de vervaardigde artikels ten toon gesteld en te koop worden aangeboden. Indien de werkman om geld verlegen is, ontvangt hij eene zekere som op voorschot geëvenredigd aan de waarde van het voorwerp. Wordt het verkocht, dan wordt met den eigenaar afgerekend, na aftrek van eene kleine provisie. Die Rohstoff-Vereine en Gewerbehallen zijn in Duitschland en Zwitserland zeer verspreid en werken daar met uitstekend gevolg.</p>
<p>&nbsp;</p>
<p>(<hi rend="i">Wordt vervolgd</hi>).</p></div></div>
<div type="chapter">
<interpGrp>
<interp type="primair" value="burg030"/>
<interp type="primair" value="18720100"/>
<interp type="secundair" value="zwits01"/>
</interpGrp>
<pb n="620"/>
<head rend="h3">Indrukken en opmerkingen gedurende eene reis door Zwitserland.
<lb/>Door P. van der Burg.</head>
<p>Misschien is het een gevolg van mijn reeds gevorderden leeftijd, als ik het reizen voor geen gemakkelijk werk houd, en al aanstonds den tocht naar Basel, al doet men dien ook in drie dagen, zeer vermoeiend noem. Inderdaad, ik herinner mij niet, immer grooter hitte te hebben doorgestaan, dan op dien weg, in die heetgestoofde, volgepakte wagens. Van het bovendek der rijtuigen straalde de hitte ondragelijk op het hoofd en de kussens, die de warmte voortdurend opslorpten, gaven ze thans in ruime mate af. Ik heb niets gedacht in die vliegende ovens. In zulk een benauwende hitte, in zulk eene met stof opgevulde ruimte, kan de mensch niet denken. Het is eenmaal zoo: het denken hangt ook van de temperatuur af.</p>
<p>Coblenz, aan de samenvloeiing van Rijn en Moezel, met zijne op rotsen gebouwde vesting Ehrenbreitstein, leverde des avonds een prachtig gezicht op, toen wij aan de rivier wandelende, onder den brugboog door, den burg Stolzenfels en zijne rotsachtige omgeving door een doorschijnenden, blauwen nevel zagen heenschemeren; de boog des brugs vormde híer de lijst van de natuurlijke schilderij, en verhoogde, door die eigenaardige gezichtsbeperking, de schoonheid van 't geheel. Bij eene zeer korte omwandeling vonden wij onder eenige rijk met loof getooide boo-<pb n="621"/>men eene openbare, ruime speelplaats, waarvan de bestemming op een bord werd aangewezen: zij diende voor de <hi rend="i">Schoolplichtige jeugd</hi>, en was van schommels en wippen, handbruggen en touwmolens enz. voldoende voorzien. Geen wonder, dat zulk eene inrichting in elke stad en dorp van ons land werd gewenscht. Even voorbij Mainz trok natuurlijk het dorp Gross Gerau de aandacht, dat, halverweg tusschen Mainz en Darmstadt, links van den spoorweg ligt. Sedert eenige jaren toch wordt dat plaatsje door aardbevingen geteisterd, die zeer lokaal zijn, en waardoor dan ook verscheidene inwoners het reeds verlaten hebben.</p>
<p>In Heidelberg konden wij ons voorbereiden op hetgeen ons in Zwitserland wachtte. Het beklimmen van de slotruïnen en Molkenkur was vermoeiend, maar beloonde zeer die moeite. De rijtoer rondom Heidelberg, hoe genotvol, de slotruïnen, hoe bezoekenswaardig, het wijnvat en de hofnar met den vossenstaart, die 80 flesschen wijn op eenmaal dronk (de nar namelijk), de brug met de twee schoone standbeelden, de forellenvisscherij, dit alles ligt buiten ons bestek.</p>
<p>Van Heidelberg uitgaande, begint het gezicht op het Schwarzwald, links van ons gelegen, meer en meer in schoonheid te winnen; bij Bühl mag het zelfs uitmuntend heeten. Eigenaardig liggen de schier allen met afgeronde toppen voorziene, kegelvormige bergen van het Schwarzwald op en naast elkander gestapeld. Achter de naar elkander gekeerde glooingen of hellingen der bergen, op den voorgrond, verschijnen weder hellingen van andere bergen, achter deze weder nieuwe enz. Zij maken den indruk van eene golvende zee, waar de eene golf de andere verdringt. Men vindt nergens in Zwitserland dat karakter zoo uitgedrukt.</p>
<p>Heeft het Badensche landschap ons voortdurend aan Nederland herinnerd, thans krijgt het een eenigszins ander karakter. Wij zien dat reeds aan de kunstmatige bewatering der akkers, hierin bestaande, dat men in de kleine beddingen, die de van het Schwarzwald afkomende wateraderen zich in menigte gemaakt hebben, hier en daar verplaatsbare houten schuiven bevestigt, die het water keeren en het tijdelijk een anderen loop aan wijzen. Ook de hopbouw trekt onze aandacht. Men leidt de sierlijke slingerplant of tegen hooge staken of tegen een piramidaalvorm van touwen, die zich zeer hoog aan een staak vereenigen, en laat ze onbelemmerd licht en lucht zoeken.</p>
<pb n="622"/>
<p>De Rijn, die in Baden vrij ver rechts van den spoorweg verwijderd ligt, en ons uit het oog is geraakt, nadert dezen eindelijk weder bij Mühlheim. Niet ver van daar, eer men aan Basel komt, verrast ons de vorm, onder welken de Rijn optreedt. Van de boeien ontdaan, waarin wij hem later zullen zien worstelen en kronkelen en wringen, schijnt hem het gevoel van vrijheid losbandig te hebben gemaakt. Hij overstroomt daar in de diepte, ver beneden de rotsen, waarover de trein ons voert, een onafzienbare streek lands, en vormt er honderden eilanden of banken van de overblijfselen der door hem verbrijzelde ketens, aan welke hij zich ontwrong. Die streek herinnert ons, door zijne talrijke wilgenboomen en riet en verdere waterplanten, aan onze moerassen en plassen. Het spreekt van zelf, dat de Rijn daar geheel onbevaarbaar is. Na van dat punt af nog drie tunnels te zijn doorgetrokken bereikten wij Basel.</p>
<p>Den volgenden dag vertrokken wij naar Bern, en nog denzelfden dag naar Thun, gelegen aan de Aar, dicht bij het Thunermeer. Dewijl wij op dezen tocht negen minuten lang in een tunnel stoomden, kon men zich eenigszins voorstellen, hoe lang het halfuur moet vallen, dat er noodig is, om den Mont-Cenis door te vliegen. Daar de tunnel zich in een rechte lijn uitstrekte, was mij het genoegen bereid, dat ik, door even het hoofd buiten het raam te steken, den in- en uitgang van het onderaardsch kanaal te gelijk kon waarnemen. Als een scherp afgezet en verlicht cirkeltje, van een vierkanten duim grootte, vertoonde zich de plaats, waar de tunnel de trein zou ontlasten; door de opening, waar de trein was opgenomen, werd het licht tegen de natte wanden teruggekaatst, en werd er alzoo lang strijd gevoerd tegen de volkomen duisternis. Opmerkelijk was de toe- en afname van de uitgebreidheid der beide openingen, het was of zij beiden zich in tegenovergestelde richtingen bewogen en de trein stil stond; zeer leerzaam was het omkrullen en interfereeren der lichtstralen langs den rand van den voorsten wagen, waardoor kolossale interferentiestrepen ontstonden. Het water stroomde als een beekje nu en dan door de zwarte rotswanden.</p>
<p>Bern is de stad der beeren. Een beer heeft de stad in haar wapen. Beeren staan op de uithangborden, beeren voor de winkels, die wandelstokken, parapluien, of parasols omarmen, of met andere goederen zijn belast; beeren vindt men in de galanteriewinkels van allerlei grootte, uit hout gesneden, of steen gebeiteld;
<pb n="623"/>beeren, die viool spelen, rooken, geheele beerenfamiliën rondom een tafel gezeten, zich restaureerende, beeren op den klokketoren, die rond draaien of knikken bij elken slag. Eindelijk ziet men ook vier beeren in natura, die in twee groote, sierlijke kuilen zich ophouden, en over den ringmuur door een telkens afwisselend publiek begluurd en toegesproken worden, en gevoed door het brood en de vruchten, die in de daar opgeslagen kraampjes worden verkocht. Ik zag in mijn reisgids aangeteekend, dat op den 3<hi rend="sup">den</hi> Maart 1861 een engelsch kapitein des nachts in den beerenkuil viel, en door den mannelijken beer werd verscheurd. Op het terras van het Bondspaleis, waar men bij helderen hemel een heerlijk alpengezicht kan genieten, was genoegzaam niets te zien door de nevelachtige lucht. Hier, in Bern, hadden de gebouwen reeds iets karakteristieks, iets echt Zwitsersch. Het huiselijke leven, half in de open lucht en half binnenshuis, ziet men in de steden zoowel als op het land thans sterk uitgedrukt. De type van de huizen op het land is die der huizen in de stad. Hij de huizen in Bern springen de benedenverdiepingen een eind inwaarts, terwijl het daardoor overreikende deel der tweede verdieping, door houten of steenen kolommen of boogvormig gebouwde muren gesteund wordt. Het levert een zeer aardig gezicht op, wanneer men de straten, over een half uur lengte, aan beide zijden overdekt ziet, en bovendien de sterk overhangende, bruine, houten daken als luifels de helft van het open gedeelte der straat ziet bestrijken. Ongetwijfeld moet het des winters, bij betrokken lucht, in de huizen, zelfs midden op den dag, geheel en al donker zijn. Sommige winkels waren dan ook nu reeds op den middag door lampen verlicht. En hoe het daar met de luchtverversching gaat, heb ik niet kunnen begrijpen. Onder de overdekte gangen stalt men de winkelwaren uit, maakt men schoenen, naait men kleederen, wascht men, enz. Dwars over deze, ter wederzijde van de
straat overdekte gangen, dus altijd recht voor zich uit, ziet men den naam van den bewoner en zijn bedrijf aangewezen.</p>
<p>Ook Thun maakt een zeer zonderlingen indruk. Hier zijn de benedenverdiepingen, in plaats van naar binnen, naar buiten geschoven, en over deze loopt de 4 meters hooge en alwêer overdekte gang, die ons aan Bern herinnert, en waaronder de winkeliers hunne waren ten toon spreiden. Niet ver van de brug, die over de Aar ligt, vindt men een overdekten trap van 218
<pb n="624"/>treden, die naar de kerk leidt, en die, van boven af gezien, een grooten koker gelijkt, waardoor ik dan ook beneden op een vreemde manier de talrijke marktbezoekers in hunne eigenaardige kleederdracht zag door elkander wriemelen. Onder die ter markt komenden trokken later vooral de vrouwen onze aandacht. Met hare op den bovenarm neêrgeslagen, hagelwitte, stijve en glad gestreken, linnen vleugels, waaruit de naakte onderarm bevallig zich liet zien, en met hare zwart fluweelen keurslijfjes, corsages, van welker smalle schouderstrooken ter wederzijde een zware, zilveren keten naar achteren in sierlijke bochten over den rug afdaalde, om in den gordel te worden bevestigd, zagen zij er waarlijk verrukkelijk uit, terwijl het vrij langwerpig, over het algemeen blank gelaat en breed geluifeld hoofddeksel de aanvalligheid nog vermeerderde.</p>
<p>Nimmer zal ik dat vriendelijke Thun vergeten; en waarom niet? Omdat ik op den 21 Juli, des morgens te 6 uur, in het park van ons logement staande, het eerst den top van een sneeuwberg, van den Blümlisalp door den nevel zag heenbreken. Daar lag de eeuwige sneeuw, als een onmetelijk groot, wit laken, dat achteloos, in meestal scherpe plooien, was nêergeworpen, voor mij zichtbaar. Franjevormig daalde de gletscher, in verschillende uitloopers of takken, een weinig op de helling af. In een zuidelijke richting traden, behalve die grootsche snecuwberg, ook de rotsen, meer en meer te voorschijn. De schuine richting, waarin de stralen der opgaande zon vielen, was de oorzaak, dat zich alle verhoogingen en plooien en scherpe kanten van sneeuw en rotsen duidelijk afteekenden, terwijl het aantrekkelijke van het tooneel nog werd versterkt door den dunnen, langzaam optrekkenden nevel, die als het ware een doorschijnend gaas vormde, dat de zachtheid der tinten, evenals het kunstmatig waas bij een tooneeldecoratie, bevorderde. Achter de rotsen en sneeuwtoppen rezen sneeuwwitte wolken langzaam opwaarts, die over de kruinen schenen heen te tuimelen. Uiterst bedaard was die beweging, het was volkomen, als of eenige reuzenarmen, van achter die rotsen, massa's wol naar boven stuwden, die niet meer afdaalden, maar door de rotsen zelven schenen te worden verslonden.</p>
<p>Het prachtige wolkenverschijnsel, dat ik daar schetste, keerde telkens en telkens, op oneindige wijze gevarieerd, in andere bergstreken terug, en ik zie mij dus verplicht, het voor goed te verklaren. Verbeeld u rotsen, eenige met eeuwigdurende sneeuw
<pb n="625"/>getooid, andere, doordien zij minder hoog zijn, zonder sneeuw. De dalen, zoowel als die rotsen of bergen, worden des daags door de zon verwarmd. Laatstgenoemden echter, de bergen, reiken overal vrij in de lucht; die hooge lucht is veel dunner dan die beneden, en vormt dus een voor de warmtestraling meer doordringbaar bekleedsel; de rotsen stralen derhalve des nachts naar alle zijden de des daags verkregene warmte snel uit; vandaar (later vernemen wij nog andere redenen), dat het des avonds op de bergen zeer koud kan zijn, zelfs na den heetsten dag. In de dalen kan die afkoeling, wegens het niet aanwezig zijn der genoemde oorzaken, slechts langzaam plaats grijpen. De op dien dieper gelegen en vaak zeer uitgestrekten bodem rustende lucht, rijst, door hare meerdere warmte en daaruit voortvloeiende mindere zwaarte, opwaarts, en wel rijkelijk met dampen bezwangerd. Op zekere hoogte gekomen, zet die vochtige lucht zich snel uit, zij wordt daardoor kouder, en kan den damp, dien zij mede voerde, niet meer in onzichtbaren staat ophouden; bovendien is de lucht weldra in aaraking met de genoemde, koudere bergwanden; het mede opgerezen water wordt nu door die koude, uit twee oorzaken ontstaan, tot zichtbaren damp of nevel verdicht, er vormen zich alzoo onophoudelijk ondoorschijnende wolken. Komt die nevel echter, bij de voortdurende stijging, met de sneeuw of het ijs in aanraking, dan slaat hij neêr als water of als sneeuw, en de lucht wordt nu daar doorschijnend, waardoor dan ook de sneeuwkop volkomen zichtbaar blijft. Ziedaar het schijnbaar opzwelgen of inzuigen der wolken verklaard. Het verdient dan ook opmerking, en het pleit voor mijne verklaring, dat ik altijd den nevel <hi rend="i">beneden</hi> de sneeuwkoppen op de rotshelling zag hangen, zoodat de sneeuw en de gletschers dan steeds er <hi rend="i">boven</hi> helder zichtbaar bleven. Nimmer zag ik de sneeuw beneveld en het onder- of middendeel des bergs helder. Alleen wanneer de geheele lucht,
tusschen waarnemer en de sneeuwkoppen, met ondoorschijnenden damp bezwangerd is, geraken natuurlijk de rotsen uit het gezicht. Daar nu dit verschijnsel, naar ik hoop, u helder voor den geest staat, maak ik van dat oogenblik gebruik, er aanstonds een ander aan vast te knoopen, dat ik met niet eene soortgelijke omstandigheid in ons land kan vergelijken.</p>
<p>Te Interlaken, aan het Vierwaldstädter-meer, op mijne logeerkamer komende, zie ik uit het venster, vlak voor mij, twee
<pb n="626"/>tot op den top met dennen en ook gras rijk begroeide bergen liggen, waaronder de kleine <hi rend="i">Rügen</hi> 760 meters hoog, <hi rend="i">dat</hi> is, zeven en een half maal zoo hoog als de Dom te Utrecht, en driemaal zoo hoog als de bij vele lezers zeker bekende Drachenfels. Al aanstonds klinkt het achter mij: ‘o, hoe jammer, dat zij niet te zien is!’ en op de vraag wie dat geldt, antwoordt mijn reisgenoot, mijn vriend Krecke ‘Wel, de Jungfrau niet, die moet daar juist tusschen die twee bergen te zien zijn; kijk, die ruimte daar, dien V vorm, die de beide hellingen of flanken van de bergen maken, moet zij geheel aanvullen. En, geloof me lezer, dat het u, zoo min als mij, mogelijk zou geweest zijn, dat voor waar aan te nemen. Gij ziet daar duidelijk voor u hooge bergen; zij liggen helder afgeteekend tegen de daar achter zich uitstrekkende, gelijkmatig granwe lucht, welke zich, even als de bekende koepelvormige ruimte, boven de bergen en uw hoofd uitspant, en het is u in waarheid onmogelijk, te kunnen aannemen, dat daar achter, tusschen die bergen, iets meer te zien zal zijn, dan wat gij er nu waarneemt; en waarom niet? Omdat gij dat niet zichtbare vermoedt te moeten liggen tusschen de grauwe lucht en die bergen, terwijl het zich eigenlijk achter dien nevel bevindt. Een nur of anderhalf later lag de Jungfrau als in mijne nabijheid. Ik kom zoo aanstonds op haar terug.</p>
<p>Wij staan daar nog altijd voor het logement te Thun, en gij hebt zeker den 218 treden hoogen trap niet vergeten. O, als gij in die stad komen mocht, verzuimt dan niet dien trap op te klimmen! Gij komt er mede, gelijk gezegd is, aan de kerk en op het kerkhof. Daar ziet gij, aan den rand der rots, waarop gij u thans bevindt, een steenen koepel staan, met boogvormig gemetselde openingen voorzien, aan welker randen de buiten er tegen aangroeiende klimop en wijnrank hier en daar naar binnen komt gluren. Gij blikt nu door dat met bladgroen versierde lijstje naar beneden en voor u uit, - en duizend tegen één, dat gij ontroeren zult door dat tooneel. Gij hebt u een weinig in den koepel terug getrokken, opdat de lijst de zijvleugels van het vergezicht wat meer zal beperken, en nu telt gij acht, met sneeuw bedekte alpentoppen, waaronder de Blümlis-alp boven allen uit schittert. Hij neemt een derde van den achtergrond in. De onbesneeuwde Niesen verheft zich met zijn kegelvorm meer rechts op den voorgrond. Links ontwaart gij een kom van kegelvormige rotsen. De weiden, die aan den voet der meer naar
<pb n="627"/>voren liggende bergen, met een heerlijk groen getooid, golvend zijn uitgestrekt, worden door het helder blauwe water van het Thunermeer besproeid, terwijl de hellingen dier bergen met woningen en bosschen en weiden zijn versierd. In het meer reikt een boomrijke landtong, die het dwars schijnt te doorsnijden. Nog meer op den voorgrond, rechts, dringt ook een half cirkelvormige boschrijke, met landhuizen bezette strook in het watervlak. Vóór u beweegt zich de reeds vrij breede Aar naar u toe, en gij ziet haar de verschillende gebouwen, die van krachtige industrie getuigen, de middelen verschaffen, om hunne werktuigen in beweging te brengen. Op dit oogenblik draagt zij twee fraai gebouwde stoombooten en aan haren linker oever slingert de chaussée, die zich thans als een wit lint aan uw oog voordoet, want gij staat daar reeds 600 meters boven de oppervlakte der zee. Gij zoudt, als ik, dat plekje uren lang willen innemen; morgen en overmorgen er terug willen keeren; maar dat kan nu eenmaal niet: wij zijn met veel moeite en kosten nu verplaatst in Zwitserland, en moeten ons, helaas! haasten, om zooveel te zien, als de beschikbare tijd en onze beurs dat zullen gedoogen.</p>
<p>&nbsp;</p>
<p>Het is vroeg in den morgen. Te halfzeven brengt een rijtuig ons naar het 7 uur ver gelegene Kandersteg, dat reeds 1170 meters hoog ligt. Die tocht was, zoo niet de schoonste, dan toch een der bekoorlijkste, dien ik in Zwitserland heb gemaakt. Altijd hebben wij de sneeuwtoppen van den Blümlis-alp, den Doldenhorn en de Altelsgletscher in het gezicht. Het lieve Frütigen, dat veel last had gehad van het verplegen en onderhouden van Beurbaki's ongelukkig leger, werd te 9½ uur bereikt, en het aanwezen der groote lucifer fabriek, die wij er vonden, was reeds aangekondigd door de wagens met kisten lucifers beladen, die wij hadden ontmoet. Van Frütigen af liep de weg in zig-zag, ten einde het 1200 meters hoog liggende Kandersteg te bereiken. Wij zullen straks meer wegen in zig-zag ontmoeten. Ongeveer halverweg, tusschen Frütigen en Kandersteg, houdt de koetsier te midden van een dennenwoud stil, en wij zien ter regterzijde van den rijweg, aan eene paal, een bordje bevestigd, waarop het bericht staat te lezen dat, tegen betaling van een franc per persoon, de toegang tot het blauwe meer is openge-<pb n="628"/>steld. De koetsier spoort ons tot een bezoek aan; een half uur verder zal hij ons met zijn rijtuig op de chaussée wachten, terwijl wij een boogvormige, zijdelingsche afwijking van drie kwartier uurs, zullen maken. ‘Bubli,’ roept de koetsier, ‘kom eens hier!’ en een elf- of twaalfjarige knaap treedt uit het hout te voorschijn. ‘Weet gij den weg naar het blauwe meer, en het pad, om verder op den rijweg terug te komen?’ - Na een toestemmend antwoord treden wij rechts op het in het dennenbosch verscholen voetpad, dan op- dan nederwaarts, achter onzen jeugdigen, voor ons onverstaanbaren gids: hij staart ons, bij elke vraag, daar die niet in het plat Zwitschers kan geschieden, onnoozel, met open mond aan. Daar zijn wij op eene meer opene plaats van het dennenbosch gekomen. De prachtigste
dennen omringen ons, viooltjes, gentiaan, vergeet-mij-niet en een tal van bloemen bedekken met het lange gras den bodem, terwijl de heerlijke geur der orchidaeën de zeer vochtige lucht, die wij inademen, vervult. Rondom ons verheffen hemelhooge, steil afdalende rotsen het fiere hoofd, en schijnbaar niet ver verwijderd, ja, als het ware vlak voor ons, praalt de bevallige, zich wijd uitstrekkende, altijd met afhangende franje versierde, sneeuwbebedekking van den Bümlis-alp. Rotsblokken, van de verbazende massa's daar boven ons eenmaal afgescheurd, liggen als onbeklimbare zwerfblokken om ons heen voor onze voeten, en zijn met veelkleurige mossen en andere planten getooid. Sommigen worden omarmd of, laat ik liever zeggen, omklemd, hecht omketend is nog beter, door de wortels van een den, die daar op de 3 tot 4 el hooge naakte rotsfragmenten zich verheft, alleen gevoed door de lucht, het water, en misschien de van tijd tot tijd verweêrde deelen van den steen, die hij gevangen houdt. Zijne wortels boren als priemen van staal in de spleten van het rotsblok; de planten mogen evenwel, door hare krachtige ontwikkeling en haar dringen in de voegen en spleten, monumenten der bouwkunde verbrijzelen en in brokken doen uiteen vallen, de rotsen, door de natuur gebouwd, zijn de boomwortels nog te machtig om zulk een sloopingswerk tot stand te brengen.</p>
<p>Ik stip hier even nog aan, dat men zulke, van de moederrots afgebroken, boomdragende, naakte steenen door geheel Zwitserland vindt. Zelfs vond ik een vrij liggend rotsblok, dat, twee à drie el boven den grond, een horizontale oppervlakte
<pb n="629"/>aanbood van ongeveer 10 tot 12 vierkante meters, en waarop men aardappelen teelde; zeker moest men dien akker met een leer beklimmen.</p>
<p>Daar stonden wij verrukt, te midden van een klein bestek, waar zich al de bekoorlijkheden der Alpennatuur vereenigden. Intusschen had onze gids een dam of dijkje van met gras en bloemen begroeid rotspuin beklommen. Wij zagen hem daar stokstijf staan met het hoofd naar ons gewend, de linkerarm schuin naar beneden gericht, en de wijsvinger in de verlenging van deze uitgestrekt, alsof hij zeggen wilde: ‘Kijk daar heb je nou wat je zoekt.’ Wij volgen zijne aanwijzing, staan weldra bij hem, en.....neen, ik waag er mij niet aan, om u het gevoel, dat ons overmeesterde te beschrijven. Sprakeloos zagen wij naar beneden. Te midden van die onbegrijpelijk schoone, rijke, met rotsen en bosschen en bloemen versierde alpenwereld, lag daar een meertje voor ons van misschien een paar honderd el lengte en breedte, welks water blauw was als het azuur des hemels, volkomen gelijk aan het heerlijke blauw eener oplossing van kopervitriool. Op het meer dreef een licht bootje, met een paar dames bezet; maar neen, het dreef niet, het zweefde in de lucht, het werd als het ware door niets gedragen, want het water was zoo kristal helder, dat het volstrekt onmogelijk was, om te onderkennen, tot hoever het schuitje werd bevochtigd. De slag der riemen alleen verraadde het aanwezen van water.</p>
<p>Er lag een boom, niet ver van den oever omvergeslagen, en het kostte ons moeite te zien, of hij boven of onder water zich bevond. Hoe verder zich het water van den oever verwijderde des te blauwer werd het. Van waar dan toch die prachtig blauwe kleur van dat glasheldere water? Op die vraag heeft Tyndall ons door zijne onderzoekingen het antwoord gegeven. Het zou mij te ver afleiden, zoo ik u dat onderzoek ging uiteen zetten. Laat het u genoeg zijn, lezer! te vernemen, dat verschillende watersoorten, naarmate zij in helderheid toenemen, grijs, geel, groen, blauw, violet gekleurd zijn, en dat eindelijk volkomen zuiver water, dat intusschen nog niet gevonden is, geheel kleurloos en dus zwart zijn zal.</p>
<p>Ik ben verplicht, nadat gij aan dat meer een wereld van onvernietigbare indrukken hebt opgenomen, eenige oogenblikken met u te praten. Schier al de meren, die ik in Zwitserland gezien heb, bezitten blauwgroen water; de kleur is intusschen niet
<pb n="630"/>altijd dezelfde; zij wordt, zoo als gezegd is, te blauwer naar mate het water helderder is. De meeren Como en Maggiore zijn meer groen; het Vierwaldstädter-Briënzer-Thunermeer sterker blauw. Het blauwste van allen moet het meer van Genève zijn, dat ik intusschen niet heb gezien. Het water van dat meer wordt dan ook als het helderste van alle bekende wateren beschouwd. Verreweg de meeste beken en rivieren in Zwitserland bezitten ook blauwgroen water, en hiermede staat een verschijnsel in verband, dat ik wegens zijn algemeenheid niet onvermeld mag laten. Alle heldere vochten geven een wit schuim, en alweder witter, naarmate het vocht helderder is. Fijn gestooten glas of ijs is eveneens witter naarmate het glas of ijs doorschijnender is. Dezelfde oorzaak hebben al deze verschijnselen: zij ontstaan door dien er lucht tusschen het waterschuim of wel tusschen het glas- of ijsgruis treedt. Ons zeepsopschuim kan dus, uit den aard der zaak, niet zoo wit zijn als het Zwitsersche meer- of beekschuim, en evenmin is dit het geval met ons rivierschuim. Het is van zeer veel belang, dat ik u hierop opmerkzaam maak, lezer! want het geeft iets eigenaardigs aan het Zwitsersche landschap. Ik overdrijf niet, als ik zeg, dat bijna al de rivieren in Zwitserland, de Voor- en Achter-Rijn, de Ticino, de Tamina, de Aar, de Reuss en ontelbaar veel anderen, gedurende een zeer groot deel van haren loop alle kenteekenen van uit water te bestaan missen. Zij vertoonen als 't ware niets dan sneeuw, daar het water, altijd en overal plotseling door de rotsen en steenbrokken in zijn vaart belemmerd of tegengehcuden, zich in schuim oplost. Van de bergen gezien zijn daarom alle beken strooken sneeuw, en niets anders, die bewegingloos daar liggen; meer van nabij waargenomen, zijn het sneeuwmassa's, die gestadig in wilde vaart, in dikken wolkenvorm over en op elkander worden gesmeten. Dat woeste spel vertoont zich in boeiende en verstommende pracht, bij den waterval van
<hi rend="i">Schaff hausen</hi>, en ook verder bij alle andere watervallen. Maar nog iets zonderlings ontgaat bij dat verschijnsel onze aandacht niet. Op enkele plaatsen bemerkt men in dat verblindend witte schuim meer uitgebreide watervliezen, daar alweder rein water meer tot vliesvorming geneigd is dan onrein; die vliezen geven aan het vocht door hun kracht van zamenhang iets kleverigs, iets dat ons aan eiwit herinnert, en het is niet te gelooven, wat die eenvoudige vliezen al weêr bijdragen, om ons bij de beschouwing der watervallen aan onze plaats te
<pb n="631"/>boeien. Hiermede acht ik alweder de genoemde verschijnselen voor eens en voor goed verklaard.</p>
<p>Na dat heerlijk Alpentooneel aan die blauwe zee bij Bunderbach te hebben genoten, zetten wij de andere helft van onze wandeling, over rotsgruis, tusschen rotsblokken en vruchtbare akkers voort, bereiken het rijtuig, daarmede Kandersteg, terwijl de Kander ons steeds te gemoet bruiste, en stappen aan den voet van den 2300 meter hoogen Gemmi, in het nieuwe logement van dien naam, af. Hier ontwikkelde zich een verheven gebergtepanorama. Geheel door rotsen ingeklemd, waardoor men geen uitweg ziet, rotsen die het trotsche hoofd van 3600 tot 4000 meters hoogte verheffen, ligt daar het hotel Gemmi. De kale kalkrots Gemmi, 2606 meters hoog, schijnt het dal te versperren en reikt met twee hoornen in de wolken. Na het middagmaal te hebben besteld, treden wij langs den schuimenden Kander zijn oorsprong te gemoet, ja, maar slechts een zeer klein eind wegs, want de Kandergletscher is alleen met een geoefenden gids, door even geoefende bergbeklimmers, en dan zelfs nog met levensgevaar te bereiken. Na eenige oogenblikken over rotsblokken en rotsgruis te zijn geloopen en geklommen, hebben wij het volle gezicht op den Kanderval. Het was de eerste waterval, dien ik zag van de zoovelen, die ik zien zou; niet de grootste, niet de meest trotsche, maar toch, ik zag met onweêrstaanbare kracht dat heldere gletscher water als enkel sneeuwwit schuim, om en tusschen de rotsblokken, boren en koken en over andere stukken als damp vervliegen, onder een voortdurend geraas, dat tot zwijgen dwong; en waarlijk, ik zag nog iets: ik zag alpenrozen. Laat ik u eerst eenigszins met dit bloempje bekend maken.</p>
<p>Als koningin der Alpenplanten, zegt Tschudi, is sedert lang met volle recht de heerlijke en zoo vaak bezongene alpenroos aangewezen. Zij schept een waarlijk tooverachtig tooneel, als de dichte, zachtgroene bladen, die hare struiken tooien, geheele rotsblokken en grasvelden overdekken, terwijl daaruit de bevallig gevormde, niet karmijnrood schitterende kelkjes hunne kopjes omhoog heffen. Met welk een blijdschap begroet de vermoeide, aemechtige wandelaar den eersten alpenrozenstruik! In weerwil zijner afmatting stijgt hij snel tegen de rotsen op, van waar de klokjes hem den vriendelijken groet der alpennatuur toewenken; hoe dikwijls vergezelt het bloempje, met zijne onveranderlijke aantrekkelijkheid, medelijdend den bergbeklimmer door huive-<pb n="632"/>ringwekkende doolhoven van rotsen, en spreekt hem van leven en genot, te midden eener onvruchtbare, doode wereld, van gruwzame rotsruïnen. Mensch noch dier weigert de alpenroos hare hulp: den eersten reikt zij dikwijls hare reddende struiken toe, als hij, voortdurende de helling afglijdende, in den afgrond dreigt te storten, of toont zich bereid om hem, bij de bijtend koude zomerdagen, als vuurhaard te verkwikken<note n="*)" place="foot">Wij zagen ook werkelijk later wagens met Alpenrozenstruiken vervoeren, om ze tot brandstof te gebruiken.</note>; terwijl zij in den barren winter het nog teedere volkje onder de alpenhoenders hare jeugdige spruitjes en knoppen aanbiedt, om ze voor den slopenden honger te beschermen. De bergbeklimmer vindt in dezen bevalligen struik een geschikten maatstaf voor de trapswijze ontwikkeling der alpenplantengroei. Bij 1260 meters hoogte vindt hij de bruine vruchtdoosjes, met half rijp geworden zaadkorrels; bij 1570 meters staat de heerlijke plant in haren hoogsten bloei; bij 1900 meters beginnen de meest aan de zon blootgestelde knopjes de eerste bloesems uit de pyramide te dringen, en 500 el hooger vangen de knoppen eerst aan bruin te worden, onzeker of deze zomer hun de
ontwikkeling zal toestaan. Begrijpt ge het nu lezer, - ik zag alpenrozen. Alpenrozen, waarmede de gidsen den top van hunne lange alpenstokken kroonen, en hunne hoeden versieren; alpenrozen ook het sieraad van de gletscherbeklimmers. Lach, bid ik u, niet om die opgewondenheid; die alpenrozen zijn een soort van overwinningsteeken - ik moest ze hebben - en, eer hij er aan dacht, had ik de hand van een mijner medereizigers gegrepen, terwijl zijne andere onmiddelijk door den derden persoon werd omklemd; eenige weinige treden benedenwaarts op en tusschen de gladgewasschen rotsblokken, stelden mij in staat de vriendelijke, roode bloempjes meester te worden, die vooral tusschen het rotspuin en hoofdzakelijk op vochtige plaatsen, zooals ik u deed hooren, op 1600 tot 2000 meters hoogte, welig tieren, maar ook, om licht te vermoeden reden, op den vlakken grond gevonden worden in Groenland, en op Java op nog aanzienlijker hoogte dan de reeds genoemde in Zwitserland.</p>
<p>Bespat door het schuim van den bruisenden Kander, stond ik spoedig met mijn oogst weder op het niet zeer hooge steenblok; oogenblikkelijk vonden de bloemen een plaats tusschen het lint
<pb n="633"/>van den hoed, en met die zegeteekenen getooid, keerden wij in het hotel Gemmi terug.</p>
<p>Nauwelijks waren wij door een goede tafel verkwikt, of wij togen op weg naar het oostelijk gelegen Oeschinenmeer. Van dat meer vindt men iets in Figuier's La terre et la mer, het was daarin afgebeeld; bovendien wisten wij, dat het 1600 meters boven de oppervlakte der zee gelegen, een der hoogste alpenmeeren was. Een jeugdige gids, een flink ontwikkelde, beleefde jongen, die zeer goed duitsch en een weinig fransch sprak, ongeveer 18 jaar oud, werd van een paar flesschen wijn voorzien, en de tocht naar het Oeschinendal, een half uur van den Gemmi gelegen, werd onder de hoogst mogelijke hitte aangevangen. Het dal bereikt zijnde, zagen wij de Oeschinenbeek, al weder onder den vorm van sneeuw, ons brutaal te gemoet hollen. Een heerlijk tooneel ontrolde zich daar aan ons oog, een tooneel, dat vrij wat dieper doordrong dan tot het netvlies van het oog. De duizenden ellen hooge kolossen daalden ter rechterzijde loodrecht tot op de bedding der Oeschine af, terwijl links eenige alpenhutten en hooi- en houtschuren, echt zwitsersch, zeer primitief ingericht, het tooneel verlevendigden. Ver voor ons uit viel een stofbeek uit een der rotsspleten, en bracht haar contingent aan de wilde Oeschine, die over een breede bedding, van enkel schoon gewasschen rotspuin, (overblijfsel misschien van een vroegeren gletscherdam of moraine) kristal helder, onvermoeid voortraasde. Het smalle pad naar boven, altijd over gebroken en dikwijls scherpe steenen leidende, soms langs steile afgronden, maar op de meest gevaarlijke plaatsen door steenbrokken aan den buitenrand ongevaarlijk gemaakt, droeg alle blijken, dat het voor wandelaars of ezelrijders was aangelegd. De hitte is nog altijd schier onuitstaanbaar. Dat wij een korte rust nemen en van deze gebruik maken, om u een denkbeeld van de stofbeken in het algemeen te geven, dan kan ik mij later daarvan ontslagen rekenen.</p>
<p>Een stofbeek is een beek, die haar water als stof naar beneden zendt. Om dit te kunnen doen, moet er vooreerst, door de smeltende sneeuw of de gletschers, een vrij groote toevoer van water verschaft worden; ten tweede, moet dat water op de zeer hooge rotsen een spleet of kloof hebben gemaakt, waarin het, als in een nauwe bedding beperkt, een groote snelheid verkrijgt, en ten derde moet die spleet of kloof eindigen in een zeer steil
<pb n="634"/>afdalenden of overhangenden rotswand. Het water wordt immers in dat geval, ten gevolge van de verkregene snelheid, door het einde der spleet, of hier eigenlijk de uitvloeiingsopening, een eind wegs vooruit gedreven en van den rotswand verwijderd; het hecht zich dus niet aan den steenen muur, en valt vrij naar beneden niet ongelijk aan het regenwater, dat een vooruitstekende dakgoot verlaat. Door de verbazende hoogte, waarvan het komt, verdeelt zich het vocht in fijne druppels, die een soort van nevel vormen, terwijl het op den bodem als een stofregen neêr valt. En hoe doet zich die tocht naar beneden nu voor? Ik zal u door een, hoewel misschien wat platte, vergelijking een zeer getrouw beeld ervan geven. Stel u voor, dat er boven in een muur, van 100 meters hoogte, een gat is gemaakt, en door dit gat een in de breedte samengedrongen, oneindig lang stuk wit, zeer dun geweven gaas of zeer fijne tule wordt geduwd; die stof zal zich aanvankelijk, boven aan, zeer wit vertoonen, als zij lager komt zal zij zich meer en meer uitspreiden, tevens doorschijnend worden, en eindelijk op den bodem zich in hare volle breedte en dus zeer dun kunnen nederleggen; maar terwijl die stof daar boven wordt toegevoerd, kan het gebeuren dat, door wind of andere oorzaken, het ondereind niet snel genoeg daalt, er zullen dan meer witte dwarsstrepen van allerlei nuances in ontstaan, die in het oneindige zullen variëeren; welnu, ziedaar het liefelijk beeld van een stofbeek. Ligt nu toevallig, terwijl wij het eeuwige dartele spel van dat water, dat zweven door luchtstroomen bezijden de valbaan, dat klimmen en dalen der druppels bewonderen, in zekere stelling de zon achter ons, dan ontstaat er in dien geweven mist, in dien steeds in gedaante en witheid afwisselenden sluijer, een regenboog die niet weinig de schoonheid van het geheel verhoogt; dat gebeurde bij vijf stofbeken of watervallen, die ik heb gezien; ik was dus in dit opzicht wel zeer gelukkig. Ook de stofbeek in
het Oeschinendal, die <hi rend="i">de kleine</hi> genoemd wordt, in tegenoverstelling van <hi rend="i">de groote</hi> bij Lauterbrunnen, vertoonde dat heerlijk kleurenspel; wij komen er aanstonds op terug; de stelling en uitgebreidheid van den boog verandert onophoudelijk met de breedte en dichtheid van het waterstof. - Maar het wordt tijd onzen weg naar het meer te vervolgen.</p>
<p>Al hooger en hooger voert het pad. Eenige malen stappen wij kleine beken over, door middel van steenhoopen, die op haren
<pb n="635"/>weg liggen; zij dalen van de linkerzijde af en zenden haar water in de Oeschine. Wij ademen thans de heerlijke, frissche berglucht in. Ongelooflijk verkwikkend is die lucht; maar toch gevoelen wij de snelle afmatting, waarvan alle bergbeklimmers spreken. Bij elke tien minuten, hooger op zelfs om de vijf minuten, staat men stil, daar men een zekere beklemdheid op de borst gevoelt. Het is volstrekt geen vermoeidheid; onbeschrijflijk snel herstelt de afmatting; 10 seconden rust zijn ruim voldoende, om zich weder volkomen marschvaardig te gevoelen. Een soort van heeschheid en droogte in de keel, een sterke dorst hinderde ons. Al die gewaarwordingen moeten in veel hoogere mate zich opdoen, als men nog een paar duizend el hooger komt; ons klimmen kan niet eens als zoodanig gelden; maar ik was ook geen Tyndall en geen jong man van 30 tot 40 jaar. Tyndall heeft dan ook reeds een paar jaar geleden van zijn waaghalzerij afstand gedaan, en zijn heimwee naar de gletschers moeten overwinnen. Verscheidene malen had onze beleefde gids, die zeer langzaam aanstapte, ten einde ook ons daartoe te verplichten, de vraag gehoord, of het meer nog ver van ons was; maar eindelijk ligt het, toen wij nog een steenen dam, een vroegere moraine, hadden beklommen, aan onze voeten, en weldra staan wij, na door een groote massa steenpuin te zijn heengestrompeld, aan den oever. Welk een trotsch natuurtafreel, geheel afwijkende van wat wij reeds gezien hadden, lag daar thans voor ons! Links hechten eenige dennen zich op den hellenden rotswand; rechts en voor ons vertoonen zich enkel loodrecht afdalende rotsen. Piramiden op piramiden, half cirkelvormig gegroepeerd, omsluiten het meer, dat aschgrauw water bevat. Wij bemerken, dat wij vrij hoog zijn, daar de 3600 meters hooge hergtoppen reeds iets lager voor ons schijnen te zijn. Iets, want welk een schrikbarende hoogte hebben die kale, zwarte rotswanden toch nog! Het is of wij nog niet geklommen hebben. Zij zijn allen met sneeuw bedekt. De
Weisse Frau, de Blümlisalp, de Freunden- en Doldenhorn liggen vlak voor ons. Ik telde negen wateraderen, die in het meerbekken van de loodrecht staande wanden afdaalden. Geen pad maakte het mogelijk het meer van eene andere zijde te naderen, dan van welke wij gekomen waren. In stomme verbazing rusten wij op de scherpe stukken steen uit en verfrisschen ons met een glas wijn. Een doodelijke stille heerscht om ons heen, alleen afgebroken door
<pb n="636"/>de reeds genoemde, weinig geruisch makende, van de kolossen daarboven ons afdalende beken. Ja, dat was een hoogst indrukwekkende plek. Ontelbaar waren de van de rotsen afgescheurde massa's te midden waarvan wij zaten; een beeld van het vernielingswerk, dat de natuur op haar eigen gewrochten uitoefent; zij bouwt op en breekt af; zij heft de bergen op door hare onderaardsche kracht, en effent ze door hare bliksems, hare sneeuwvorming en ijswereld. Zij streeft, te midden van eeuwigdurende veranderingen, naar eene rust, waartoe zij waarschijnlijk nimmer zal geraken. Evenwicht zoekt zij of liever trachten de krachten, die de stof beheerschen, te bereiken, en indien dat streven niet oneindig duurt, zoo moet de rust eenmaal komen, en wat dan? dan moet de wereld in een eeuwigen slaap overgaan, want het leven hangt onafscheidelijk met beweging samen. Zal dat immer kunnen geschieden?</p>
<p>Plotseling treft het geluid van een schel het oor. Een geit treedt een weinig rechts van onze rustplaats op het meer toe, en wordt weldra door twaalf anderen, die ieder haar geluid gevend instrument om den hals dragen, en telkens een anderen toon doen weerklinken, gevolgd; zij lesschen haren dorst op eene plaats waar niemand haar zeker zal storen. Begrijpt ge lezer, dat dit alles een onbeschrijfelijken indruk moest maken? En die zwitsersche geiten, met hare zware en beladen uiers, rank lijf, dunne of drooge pooten en glimmend haar, het zijn aanvallige dieren. Haar veêrkrachtige beenen staan onwrikbaar vast op de steenbrokken; de grootste steilten beklimmen zij, en voor eenige grashalmen wagen zij onbevreesd een sprong over onpeilbaar diepe scheuren.</p>
<p>Bij onzen terugkeer noodigde de gids ons uit, het spoor der geiten te volgen, daar dit ons aan een hut zou brengen.</p>
<p>Wij hadden volstrekt geen uitvloeingskanaal in het meer ontdekt. De Oeschine moest zich dus onder den grond door een weg hebben gebaand. De gids toonde ons een steenen dam, met aarde of leem bepleisterd, die dienen moest, om het water van het meer te keeren als het zeer hoog werd. Op onzen terugweg vonden wij weder eenige alpenrozen, viooltjes benevens een tal van bloemen, zooals men die hier te lande aantreft; slechts tien minuten gaans van het meer verwijderd, bereikten wij eene vlakte met alpengras begroeid, waarop de van grootere en meer hel klinkende schellen of klokjes voorziene, glanzende en ge-<pb n="637"/>spierde koeien graasden. Links van ons, in de nabijheid van eenige lage dennen, lag een Sennhut. Een Sennhut is eigenlijk een <hi rend="i">kuddehut</hi>, waaraan een zoogenaamde Sennerij, dat is, een boter- en kaasmakerij, verbonden is; een hoogst eenvoudige woning van hout opgeslagen, die toch altijd weder het geheel zwitsersch karakter niet verlochent, dat is, een woning, die eene galerij, ter halver hoogte rondom het gebouwtje loopende, bezit, en gedekt is door het met steenblokken voorziene overstekende houten dak. Men huist in de hut een el of twee boven den beganen grond, en bereikt die hoogte door eenige van buiten aangebrachte houten treden. Het vee logeert onder deze verdieping. Die, op de soms zeer steile, met gras begroeide rotsen verspreide, woningen liggen niet zelden zoo hoog, dat men ze uit het dal niet zien kan; zij geven aan het zwitsersche landschap eene hooge aantrekkelijkheid en worden alleen in het voorjaar betrokken. Des winters gaat men met het vee weder naar de dalen. Wij traden in de Sennhut en verfrischten ons aan een kom, anderen aan een houten bak, met onvervalschte melk. De vriendelijke bewoonster, die drie kleine kinderen bij zich had, welke ons reeds alpenrozen hadden aangeboden, vroeg, of wij niet in haar woonvertrek een oogenblik wilden uitrusten. Daar binnen gekomen, vonden wij een tafel en een paar banken; aan den wand
hing een schwarzwalder klokje; men moest toch weten, hoe laat het was, want in geen uren omtrek werd een uurwerk of woning gevonden; een spinnewiel stond in den hoek, en daarbij lagen een paar handkaarden, om de schapenwol te kammen en te vlijen; nog stond in een anderen hoek een jachtgeweer. Eenige doozen lucifers lagen op eene plank; twee laden of rustbakken, of ondiepe kribben als men wil, op 4 palm afstands boven elkander, dienden tot slaapplaats. In den bovensten bak sliep het eene gedeelte, in den ondersten het overschot van het gezin, op zakken met mos gevuld. Het was er betrekkelijk zindelijk; hoe aartsvaderlijk het er ook uitzag, armoede sprak er volstrekt niet. In een beknopt, afgeschoten gedeelte zagen wij eenige kleine kazen op een plank liggen, en ook een koffij- of theeservies staan. Welk een leven, in zulk eene verschrikkelijke afzondering op zulk een duizeling wekkende hoogte! Op de vraag, hoe zij sommige levensbehoeften daarboven kreeg, vertelde zij, dat haar man of haar oudste zoon, die in het dal andere bezigheden hadden, des avonds of des nachts ze brachten.
<pb n="638"/>Maar hoe vinden zij op dat smalle pad, dat wij gegaan zijn dan den weg? Nu vertoonde zij ons smalle houtspanen van ongeveer 2 à 3 pahn lengte; deze werden somtijds met een lucifer aangestoken, als zij het noodig achten, om den weg te onderkennen. Wij zagen die dan ook later hier en daar afgebrand op ons pad liggen.</p>
<p>Op den terugtocht schoot de zon reeds zeer schuin hare stralen. Weder kwamen wij voorbij de bekende stofbeek; ik vroeg aan den gids, of hij in dat waterstof nimmer een regenboog had gezien. Zijn ontkennend antwoord deed mij besluiten, een weinig ter zijde van ons pad meer vooruit te loopen, terwijl mijn vriend Krècke den gids het ontstaan van den boog trachtte duidelijk te maken. Spoedig had ik, mij om draaiende, de zon <hi rend="i">achter</hi> en de stofbeek <hi rend="i">voor</hi> mij, en waarlijk daar zie ik een schoonen regenboog! Ik roep den jongen, en doe hem dat fraaie kleurenspel zien. Had ik reeds bij den aanvang onzer wandeling het besluit kunnen opmaken, dat ook de Zwitser de behoorlijkheden van zijn bevoorrecht land weet te waardeeren, dat ook hij gevoel voor natuurschoon bezit, ik werd in die meening versterkt, toen de gids daar stond, dan mij, dan den nevel aanziende, en steeds uitroepende, dat het schoon, heerlijk, wonderschoon, prachtig was. Ja, de Zwitser voelt dat bekoorlijke, zoowel als wij bezoekers, al is hij meer gewoon de tooneelen te zien. De namen zijner Alpen, als daar zijn Blümlisalp, Jonkvrouw, Witte vrouw, de Schoone Alp, Freundenhorn, en zoovele anderen, al zijn zij ook aan volkssagen ontleend, geven er ons bewijzen van. Het Alpengloeien doet al de dorpsbewoners hunne hutten verlaten.</p>
<p>Wij hadden tegen den avond weder de Gemmi bereikt. Gelukkig gevoelde ik mij en dankbaar gestemd, dat ik zoo'n dag in mijn leven had mogen doorbrengen. Alsof er niets aan het gesmaakte genot mocht ontbreken, zag ik bij het huiswaarts rijden nog, hoewel kortstondig, het Alpengloeien.</p>
<p>Dit merkwaardig verschijnsel, dat zooals gezegd is de bewoners hunne huizen, de reizigers de heerlijkst toebereide taïelgerechten doet verlaten, dankt zijn ontstaan aan dezelfde oorzaak, waaraan het heerlijke blauw van het uitspansel is toe te schrijven. De stoffen om ons heen ontvangen haar gewone kleur, dewijl zij van het witte licht der zon een zeker deel opslorpen, en als lichtgevend werkeloos maken; het overgebleven deel dringt even
<pb n="639"/>aan de oppervlakte door, en kaatst dan in alle richtingen terug; dat teruggekaatste bepaalt derhalve de kleur der stoffen; die kleuren zijn dus het gevolg der <hi rend="i">opslorping</hi>. Maar de blauwe kleur der lucht dankt haar aanwezen aan zeer kleine, kleurlooze deeltjes, die ter oorzake van hunne kleinheid alleen de kortste en snelste ethergolven, die de zon afzendt, kunnen terugkaatsen. Deze kleinste en snelste golven behooren bij het blauw. De genoemde kleurlooze, onbegrijpelijk kleine stof en dampdecltjes vermogen dus slechts het blauw terug te zenden; van daar dat de blauwe kleur in de lucht de overhand heeft; zij maakt dus zuiver <hi rend="i">teruggekaatst</hi> licht uit. Waren de genoemde terugkaatsende stofdeeltjes er niet, het uitspansel boven ons zou ons in de kleurlooze, de donker zwarte, oneindige ruimte doen blikken. De roodachtige gloed bij ondergaande zon der alpen en wolken, die aan de oostzijde liggen, is het gevolg van de omstandigheid, dat de van den westelijken kant komende zonnestralen een zeer groot deel van den dampkring moeten doordringen; zij verliezen door de genoemde terugkaatsingen der deeltjes, hunne blauwe kleuren en behouden de meer roode. Wolken en sneeuwtoppen kaatsen dien rooden gloed terug. Het is het liefelijkste natuurtooneel, dat men zich kan voorstellen. Het schijnt alsof de toppen zelf lichtgevend zijn geworden, terwijl de naakte, zwarte, piramidale rotsen een violette tint ontvangen, waardoor zij zich in duizenderlei schakeeringen voordoen, en als het ware wedijveren, wie hunner het behoorlijkst lichtomhulsel zal aannemen. Maar is de zon ondergegaan, of daalt zij achter de bergruggen, dan verandert het tooneel onverklaarbaar zonderling; dan is die sneeuw een waar lijkkleed geworden, dat in zeer droevige harmonie is met de zwarte sombere rotswanden. Onverklaarbaar, zeide ik, is die vale doodskleur, dat lijkachtig blauw van dat totaal plat geworden sneeuwhulsel, daar het relief geheel en al schijnt opgeheven,
of het moest verklaring vinden in de omstandigheid dat, door het lang waarnemen van de rosé tint, de aanvullingskleur, het blauw, er plaats voor maakt op het netvlies van het oog.</p>
<p>Op dit uitstapje hadden wij zes menschen met kropgezwellen of cretins ontmoet. Dat was niet zeer poëtisch. Niet een hunner gaf intusschen eenig blijk van idiotisme. Den volgenden dag roeide eene vrouw met een kropgezwel ons het Briënzer meer over; zij behoorde ook volstrekt niet onder de idioten, even-<pb n="640"/>min als de beide dames daarvan eenig kenteeken bezaten, die wij later in de passage te Milaan ontmoetten.</p>
<p>Ik had den Zwitser thans als een bedaard, vriendelijk, bereidwillig man leeren kennen. Zijn groet is kort en ernstig, zijn gang langzaam en statig; hij spreekt niet veel meer dan noodig is. Toen wij die opmerkingen aan eene Zwitsersche dame maakten, die met ons aan tafel zat, een alleraangenaamste praatster, gaf zij ons volkomen gelijk, en meende, dat wij dan wel zouden hebben opgemerkt, dat zij het Zwitsersch karakter ietwat verloochende.</p>
<p>Men ziet den Zwitser ook zelden opgewonden; hij heeft vooral dat stoeiige en schreeuwerige niet, dat men in Duitschland, zelfs bij menschen van den mannelijken leeftijd, al spoedig opmerkt. De gidsen vooral hebben iets waardigs, iets vastberadens, iets wat vertrouwen inboezemt, in gang, spraak en houding. Ik zag er te Interlaken vijf den straatweg op en neder wandelen, wachtende op uitnoodigingen, met de lange alpenstokken gewapend, aan den top met alpenrozen voorzien, en ik gevoelde bij het gezicht dier krachtige, innemende mannen, dat men in zulk een gezelschap de grootste gevaren zou durven trotseeren.</p>
<p>Den volgenden dag voeren wij met de stoomboot de Aar op, en het bevallige, op sommige plaatsen 225 meters diepe, 3 uur lange en 1 uur breede Thunermeer in zig-zag over. De raderen der hoot kroonen elk golfje, dat zij in het kristal heldere blauwe of blauwgroene water doen ontstaan, met een sneeuwwit wolkje, dat allerlieflijkst bij het blauw afsteekt. De Alpentoppen, de Stockhorn, de Niesen, de Blümlisalp, de Freundhorn, Doldenhorn, Balmhorn, Altels, Rinderhorn, Mönch, Eiger, Schreckhorn, Wetterhorn treden van tijd tot tijd te voorschijn, terwijl de onderaan met druiven en hoogerop met bosschen bedekte bergen aan den oever, rivaliseeren in schoonheid met de genoemde daar achter liggende sneeuwkoppen. Toen wij de boot hadden verlaten, bracht ons een omnibus naar Interlaken, gelegen tusschen de beide meren, het Thuner- en het Briënzermeer. Deze twee waterbekkens zijn door het dal Bödeli van elkander gescheiden, waardoor de Aar kronkelend heenschuimt. Ik heb reeds gezegd, wat mij aldaar bij het betreden van mijn slaapkamer wedervoer, toen de Jonkvrouw een paar uren niet te zien was.</p>
<p>Daar lag zij dan vlak voor mij, die sedert eeuwen met een
<pb n="641"/>sneeuwkleed gedekte, die zich schier altijd met een nevel tooiende, en daarom niet ten onrechte de eeuwig gesluierde genoemd, aan beide zijden door hooge bergen op den voorgrond gedeeltelijk bestreken! Hij doet zijn naam eer aan, die berg; maar laat ik hem vrouwelijk houden, dat klinkt beter. Gratieus ziet zij er uit. De vouwen van haar witte kleed, door de namiddagzon bestraald, toonen alle overgangen tusschen licht en donker. Zij is 4167 meters hoog, en de onderrand van de sneeuw, die nimmer wegsmelt, de sneeuwgrens derhalve, ligt 2512 meters hoog; 1600 meters reikt dus de eeuwige sneeuw boven die grens uit. Bijna drie dagen heb ik de Jonkvrouw in al hare bevalligheid kunnen waarnemen; onophoudelijk wisselde die coquette haar uiterlijken tooi. Zag ik haar des morgens vroeg, dan was zij geheel en al wit; want de neergeslagen dampen, die uit de dalen oprijzen, zijn des nachts als rijp of rijm tegen de zijwanden der loodrecht en schuin opstaande rotsdeelen neergeslagen. Begluurde ik haar nu eenigen tijd met den kijker, dan werden de naar het Oosten gekeerde rotswanden zwart of bruin door het wegsmelten der sneeuw, en zij glinsterden als metaal door het daartegen tot een ijskorst bevroren water. Steeg de zon hooger, dan smolt de bovenlaag van de grof gekorrelde sneeuw (de firn) insgelijks, en het was dan, of haar wit kleed met diamanten was getooid. ‘Haar halssieraad is een eeuwigdurend sneeuwveld, dat haar aan haren priesterlijken nabuur, den monnik, verbindt.’ De gletscher, dat is de bevrorene, tot ijs overgegane sneeuw, zag men van haren sneeuwkruin onder aan de sneeuwlaag afdalen, terwijl de onmiddelijk op of tegen haar liggende piramidaalvormige Silberhorn, steeds een verblindend wit vertoonde. Nimmer zal ik dat liefelijk en aantrekkelijk beeld vergeten. - Toen ik haar de eerste maal zag, liep ik naar beneden, en vroeg den hôtelhouder, hoeveel tijd er noodig was, om van zijn hôtel uit naar den Jonkvrouwgletscher te komen?
Zes tot zeven uren was het antwoord. Het was mij waarlijk, of de man mij voor den gek hield; ik had den afstand op hoogstens een uur gaans geschat. Het sneeuwveld lag daar immers zoo in al de fijnste nuances voor mij, dat ik onmogelijk dat antwoord voor ernst kon houden. En toch, het was zoo! Zeer zonderling schijnt het, dat in Zwitserland het schatten van afstanden totaal onmogelijk is. Als men een berg een kwartier of een half uur ver van zich waant, bedraagt de afstand soms twee, drie uren. Wij meenen de
<pb n="642"/>reden te hebben gevonden, waaruit die dwaling ontstaat. Alle verhevenheden, spleten, scherpe kanten en rotsbrokken op de bergen, zijn zoo verbazend groot, dat men ze zeer goed op uren afstands kan onderscheiden; men meent dus de fijnste détails van de rotsen te zien, en daar dit volgens onze ondervinding alleen mogelijk is bij voorwerpen, op een matigen afstand gelegen, zoo is onze vergissing zeer verklaarbaar. Hangt honderd el van u verwijderd eenige letters op, honderdmaal grooter op het papier gebracht dan onze gewone drukletter, en wel zoodanig, dat zij tegen de vrije lucht gezien worden, zoodat gij aan geen andere voorwerpen van haren afstand kennis kunt krijgen; dan zult gij dat schrift, omdat gij van de reuzengrootte der letters geen kennis draagt, op den afstand van duidelijk zien van u verwijderd achten. Hierin vindt het bedriegelijke der afstanden verklaring.</p>
<p>&nbsp;</p>
<p>(<hi rend="i">Wordt vervolgd</hi>).</p></div>
<div type="chapter">
<interpGrp>
<interp type="primair" value="burg030"/>
<interp type="primair" value="18720100"/>
<interp type="secundair" value="zwits01"/>
</interpGrp>
<pb n="643"/>
<head rend="h3">Indrukken en opmerkingen gedurende eene reis door Zwitserland.<note n="*)" place="foot">Vervolg van bladz. 642.</note>
<lb/>Door P. van der Burg.</head>
<p>Interlaken is het vereenigingspunt van alle Alpentoeristen. Een Zwitsersche reis te hebben gemaakt, zonder te Interlaken geweest te zijn, is aan het spreekwoord gelijk van Rome en den Paus. Welk een pracht en weelde dringt zich daar samen! Welk een ontelbaar getal omnibussen en andere rijtuigen rijdt van en naar de verschillende logementen! Wat de logementen betreft, de concurrentie heeft hier wonderen gewrocht. Men heeft dat oord tot een badplaats geproclameerd; men heeft het ook een curzaal gegeven; wij begrepen niet best waarom. Maar ik moet u eerlijk bekennen, ik had schier geen oogen voor al die toiletten en die curzaal en die hôtels; gij kunt daarover veel lezen in den reisgids van Baedeker of Berlepsch. Van Interlaken uit, kan men verscheidene aangename toeren maken. De meest geliefde en gewone zijn die naar den Grindelwaldgletscher en het Lauterbrunnendal. Dien naam ontleent dat dal aan het verschijnsel, dat daarin buitengewoon veel watervallen en beken van de kalkrotsen afstorten, welke laatste het aan weêrszijden insluiten; men vindt daar derhalve louter bronnen. Ook wij bezochten die streek en lieten ons eerst per rijtuig naar Grindelwald brengen, om de gletschers te bezoeken.</p>
<p>Ik heb nergens een dorp gezien waar de huizen zoo verspreid lagen. In het logement te Grindelwald namen wij paarden, om ons naar den Grindelwaldgletscher, een uur van daar gelegen, te brengen; door den gevallen regen was de weg onbegaanbaar
<pb n="644"/>geworden -, verzekerden ons de koetsiers, en tegen betaling van 6 francs per paard zetten wij den tocht over een allerongebaandsten weg voort, waarop door de sterke helling de rug van het paard bijna een perpendiculairen stand aannam; geen gewenschte positie voor een slecht ruiter. Reeds lang te voren hadden wij het doel van onzen tocht, de gletschers, als in onze onmiddellijk nabijheid zien liggen, en de wagens met verbazende massa's ijs geladen, die ons tegenkwamen, en de logementen, tot zelfs ver den Rijn op, van ijs gingen voorzien, konden ons bovendien de nabijheid verraden van de onuitputtelijke voorraadschuren, die dat overal gezocht natuurprodukt verschaffen.</p>
<p>Weldra bereikten wij den <hi rend="i">beneden</hi> Grindelwaldgletscher, die van den Viescherhorn afstamt, en den oorsprong uitmaakt der witte Lütschinerivier, die het geheele Lauterbrunnendal in de lengte bruisend doorstroomt. Die gletscher lag nu een kwartier uurs rechts van ons, en honderden arbeiders waren met bijlen en houweelen bezig de naaldvormige ijskristallen van den reuzenstam los te maken. Dien gletscher zouden wij niet bezoeken; hij bevatte minder schoon ijs dan de andere, die een kwartier uurs daarvan verwijderd lag, dan de <hi rend="i">bovengletscher</hi>; bovendien was hij niet zoo gemakkelijk te bereiken. Wij sprongen, tien minuten gaans van dezen laatsten verwijderd, bij het logement, van het paard, wandelden over de vrije hooge moraine of steendam in de diepte af, dien de gletscher in vroegere jaren in den grond had geboord, en stonden ten laatste voor den ijskolossus, die tusschen den Wetterhorn links en den Mettenberg rechts zich een weg had gebaand. Een veertig el hoog rotsblok, wit gebleekt door de verweêring, drong in den dalenden ijsstroom door. O, hoe gaarne had ik iets meer gedaan, dan even de voeten gezet op dat wondervol lichaam, welks ontstaan ik in het Album der natuur in 1856 in een 40tal bladzijden beschreef, zonder het ooit te hebben mogen zien. Naar dat stuk moet ik den lezer thans verwijzen, om meer van dit merkwaardig natuurverschijnsel te leeren kennen dan ik thans ervan kan mededeelen. Hoe gaarne had ik, met den Alpenstok gewapend, den weg tot aan de firn op die ijssmassa afgelegd! Maar ik mocht dat niet, ik waagde te veel, zeide men, ik was te oud, de tijd te kort. Te oud? niet waar, hij was verbazend jong, de drie-enzestiger; maar hij kon nu niet anders, dan met een soort van heimwee den verschrikkelijken ijsstroom uit de diepte met het
<pb n="645"/>oog een eindwegs volgen. Maar in ernst gesproken, die gletscher- en sneeuwbergbeklimming tot aan den oorsprong of de firn is ook slechts het werk van daarin geoefende mannen, in de kracht huns levens. Duizend levensgevaren bedreigen hen. Men moet daarbij vaak, als de berg zeer hoog is, een of meer nachten onder den blooten hemel, onder overhangende rotsmassa's doorbrengen, om zich voor afvallende sneeuw- en rotsbrokken te beschermen. In het ijs, waarmede de steile rotswanden bekleed zijn, moeten treden worden uitgehouwen, of de gids doet dat voor zich zelven, beitelt dan in het hooger gelegen rotsdeel, met een bewonderenswaardige vaardigheid, een boorgat, steekt er een ijzer of stok in, bindt er een touw aan vast, werpt het eind naar beneden, en de reizigers kunnen nu, zich daaraan klemmende, tegen de gladde helling naar boven klauteren. Neen, dat was mijn werk niet meer. Toch mocht ik daar beneden volop genieten. Daar lag hij, de gletscher, juist zooals ik hem mij had voorgesteld. Geklemd tusschen de rotsen, vulde hij de gapende spleten tusschen deze geheel en al aan, en had den vorm dier kloven zoo juist aangenomen, alsof men ze met eene volkomen kneedbare massa had volgeperst. Zij is ook kneedbaar die ijsmassa. Konden wij haar 't onderste boven keeren, wij zouden aan den onderkant der ijsrivier zoo nauwkeurig de rotsbedding, waarop zij rust, zien afgedrukt, tot in de fijnste deelen zelfs, als men al de bijzonderheden van een medaille of een cachet terugvindt in het lak, de was of de gips, die men er op heeft uitgegoten en heeft laten vast worden. Een ijsrivier noemde ik de gletscher, en dat is hij in den waren zin van het woord. Hij vloeit langzaam tusschen de rotswanden naar beneden, met eene snelheid, die, zoo zij gelijkvormig ware, ongeveer een meter in de 24 uren zou bereiken, of 314 meters in een jaar. Even als een rivier beweegt hij zich in het midden sneller dan aan de randen en onder op den bodem. Van die grootere beweging in het midden, en
het achterblijven der zijwanden, is dikwerf het ontstaan van onpeilbare kloven rechts en links in het ijs het noodzakelijk gevolg. Dat schuiven van den millioenen ponden zwaren last op de rotsbedding, breekt oneffenheden daarvan af, en dat meêgevoerde puin maakt, medeschuivende, voren of strepen in de rotsen. Die strepen leveren dan ook bij sommige rotsen het bewijs op, dat er eenmaal, misschien duizenden jaren geleden, gletschers zijn langs geschoven, hoewel er thans geen spoor van
<pb n="646"/>ijs of sneeuw te zien is. In Engeland vooral spreekt dat verschijnsel overtuigend.</p>
<p>Gevoed wordt de gletscher door het sneeuwreservoir, dat misschien 1000 el hooger ligt. Het gewicht dat hem daardoor drukt en doet voortkruipen, doet den benedenrand van het ijs het dal bereiken; daar drukt het in den grond, duwt aarde en steenbrokken, ook uit de hoogte mede gevoerd, als een dam voor zich uit, dien men moraine noemt, en laat dien dam van rotspuin liggen, als hij beneden wegsmelt en dus als het ware terugwijkt. Zoo was het ook met onzen Grindelwald-gletscher. Hoogst leerzaam was zijn toestand voor ons. Daar het hooger liggend gedeelte van elken gletscher sneller schuift dan de beneden massa, zoo wordt hij daar beneden saamgedrongen, gewelfd, gebult en verdikt, even als het lager eind van een straal gipspap, die men langs een helling laat vloeien, hooger en zwaarder wordt dan het boveneind. Ook dit zag men aan den gemelden gletscher. Sedert jaren was hij meer en meer weggesmolten, wat men <hi rend="i">terugtrekken</hi> noemt, en het rotsblok, waarvan ik zooeven sprak, en zijn reuzenlichaam scheen in te dringen, was voor hen, die hem acht jaar geleden bezochten, niet te zien geweest. Geen wonder, dat de vraag klonk: waar zijn nu toch die veel besproken moraines? en dat men toen moest wijzen op de vijf minuten van ons gelegen hoogten, waarop het logement lag, en een winkel met photographiën benevens eenige hutten gevonden werden. De groote kom, waarin wij stonden, was de door den gletscherrand geboorde reusachtige kuil. Zoo ziet men dus in dat wegsmelten en, omgekeerd, in dat voortdurend lager bevriezen van den gletscher, waardoor hij sommige dalen met verwoesting dreigt, in dat achteruitwijken en vooruitdringen van de gletschers, dat eeuwige beeld van schommeling uitgedrukt, 't welk in de geheele natuur, zoowel in de bedekking en bekleeding der aardkorst en de bewoners, die zij draagt, als in de in het heelal bewegende hemelbollen ook luide spreekt.</p>
<p>Het ijs was weder uit zuilen samengesteld, en het water, dat er onder uit afvloeide, gaf het aanwezen aan de zwarte Lütschinerivier, die zich later aan de witte Lütschine huwt. In den ijsberg had men een gang uitgehouwen van 125 schreden lengte, die aan het eind in een meer wijde, vierkante ruimte eindigde. Het maakte een eigenaardig liefelijken indruk, dat doorwandelen van dien ijstunnel. Overal drong het licht door de verbazend dikke
<pb n="647"/>ijswanden heen; zoowel door den bovenwand en de zijwanden, als door den grond dien wij betraden: alles licht, geen schaduw. En welk licht? Gij raadt het reeds: het was hemelsblauw, alweder ten gevolge van den kristalhelderen toestand van het ijs. Een vingerdikke waterstraal ontlastte zich uit den wand in de gang. Een dronk van die reine gletschermelk verkwikte. Aan het einde der gang, in de vierkante ruimte, stonden al spoedig acht tot negen personen. Ik stak een cigaar aan; dat voorbeeld werd door enkele bezoekers gevolgd, en nu bereikte het blauw van de ijswanden, tegen over de roode of gele lucifer vlammetjes, een tint, die men betooverend schoon mag noemen. Het blauw werd veel intenser en onze huid kreeg een spookachtig aanzien.</p>
<p>Na eenige bloemen en mosplantjes uit den natten bodem, aan den gletschervoet te hebben geplukt, keerden wij op onze echte rosinanten, maar flinke bergpadbetreders, naar Grindelwald terug, en niet lang daarna bereden wij, onder een stortbui, langs de wilde witte Lütschine, het 10 tot 15 minuten nauwe Lauterbrunnendal.</p>
<p>Ontroerend stout en diep indrukwekkend mag dit dal heeten; liefelijk is het niet. Zijn bodem is vochtig en koud, want de zonnestralen bereiken dien des zomers eerst te zeven, des winters te twaalf uur. Die hooge, steil afgaande, naakte kalkrotswanden, aan wier voet de sneeuwwitte Lütschine, de pas uit den Grindelwald gletscher geborene, en wier eerste verschijning in de wereld wij hadden gezien, als een echte wildbeek met jeugdige dartelheid ruischt en bruischt, stemmen tot ernst. Het is inderdaad aandoenlijk schoon, die rotskolommen en pyramiden daar, als grooten en levenswijzen onder de menschen, op al dat woelen en bruisen en stormen, niet ongelijk alweder aan dat der hartstochten bij ons nietige aardbewoners, met onwrikbaren moed en onverstoorbare rust te zien nederblikken. Het melancholisch geluid van den anderhalven meter langen, uit een hollen boomtak bestaanden alpenhoren, en zijn veelvoudige echo waren in overeenstemming met het natuurtooneel. De groote Staubbach of stofbeek, die gelukkig zeer veel water gaf, en van de duizelingwekkende hoogte van ongeveer 370 meters, dat is drie en een half maal de hoogte van den Utrechtschen dom, afdaalde, werd bezocht, en vertoonde het tooneel, dat ik vroeger schetste, in zijn grootste pracht. Een regenboog was er niet te zien, want het plasregende. Des avonds laat kwamen wij in Interlaken terug.</p>
<pb n="648"/>
<p>Er is zeker geen plaats in Zwitserland, die meer geschikt is, om op het uiterste gemak de wolkenvorming waar te nemen, dan deze. De met dennen bekleede rotsen dragen des avonds en des morgens een sluier van mist of nevel, die steeds oprijst, om boven aan de toppen weder te verdwijnen. Op sommige plaatsen, waarschijnlijk daar, waar zich een afstortende beek opdoet, is de opstijgende damp zoo plaatselijk, dat hij aan den stoom eener locomotief of stoomboot doet denken. De wolken vormen zich geregeld ter halverhoogte der bergen. De wolken aan den hemel teekenen zich altijd in Zwitserland veel scherper tegen den blauwen hemel af dan bij ons te lande. Des avonds is de werking van het licht op de naakte rotstoppen magisch schoon. Die fijne nuances van grijs, violet, oranje, bruin en wit doen den blik immer met welgevallen op die reuzen hanenkammen rusten; het licht maalt nu en dan de vreemdsoortigste hiëroglyphen. Nog meer tooverachtig wordt vaak het tooneel als men dat alles door een doorschijnenden nevel ziet, die al het scherpe afrondt. Het toppunt van het uitspansel is veel sterker en reiner blauw, vooral door de in minder getal aanwezige vochtdeelen, dan wij het hier te lande waarnemen, de sterren staan veel stiller of rustiger en helderder, en de maan is scherper aan den hemel afgezet, dan ik haar ooit hier waargenomen heb. Met de hoogte neemt al die voortreffelijkheid sterk toe.</p>
<p>&nbsp;</p>
<p>Op den 26<hi rend="sup">sten</hi> Juli, des middags te 2 uur, namen wij afscheid van de Jonkvrouw, en weldra stoomden wij op het Briënzermeer naar het bevallig gelegen Briënz. Alweder hetzelfde blauwe water en het sneeuwwitte schuim, en het rotsen panorama. Na eenige reizigers aan de aanlegplaats van het hôtel Giessbach, dat evenwel 250 meters hooger ligt dan de aanlegplaats, en waarheen de niet vlug loopenden op stoelen werden gedragen, te hebben afgezet, stoomden wij, dwars over het meer, naar het vriendelijke dorp Briënz, dat geheel uit houten huizen bestaat. Op nieuw zagen wij hier hetzelfde afstandsbedrog optreden. Mijn slaapkamer had een heerlijk gezicht op het meer. Ik zocht naar de aanlegplaats van het hôtel Griessbach, en zag er niets van, niettegenstaande de berg, aan wiens voet zij zich bevond, geen tien minuten van mij verwijderd scheen. Later vernam ik, dat
<pb n="649"/>de afstand ¾ uurs was. Hier, te Briënz, is het, waar het houtsnijwerk zijn grootste hoogte heeft bereikt. De magazijnen van dat werk zijn zeer bezoekenswaard. Een paar werkplaatsen traden wij in, en zagen de werklieden met waar beeldhouwers talent, naar teekeningen op papier, al die soorten van houtsnijwerk vervaardigen, die thans onze galanteriewinkels versieren.</p>
<p>Na den middag voeren wij met eene roeiboot, bewogen en bestuurd door een man en eene vrouw met een kropgezwel, over, naar de aanlegplaats zooeven genoemd, klommen het vrij steile, maar gemakkelijke en breede bergpad op, bereikten het logement, en zetten nog een wijle den tocht langs het smaller geworden pad voort, tot wij op een na den hoogsten waterval van de Giessbach hadden bereikt. De Giessbach is namelijk een stortbeek, die met zeven watervallen zich een weg baant naar het meer, te midden van een zeer bevallig dennenwoud, dat de helling des bergs bekleedt. Het voetpad loopt als het ware door een lusthof; het kronkelt zich dan aan de eene, dan aan de andere zijde der beek, waarover op eenige plaatsen ijzeren bruggen liggen. Een dier bruggen loopt achter den tweeden waterval heen, zoodat men door het watervlies, dat van de over ons hoofd reikende rotslaag afdaalt, kan heenzien. Een vreemd voorkomen krijgt het daardoor beschouwde landschap. Bij elken waterval, dien wij bezochten, zagen wij een soort van schilderhuis staan, driekant in vorm, met het opene gedeelte naar het bruisende water gekeerd en van achteren aan den binnenwand voorzien van een stuk ijzerblik. Zij moesten dienen, om een reusachtige tooneelvertooning te geven, zooals Zwitserland daartoe dan ook alleen in staat is. Te half tien zou de stortbeek, of liever zouden de watervallen, door Bengaalsch vuur worden verlicht. Alle bezoekers, honderden in getal, stonden of zaten tegen dat uur op het terras van het hôtel, waar zij vier der steil afdalende watervallen in de lengte konden overzien. Liefelijk scheen dat sneeuwwitte schuim tusschen het donker groene dennenwoud door, en het eentoonig geluid van het bruisende water, niet ongelijk aan dat van een spoortrein, bracht ons in een eigenaardige mijmering.</p>
<p>De duisternis nam toe. De lantarens voor het hôtel werden uitgedoofd. De blinden van het inwendig verlichte gebouw gesloten. Het is donker als de nacht. Evenwel spreidt daarboven ons de lucht, eenigszins door de maan verlicht, die nog achter
<pb n="650"/>de rotsen zich verschuilt, en door de rustig staande sterren, waarmede zij bezaaid is, haar koepelvormig gewelf zichtbaar boven ons uit. Wij zien eenige lantarens als dwaallichtjes door de boomen schemeren, en het kronkelende voetpad naar boven volgen. Elk van het drietal driekante schilderhuizen wordt door een man bezet, van de stoffen, voor het bengaalsch vuurwerk benoodigd, voorzien, terwijl de vierde wandelaar zich zal geplaatst hebben op de brug, onder de genoemde, overhangende rots, achter den tweeden waterval. Een vuurpijl gaat bij den hoogsten val omhoog, als teeken, dat de verstgeklommene het doel zijner wandeling heeft bereikt. Een tweede vuurpijl gaat nu van het terras, waar wij ons geplaatst hebben op, als waarschuwingsteeken voor allen, dat zij zich gereed moesten maken. Een derde pijl geeft het signaal tot het gelijktijdig ontsteken der brandbare massa's in de schilderhuizen. Daar ziet men als door een tooverwerk het schuim met gele, groene, roode en violette kleuren verlicht. Alle aanwezige zijn stom van verbazing. Als er gesproken wordt is het fluisterend. Het is een tooneel uit de duizend en eene nacht. Het loof der pijnboomen, die aan den rand der stortbeek staan, teekent zich zwart af tegen het gekleurde vocht, of wel de boomen zijn getooid met het een of ander licht, dat hen kan bereiken. Door de lichtbreking in het water zijn de druppels allerlei soort van edelgesteenten geworden. De vier horizontale deelen van de beek krijgen nu en dan een gemengd licht, dat van wit in groen of van blauw in violet of omgekeerd overging, een gevolg ook van de omstandigheid, dat al de brandbare massa's niet gelijktijdig waren verteerd; in een woord, het was een alleraardigste voorstelling. Achter op het terras stonden de gidsen of roeiers de bezoekers af te wachten, om hen met behulp van lantarens het kronkelende bergpad af te leiden, naar de aanlegplaats van de booten daar beneden. Als eene der meest zonderlinge processiën slingerde de
menigte, met de massa op en neêr dansende lantarens, over de berghelling. Nooit zag ik zoo'n vreemde, potsierlijke op- ik wil zeggen neêrtocht. Aan het meer gekomen, was de maan reeds boven de rotsen geklommen, en spiegelde zij zich in het fijn gerimpelde water af. Het aangename van den overtocht naar Briënz, in gezelschap van eenige andere booten, kunt ge u voorstellen.</p>
<p>Des middernachts sta ik aan het venster mijner slaapkamer.
<pb n="651"/>Alles kenteekende rust; alleen het gelijkluidend, dieptoonend geruisch van de Giessbach, op ¾ uurs afstand tegen over mij, breekt de stilte af. Het Briënzermeer lag schier onbewogen; het heldere maanlicht kaatste, onder den vorm van eene lange breede lichtlijn, die bijna de geheele lengte van het meer overtrok, van het water terug. De rotspunten staken zwart, scherp begrensd tegen den helderen hemel af, en de van de maan afgekeerde hellingen der bergen, die het meer tegen over mij omzoomden, en hare pijnboschbekleeding waren even zwart eentoonig gekleurd als de naakte rotstoppen. Blijdschap en dankbaarheid was er in mijne ziel over hetgeen ik tot hiertoe genoten had. Welk een afwisseling van tooneelen had reeds nu dat Zwitserland voor mij opgeleverd! Heerlijk bevoorrecht plekje op onzen aardbol, wat spreidt gij een schoonheid ten toon! En waaraan hebt gij dit te danken? Alleen aan de onderaardsche krachten, die al uwe kolossen uit de diepte hebben opgeheven, aan de onmeetbare sneeuwmassa's, die ze later hebben bedekt, en de warmte, die het bedekte ontblootte. Uwe dalen lagen daar eenmaal geheel en al met ijs en sneeuw gevuld; bijna onmerkbare verhevenheden staken boven die verstijfde wereld uit; zeker gij waart toen niet het Zwitserland van heden! Werp nu nog uwe vaste waterbedekking in de dalen en meren af, en gij zult geëffend worden, zoodat slechts enkele droevige rotspunten van uwe hoogste bergen, boven de ijszee het onvruchtbare hoofd zullen verheffen. Maar er bestond een vernielende en opbouwende, een alles bezielende factor: de warmte; zij heeft u gered; zij is het, die het vaste vloeibaar maakte; honderden eeuwen lang hebben de waterstroomen op uwe korst haren invloed uitgeoefend; zij hebben uwe spleten en kloven en dalen en meren te voorschijn geroepen, en duizenden der tegenwoordige aardbewoners noodigt gij thans uit, om te beschouwen wat de hand van den Almachtige op uwe oppervlakte wrocht!</p>
<p>Terwijl ik daar stond te mijmeren aan het venster, zie ik de lange, verlichte streep van het op het water teruggekaatste maanlicht ongeveer midden in afbreken; een groot eind wegs kaatst daar geen licht meer terug, terwijl aan de zijde, waar de maan stond, en in diezelfde richting ook in de nabijheid van het logement, de dartele lichtschittering blijft bestaan. Het kostte ons eenige moeite, om van die gedeeltelijke uitdooving rekenschap te geven. De volgende morgen helderde ons de zaak op.
<pb n="652"/>Waarom zien wij een streep in het water van het aan den oever of boven in de lucht zich bevindende licht? Omdat de oppervlakte van elk golfje, elke rimpel zelfs in het watervlak, een spiegel uitmaakt, waarop het licht terugkaatst. In al die spiegeltjes zien wij dus een lichtbeeldje, en er ontstaat derhalve uit de aaneenschakeling van al die beeldjes, dat is voor elk golfje een, een lichtstreep. Maar voor het ontstaan van dat verschijnsel is noodig, dat de watergolfjes, tusschen de maan en onze standplaats, naar ons toekomen, of van ons afgaan, dat is, dat zij dwars of liever loodrecht liggen op de richting der lichtstralen, die van het water naar ons oog worden gevoerd; golft het water in het geheel niet, of slechts evenwijdig aan de teruggekaatste stralen, dat is, is het water volkomen effen, of bewegen zich de waterrimpels evenwijdig aan de lijn, die ons oog met de lichtbron verbindt, dan krijgt men of geen teruggekaatst licht, of wel slechts een enkel verlichte plek, zoo groot als het maanbeeld. En ziet, dit laatste was des nachts gebeurd. Ik zag namelijk den volgenden morgen, dat het meer eigenaardig was genuanceerd door de verschillende luchtstroomen of winden, die tusschen de bergen doorwaaiende, over het watervlak in zeer uiteenloopende richtingen heenstrijken. Onafgebroken levendig zien de meren er daardoor dikwijls uit: het eene gedeelte heeft een helder blaauwgroene kleur, een ander deel is schitterend wit en glanst als zilver, een derde deel is doffer gekleurd, enz., en plotseling ziet men al die tinten op verschillende wijzen omwisselen. Alleen de onregelmatige luchtstroomen zijn dus daarvan de oorzaak, en waren het ook van het genoemde lichtverschijnsel.</p>
<p>De volgende dag zou ons te Lucern brengen. Daartoe moest er over den Brünig, 1030 el hoog, geklommen worden. De weg was, zooals trouwens alle groote wegen in Zwitserland, uitmuntend. De moeite, die er aan den aanleg moet verbonden zijn geweest, bleek vooral aan de tallooze, half cilindervormige boorgaten in de schieferrotsen, rechts van ons gelegen. Die gaten hadden soms een zeer groote lengte en lagen onder allerlei hellingen. Het waren de overblijfselen der ronde boorgaten, die men eens met buskruid had gevuld, ten einde de rotsen te doen springen, en alzoo een berijdbaar pad te scheppen. Met een tal van windingen leidde de weg opwaarts. Op den top vonden wij een zeer goed logement, dat een trotsch uitzicht gaf over den geheelen omtrek. De weg benedenwaarts
<pb n="653"/>leidt weder met vele windingen door een woud van denneboomen. Men verkrijgt nu het gezicht op den Pilatus en den Rigi; ook op het dorp Lungern, dat, op een bekoorlijke wijze, links van den grooten weg, in een diep ketelvormig dal gelegen, uit de meest verspreide woningen bestaat; verder op zag men het Lungeren- en Sarnermeer. Ik vond in mijn reisgids, dat het Lungerenmeer veel grooter was geweest dan het nu is; om meer bruikbaar land te winnen, had men in 1836 een tunnel gegraven van dit meer naar het lager gelegen Sarnermeer, en alzoo het water in het laatstgenoemde met uitstekend gevolg, onder den grond door, doen afloopen. Dat werk had 52000 fr. en 19000 vrijwillige heerendienstdagen gekost. Op dien tocht trok ook mijne aandacht de duizelingwekkend hooge ligging van sommige kerkjes en kapellen, alle van klokken voorzien. Door het geheele gedeelte van Zwitserland, dat ik bereisde, heb ik die gebouwtjes op het hoogst gelegen gedeelte van de met Alpenhutten voorziene berghellingen opgemerkt. Welk een beeld van gezelligheid zij het oog ook opleverden, toch kon ik de gedachte niet onderdrukken: wat heeft die arme ziel zich zelve toch verschrikkelijk lief, om zooveel kosten te maken, en haar voertuig zooveel arbeid en vermoeienissen op te leggen, ten einde haar toekomstig heil te verzekeren! Arme ziel! - Zoodra tien of twaalf alpenhutten op betrekkelijk weinig afstand van elkander lagen, ontwaarde ik ook een kapel met een torentje er bij. De geestelijken, die daar heen gaan, die bij een verschroeiende hitte, en ook zeker wel badende door de sneeuw, het steile pad betreden, om daar dienst te doen, verdienen waarlijk onze bewondering. Eenige dagen later, aan den zuidelijken voet van den St. Gothard, reden wij een geestelijke achterop; de koetsier vroeg ons, of hij dien man mocht uitnoodigen, om een eind wegs mêe te rijden; het werd hem natuurlijk toegestaan, maar voor het aanbod werd bedankt, omdat de geestelijke zoo aanstonds bij het bergpad was, dat
hij op moest, om eene kapel te bezoeken, waarvan wij nauwelijks door de hoogte iets konden bespeuren. Brave man, dacht ik; maar toch, toen ik die kapel daar weêr zag, rees de gedachte alweêr in mij op: arme menschenziel, die zulke hoog gelegen kapellen en klokken noodig heeft, om in zulk een plechtstatige natuur, u aan het gebed te herinneren, u aan God te doen denken! Aan uwe stomme kapellen, waarin het levendmakend woord zoo schaars, ja misschien nooit wordt
<pb n="654"/>gehoord, aan die stomme, doode kapellen geraakt gij gewoon; de natuur echter is altijd frisch, wekt altijd tot religieuse gedachten op, door haar vindt het gemoed gewisselijk God.</p>
<p>Wij waren eindelijk aan het Vierwaldstädtermeer gekomen, het meer, dat zijn naam dankt aan de steden: Uri, Schwijz, Unterwalden en Luzern; het meer, dat in natuurschoonheid door niet één meer in Zwitserland, ja misschien in Europa, wordt overtroffen, het schouwtooneel ook van Schiller's Wilhelm Tell. Nooit zag ik zooveel hout tot vervoer bij elkander liggen dan in die streek. Heerlijk was verder de weg langs dit meer naar het doel van onze reis, naar Luzern. Wij bereikten het te 5 uur; negen uren waren er sedert onze afreize van Briënz verloopen. De rivier de Reuss, met wie wij straks nader kennis zullen maken, stroomde hier, groen als smaragd en toch helder als kristal, uit het meer. Welk een schilderachtige ligging heeft die stad. Hare huizen en prachtige logementen krommen zich om het meer, en geven er een bekoorlijk ver-gezicht over. Het meer heeft vier hoofdarmen, die den vorm van een crucifix uitmaken. Aan het hoofd van het kruis ligt Luzern. Van lengte en breedte kan uit den aard der gedaante hier geene sprake zijn. Het spreekt van zelf, dat dadelijk onze schreden naar den Leeuw werden gericht, die de gedachtenis aan de in 1792 bij de verdediging der Tuilleriën te Parijs gesneuvelde Zwitsers sedert 1821 moest vereeuwigen. Ik vond het inderdaad een meesterstuk van beeldhouwkunst. In eene vierkante ruimte van 14 meters lengte, die in den wand van een zandsteenrots verdiept is uitgehouwen, bevindt zich het beeld van den liggenden leeuw, die, stervend, met den rechter klauw de Lelie der Bourbons beschermt. De afgebroken steel eener lans steekt tusschen de ribben uit. De figuur is in den zandsteen <hi rend="i">en relief</hi> gebeiteld en heeft eene lengte van ongeveer 6 bij een hoogte van 2½ meter. Voor de grot ligt een vijver, die het geniale kunstwerk terugkaatst, en omringd is door denne- en ahornboomen, welke door hunne schaduw aan die plek een somber aanzien geven. Luzern is als stad natuurlijk grooter en
bedrijviger, maar vooral niet aantrekkelijker dan Interlaken. Ook Luzern wordt door duizenden vreemden bezocht, omdat van haar uit ook de genotrijkste uitstappen kunnen worden gemaakt. Men vindt aan het meer wel geen ijs en sneeuwbergen, maar zij vallen toch uit de verte telkens in het oog, terwijl het smaragd-groene water en
<pb n="655"/>het rotsachtige, rijk met planten getooide landschap een onweêrstaanbare aantrekkelijkheid bezit.</p>
<p>De nieuwe brug over de Reuss, gebouwd uit steen en ijzer, is een meesterstuk van smaak en bouworde. Nog twee andere houten bruggen, die overdekt zijn, en in die overdekking over de 200 grillige, fantastische, recht smakelooze teekeningen of schilderijen bevatten, maken het verkeer voor de beide rivieroevers gemakkelijk. De nieuwe brug is, aan de op hem staande zuilen, voorzien van eene uitmuntend ingerichte barometer, thermometer en waterhoogte-aanwijzer. Ook zijn op wit marmer vergulde strepen aangebracht, die de verhouding van den meter tot den franschen, engelschen en rijnlandschen voet aanwijzen; verder staan de algemeen aangenomen namen van het metrieke stelsel, en weder de verhouding van de in Zwitserland gebruikelijke maten en gewichten tot deze metrieke, in verdiepte vergulde letters op het meer breede voetstuk. Nog vindt men het bedrag aangewezen van de déclinatie der magneetnaald. Het was verblijdend te zien, hoe ook de eenvoudige werklieden het lage trapje opklommen, om van de weêrsaanduiding kennis te nemen. Plaats die dingen in ons land eens aan den publieken weg, dacht ik, in ons land, waar men naambordjes schendt, schellen uittrekt, beeldhouwwerken verminkt, en binnen een paar dagen zijn zij vernield of met verf beklad. Er was nog iets daar te zien, dat mij meer belangstelling inboezemde dan de prachtige, fraaie toiletten of dwaze tooisels. Op den statigen, drukbezochten, breeden wandelweg langs het meer, zie ik eenige menschen, op elkander gedrongen, digt aan het water staan; en wat vind ik daar? Een vrij grooten lithographischen steen, een der zachtste steensoorten, die er bestaan, let wel op dat woord zacht; op dien steen was een kaartje gegraveerd, waarop Luzern en zijne omgeving voorkwamen; een zwarte stip op dat kaartje nam ongeveer het midden van den onderrand in, en vertegenwoordigde de plek, waar men stond of waar de steen lag. Van dat punt, als middelpunt uitgaande, waren halve cirkels getrokken en bovendien stralen in
verschillende richtingen, dus voor- of terzijde van den beschouwer uit. Aan het einde dier stralen, aan den rand des steens derhalve, stonden de namen, benevens de hoogten der dorpen en bergen en sneeuwtoppen te lezen, die in deze richtingen waren te zien. Geen enkel krasje was er op dien steen te vinden; hij was nog even ongeschonden als toen Dr.
<pb n="656"/>Krècke hem voor 8 of 10 jaar zag. Zou zoo iets hier ook zoo worden geëerbiedigd? Ik zag daar nog, dat de Pilatus ruim 2100 meters, de Rigi 1800 meters, het meer 453 meters hoog ligt.</p>
<p>Den volgenden dag voeren wij met de boot den noorderarm van het kruis op, naar Küsnacht, ten einde van daar te wandelen, langs het Zugermeer, naar het een uur ver gelegene dorp Arth. Die wandeling leverde schilderachtige tooneelen op. De rijk met bosschen voorziene piramidale Rigi lag links van ons, en bood zijn trotsche gestalte, van den voet tot aan den top, ter beschouwing aan. De hôtels Rigi-Kulm op den top en Rigi Staffel een half uur lager gelegen, noodigden tot een bezoek uit. Onze wandeling bracht ons door de Hohle Gasse, een rijk met zware boomen versierde laan, voorbij de Tell's kapel aan het dorp Arth, aan het eind van het Zugermeer gelegen. Ik had u die wandeling niet verteld, indien ik te Arth niet een natuurtafereel had te zien gekregen, waarbij ook een waterval en een veelkleurige verlichting de hoofdrol speelden. Terwijl wij ons, onmiddellijk aan het water, op een bank hadden neêrgezet en de geheel vlakke waterspiegel en de verspreide woningen en rotsen aan de overzijde een verrukkelijk gezicht opleverden, betrekt de lucht, en spoedig volgt er een flinke regenbui; geen ongewoon verschijnsel tusschen de bergen. Er is volstrekt geen wind. De regendruppels vallen loodrecht in het blauwgroene, tot op 4 el diepte doorschijnende water. Elke regendruppel vormt een hagelwit blaasje en een loodrecht opspringende waterparel. Het is niet te beschrijven welk een uitwerking die loodrecht dansende, kristalheldere druppels op het blauwgroene watervlak te weeg brachten; aan de overzijde was door een zachte luchtstroom het meer, over de helft der breedte, gerimpeld en daardoor zilverwit geworden, en die helft was door een volkomen rechte lijn op het water aangewezen, die de nabij ons liggende helder groene andere helft afscheidde. Door de regendruppels lagen huizen en bergen aan de overzijde in een zachten nevel, terwijl een kleine stoomboot het zilverwitte vocht aan dien kant doorkliefde, en een scherp spoor van haar gang achterliet. Daar
schiet het zonnelicht van achter ons door de wolken, en toovert onmiddelijk in de vallende regendruppels den bekenden zevenkleurigen boog. Het cirkelstuk staat daar midden op het meer met de einde rustende op het water. Onder en boven het cirkelsegment en ook door de onnavolgbare kleurschakeeringen heen, zijn, en het
<pb n="657"/>zilverwitte water, en de huizen, en de rotsen flauw zichtbaar, en getooid met de kleuren des boogs voor zoover zij er door heen gezien werden. O, dat tooneel is mij onvergetelijk. Is het wonder, dat men mij uit de verte verzocht, om toch binnen te komen, want dat ik zoo nat werd?</p>
<p>Te zes uur keerden wij terug. Geheel waren nu de gezichten veranderd, en het werd mij verklaarbaar, waarom zooveel reizigers met de stoombooten op het meer slechts heen en weer voeren. Vooral verdient het opmerking, dat het in zig-zag over het meer varen telkens andere achtergronden oplevert, waartegen de meer nabij gelegene gebouwen en bosschen zich projecteerden. Dan was de Pilatus, dan de Rigi die achtergrond, terwijl de schuine verlichting der ondergaande zon het relief der rotsen verbeterde, en de bergreeksen meer amphitheaters wijze deed optreden. Er lag een rozenkleurige gloed op de wolken en op al de toppen met en zonder sneeuw. Bij de aankomst te Luzern zochten zes stoombooten eene ligplaats in elkanders nabijheid. Honderden roeibootjes gleden over het water en bleven in de nabijheid van een vaartuigje, dat zes muzikanten droeg. Het is zeker onnoodig te zeggen, welk een aanlokkelijk tooneel dat alles opleverde.</p>
<p>Den volgenden morgen verlieten wij Luzern en voeren, over het altijd vriendelijke en lachende Vierwaldstädtermeer, naar het aan den noordelijken oever gelegen Vitznau, om van daar den Rigitop te bereiken. Vitznau was, korten tijd geleden, een weinig beduidend stil dorp.</p>
<p>Thans, sedert er de spoorweg een aanvang neemt, is het het vereenigingspunt van duizenden reizigers, die zich hier uit alle oorden van Europa verzamelen. De Rigi moge een modeberg genoemd worden, wij kunnen ons gelukkig rekenen, als het bezoeken van zulk een, aan natuurschoon zoo onuitputtelijke plek tot mode is geworden. Die mode zal gewis nimmer verouderen. 't Is in zeker opzicht jammer, dat het beklimmen, door het aanleggen van een stoomspoor, zoo gemakkelijk is gemaakt. De beklimming te voet is verreweg te verkiezen, daar men alsdan van de schilderachtige vergezichten rustig en herhaaldelijk kan genieten. Bovendien men schat het genot te hooger, naarmate het meer moeite heeft gekost, om het deelachtig te worden. De aardigheid is van den Rigi af, zeggen de bewoners der omgelegen dorpen, Arth, Wäggis, Goldau en anderen, want ons heeft die weg aanzienlijk benadeeld, nu de reiziger gidsen, noch paarden,
<pb n="658"/>noch draagstoelen meer noodig heeft. 't Is grappig aan te hooren, waarvan de aardigheid, dat is hier het indrukwekkende van een natuurtafreel, al niet afhankelijk wordt gemaakt.</p>
<p>De Rigi is eigenlijk geen berg, maar een reeks van bergen, die 8 tot 10 uren omtrek beslaan. Ik bedoel hier met dien naam alleen zijn hoogsten top, die eene hoogte van 1800 meters boven de zee en 1363 meters boven het Vierwaldstädtermeer bereikt. Zijn noordelijke en westelijke helling dalen steil af. Aan de zuidzijde vindt men vijgen, amandelen en kastanjeboomen, en vooral heerlijke weiden, die duizenden stuks rundvee voedsel verschaffen. De spoorweg, die thans tegen de zuidelijke helling naar boven slingert, is een meesterstuk van aanleg en werktuigkunde. De baan heeft thans eene lengte van 5340 meters of 1 uur gaans, en reikt slechts tot Rigi-Kaltbad, een kurhaus en tevens logement<note n="*)" place="foot">Na het schrijven dezer regelen is de baan verlengd tot Rigi-Staffel.</note>; zij moet op dat traject 1164 meters stijgen; de krommingen van de baan hebben slechts een straal van 188 meters. Zij zal nog wel twee tot drieduizend meters moeten verlengd worden, om, zooals men wenscht, Rigi-Kulm of het logement op den top gelegen te bereiken. Men moet derhalve nog een uur ongeveer klimmen, om van het hoogste station tot aan Rigi-Kulm te wandelen. Tusschen beide deze hôtels, 40 minuten van genoemd eindstation verwijderd, ligt het logement Rigi-Staffel. Die drie logementen bieden alles aan, wat gemak en weelde billijk kan eischen. Water is er in overvloed, niettegenstaande dat in vaten op den rug naar boven moet worden gedragen.</p>
<p>Maar dat wij nog eenige oogenblikken bij de beschouwing van dat kunststuk, dien spoorweg, door velen bij zijne ontwerping als een hersenschim beschouwd, stilstaan. De uurlange weg heeft ongeveer 600,000 gulden in aanleg gekost. De helling is 18 tot 25 procent; gemiddeld stijgt men dus op elke 4½ el, 1 el. Angstverwekkende, ja huivering aanjagende helling voorwaar! En toch, het mechanismus van de locomotief doet ons zoo gerust plaats nemen in den wagen, alsof men een horizontalen weg zou moeten berijden. Niet meer dan 70 personen worden er in één tocht naar boven geduwd, en slechts één wagen wordt er bezet. Geduwd, zeg ik, want de locomotief is geplaatst aan het laagste einde, en verricht dus zijn werk evenals een kruier, die zijn kruiwagen tegen een helling oprijdt; bij het naar beneden
<pb n="659"/>rijden behoudt de locomotief dezelfde stelling, en houdt, ook al weder als de kruier, zijn last tegen; naar boven gaande rijden alle passagiers achteruit; dalende gaan zij vooruit; altijd is dus het gezicht naar beneden gekeerd. Zooals men tegen de sporten eener leer opklimt, klimt in zekeren zin de voortstuwende wagen den berg op. De leer is intusschen een zeer zware getande staaf, die midden tusschen de beide spoorstaven over den weg ligt. In die tanden grijpt een groot rad, dat midden onder de locomotief, door de werking van den stoom, die honderdtwintig paardekrachten ontwikkelt, wordt rondgedreven, en wel door tusschenkomst van twee links en rechts van dat rad draaiende rondsels, die op twee raderen werken, welke op de as van het groote rad zijn bevestigd. De tanden van het groote rad grijpen dus in de tanden van de op den grond liggende getande staaf, even als de voeten van den leerbeklimmer de sporten drukken om hem opwaarts te voeren. Bij den tocht naar beneden intusschen werkt de stroom op den zuiger in den cilinder tegenhoudend, hij stuit voortdurend de beweging van deze en drukt dus in tegengestelde richting van die, waarin de zuiger zich van zelf beweegt, door het afrollen der wielen, waaraan de zuigerstang gekoppeld is. De beweging is verder, uit den aard van de inrichting der op elkander werkende raderen, zeer langzaam. Een voetganger houdt gemakkelijk den trein bij. Een wachter wandelt dan ook dezen vooruit, om te zien of alles in orde is. Moet de wagen ophouden, dan omklemmen vier remmen, waarvan twee onder den wagen en twee onder de locomotief, de draaiende assen zoo geweldig krachtig, dat alles oogenblikkelijk muurvast stilstaat; bovendien kan men twee beugels, onder de locomotief, in de getande stang doen grijpen, om het afrollen te beletten. Vraagt ge mij of het gezicht uit den wagen geen huivering wekt, bij de gedachte aan de ongehoorde helling, dan zeg ik volmondig ja, en vooral als men over de 76 meters lange ijzeren brug rolt,
die de randen van een zeer diepe kloof (Schnurtobel) verbindt; te meer, daar deze brug zoo licht, zoo smaakvol, en doorzichtig gebouwd is, alsof hij slechts een faëton had te dragen, terwijl daarenboven het geruisch van het door de kloof stroomende water niet zeer gerustellend stemt. Alle vrees blijkt intusschen weldra ongegrond te zijn. Vraagt ge mij verder of die uurlange tocht, waartoe men wandelende drie tot vier uur, langs de vroeger gebruikelijke voet- en rijpaden besteedde, der
<pb n="660"/>moeite en de vrachtprijs van 2½ gulden opwaarts en 1¾ gulden afwaarts, beloont, dan kan ik u ten zeerste dien uitstap aanbevelen. De kastanje- en nootenboomen bosschen verlatende, trekken wij langs groene, met grazend en eigenaardig schellend vee bevolkte weiden, terwijl er uit de diepte een zich meer en meer uitbreidend tafreel ontrolt, dat voortdurend in schoonheid en belangrijkheid wint. Slechts eenmaal neemt de locomotief een korte rust ten einde water in te nemen. Ongeloofelijk vreemd is de gewaarwording, als men, op de laagstliggende bank van den wagen gezeten, het hoofd omwendt naar de achteraan zittende reizigers. Het is dan een bezet amphitheater; men zit er als in den schouwburg; in welk eene mate deze stelling het geheel vrije uitzicht bevordert, valt licht te begrijpen. Maar nog dwazer doen zich boomen, huizen en wandelaars en vee voor, als men, niet te dicht bij het raam gezeten, de oogen naar buiten slaat. Daar men gewoon is, in een spoorwagen te zitten, die op een horizontalen weg zich beweegt, zoo meent men, dat dit ook nu het geval is; de vertikale kanten of staande lijsten der ramen verbeeldt men zich natuurlijk dus ook loodrecht te staan, zonder er van bewust te zijn, dringt zich dat denkbeeld van vertikalen stand aan ons op; maar nu zien wij de hoogterichting van boomen en huizen en menschen een zekeren hoek met die raamlijsten maken, en de onjuiste gevolgtrekking treedt onmiddellijk op, dat al die voorwerpen sterk hellen, en dreigen omver te vallen. Een wandelaar, die in de verte, evenwijdig met onze richting, den berg opgaat, loopt als het ware met den neus op den grond. Is men dicht bij het raam geplaatst, dan houdt de potsierlijke gezichtsbegoocheling op, want men mist het voorwerp van vergelijking, de vensterstijlen. De banken en hare leuningen hellen in den spoorwagen zeer sterk achterover, opdat zij, als de wagen op de helling komt, recht zullen staan. Vreemd is in dat opzicht vooral de locomotief met zijn
scheefstaanden, zeer hoogen waterketel. Ge ziet, dat deze middelen van vervoer wel eenige aanleiding tot nadenken opleveren. Het is zeer lastig, dat er te Vitznau zooveel reizigers te gelijk zich aanbieden om den tocht per spoor te maken. Eene vrouw is met het afgeven der billetten belast. Hebben 60 personen plaatsen bekomen, dan worden de namen der volgende aangeteekend, en aan deze - gelijk men voorwendt, naar rangorde - zoodra de trein vertrokken is, voor de eerstvolgende trein hilletten gegeven. Er komt echter van die
<pb n="661"/>orde niets; het gaat daar aan het station bijster verward toe. Er is gelegenheid, om te Vitznau de bagage in bewaring te geven; van dit voorrecht maakten wij ook gebruik, daar wij slechts één nacht op den Rigi, en wel in het logement Rigi-Staffel zouden vertoeven.</p>
<p>Daar staan wij dan eenmaal op den vermaarden Rigi. Tyndall moge, met zijn eeuwig heimweê naar de gletschers, van hem slechts zeggen, dat het een berg is, waar veel geschreeuwd en gejubeld, en zeer veel wijn gedronken wordt; ik vond er onbegrijpelijk veel natuurschoon te genieten. Welk een treffend vergezicht ontwikkelt zich daar aan ons oog; welk een peillooze, maar toch bekoorlijke diepte ligt daar onze voeten. Alles baadt zich nog in een zee van licht. Plaats u naast mij, een paar uren voor den ondergang der zon, daar op den hoogsten Rigitop, en vermijden wij het gevoel en geschreeuw der menigte, die elkander op sommige plaatsen verdringt, en de op een kermis gelijkende uitstallingen van allerlei aard, die de beurzen der tallooze vreemden exploiteeren. Wij staan aan den oostelijken stcil afgaanden bergrand. De Rüffi- of Rossberg ligt daar aan onze linkerhand en aan zijn voet, in het diepe dal, het dorpje Goldau; niet ver van daar het kleine Lowerzermeer. Er verbindt zich een hoogst merkwaardige, maar ook zeer treurige herinnering aan al die namen. De Rüffiberg bestaat, even als de Rigi, die ons draagt, hoofdzakelijk uit nagelfluh, zijnde een opeenhooping of samenpaking van meestal afgeronde kalk- of kiezelsteen, die door een soort van kalk- en zandsteenachtig cement aan elkander zijn gekleefd. De lagen van dit vrij hard aaneengegroeid gesteente wisselen vaak af met zand en mergellagen, die allen hellend over elkander liggen. Wordt nu die mergel, door het indringende sneeuw- en regenwater, week gemaakt en alzoo een dikke, brijachtige massa, dan stroomt deze als een lavavloed naar beneden, en de daarop liggende laag nagelfluh, niet meer gedragen wordende, schuift en tuimelt in het dal. Zulk een afstorting geschiedde in 1795 aan de helling van den Rigi, en een in 1806 aan die van den genoemden Rüffiberg. Men ziet aan dezen laatsten zeer duidelijk de effen plaats of de stortbaan, waarop de afschuiving heeft plaats gehad, terwijl men de
dikte der verdwenen laag loodrecht ziet afgeteekend aan het vroeger aangrenzende stuk, dat op de helling des bergs is blijven liggen. Des voormiddags, den 2<hi rend="sup">den</hi> September, hoorde men
<pb n="662"/>reeds een brommen en kraken, dat in het inwendige van den berg zijn oorsprong scheen te nemen. Eindelijk opende zich plotseling, ter halver hoogte van den berg, een aardscheur, die voortdurend zichtbaar breeder, dieper en langer werd. De hooge dennen slingerden heen en weder op de bewegende korst, die hen droeg. Die bodembeweging werd sterker; zacht ving de afschuiving van het bovengedeelte aan, maar steeds versnelde zij; aanhoudend breidde zich de kring der beweging uit; weiden, woningen, stallen, menschen en vee werden er in opgenomen. Onder een donderenden knal stortte een laag van 350 meters lengte en 35 meters hoogte met al wat zij tot steun diende, onder helsche verwarring, naar het 900 meters lager liggende Goldauerdal af, verwoestte daar vier dorpen, doodde 500 menschen, dempte een vierde gedeelte van het Lowertzermeer en herschiep het bekoorlijke dal in een woestijn, bezaaid met groote en kleine rotsbrokken, waarvan men nog, van ons standpunt uit, de overblijfselen in het dal ziet. De tijd heeft de ramp thans schier onkenbaar gemaakt, en de altijd milde en tooiende plantengroei heeft al het afgrijselijke van het tooneel uitgewischt. Goldau ziet er thans weer liefelijk uit.</p>
<p>Gij bemerkt verder, dat het uitzicht, van den Rigitop af, aan alle zijden onbelemmerd is. Geen enkelen boom vinden wij op deze hooge vlakte; slechts schraal gras bedekt den bodem. Waarheen gij nu van de door ons ingenomen standplaats den blik naar den oostelijken en zuidelijken horizon richt, overal ziet gij, over 40 uren uitgestrektheid, het reusachtig parelsnoer van gletschers en sneeuwbergen, betooverend schoon door de steeds dalende zon verlicht, en voortdurend de kleur veranderen, waarmede mede sneeuw en rots wordt bedeeld, daar kleur en schaduw zich afhankelijk toonen van de hoogte en het azimuth der zon. Het verste punt, dat het oog kan bereiken, ligt in Waadtland, 34 uren van ons verwijderd.</p>
<p>Wandelen wij meer links, en slaan wij in westelijke richting het oog naar beneden, dan liggen daar, als in vogelvlucht gezien, het Zuger- en Vierwaldstädtermeer voor ons, met al de rotsen, die hen omringen, met al de beken, die de vlakte doorsnijden. Inderdaad, dat mag een zeer aantrekkelijke, maar toch ook hoogst zonderlinge vertooning heeten. Het geheele relief is daar beneden ons opgeheven. Neemt eenige stukken spiegelglas, gesneden in den vorm der meeren, legt die daar beneden in het dal, ter
<pb n="663"/>plaatse waar die watermassa's zich uitstrekken, en gij hebt het levenlooze beeld voor u van wat die anders zoo aantrekkelijke waterbekkens opleveren. De stoomboot, die daar juist het Luzerner- of Vierwaldstädtermeer doorklieft, is een watertor gelijk, neen, dat beeld is te levendig, het is een fout in het glas, want beweging is er in dat voorwerp niet te bespeuren, of het moest de verplaatsing zijn, die eerst na eene langdurige beschouwing, met betrekking tot de oevers, in het oog valt. De deelen der bruisende Reuss, die hier en daar in de verte zich over een geringe lengte laten zien, zijn smalle strooken sneeuw, die daar onbewegelijk liggen. Van de steden en dorpen, die de meeren omzoomen. is slechts een spoor waar te nemen. Nergens ontwaart men eenig blijk van beweging, of het moest de liefelijke wolkenvorming aan de helling der bergwanden zijn, die schier immer des avonds optreedt. Datzelfde, totaal levenlooze tooneel trof mijne aandacht ook later van den Gothard en den Splügen. Wat wordt ons, zoo dacht ik, door de beperktheid van het vermogen, of als gij wilt, door het gebrekkige onzer zintuigen, toch volstrekt het recht ontzegd, om over het al of niet bestaan van leven of beweging in de natuur te oordeelen. Hier staan wij op betrekkelijk zeer kleinen afstand van de plaats, waar de eeuwig werkzame natuurkrachten en de kunstvlijt van den mensch het leven in zijn volle kracht kenteekent, en toch, zoo wij naar hetgeen het oog ons verkondigt uitspraak moeten doen, indien er geen opname in onzen geest, van wat daar beneden geschiedt, ware vooraf gegaan, wij zouden daar alles in die diepte en rondom ons bewegingloos, in doodelijke rust wanen. Waarlijk, wij hebben meer recht dan sommigen vermoeden, met te beweren, dat onder al de hemellichten, die wij den naam van vaste sterren hebben toegekend, en wier aantal schijnt toe te nemen, naarmate de wetenschap het oog meer gepaste middelen verschaft, om steeds verder in de diepte van het heelal
door te dringen, er geen enkele bewegingloos is. Inderdaad, op de toppen der bergen wordt het geloof in ons versterkt: overal en eeuwig heerscht het leven, al nemen wij er ook niets van waar.</p>
<p>Maar wij zijn gekomen om de zon te zien ondergaan. Reeds geeft zij aan de sneeuwpiramiden de eigenaardige, roodachtige tint, en wikkelt zij de vale rotsen in een grijs violetten lichttoon. Het rood krijgt meer en meer de overhand, bereikt zijn grootste hoogte, en neemt snel weder af, om thans in de bekende lijkkleur
<pb n="664"/>over te gaan. De geheele reeks van reusachtige kristalpunten wordt in een lijkgewaad gehuld, en de meren zijn geen glas meer, maar ijs, en altijd dat vale, lijkkleurige ijs. Een sterke wind doet ons bibberend van de koude het hôtel binnen stormen, waar ons een brandende vuurhaard en het licht van 18 petroleum vlammen wacht. Dat ondergaan der zon was mij niet medegevallen; in ons land had ik het dikwijls oneindig bekoorlijker gezien; misschien troffen wij het op den Rigi niet gelukkig.</p>
<p>Den volgenden morgen, zondag 30 Juli, werden wij te drie uur gewekt, om de zon te zien opgaan. Dat wekken geschiedde niet meer, zooals vroeger gebruikelijk scheen, door hoorngeschal, want er waren veel lijdende vreemdelingen in het logement voor eenige weken en pension, ten einde door het inademen der dunne en frissche berglucht de werkzaamheid der longen op te wekken. De geheele Rigi lag in een dichten nevel gedoken, die op eenige plaatsen zich stormachtig bewoog, den schijn van wolkenvorming aannam, en bijwijlen een merkwaardige roozenroode tint verkreeg, dáár waar de zonnestralen er doorheen konden dringen. Het was een zonderling, op sommige plaatsen rood en rosé gekleurd, fantastisch, onstuimig gewirwar van dampen zooals die bij een hevigen brand opgaan. Maar zie, daar doet zich een verschijnsel op, welks uitwerking treffend was. Terwijl wij den blik op het dal werpen, waarin de meer genoemde meren lagen, maar dat thans in dezelfde licht grijze dampmassa lag gehuld, als waarin de geheele Rigitop zich bevond, zie ik over uren uitgestrektheid den nevel opwaarts bewegen; niets vreemds voorwaar, want na het opgaan der zon rijst de lucht, zooals zij na het ondergaan daalt, en de nevel werd dus medegevoerd. Maar wat hoogst opmerkelijk was, is het volgende. Aan den onderrand de nevel horizontaal begrensd zijnde, doemt daar van lieverlede het geheele landschap van onder dat nevelkleed op. Die onderrand klimt, altijd scherp begrensd, met eene gelijkmatige geringe snelheid, al hooger en hooger, volkomen een reusachtig tooneelgordijn gelijk, dat langzaam en met eenparige beweging van boven wordt opgerold. Het is mij onmogelijk terug te geven den indruk, die deze zonderlinge natuurwerking te weeg bracht. De meren vertoonden zich op nieuw als ijs, maar nu wit door de terugkaatsing der dampmassa. Ook de opgang der zon, als zoodanig, had ons niet in verrukking gebracht.</p>
<pb n="665"/>
<p>De stoomkruiër voerde ons in den vroegen morgen met bedaarden spoed weder beneden te Vitznau, waar de stoomboot wachtte, die ons onder een regenbui naar het lieve dorp Flüelen bracht, dat aan de zuidelijkste punt van het Vierwaldstädtermeer gelegen is. Er is geen aantrekkelijker vaart denkbaar, dan die op dezen oostelijken tak van genoemd meer, welke zich van Brunnen naar Flüelen, van het Noorden naar het Zuiden, uitstrekt. Men heeft daar weêr de sneeuwtoppen voor zich, en links, onmiddellijk aan het meer, de beroemde Axenstrasse, een rijweg, die alweder van noeste vlijt en schrander overleg getuigt, en Brunnen met Flüelen verbindt. De Axenstrasse is in de rotsmassa's uitgehouwen. Deze verheffen zich hemelhoog, loodrecht aan de eene zijde van den weg, terwijl aan de andere zijde de benedendeelen dezer rotsen bijna even steil in het meer afdalen De straatweg is dus eigenlijk een in de rotsen aangebrachte, horizontale trede van eenige ellen breedte en eenige uren lengte. Van de hoogte, waarop hij boven het meer ligt, kan men zich door de volgende bijzonderheid een denkbeeld maken. Op de stoomboot zittende, zie ik, dat men hier en daar door de rotsen heeft heen geboord, en in den naar het meer gekeerden tunnelwand openingen heeft gelaten, die ik ter grootte van een venster schatte, ten einde het licht tot de tunnels toegang te verschaffen. Toen wij later den weg bewandelden in de richting naar Brunnen, bevonden wij dat een dezer vensters 20 meters lengte en 5 meters hoogte bezat. Ik waag mij er niet aan, u een denkbeeld te geven, van de echt romantische uitzichten, van de poëtische rotsgroepeeringen, die deze weg en op het meer en het omliggende rotsachtige landschap te aanschouwen geeft. De rotswanden staan loodrecht ter zijde van den weg overeind, en men is verplicht het hoofd horizontaal achterover te buigen, om die wanden tot aan hun hoogsten rand te overzien. Woestheid dus naast ons, poëzie beneden ons, op
en aan de overzijde van het meer. Er is geen schooner weg denkbaar!</p>
<p>De formatie dier kalkrotsen aan de zijde der Axenstrasse is bovendien van de zonderlingste soort. De lagen, waaruit zij bestaan, liggen volkomen in U en S vormen over elkander heen, juist gelijk aan de reusachtige plooien en bochten van een opgevouwen stuk laken. De wijze van ontstaan van deze hoogstmerkwaardige geologische vouwen is nog niet verklaard.</p>
<p>Ik noemde daar zoo aanstonds het dorp Flüelen lief. Veel
<pb n="666"/>hing hier waarschijnlijk, zooals meestal, van den eersten indruk af. Een paar zeer beleefde, hupsche, zindelijke meisjes, dochters van den logementhouder, ontvingen ons aan de deur van het logement La Croix. Voorkomend en spraakzaam als zij waren, veraangenaamden zij, gedurende een paar dagen, in hooge mate ons verblijf. De meisjes spelen in de meeste Zwitsersche hôtels de hoofdrol, en als zij in hare eigenaardige costumes, zeer zindelijk gekleed, aan tafel dienen, is het als of het voedsel werkelijk beter smaakt, en haar vertoeven met de aangeboden gerechten achter onzen stoel, stemt ons veel vrijer en vroolijker, dan de bediening der zoo vaak vervelende en gemaakte kellners. Maar werkelijk Flüelen is door zijne ligging levendig en romantisch. Het ligt aan den grooten weg, die Duitschland met Italie verbindt, aan de Gothard-strasse. Dagelijks zag ik er 4 tot 7 prachtig ingerichte diligences opladen, die met 4 tot 6 paarden bespannen den weg maakten, dien ik zoo aanstonds met u beschouwen zal. Fluelen maakt het hoofdpunt uit van het terrein, waarop Tell zou geijverd hebben. Wij deden van daaruit een wandeling naar Altorf en Bürglen, zagen Tell's standbeeld en kapel; maar wat ons meer belangstelling inboezemde, wij zagen in het Schächendal, waardoor de weg naar Altorf slingerde, de schuimende, wilde Schächenbach de kracht verschaffen, om tal van houtzaagmolens in beweging te brengen; een kracht derhalve, die zich altijd beschikbaar stelt, van wind, noch stoom, noch levende wezens afhankelijk is; die niets kost, dan het onderhoud der zeer eenvoudig ingerichte werktuigen; een kracht, die de Mont-Cenis doorboorde, en die voor ons later natuurtooneelen zal opleveren, die ons zullen doen huiveren. Nimmer zag ik zulke reusachtige houtverzamelingen van de meest zware en gave en lijnrechte boomstammen dan daar bij dat Bürglen. Een oogenblik rijst de gedachte in ons op, bij de herinnering ook van de onafzienbare massa's,
die wij tot vervoer gereed aan de meren hadden opgemerkt: is er zooveel hout in dat kleine Zwitserland? Maar onze tocht zal later voldoende verklaring geven van dat verschijnsel.</p>
<p>O het is ook zoo'n aantrekkelijk plaatsje, dat Flüelen. Als ik daar, bij opgaande zon, aan de aanlegplaats der stoombooten stond, die nimmer het Vierwaldstädtermeer kunnen verlaten, en natuurlijk met hout of houtskool gevoed werden, dan zag ik mij rondom door rotsen van allerlei vorm ingesloten, die voort-<pb n="667"/>durend in kleur en relief schijnbaar afwisselden, en wier hellingen door de zachtgroene weiden werden getooid, waarop tal van Sennhutten waren opgeslagen, terwijl in het zuidwesten de trotsche Bristenstock met zijn sneeuwkleed een indrukwekkende tegenstelling met de overige begrenzing van den horizont opleverde. Onuitputtelijk in afwisseling van de meest dichterlijke natuurtafreelen mag Flüelen zonder overdrijving genoemd worden.</p>
<p>Op den eersten Augustus namen wij met zekeren weêrzin afscheid van Flüelen en van ontegenzeggelijk het prachtigste meer van Zwitserland, om den langdurigsten, maar zeker ook den schoonsten en leerzaamsten tocht te maken, die op onze geheele reis gemaakt is. Een uitstekend goed en gemakkelijk ingericht rijtuig, bespannen met vier flinke, maar rank gebouwde paarden, versierd met zeer dunne beenen, zijnde het laatst genoemde, naar het mij toescheen, een eigenschap van de Zwitsersche paarden, zou ons over den St. Gothard voeren. Er was een contract gesloten, om ons in twee dagen van Flüelen naar Magadino te brengen; de eerste dag zou het traject tot Airolo omvatten, de tweede dat tot Magadino aan het meer Maggiore. Het zal over een achttal jaren wellicht zeer verleidelijk zijn voor de reizigers, om, als de St Gothard doorboord daar voor hen ligt, den tunnel door te stoomen; maar zij zullen daarbij veel natuurschoon moeten missen.</p>
<p>Het was een heerlijke morgen. Al de omliggende rotsen baadden zich in het liefelijk morgenlicht, terwijl de Bristenstock genoegzaam recht voor ons het besneeuwde piramidale hoofd boven de donkere rotskammen trotsch uitstak. De wit schuimende Reuss stroomde ons al aanstonds tegen, en zou ons, schijnbaar tegen haren wil, den weg wijzen, dien wij tot op den Gothard te volgen hadden; zij zou ons gedurende den tocht nimmer verlaten, den fraaien straatweg als een slang omkronkelen, dezen hier en daar tot op een peillooze diepte doorsnijden, en als wij haar soms tusschen de rotsklooven mochten kwijt geraken, zal zij door haar woest gebruis en geklots ons waarschuwen, dat zij ons altijd even onbeschroomd en woest te gemoet stroomt, en ons op de meest indrukwekkende wijze toonen, welk een betooverenden, wegslependen invloed zij en hare zusters op het Zwitsersch landschap uitoefenen.</p>
<p>Het eerste dorp waar wij stil hielden was Amstäg, aan den
<pb n="668"/>voet van den Bristenstock gelegen. Onderweg hadden wij opgemerkt hoe, als het ware instinctmatig, de mensch gebruik maakt van de krachten, die hem de natuur kosteloos aanbiedt. Er werd een huisje gebouwd, niet ver van een snel loopend beekje, dat men gemakkelijk kon overstappen. Aan beide zijden van het watertje had men een houten schraag gezet, waarop de as van een slijpsteen rustte; naast den slijpsteen, op dezelfde as, had men vier houten schoepen of borden vastgemaakt en gezorgd, dat deze vier plankjes bij het omdraaijen in het beekje reikten. De borden, en met deze de slijpsteen, werden derhalve door het er tegenstroomende water, rondgevoerd. Waarlijk een zeer primitieve, maar toeh doeltreffende inrichting.</p>
<p>Amstäg ligt daar allerbekoorlijkst aan den voet der reuzenhoogten, die het omringen. Men ziet hier verschillende schuimende beken haar water in de Reuss storten. Tal van mineralen, vooral kwarts, waaraan de streek, die wij thans bereizen, rijk is, werden ons te koop aangeboden. Van dit dorp af begint de straatweg sterk te stijgen. Overal getuigen weder de boorgaten in de rotsen, welk een arbeid de wegruiming der gneismassa's gekost heeft. Een brug leidt ons aan de linkerzijde van de Reuss, die diep in het dal een aantal watervallen vormt. Een tweede brug brengt ons, verder op, weder aan den rechter oever. Notenboomen, met frisch groen getooid, verlevendigen het tooneel; Sennhütte vindt men nog in menigte. Na door een derde brug, hoog boven den stroom, die zich wild in een nauwe spleet voortdringt, weder aan den linker oever te zijn gebracht, hielden wij op te Wasen, een groot dorp, dat 940 meters boven de oppervlakte der zee is gelegen. Hier zijn de laatste sporen van den tuinbouw waar te nemen. Terwijl ons een eenvoudige maaltijd werd gereed gemaakt, wandelden wij naar het op een hoogte gelegen kerkje; in zijne nabijheid passeerden wij een kapel, traden er in, en vonden daar, vreemd genoeg, 108 doodshoofden, netjes naast elkander op eenige planken gerangschikt, even als de voorwerpen in een porceleinkast of galanteriewinkel. Met een er opgeplakt papiertje werd de vroegere bezitter of bezitster van den kop aangewezen. Het kwam mij voor, dat die koppen niet veel voor hun nageslacht gedacht hebben, daar dit nog in staat was, om zoo'n afgodischen eerbied aan een levenloos voorwerp te bewijzen, dat door de gelijk- en gelijkvormigheid met andere slechts door een naambriefje was te onderkennen. Bij de vijfde
<pb n="669"/>brug ligt, aan den linker oever der Reuss, aan den straatweg, te midden der grasweiden, een verbazend groot rotsblok, de duivelssteen genoemd. De volkssage vermeldt daarvan het volgende. Toen de vorst der duisternis over dien daar voor ons liggende rotskloof een brug geslagen had, vorderde hij als loon, dat de ziel van hem, die er het eerst overging, zijn eigendom zou zijn.</p>
<p>Een slimme boer, die de brug niet erg vertrouwde, jaagde er zijn grooten hond over, om te zien of hij sterk genoeg was. De duivel werd bitter boos, dat hem nu een honden- in plaats van een menschenziel ten deel viel, liep woedend de rotsen op, en maakte een reusachtig steenblok los, om daarmede zijn bouwwerk te vernielen. Toen hij nu met zijn duizenden ponden zwaren last, steunend en aemechtig daarheen liep, ontmoette hem een oud moedertje, dat hem een ‘God zij met u!’ toeriep. Die groet voer hem nog erger in de maag dan de hondenziel; hij liet den steen vallen en verdween onder het achterlaten van een sterken zwavelstank.</p>
<p>De achtergebleven steen is het genoemde rotsblok.</p>
<p>&nbsp;</p>
<p>Thans begint het tooneel al woester en woester te worden. Wij hebben op den tocht reeds antwoord gekregen op de vraag, die vroeger in ons oprees: is er zooveel hout in dat kleine Zwitserland? Met welk eene vlakte uitgebreidheid wordt die kleine plek niet door de bergruggen vermeerderd! Ik durf niet bepalen, hoeveel maal grooter de vruchtbare vlakke gronden van Zwitserland wel gemaakt worden door al de rotswanden, voor zoover zij in staat zijn, boomen en planten te dragen en te voeden. De dennenwouden, die wij hebben ontmoet, zijn onafzienbaar uitgestrekt; maar thans, bij de genoemde vijfde brug, worden zij reeds veel schaarser; hier hebben wij ook de laatste gerstteelt waargenomen. Dit graan is ook, opmerkelijk genoeg, dat, hetwelk in Zweden het meest noordelijk geteeld wordt. Wij hebben dus hier, op 1200 meters hoogte, op den Gotthard weg, hetzelfde klimaat als op den vlakken grond in noordelijk Zweden. De meeste bloemen of planten, die wij hebben ontmoet, ranonkels, steenbreek, viooltjes, mossen, korstmossen, enz. herinnerden ons aan die, welke in het voorjaar op onze weiden en langs de wegen groeien; zij worden ook allen in Groenland,
<pb n="670"/>gedurende den korten zomer aldaar, op den vlakken grond gevonden. Leerzaam verschijnsel inderdaad! De aarde is dus bewoonbaar, wordt bevolkt, brengt voedsel voor mensch en dier voort, draagt bouwstof tot bescherming tegen de nadeelige invloeden van den dampkring, niet alleen in de lengte en breedte harer oppervlakte, maar ook in de hoogte en diepte; in horizontale en verticale richting vindt men dezelfde planten op duizenden uren afstands van elkander, welig tierende; verheven schoon wordt zoo de opvatting van de bekleeding des aardbodems.</p>
<p>Bij de zesde brug zijn de dennen reeds veel minder in aantal geworden, en ook kleiner. Hier vangt een uur lange, sombere rotskloof, de Schöllinen, aan, gevormd door steil afgaande, grauwe rotsen; beneden in die huivering wekkende kloof bruist en brult altijd de Reuss. Schoone watervallen vormt zij in die peillooze, treurige diepte.</p>
<p>Aan den rechter rotswand slingert de prachtige straatweg in vele windingen in zig-zag naar boven. De paarden gaan reeds uren lang stapvoets opwaarts. Wij verlaten het rijtuig, en snijden al wandelende eenige dezer windingen of tourniquets af. Hier is de plaats, die vooral met lawinen af sneeuwstortingen bedreigd wordt. Overal bemerken wij op de rotsruggen lawinen-banen. Wij doorwandelen een 88 schreden lange beschuttings-galerij, gedekt door dikke rotslagen, waarover de lawinen over het hoofd heen in den Reuss-afgrond zullen storten. - Schrik verwekkende gedachten rijzen hier in onzen geest op, als wij in de verbeelding die sneeuwmassa's, met donderend geluid, over ons zien heen tuimelen, en de wilde Reuss zien versperren; heen tuimelen met eene vaart zoo snel, dat de lucht, ter zijde van de lawinen uitwijkende, in staat is om op enkele ellen afstands de boomen te ontwortelen. De achtste brug is de beroemde Duivelsbrug, van graniet-blokken gebouwd, 1400 meters boven de oppervlakte der zee. Op zes meters afstands onder die brug ligt de oude brug, die vervallen en met mos bedekt is. Onder de brug ziet men op 30 meters diepte de Reuss, onder den vorm van enkel schuim, met oorverdoovend geraas, steil naar beneden storten, en een fraaien waterval vormen. Door de toestrooming of trekking der lucht wordt men verplicht op den hoed te passen; de Zwitser noemt daarom dat punt hutschelm; wij worden ook door het opstuivende waterstof, dat voortdurend de brug bevochtigt, als door een regenbui getroffen; maar dat bindert niet, want op
<pb n="671"/>die hoogte wordt alles zeer snel droog. Hierover aanstonds iets nader.</p>
<p>Zouden de bergbeklimmers het niet aan die snel opdroogende werking hoofdzakelijk te danken hebben, dat zij bij een vermoeienden tocht, die de huid-uitwaseming zoo zeer opvoert, toch, bij het rusthouden, door de afkoelende berglucht geen koude vatten?</p>
<p>Het woeste tooneel krijgt even voorbij de Duivelsbrug, nadat weg zich nog eenige ellen naar boven heeft geslingerd, en wij een 90 schreden lange rotstunnel zijn doorgegaan, een meer vriendelijk aanzien, door de uitgestrekte, lichtgroene grasweiden van het Urserendal, weiden, die zich volkomen voordoen als een kleed van groen fluweel, waarmede de rotsen zijn bedekt, een gevolg van de omstandigheid, dat het alpengras niet lang en zeer dun van halmen is. Boomen zien wij niet meer; de Reuss doorstroomt, met eene haar zeer ongewone kalmte, die grasvlakte; voor ons ligt het dorpje Andermatt; rondom ons verheffen zich met sneeuw bedekte rotsen. Het is inderdaad een verblijdende afwisseling van tooneel, al is dat Urserendal, met zijn 8 maanden langen winter, en met slechts vier zomermaanden, die meestal nog kunstmatige verwarming in de huizen vorderen, nog geen aardsch paradijs te noemen. Talrijke windingen voeren ons intusschen al hooger en hooger boven dit schaars bevoorrechte dal. Na Andermatt wordt de natuur steeds armer aan plantengroei; bleeke, kale granietrotsen, aan beide zijden nauw op elkander gedrongen, hier en daar dreigend over ons heen hangende, geven ons een gevoel van beklemdheid. Alleen de overal ons vergezellende, thans enkelvoudig gewordene telegraafdraad, en de weg onder onze voeten, getuigen hier van maatschappelijk leven en geven inderdaad, hoe vreemd het schijne, nog iets ge zelligs; het is alsof die draad ons woorden toefluistert. Zwijgend wandelen wij naast het altijd stapvoets vorderende rijtuig. Ernst maakt zich hier van de ziel meester, zooals dat immer het geval is, waar het karakter der onbewerktuigde natuur zoo geheel op den voorgrond treedt. Het is een soort van heilige ernst, waartoe de dood, die ons omringt, en die thans plaats gemaakt heeft voor de wereld van het leven, ons brengt, want ook die wereld van den dood bezit hare eigenaardige schoonheid. Een oogenblik echter wordt de ernst en stilte gestoord door den uitroep: kom, laten wij
elkander op den 1<hi rend="sup">sten</hi> Augustus eens met sneeuwballen
<pb n="672"/>gooien, terwijl de daad op de aansporing onmiddellijk volgde. De granietwanden zijn, en waren reeds lager, op vele plaatsen, over groote uitgestrektheid, als door kunst gladgeslepen; krachtig bewijs, dat daar, wellicht voor duizenden jaren, het gletscherijs is langs geschoven, zoodat de bedding van de ijsrivier daardoor werd geëffend. Zelfs ziet men nu en dan een menigte strepen of groeven in de rotsen, die de aan de onderzijde des gletschers vastgeklemde rotsbrokken daarin hebben gegraveerd. Voor den geoloog verstaanbaar schrift derhalve door de natuur, duizenden jaren geleden, gebeiteld!</p>
<p>De Reuss stroomt ons nog altijd, maar met minder watervoorraad, te gemoet. Eindelijk zijn wij nagenoeg op de pashoogte van den St. Gotthard, 2113 meters boven de zee; op de vlakte, waar in het voorjaar gevaarlijke lawinen, en in den winter sneeuwstormen de reizigers met de grootste gevaren bedreigen. Maar ziet, een weinig verder bereiken wij het Gotthard hospitaal, door liefde-gaven in dat treurige, onherbergzame oord in stand gehouden. Een groote schel of klok kroont het gebouw, om den door sneeuw overvallen verdwaalden reiziger, door zijn geluid den weg te wijzen. Een getal van 15 bedden zijn er voor arme reizigers aanwezig. Gemiddeld worden hier elk jaar 11000 tot 12000 personen verpleegd, en 20,000 rations brood, soep en koffie uitgereikt. Bij den verschrikkelijken sneeuwval van 6 Januari 1863, moesten ongeveer 100 menschen acht dagen lang in het hospitaal geherbergd worden, tot de weg weder begaanbaar was. Waarlijk, er behoort wel zelfopofferende menschenliefde toe, om daar een strengen winter van 9 maanden lang, afgescheiden van alle menschelijk verkeer, door te brengen. Tegen over het hospitaal lag het hôtel de la Prosa voor ons, waar wij ons een oogenblik ververschten, en een prachtige Newfoundlander vriendelijk tegen ons opsprong. Bibberend van koude, met doeken omhangen, drentelden wij daar op den straatweg tusschen plekken sneeuw en stilstaand water, dat zich in kleine meren had verzameld, heen en weder. Hier op deze onvruchtbare hoogte begreep ik iets van het gevoel, dat Tyndall aangreep, toen hij daar op den top van den Weisshorn stond, en over al de hem omringende sneeuwpiramiden, als over een golvende zee heen zag, wier baren allen met sneeuwkoppen schenen gekroond, en zich duizendmaal hooger rondom hem verhieven dan dit in den Oceaan kan plaats grijpen. Hij was
<pb n="673"/>toen boven alles verheven; de vreugd, zegt hij, en de verrukking, die hij daar ondervond, was niet die, welke aan de rede en kennis haar ontstaan te danken hebben: zij sproot voort uit de overtuiging, die hem bezielde, van te leven; hij maakte deel uit van deze natuur en zij van hem, maar te gelijk vergat hij in haar verhevene grootheid den mensch in zich zelven.</p>
<p>Een weinig vroeger waren wij het meer gepasseerd, waaruit de Reuss haar oorsprong nam. Stil ligt hier dat anders eeuwig bruisende vocht, want wij zijn op de zoogenaamde waterscheiding, van waar de, in tegengestelde richting afvloeiende, beken van elkander afscheid nemen, om zich, vaak tot stroomen onderweg aangegroeid, op honderden uren afstands van elkander verwijderd, in grootere waterbekkens uit te storten. Een kleine verhooging, hier op de plaats waar wij thans staan, kan aanleiding tot zulk een verbazende verwijdering geven. Maar toch, op welk een afstand de uitmondingen liggen, weldra vereenigen zich de waterdeelen, die zij afvoerden, op nieuw in het zelfde lichaam, in het luchtomkleedsel der aarde, waaruit zij eenmaal hun oorsprong namen, om bij vernieuwing tot instandhouding van het leven en de eeuwige stofwisseling op de aardkorst gezamenlijk mede te werken. Dichterlijk beeld voorwaar! van het oneindig ver uiteenloopen der geesteswerkzaamheden en hare richtingen onder de redelijke aardbewoners, die niet zelden op dezelfde plaats, in dezelfde school, den mensch in zich ontwikkelden, en langs die schijnbaar elkander schuwende wegen, hunne opgezamelde onvernietigbare krachten heenrichten naar een doel: veredeling van den mensch door uitbreiding zijner kennis op elk gebied.</p>
<p>Het is een merkwaardige plek waar wij ons hier ophouden. Hadden wij de Reuss tot hier, of een eind wegs lager, kunnen opvaren, de zaken, die wij alzoo hadden vervoerd, kunnen overbrengen in een ander vaartuigje, dat wat verder zuidelijk op in de rivier de Ticino lag, die wij aanstonds bij onze nederdaling van den Gotthard zullen volgen, dan zouden wij zoodoende onzen last hebben kunnen vervoeren van de Noordzee, door den Rijn, tot aan de Middelandsche zee, door de Po. Dit is echter op deze plaats, door de onbevaarbaarheid en snelheid der rivieren, niet mogelijk. In Zuid-Amerika echter kan dat door de mindere helling van den bodem op sommige plaatsen wel geschieden, en men noemt dan den afstand, dien men van de
<pb n="674"/>eene naar de andere rivier heeft te doorloopen, zeer eigenaardig de draagplaats tusschen die rivieren. In Afrika heeft Livingstone ook van die draagplaatsen aangetroffen. Wel, zei ik te veel lezer, toen ik dezen tocht hoogst leerzaam noemde? maar er is nog meer.</p>
<p>Goethe schreef in 1799: De Gotthard is wel niet het hoogste gebergte van Zwitserland, en in Savoyen overtreft hem de Mont-Blanc en veel andere bergen in hoogte zeer veel, maar toch behoudt hij den naam van een vorstelijk gebergte boven alle anderen, dewijl bij hem de grootste gebergteketens samen loopen en tegen hem aan leunen. Niet ver van het hospitaal zijn twee kleine meren, waarvan het een door klooven en dalen de Ticino naar Italie zendt, het andere, op dergelijke wijze, de Reuss naar het Vierwaldstädter-meer richt. Op geringen afstand van daar ontspringt de Rijn en loopt naar het oosten, en als men nu de Rhône er bij neemt, die op de vrij nabij liggende Furka haar oorsprong neemt, en naar het westen zich beweegt, zoo bevindt men zich hier op een kruispunt, van waar gebergten en stroomen naar al de vier hemelstreken zich uitstrekken.</p>
<p>Gij ziet dus, wij staan hier op den Gotthard bergpas, te midden van de tot dat gebergte behoorende vele rotspunten en sneeuwtoppen van 2700 tot 3200 meters hoogte, omringd door gletschers. Wij gevoelen aan de droogte in de keel en het totaal vochtlooze onzer kleederen, dat het hier, behalve koud, ook zeer droog is. Van beiden zijn de sneeuw, die naast ons ligt, en vooral de uitgebreide gletschervlakken niet ver van ons, de oorzaak. Ik mag het bij die enkele woorden niet laten, en gevoel mij gedrongen, hier een wetenschappelijken uitstap te doen, zelfs op gevaar af van sommigen een weinig te vervelen.</p>
<p>De lucht, waarin wij leven, is altijd met vocht, met dampvormig water bezwangerd; dan eens meer, dan eens minder. Koude lucht kan veel minder damp in onzichtbaren staat ophouden dan warme. Een kub. el warme lucht kan, bij voorbeeld, dezelfde hoeveelheid damp bezitten, als een kub. el koude lucht, terwijl men dan toch de eerste lucht droog, de laatste nat zou noemen. In een zaal met menschen is de dampkring zeer vochtig. Wanneer men eene karaf met versch gepompt water daar binnen bracht, zou de flesch door de dampen in de zaal aan den buitenkant zeer nat en daardoor de karaf ondoorschijnend worden; de dampen zouden namelijk door de koude van het
<pb n="675"/>water als dauwdruppels op het glas neêrslaan of verdicht worden. De hoeveelheid damp nu, die op de gletschers en de sneeuw evenals tegen de koude wanden van de karaf als water wordt neergeslagen, is verbazend groot. Dufour en Porel uit Genève hebben in 1870 en 71 onderzocht, hoeveel wel een stuk ijs op den Rhônegletscher, op verschillende tijden van den dag, in gewicht wint, door de dampen, die het ijs uit de lucht op zijne oppervlakte verdicht, en daardoor geleerd, dat er onder eene zekere boven het ijs aanwezige vochtigheidstoestand der lucht, op elke vierkante el gletscher oppervlakte, ieder uur 1,5 ons of 150 gram damp neêrslaat; dit geeft per vierk. mijl of kilometer een bedrag van 150,000 kilogr. of 150 kub. meters water per uur. Inderdaad een kolossale neêrslag! Als er, om bij den Rhônegletscher te blijven, een warme wind waait, die de lucht, bezwangerd met een zeer gewone hoeveelheid damp, voortvoert, en in aanraking brengt met al de sneeuw en het ijs, die tot het Rhône-gebied in Zwitserland behooren, dan ontstaat er een watervorming op dat ijs en die sneeuw, waarvan men zich nauwelijks een denkbeeld kan maken. De oppervlakte toch van de eeuwig-durende sneeuw en het ijs van het Rhône-bassin beslaat ongeveer 1000 vierk. mijlen, d.i. een vlakte van 6 uren gaans lang en breed, en hierop zou nu, onder de genoemde omstandigheden, een neêrslag van water uit de lucht ontstaan, ten bedrage van 150,000 kub. meters of 150 millioen kilogr., d.i. een zevende van het water, dat de Rhône te Genève afvoert. De onmiddellijke verdichting van den onzichtbaren waterdamp uit de lucht op de Gletscher oppervlakte, is dus een geweldig machtige factor van den watertoevoer aan de vloeden. Het spreekt van zelf, dat die neêrslag de lucht, boven den gletscher en de eeuwige sneeuw, zeer droog maakt, zooals dan ook blijkt uit het spoedig droog worden van natte kleederen en van de spijzen, die
de gletscherbeklimmer meêvoert. Tyndall zegt, dat de dorst op de hooge sneeuwtoppen ondragelijk is. De lucht is boven den niet besneeuwden bodem, op korten afstand van den gletscher zelfs, op verre na zoo droog niet. Als damp tot water neerslaat, wordt er warmte, die bij deze damp behoort, die zijn bestaan verzekert, vrij, d.i. merkbaar, en wel voor elk kilogr. damp, dat dus tot 1 kilogr. water wordt, zooveel warmte, dat men er 7,67 kilogr. ijs mede zou kunnen smelten. Daar wij nu gezien hebben, dat er 150000 kilogr. water op 1 vierk. mijl verdicht, zoo is de daaruit vrij geworden
<pb n="676"/>warmte, in staat, om 1,150,500 kilogr. of 1150 kub. met. ijs tot water te doen overgaan. Hieruit blijkt, dat niet alleen het door de verdichting van den damp ontstane water krachtig bijdraagt tot de wording der gletscherstroomen, maar dat ook in zeer booge mate de vrij geworden warmte bevorderlijk is aan het smelten van het ijs. De verdichting van den waterdamp voert dus een hevigen strijd tegen de uitbreiding van de gletschers. Hoe grooter de volstrekte vochtigheid van de lucht is, hoe overvloediger dus de gletscherstroomen zijn zullen, en hoe meer de gletschers zullen ontdooien en terug trekken; en hoe grooter de oppervlakte is, die sneeuw en gletscher inneemt, hoe volkomener de luchtdroogende werking van beiden zijn zal. Uit hetgeen daar gezegd is, volgt de verklaring van een feit, dat door alle bergbeklimmers wordt bevestigd. In den morgen is de sneeuw uitmuntend voor den tocht; zij draagt den reiziger zoo goed, dat de bevroren korst nauwelijks den indruk der schreden ontvangt. Binnen een half uur echter, ja vaak binnen een kwartier, wordt de sneeuw week en nat, en de reiziger zakt er tot aan de knieën in, op dezelfde plaats, waar hij kort te voren zoo gemakkelijk had gewandeld. Des avonds is het juist omgekeerd: zeer snel ook wordt de sneeuw goed, hard en droog, daar waar zij onmogelijk was te betreden. En toch, noch de gewaarwording der huid, noch de thermometer toonen eenige snelle verandering in den warmtetoestand, die deze omkeering zou kunnen verklaren. Maar het raadsel is door het vooraf medegedeelde opgelost. Het is bekend, en wij hebben het reeds vroeger gezegd, dat bij de opkomst der zon de lucht naar boven, bij den ondergang naar beneden stroomt; 's morgens heeft men op de bergtoppen een stijgenden, en 's avonds een dalenden wind. Vangen wij nu met onze waarneming eens des middernachts aan. De lucht is koud, hare temperatuur onder nul, zij is droog; er is uitdamping van ijs en sneeuw, deze geeft verkoeling, de oppervlakte is
bevroren. De zon komt op, zij verwarmt de lucht, maar vermeerdert hare volstrekte vochtigheid niet, de uitdamping gaat nog voort, en de sneeuw oppervlakte blijft door de daaruit gevolgde koude bevroren. De zon verwarmt intusschen ook de lucht op den dalbodem, zet haar uit, en zij begint te stijgen; het is vochtige lucht, die uit het dal langs de bergruggen opklimt. Nu wordt het verschijnsel daarboven omgekeerd: in plaats van verkoelende verdamping, komt er neêrslag of verdichting van damp, en wij
<pb n="677"/>hebben gezien, wat die, vooral door de vrij wordende warmte uitwerkt. De sneeuwoppervlakte smelt, de sneeuw wordt slecht. Des avonds bij den ondergang der zon daalt de droge lucht van boven af in het dal; er ligt nu op de rotstoppen een zeer drooge atmospheer, de verdamping en afkoeling vangt aan, er treedt vorst op. De omkeeringen hebben zeer snel plaats, en het verschijnsel boven genoemd is verklaard. Het woord verdamping van ijs is door mij gebruikt, maar het kon bij het besprokene veilig onvermeld blijven; die verdamping toch heeft op de vermelde watervorming bijna geen invloed. Ten slotte aangaande dit belangrijke verschijnsel nog een paar opmerkingen.</p>
<p>Alles pleit voor de onderstelling, en onze reis deed het ook in eene hooge mate, dat er eens een ijstijdvak in de geschiedenis der aarde is geweest; toen lag ook de sneeuw, maar nog veel hooger dan thans, op de Zwitsersche rotsen; de gletschers strekten zich in het Rhône-dal zeker tot Lyon uit, en werden beperkt door de wanden van het Juragebergte; in het Rijndal reikten zij tot aan de tegenwoordige grenzen van den Rijnstroom en den Donau. Zulk een onmetelijke ijswereld moest met een niet te schatten vermogen waterdamp verdichten, en de afzetting van water, en de opdroogende werking op de lucht moet tot een hoogte zijn gestegen, waarvan de stoutste verbeelding zich geen voorstelling kan vormen. Welk een verwoestenden invloed die schrikbarende droogte toen op de planten- en dierenwereld zal hebben gehad, behoeft nauwlijks te worden aangewezen. Zoo zien wij een factor tot onderhouding van het leven der vroegere organische schepping optreden, waarop tot hiertoe minder de aandacht gevestigd was. De laatste opmerking is deze.</p>
<p>Er treedt in Zwitserland op sommige tijden een wind op, die den naam van Föhn draagt, en zich kenmerkt door hevigheid, droogte, warmte en een sterk smelten van ijs en sneeuw. Op de meeste plaatsen ziet men dan ook aangekondigd het verzoek, om gedurende de Föhn niet langs den weg cigaren of tabak te rooken. Deze wind ontstaat, doordien een warme, vochtige luchtstroom tegen de steile bergwanden opstijgt, daar, door de verdichting van zijn damp en de hieruit voortvloeiende vrijwording der warmte, veel ijs en sneeuw doet smelten, vervolgens, aanmerkelijk afgekoeld en zeer droog geworden, aan de andere zijde der bergen daalt, en bij dat dalen meer en meer wordt verdicht, waardoor alweder warmte vrij gemaakt wordt; warm en droog
<pb n="678"/>is dus de luchtstroom, die de dalen treft. In den Kaukasus heeft men ook op sommige plaatsen de Föhn waargenomen. Men dacht vroeger, dat zij zich alleen in Zwitserland opdeed.</p>
<p>&nbsp;</p>
<p>Wij verlieten weldra het plateau van den St. Gotthard-pas, rijdende langs de beweginglooze meertjes en groote massa's sneeuw. Niet lang daarna zagen wij aan de zuidelijke richting, die de loop van het water nam, dat wij weder daalden. De straatweg overschreed nu de Ticino, en deze zou ons met evenveel geweld vergezellen als het de Reuss had gedaan; zij zou ons den weg naar het meer Maggiore wijzen. Maar was het, alsof de Reuss door haar tegemoet stormen, ons wilde terughouden van de levenlooze, onherbergzame plek, waarheen de weg ons voerde, en scheen het vierspan door zijn tragen stap te toonen, dat het die waarschuwing begreep, en een weerzin te verraden van het volgen onzer beweging, - de Ticinostroom daarentegen, zou ons vooruitsnellen, ons wenken om hem te volgen, en de paarden zouden een snellen draf aannemen en zich beijveren, om ons zoo spoedig mogelijk een heerlijke, schilderachtige en vruchtbare landstreek te doen begroeten. In volle galop daalde dan ook het vierspan van de pashoogte, en voerde ons, langs de vele windingen van den straatweg, door het Val Tremola of Sidderdai, een droevige, sombere streek, die door de verschrikkelijkste lawinen in den winter en het voorjaar bedreigd wordt, en vervolgens langs twee toevluchtshuizen voor verkleumde of verdwaalde reizigers, getuigen van de hier dreigende gevaren, naar Airolo. Vijf-en-vijftig windingen telden wij op dien vaak steil afgaanden weg, een bewonderenswaardig product van wetenschap en praktijk, dat in 12 jaar volbracht werd. Angst verwekkend was somtijds, als de wagen zich moest omwenden bij de vaak sterke kromming, die deze windingen op sommige plaatsen bezaten, de stand van het voorspan aan den uitersten rand van den weg, welks bases steil naar beneden ging.</p>
<p>Een allervreemdst gezicht levert die slangvormige weg van uit de hoogte gezien op, en niet oneigenaarkig klonk mij de opmerking van een mijner medereizigers in de ooren: ‘ik denk dat die wenteltrap ons in het middelpunt der aarde zal brengen.’ Die windingen snijdt de voetganger natuurlijk af, en het is dus geen wonder, dat hij genoegzaam in den zelfden tijd, anderhalf
<pb n="679"/>uur, Airolo bereikt, als een rijtuig met vier dravende paarden. In het voorbijgaan zij opgemerkt, dat de koetsiers, en dit komt vooral uit bij zulk een tocht, meesters zijn in hun vak; het is waarlijk opmerkenswaardig hoe verstandig zij met hunne remtoestellen omgaan. Hun hand verlaat even zelden de kruk van den rem, als de hand des stuurmans den helmstok van het roer verlaat. Dikwijls is de rem alleen niet voldoende; er wordt dan bovendien een zware, ijzeren, gootvormige slede gebruikt, die met een ketting aan het voorste gedeelte van het rijtuig is verbonden en onder het wiel wordt gelegd.</p>
<p>Te Airolo, 1179 meters boven de zee en 950 meters beneden de pashoogte, kwamen wij, jammer genoeg, in den reeds vergevorderden schemeravond aan.<note n="*)" place="foot">Hier te Airolo zal de doorboring van den St.-Gotthard uitmonden; zij zal in 8 jaar voltooid zijn en 50 millioen francs kosten.</note> Een paar uren later sliep ik, onder het eentoonig geruis van de niet ver van het logement schuimende Ticino, in. Den volgenden morgen bleek vooral, welk een bekoorlijke tegenstelling de plantengroei hier opleverde met die eentoonige, akelig woeste, treurige plek, die wij daarboven verlaten hadden; en zij lag er toch slechts anderhalf uur vandaan; maar, haasten wij ons er dit bij te voegen, het was ook de zuidelijke helling. De tegenstellingen in de natuur vormen intusschen juist het aantrekkelijke van Zwitserland. De indrukken, die de ziel ontvangt zijn des te levendiger naar mate zij zich meer afwisselen. Tyndall zegt, geestig genoeg: ‘Het is de gedurig afgebroken, en niet de aanhoudende, de voortdurend even krachtige electrische stroom, die de zenuwen prikkelt.’</p>
<p>Een ander rijtuig bracht ons thans door het bekoorlijke Leventina dal, altijd onder begeleiding van de Ticino, naar Bellinzona aan het meer Maggiore. Die weg is onvergelijkelijk schoon. Niet ver van Airolo verraste ons een wonderlijke opeenhooping van zwarte rotsen. Vier galerijen, in deze rotsen geboord, leiden in een zeer engen doortocht of rotspas. Het is een rotskloof, die men ten behoeve van den straatweg heeft doen springen. Nauw genieten wij na den doorgang der tunnels het vrije daglicht, of wij worden, rechts ziende, verrast door de schoone, maar vreemdsoortige waterval der Calcaccia. Vreemdsoortig, want het water stuit hier tegen een eenigszins hol rotsbrok, waarvan de holte naar den stroom is gekeerd. Als een steigerend paard
<pb n="680"/>springt het dus over den rotsrand naar de hoogte, en beweegt zich over het onwrikbaar beletsel heen onder den vorm van een spiegelglad gewelf, waar wij boven op zien, terwijl het later uit elkander spat. Alweder vertoonde zich daarin een schitterende regenboog, en ik moet het nu aan de verbeelding der lezers overlaten, om zich van zoo iets heerlijks een denkbeeld te vormen.</p>
<p>Hadden wij pas een verschrikkelijke rotsspleet verlaten, een nog veel indrukwekkender wachtte ons een kwartier-uurs verder. Het is volstrekt onmogelijk, dat tooneel naar waarheid te beschrijven. Het opent zich bij het dorp Dazio-grande. Wij reden daar een donkere rotskloof in, in wier diepte de Ticino waterval op waterval vormt, en daarbij brullend haar sneeuw-wit schuim ter wederzijde tegen de hooge, naakte, altijd zwarte, glad geknaagde, bijna tegen elkander liggende rotsen spat. In die kloof nu, naast dat water in de diepte, loopt de straatweg benedenwaarts over drie bruggen, en op eene plaats zelfs 50 schreden lang, onder een ver over den weg hangende, dreigende rots. Ik wil u de opgeschroefde, hier en daar zelfs bijna onverstaanbare taal van Berlepsch, aangaande dat verschijnsel eens doen hooren. Zij kan bewijzen, hoe onmachtig zich de man gevoelde, om dit tooneel te beschrijven, maar ook hoe het hem trof.</p>
<p>‘De berg Piottmo of Platifer versperde hier eenmaal het dal; daar verscheurde eene, de aardkorst vervormende, natuurwerking dien rotsdam, en opende het water der Ticino een wilde kloof, waar ook later de tegenwoordige groote straatweg het spoor werd aangewezen. In diepe, donkere klipspleten spat de stroom zijn schuim hoog opwaarts tegen de schoon gewasschen muren van zijn kerker, en verlicht den donkeren afgrond met den glans van zijne groenachtige zilveren golven en het wolkenvormig waterstof. Dan, onpeilbaar diep, boort hij kuilen tot afgronden, dan wordt hij verpletterd tegen de rotspunten. De Ticino, hier in een vernielingsstrijd tegen zich zelve begrepen, dan te voorschijn tredende en dan weder verdwijnende, is gelijk aan een los gebroken krankzinnige, die in zijn ontembare woede alles vernielt. Over des wandelaars hoofd hangen dreigende rotsmuren en geven het geheele schouwspel het kenmerk van iets afschuwelijks, iets monsterachtigs.’ Ik verklaar u dat het mij moeite heeft gekost, om van de duitsche woordsmederij iets te maken. Genoeg, het tooneel is <hi rend="i">ontzettend trotsch</hi>.</p>
<p>Berlepsch heeft intusschen eene uitdrukking gebezigd, die
<pb n="681"/>mij aanleiding geeft, om te dezer plaatse het ontstaan te bespreken van die huiveringwekkende rotsklooven, waarin wij vroeger de Reuss zagen woelen, wringen en schuimen, thans de Ticino dezelfde verschijnselen zien opleveren, en waarin wij later, zoo mogelijk onder nog meer verschrikkelijken vorm, de Tamina en de Achter-Rijn zullen zien optreden. De vier woeste rotsklooven, die de vier genoemde rivieren inkerkeren, en nog vele andere in Zwitserland en elders, komen in hoofdkarakter allen met elkander overeen. Hoe zijn die indrukwekkende scheuren of spleten ontstaan? Berlepsch zeide daar zoo even, dat het eene plotseling de aardkorst vervormende natuurwerking was, eene aardbeving, bijvoorbeeld, die de rotsen versplinterde; velen gelooven dat met hem. Ik deel evenwel geheel en al het gevoelen van Tyndall, nadat ik met opmerkzaamheid de vier bovengenoemde klooven heb mogen aanschouwen. Tyndall bezocht de Via-Mala, deze behoort tot den Rijn, ook wij zagen die en ik zal haar later vermelden; - de kloof van Pfeffers, tot de Tamina behoorende, welke wij ook bezochten; - die van Bergün, waarin de de Albula stroomt, niet ver van Chur en de Finsteraarkloof, die de Aar bevat. Overal kwam hij tot de overtuiging, dat de aardbevingen met de vorming dier wondervolle spleten niets te maken hadden, maar dat zij allen, dwars door de rotsen heen, zijn geschuurd of geslepen of geknaagd door het stroomende water. Men verwondere zich niet over die theorie. Aanhoudend op elkander volgende waterdruppels hollen een steen uit; waarom zon dan geen waterstroom, die duizenden jaren lang denzelfden weg neemt, geene rotsen kunnen afslijpen tot op de bestaande diepten. Als wij op de bruggen staan, die over de klooven gelegd zijn, ziet men van boven tot beneden aan de rotswanden de afknaging door het water. Alle wanden zijn glad en de kanten afgerond. Waar de rivier in de diepte een andere wending neemt, ziet men den rotskant, die er de oorzaak van is, tot boven aan den top rond
afgeknaagd. Het water heeft dus zichzelven den afgrond gegraven. Hoeveel tijd is er wel verloopen, om dit kolossale beeldhouwwerk te voltooien? Wij weten het niet; het bedrag der eeuwen, die daartoe noodig zijn geweest, kan onze geest niet bevatten. Maar al werden daar millioenen jaren toe vereischt, de stelling wordt er niet door weêrlegd. Volgens deze theorie kan dus, na duizenden jaren, de stofbeek in het Lauterbrunnendal, als zij maar eeuwig water blijft geven, een rots-<pb n="682"/>kloof doen ontstaan. Tyndall gaat zelfs zoo ver, om aan die afknaging van het water den tegenwoordigen toestand der rotsen en dalen toe te schrijven, nadat eerst de meer aaneensluitende verhevenheden door onderaardsche opheffingen waren ontstaan. Hij kwam vooral tot die stelling, toen hij boven op den Weisshorn een onafzienbaar veld van besneeuwde rotspiramiden overzag.</p>
<p>&nbsp;</p>
<p>(<hi rend="i">Wordt vervolgd</hi>).</p></div>
<div type="chapter">
<interpGrp>
<interp type="primair" value="coro001"/>
</interpGrp>
<pb n="683"/>
<head rend="h3">De legers der nijveren in de laatste helft der XIX<hi rend="sup">e</hi> eeuw.
<lb/>Door Dr. S. Sr. Coronel<note n="*)" place="foot">Vervolg van blz. 649.</note>.</head>
<q rend="bq">‘De XIX<hi rend="sup">e</hi> eeuw is ongetwijfeld in een nieuwen en bijzonderen zin de eeuw van den werkman.’
<lb/><hi rend="sc">gladstone</hi>.</q>
<div type="section">
<head rend="h4">IV.
<lb/>De arbeidende klassen tegenover de wet.</head>
<p>De verhouding van de arbeidende klassen tegenover het kapitaal en de instellingen van het maatschappelijk leven maakte het reeds van oudsher noodzakelijk hare regten en verpligtingen door wettelijke bepalingen van staatswege te regelen. Daardoor erlangden zij eene zekere mate van bescherming en werden aan de maatschappelijke orde meerdere waarborgen geschonken. De nijverheidswetgeving dagteekent dan ook van den tijd, dat de arbeidende klassen als een zelfstandig bestanddeel der maat-<pb n="684"/>schappij zijn opgetreden. De georganiseerde arbeiders-vereenigingen van vroegeren tijd, als gilden bekend, hadden allen hare wetten, die de verhouding van den knecht tegenover den patroon en van dezen tegenover de maatschappij bepaalden. Met de vrijverklaring van den arbeid en de wettelijke opheffing der gilden werden in de meeste landen ook de wettelijke bepalingen, daarop betrekking hebbende, afgeschaft. Het duurde evenwel nog lang, zelfs tot op het tijdstip waarvan thans sprake is, alvorens de arbeid en met dezen de arbeider werkelijk vrij konden heeten. Zóólang bleef in onderscheidene landen, inzonderheid bij de volken van den germaanschen tak, de arbeid feitelijk aan bepaalde wetten onderworpen, die in meerdere of mindere mate het karakter van gildedwang bezaten. In die landen, waar de middeneeuwsche gildewetten werkelijk werden afgeschaft, achtte de regering het echter noodig, om de regten en verpligtingen van de arbeiders door bijzondere wettelijke bepalingen te regelen, die meer met de sociale verhoudingen van deze eeuw overeenstemmen.</p>
<p>Tot de landen van de germaansche volkengroep hehooren Noord- en Zuid-Duitschland en de Noordsche Staten, die het gildestelsel het langst wettig in stand hielden. De N. Duitsche Bond schafte de gilden bij de Gewerbeordnung van 21 Junij 1869 af, welke wet eerst met den 1 Januarij 1873 van volle kracht zal zijn. Van dit tijdstip af zal het ieder, man of vrouw, vrijstaan een of meer takken van handel of nijverheid, behondens de uitzonderingen of beperkingen bij deze wet voorgeschreven, in stad of land, uit te oefenen. Gilde- en handelsvereenigingen mogen voortaan niemand van de uitoefening van eenigen tak van nijverheid of handel uitsluiten. Met den 1 Januarij 1873 houden alle privilegiën op, om een tak van bedrijf uit te oefenen. Daarmede vervallen tevens alle ‘Zwangs’- en ‘Bannsrechte’<note n="*)" place="foot">Dit waren regten, waarbij zekere gepriviligeerde molenaars, bakkers, slagers, bierbrouwers, herbergiers enz. aan de bewoners van een ‘Bann’ of mijtgebied hunne waren mogten leveren.</note>. Alle bestaande gilden en corporatiën en hare wetten blijven van kracht, behoudens wijzigingen door deze wet. Ieder lid is echter vrij de vereeniging te verlaten, maar verliest dan ook zijne aanspraken. Zij die hunne burgerlijke regten tijdelijk of duurzaam hebben verbeurd of bankroet hebben gemaakt, zijn van die ver-<pb n="685"/>eenigingen voortaan uitgesloten. Ieder die zich aan de gildewetten wil onderwerpen, kan als lid van eene vereeniging toetreden. Men kan ook lid van verschillende vereenigingen zijn. Ieder die een jaar voor eigen rekening een vak heeft uitgeoefend, is vrij van het leveren van een meestersproef. Alle uitoefenaars van beroepen hebben gelijke regten.</p>
<p>Voorts bevat die wet nog nadere bepalingen omtrent de organisatie en werking van de bestaande en van nieuwe op te rigten gilden, hunne verhouding tegenover de openbare magt en het toezigt van regeringswege op hen uit te oefenen, de regten en verpligtingen der leden, enz.; bepalingen regelende de verhouding van den patroon tegenover zijne jeugdige en volwassen werklieden: de werk- en leercontracten, bepalingen ten opzigte van de gezondheid, de zedelijk-godsdienstige en verstandelijke ontwikkeling der leerjongens door de patroons in acht te nemen. Geschillen tusschen patroons en werklieden worden door Schiedsgerichte of de plaatselijke autoriteiten uitgemaakt. Alle belemmeringen en strafbepalingen tegen zamenspanningen van werklieden om voordeeliger loonen te bekomen zijn opgeheven. Diegene echter, welke door bedreiging of geweld anderen belet te werken, beloopt een gevangenisstraf van hoogstens 3 maanden, tenzij de criminele wet een zwaardere straf noodig oordeelt. De verpligting tot het doen van beroepsreizen en het houden van Arbeitsbücher is opgeheven. Bijzondere bepalingen op den arbeid van vrouwen en kinderen in fabrieken, mijnen en groeven. Daarbij is het verboden kinderen beneden 12 jaren tot geregelden arbeid toe te laten. Kinderen beneden 14 jaren mogen slechts 6 uren daags werken en moeten 3 uren onderwijs ontvangen. Jongelieden van 14-16 jaren mogen 10 uren daags werken. Zij mogen niet vóor 5.30 en niet na 8.30 uur arbeiden. De patroon mag geene kinderen zonder livret en aangifte aan de plaatselijke autoriteit aannemen. Bijzondere ambtenaren zijn met het toezigt op de naleving dier bepalingen belast.</p>
<p>De verpligte deelname aan zieken-, begrafenis- en andere fondsen door zelfstandige uitoefenaars van beroepen is opgeheven. De bestaande vereenigingen en hare bepalingen blijven overigens van kracht. Nieuwe fondsen, die door onafhankelijke werklieden tot bovengenoemde doeleinden worden in het leven geroepen, kunnen regtspersoonlijkheid erlangen. Leerlingen en werklieden, ofschoon aan bovenbedoelde vereenigingen moetende
<pb n="686"/>deelnemen, zijn echter niet meer aan een bepaald fonds gebonden.</p>
<p>Opmerkelijk is het, dat op het eerste congres van duitsche handwerkslieden, dezer dagen te Dresden gehouden, o.a. is besloten: bij den Rijksdag pogingen aan te wenden, om op nieuw eene wettelijke regeling van de betrekking tusschen patroon en leerling tot stand te brengen, het houden van livretten weder verpligtend te maken, maar de verpligting tot deelname aan ziekenbussen op te heffen.</p>
<p>De Gewerbe-Ordnungen van Saksen van 15 October 1861, 23 Junij en 16 Julij 1868, van Wurtemberg en Baden van 1862 zijn op denzelfden leest geschoeid als die van den N. Duitschen Bond.</p>
<p>De ontwikkeling van de nijverheid in Oostenrijk dagteekent eerst van de laatste tientallen van jaren. De landbouw was daar tot dien tijd de hoofdtak van bestaan. Tot in 1848 heerschte daar het feodaal-stelsel ten aanzien van land en arbeid nog geheel en al. Vóór dien tijd was de nijverheid van keizerlijke concessiën afhankelijk; het kapitaal was versperd door de woekerwet en het gemis van banken; de productie was beschermd tegen mededinging van binnen en van buiten door een hoog inkomend regt en rijksbelastingen. De binnenlandsche markten waren van elkander gescheiden door gemis van transportmiddelen. De landbouwende klassen bestonden uit eigenaars en bebouwers van den grond. De verhouding van de laatsten tot de eersten was die van onderdaan tot overheerscher. Landbouwarbeid was eene verpligting. De landheeren hielden Baronnie-hoven en spraken civiel en crimineelregt uit. Aan die voorregten waren zekere verpligtingen verbonden. De heer moest in de geestelijke en stoffelijke behoeften zijner onderhoorigen voorzien. Dit stelsel, zoolang het met den geest des tijds overeenstemde, werkte niet zoo drukkend in de praktijk, als het wel in theorie scheen. Het werd, ten minste in al de duitsche provinciën van het keizerrijk, getemperd door de humane en vredelievende gezindheid, die het germaansche ras eigen is, waaruit het beschermend stelsel was voortgesproten en door het algemeen belang voor de feodale heeren, dat zij door hunne lijfeigenen goed gediend werden. De vaderlijke regering heeft de arbeidende klasse echter in een staat van voogdij gehouden, die belemmerend op de zelfstandigheid der arbeiders en op de ontwikkeling der nijverheid
<pb n="687"/>heeft gewerkt, omdat vele landbezitters ook fabriekanten en de staat zelf de grootste industrieel was. Deze bezat het uitgebreidst mijneigendom in elke provincie. Hij paste derhalve zijn stelsel van vaderlijke zorg in zijne industrie op de arbeiders toe, die hij in alle departementen van zijne administratieve werkzaamheid aan den dag legde. Uit dien toestand werd de instelling van het ‘Genossenschaft’, die acht eeuwenoude arbeidshierarchie, geboren. Elke tak van bedrijf had zijn Genossenschaft, waaraan elkeen, hij zij meester of knecht, verpligt was deel te nemen. De leden van elk Genossenschaft waren in drie klassen verdeeld: leerlingen, werklieden en meesters. Elk jong mensch, dat een vak koos, moest zich in de registers van de leden der Vereeniging laten inschrijven, waarvoor hij 3 florijnen moest betalen. De leerling erlangde een meester van het Genossenschaft, met wien hij een contract aanging, om hem 2-5 jaren zonder loon te dienen. In vele gevallen wisselde het leergeld van 50-100 florijnen. De meester zorgde voor kost en inwoning van den leerling. Het gilde registreerde het contract en besliste in gevallen van verschil. Zoodra de leerling zijne leerjaren volbragt en de vereischte bewijzen van trouw schoolbezoek had geleverd, was zijn proeftijd verstreken en de meester verklaarde hem vrij lid van het gild. Hierna werd hij in de registers als werkman ingeschreven, tegen een intreêgeld van 3 florijnen, en betaalde hij als werkman aan de kas 70 krtz. om de 3 maanden, waarvoor hij aanspraak erlangde op kosteloos verblijf, voeding en geneeskundige hulp in een gasthuis, zoolang hij ziek was. Hij kon ook geneeskundige hulp aan huis erlangen en eene wekelijksche toelage van f 2,10. Iedere werkman, die deze graden had doorloopen, kon tegen betaling van 20 flor. aan de Meisterlade, 6 flor. voor het gezegeld diploma en 2 flor. 63 krtz. voor stadsbelasting, den graad van meester erlangen.</p>
<p>Groot en algemeen waren de klagten, die dat stelsel met zich voerde ten opzigte van de misbruiken tegenover de leerlingen begaan. Zij werden slecht verpleegd en gevoed, hard behandeld en meer in het doen van huiswerk, dan in het aanleeren van het beroep geoefend. Na 5 jaren leertijd wisten de meesten dan ook naauwelijks iets van hun vak af. De werklieden van hunnen kant klaagden, dat die leerjongens ten hunnen nadeele geëxploiteerd werden. De bazen behielpen zich zoo veel mogelijk met die goedkoope, gewillige, ofschoon onvoldoende werkkrachten.</p>
<pb n="688"/>
<p>Een andere grief tegen het Genossenschaft was, dat daardoor den werkman geene vrije beschikking over zijn geld werd gelaten en hij een deel van zijn loon, in plaats van tot betere voeding en woning te kunnen gebruiken, gedwongen was voor zieke dagen af te zonderen, die hij welligt door beter voedsel en woning kon voorkomen.</p>
<p>Het stelsel van Genossenschaft in 't bijzonder en het beginsel van staatsbescherming in 't algemeen hebben het vertrouwen op eigen krachten bij den oostenrijkschen werkman weinig doen postvatten en hem ten speelbal gemaakt van politieke kwakzalvers.</p>
<p>Die toestand heeft aan verscheidene kanten tot luide klagten geleid en aan de regering het verzoek doen rigten om de verpligte deelname aan het Genossenschaft op te heffen. De regering heeft aan dien drang gevolg gegeven en in 1870 tot de opheffing van de wet, daarop betrekking hebbende, besloten. Dit geschiedde echter niet zonder verzet van hen, die het meest belang bij de opheffing hadden, maar die door het beschermend stelsel ontzenuwd waren en vreesden voor de vrije concurrentie.</p>
<p>De wet op de contracten, waarbij de werkman strafbaar is, die weigert te werken voordat zijn contract is geëxpireerd, is mede opgeheven.</p>
<p>De bepaling dat elke baas moet zorgen, dat zijne werklieden aan een ziekenfonds moeten deelnemen, blijft echter van kracht. De werkman moet tot dat einde 3 pct. van zijn loon afstaan en de baas de helft van de contributie voor elken knecht, dien hij houdt. De werklieden kunnen contrôle houden over die fondsen, door aan de administratie deel te nemen.</p>
<p>De wet heeft voorts bepaald, dat in elke fabriek of werkplaats een fabrieksreglement moet aanwezig zijn, door de plaatselijke autoriteit goedgekeurd. Het moet bevatten bepalingen betreffende de inwendige regeling en de voorzorgsmaatregelen in acht genomen om te voorzien in de hulp bij ziekte of ongevallen.</p>
<p>Volgens de wet van 14 Mei 1869 moeten in elke belangrijke fabrieksstad en in elk district arbeiders-regtbanken worden opgericht. In plaatsen waar de kleinhandel de oprigting daarvan niet toelaat, benoemt het plaatselijk bestuur tijdelijk een regtbank uit de meest geachte werklieden in het vak. Deze regtbanken moeten bestaan uit 12-24 leden, de helft uit de patroons, de helft uit de werklieden door elke klasse te kiezen. De gemeente
<pb n="689"/>bekostigt de uitgaven. De arbeiders-leden ontvangen vergoeding. Kunnen de geschillen door deze regtbanken niet beslecht worden, dan kan de zaak voor de civiele regtbank worden gebragt.</p>
<p>De arbeid van vrouwen en kinderen in fabrieken en mijnen is bij de wet van 1869 geregeld. Daarbij is het verboden kinderen beneden 10 jaren te laten arbeiden en beneden 12 jaren mogen zij slechts in bepaalde fabrieken werken, mits daar een school aan is verbonden. Tien uren daags is voor kinderen beneden 14 jaren en 12 uren voor kinderen van 14-16 jaren toegestaan.</p>
<p>Alle coöperatieve of andere zuiver economische vereenigingen onder de werklieden zijn nog beperkt door de wet op de vereenigingen van 1852, een gewrocht van het reactionaire gouvernement; terwijl hunne regten om politieke vereenigingen op te rigten of politieke meetings te houden, geregeld is door de liberale beginselen van de wet van 15 November 1867 en verzekerd door art. 12 van de constitutie van 21 December 1867. Zamenspanningen van handelslieden, fabriekanten of nijverheidsondernemers, met het doel om eene verandering in den toestand van den arbeid of van de loonen te weeg te brengen, worden als vergrijpen beschouwd en zijn als zoodanig strafbaar. Als zoodanig worden ook zamenspanningen van mijnwerkers, werklieden, leerlingen, enz. beschouwd, die ten doel hebben werkstakingen te organiseren of op eene andere wijze de stijging der loonen met geweld te verhoogen.</p>
<p>De regering toont echter met een ernstigen wil bezield te zijn om de materiele en intellectuele belangen der arbeidende klassen meer en meer te bevorderen. Daartoe strekken de besluiten om de woekerwetten en de wet op de gijzeling op te heffen; besluiten omtrent de wettiging van vrijwillige arbeidersvereenigingen ten doel hebbende loonsverhooging, hetzij door werkstaking of andere middelen, die de openbare rust niet verstoren of die op eene andere niet onwettig werken; besluiten om het persoonlijk crediet van den werkman gemakkelijk te maken; bepalingen omtrent de straffen die meesters beloopen, indien zij de gezondheid en veiligheid hunner werklieden in de waagschaal stellen.</p>
<p>Vooral heeft zij zich verdienstelijk gemaakt met eene reeks van wetten die de stoffelijke, zedelijke en verstandelijke belangen
<pb n="690"/>van de bevolking der mijnindustrie kunnen bevorderen, een tak van nijverheid die zulk een belangrijke rol in dit uitgestrekte rijk vervult en die tot op den jongsten tijd aan al de drukkende lasten van het feodale stelsel onderworpen was.</p>
<p>In de Noordsche Staten had de wettelijke vrijverklaring van den arbeid eerst in het begin van het laatste tiental jaren plaats. De wet op den vrijdom van handel en nijverheid van 8 Januarij 1864 bepaalde, dat in Zweden ieder vrij is, om in stad of land een beroep of bedrijf uit te oefenen, waren in- en uit te voeren en buitenlandschen handel te drijven. Enkele beroepen zijn van dat regt uitgesloten en behoeven concessie. Ieder die een bedrijf wil uitoefenen, moet voor zich en zijne onderhoorigen een bewijs van goed gedrag van de plaatselijke autoriteit kunnen overleggen. Het oprigten van arbeiders (gilde-) vereenigingen is vrij, doch moet daarvan aan de openbare magt kennis worden gegeven. De bepalingen op de leer- en werkcontracten komen in hoofdzaak met die der duitsche Gewerbeordnungen overeen. Ook is de arbeid van vrouwen en kinderen in fabrieken bij deze wet geregeld, waarbij de leeftijd van toelating op 12 jaren is gesteld en komen daarin eene menigte bepalingen voor omtrent de zorg voor de gezondheid, de zedelijkheid en verstandelijke ontwikkeling van jeugdige en volwassen werklieden door de patroons in acht te nemen. Het oprigten van arbeidersregtbanken is bij de wet voorgeschreven.</p>
<p>Ook in Noorwegen was het gildewezen tot voor weinige jaren in volle kracht. De tijdsomstandigheden hebben echter de gildebepalingen minder streng doen naleven. De Shorting heeft in 1870 den laatsten slag toegebragt aan de beperkende maatregelen van het gildestelsel, door handel en nijverheid vrij te verklaren. Vreemdelingen en inboorlingen hebben tot de uitoefening van alle beroepen en bedrijven gelijke regten verkregen. Het bezit van land en huizen is aan beiden gelijkelijk toegestaan. Sommige beroepen behoeven de bescherming van de plaatselijke autoriteit. Handelsreizigers voor buitenlandsche huizen moeten een jaarlijksche belasting van f 60 betalen. Overigens drukt geenerlei patenthelasting de nijverheid.</p>
<p>In Denemarken was het gildestelsel tot 1862 van kracht. De nijverheidswet van 1857 veranderde de gedwongen gilden in vrije vereenigingen; terwijl de arbeid aan dezelfde bepalingen is onderworpen als in Zweden.</p>
<pb n="691"/>
<p>In Nederland is van wege den Staat in het regtstreeksch belang van den arbeider weinig of niets gedaan. Alleen zijn in het Burgerlijk Wetboek en het Wetboek van Strafregt eenige bepalingen opgenomen, die de wederzijdsche regten en verpligtingen van de werkgevers en arbeiders en die van de meesters tegenover derden regelen. Zoo bepaalt art. 1195 alin. 4, B.W., dat het loon van dienst- en werkboden voor het verschenen en het loopende jaar tot de bevoorregte inschulden behoort; art. 1185 N<hi rend="sup">o</hi>. 5 bepaalt hetzelfde voor de kosten tot bearbeiding eener zaak aan den werkman verschuldigd. Artt. 1637-1639 regelen de voorwaarden bij het aangaan van verbindtenissen tot dienstbetoon, onder welke inzonderheid art. 1638 vermelding verdient, waarbij de meester op zijn woord, des gevorderd met eede gestaafd, geloofd wordt ten aanzien van de loonsbepaling en den tijd dat de huur is aangegaan. Artt. 1640-52 behelzen bepalingen ten opzigte van de verpligtingen en regten van werklieden, bouwmeesters of aannemers tegenover aanbesteders; art. 1403, alin. 4 stelt de werkmeesters verantwoordelijk voor de schade door hunne leerlingen en knechts veroorzaakt. Bij art. 386, alin. 3 van den C.P. wordt tuchthuisstraf gesteld op diefstal door huis- of loonbedienden en werklieden in woning, werkplaats winkel of pakhuis van den meester begaan. Eindelijk zijn bij de wet van 12 April 1872 de artt. 414-416 van den C.P. vervangen door de bepaling, dat al wie inbreuk heeft gemaakt of gepoogd heeft inbreuk te maken op eens anders vrijheid in de uitoefening van zijn arbeid of nijverheid, gestraft wordt met gevangenisstraf van een maand tot 2 jaren en geldboeten van 25-500 gulden te zamen of afzonderlijk, indien het geschied is door geweld, door wegneming, beschadiging of onbruikbaarmaking van werktuigen of gereedschappen, door bedreigingen met eenig strafbaar feit of door bedriegelijke handelingen; met gevangenisstraf van 6 dagen tot 3 maanden en geldboete van 8-200 gulden te zamen of
afzonderlijk, indien het geschied is door beleediging of deelneming aan zamenscholingen, alles voor zoover bij eenige wet tegen de feiten bij de twee vorige zinsneden bedoeld geene zwaardere straffen zijn bedreigd. Art. 463 C.P. en art. 20 wet 29 Junij 1854 zijn toepasselijk op de gevallen bij deze wet voorzien. Behalve de genoemde zijn artt. 19 en 20 van titel II, wet 6 Oct. 1791 door deze wet tevens afgeschaft. Het vrijzinnig handelsstelsel door de nederlandsche regering in de laatste helft dezer
<pb n="692"/>eeuw gehuldigd, heeft voorts tot eene menigte handelingen geleid, die aan de arbeidende klassen ten goede zijn gekomen. Als zoodanig verdienen vermelding de afschaffing van het gemaal, van de accijnsen op de brandstoffen en het varkensvleesch, de afschaffing der gemeente-accijnsen. De genoemden zouden nog met eene menigte andere vermeerderd kunnen worden, wier invloed in een meer verwijderde toekomst zich zal doen gelden, onder welke de wet op het middelbaar onderwijs eene voorname plaats bekleedt. De vrijheid van den burger in zijn handel en bedrijf, in Nederland zulk een kostbaar kleinood, heeft de regering steeds huiverig doen zijn, om de belangen der nijverheid aan te tasten, al ware dit zelfs met het oog op de behartiging van de belangen der werklieden. De nederlandsche regering vertrouwt op de goede gezindheid en het welbegrepen belang der ondernemers, dat deze alles zullen aanwenden, om het lot van den arbeider te verbeteren. En moge zij zich hierin soms teleurgesteld vinden, dan leeft zij in de overtuiging dat anderen of de arbeiders zelven er ten laatste toe gedreven zullen worden, hunne belangen voor te staan door middelen die niet strijden met orde en zedelijkheid. In hoeverre daartoe grond bestaat zullen wij gelegenheid vinden aan te toonen als wij den toestand der arbeiders nagaan als gevolg van de wetten en van de handelingen door hen en anderen in het werk gesteld, om hun lot te verbeteren.</p>
<p>In Engeland, dat klassieke land der vrijheid, vooral op het gebied der nijverheid, was de regering, het eerste van alle landen tot de germaansche volkengroep behoorende, er op bedacht om de slagboomen van het gildewezen ter zijde te stellen, maar ook het ijverigst werkzaam, om de belangen der nijveren naar de behoeften des tijds te hehartigen.</p>
<p>Na een geduchten strijd van meer dan honderd jaren tusschen de mannen van het behoud en die van den vooruitgang op het gebied der nijverheid werd het pleit hier beslist. De wet op het leerlingschap van koningin Elisabeth had meer dan twee en een halve eeuw hare kracht doen gevoelen, maar drukte met looden zwaarte in de laatste eeuw van haar bestaan op de nijverheid en hare vertegenwoordigers. De toestand was niet meer houdbaar; feitelijk waren reeds de meeste van hare bepalingen in onbruik geraakt. Door de wet van 1814 (de Act Geo. III, c. 96), werd het stelsel dat de vroegere wet voorstond en zoo oud als de gilden zel-<pb n="693"/>ven was, voor alle takken van bedrijf opgeheven. Maar, zooals het gewoonlijk gaat, met de afschaffing van een wet erlangen de belanghebbenden niet tevens het vermogen om van die vrijheid het gepaste gebruik te kunnen maken. Waar duizenden alzoo de afschaffing der wet toejuichten, hieven honderdduizenden daartegen luide klagten aan. De patroons waren door de monopoliën en door de misbruiken van de hun toegestane voorregten gedemoraliseerd, de arbeiders door den staat van verdrukking waarin ze zoolang waren gehouden, ontzenuwd. Er werd een ware anarchie geboren. De arbeiders kwamen in verzet tegen de hun geschonken vrijheid. Zij vervoegden zich tot de patroons, maar deze verwezen hen naar het Parlement, in de hoop dat dit ligchaam door de omstandigheden gedwongen, op nieuw tot het vaststellen van beperkende maatregelen zou overgaan. Maar zij hadden buiten den waard gerekend. De regering had de wet afgeschaft in het volle bewustzijn, dat vrijheid een eerste vereischte voor den arbeider in het bijzonder en voor de nijverheid in het algemeen moest zijn, om tot zelfstandigheid te geraken, zij het ook, dat de zwakken daardoor de slagtoffers moeten worden. En, waarlijk, zij had goed gezien; zij had getoond, dat zij haar volk kende en zijne ware belangen begreep. Onnoemelijk veel ellende werd in de eerste jaren, sedert de vrijverklaring
van den arbeid, geleden. De arbeiders, tot vertwijfeling gebragt, besloten eindelijk zich zelf te helpen. Zij vereenigden zich tot een geordend leger, om paal en perk te stellen aan de aanmatigingen en afpersingen der patroons. Maar de wet op de zamenspanningen van 1800 heette die daad van zelfverdediging een misdrijf. En juist die wet was vaak de aanleiding, dat er werkelijk misdrijven werden begaan, om zich over geleden onregt, dat niet wettelijk was uit te maken, te wreken. De regering besloot dan ook om die wet in 1824 af te schaffen. Maar ook hiermede waren de zeden niet verbeterd en de grieven niet verdwenen. Integendeel; de toestand van de arbeidende klassen werd van dag tot dag tragischer. De ligchamelijke en zedelijke ellende, waarin zij vóór 1832 verkeerden, was afzigtelijk, maar de bewijzen van energie en zelfbeheersching door haar aan den dag gelegd, waren indrukwekkend en grootsch. Verdrukt en uitgezogen als ze werden door de nijverheidsbaronnen, verdroegen ze het al in de overtuiging, dat de goede zaak eens zegevieren zou en dat zij door aansluiting en eendragtig handelen den overmoed van het kapitaal ten laatste zouden
<pb n="694"/>fnuiken. Maar dat hunne kinderen ten hunnen nadeele geëxploiteerd werden, hunne zwakke krachten aan de win- en heerschzucht der fabrieksdespoten zouden worden opgeofferd, dat konden zij niet dulden. Daartegen kwamen zij op met al de kracht die het ouderhart bezielt, waar het geldt de onmondigen te beschermen. Zij vonden een pleitbezorger van hunne grieven in een van die edelmoedige mannen, waarop Engeland trotsch mag zijn, een vertegenwoordiger van het volk en van de nijverheid tevens. Het was Sir Robert Peel, een der grootste fabriekanten van Engeland, die het initiatief nam tot de eerste wet op den kinderarbeid op den 22 Junij 1802, een wet die, tallooze malen gewijzigd, uitgebreid en verbeterd, tot op den huidigen dag een hoofdonderwerp van de bemoeijingen van het Parlement uitmaakt. Omvat zij thans genoegzaam alle takken van nijverheid, ook op den arbeid in den landbouw, in de mijnen, van de schoorsteenvegers en in de bakkerijen zijn dergelijke bepalingen toegepast, die de gezondheidsbelangen naar ligchaam en geest van kinderen, jongelieden en vrouwen bevorderen. De leeftijd van toelating tot fabrieken is daarbij op 8 jaar gesteld, de werktijd 6½ uur daags, of om den anderen dag 10 uren, tusschen 6 à 7 uren 's morgens en 6 à 7 uren 's avonds. Kinderen van 8-13 jaren moeten 3 uren daags of om den anderen dag 5 uren onderwijs genieten. Jongelieden beneden 18 jaren mogen geene machines in werking schoonmaken. Alle voorzorgsmaatregelen moeten genomen worden om ongelukken en bedorven lucht te voorkomen.</p>
<p>Maar ook de volwassen arbeiders erlangden bescherming en hulp, waar zij die werkelijk noodig hadden, zich zelven niet konden helpen en de Staat daartoe zich geroepen achtte. Voor de belangen der zeelieden werd bij de wetten van 28 Aug. 1833 en vv. zorggedragen, vooral wat betreft de betere verzorging en de veiligheid op zee. In 1837 werd de wet op de arbeidersregtbanken verbeterd, en in 1851 eene wet op de bescherming van leerlingen in het leven geroepen.</p>
<p>Eene andere reeks van wetten kwam sedert tot stand, die allen ten doel hadden de regten der arbeidende klassen uit te breiden. Zij kunnen voegelijk tot drie groepen teruggebragt worden, namelijk de wetten die het sparen gemakkelijk en zekerder maken, die de aanwending van het gespaarde mogelijk en doelmatig maken en die de physische en intellectuele belangen bevorderen kunnen. Onder de eerstgenoemde groep verdient de
<pb n="695"/>wet van 14-17 Mei 1861, betreffende de instelling van post- en spaarbanken, eene bijzondere vermelding. Onder de wetten van de tweede groep bekleeden die van 1846 en 1855 tot erkenning en organisatie van de onderstandsvereenigingen eene voorname plaats. Een wet van vroegere dagteekening, de wet op de inrigting van weldadige bouwvereenigingen van 14 Julij 1836 gaf den stoot tot eene belangrijke beweging onder de arbeidende klasse, die hare economische en politieke belangen in hooge mate bevorderde. Van nog grooter gewigt was de eerste Industrial and Provident Societies Act van 30 Junij 1852, waardoor de groote coöperatieve productie-beweging onder de arbeidende klassen mogelijk was gemaakt en een belangrijke schrede tot de vrijmaking van den arbeider van het kapitaal is gedaan.</p>
<p>Onder de derde groep van wetten moeten met name genoemd worden de wet op de goede inrigting van kosthuizen van 24 Julij 1851 en de wet op de inrigting van de arbeiderswoningen van datzelfde jaar. Daardoor werd de stoot tot eene beweging van gezondheids-hervorming gegeven, die allergewenschte gevolgen voor de arbeidende klassen in 't bijzonder en de bevolking van het V. Koninkrijk in 't algemeen heeft gedragen. Wie bekend is met den toestand, waarin de kosthuizen en de woningen der arbeidende klassen in de meeste streken van dit land vóór dit tijdstip hebben verkeerd en de treurige gevolgen die daaruit vooral bij epidemiën voortsproten en den tegenwoordigen toestand daarmede vergelijkt, zal omtrent het hooge nut dier wetten geen twijfel meer koesteren. Met deze wetten staan eene reeks van anderen van latere dagteekening in verband, die dit onderwerp nader regelden en van uitgebreider toepassing maakten. De wet op de verwijdering van schadelijke bestanddeelen voor de gezondheid, de Nuisances Removal Act 1855, is vooral met het oog op de schadelijkheden in fabrieken en werkplaatsen voor de arbeidende klassen van belang.</p>
<p>Behalve deze zijn eene reeks van wetten in het leven geroepen, die ten doel hebben de intellectuele belangen der arbeidende klassen te bevorderen. Bij de wet van 19 Julij 1844 werd de eerste stap gedaan tot wettelijke erkenning van de noodzakelijkheid van volksonderwijs, meer bepaald ten behoeve der behoeftige klasse, waarop later eene menigte andere besluiten en wetten volgden die het onderwijs nader organiseerden, uitbreidden en ondersteunden.</p>
<pb n="696"/>
<p>Wetten van meer algemeene strekking, doch wier gevolgen aan de arbeidende klassen voor een groot deel ten goede komen, zijn o.a. de wet op de uitspanningsplaatsen, Recreation Grounds Act van 1852, de afschaffing van den accijns op de granen (1847) en van eene menigte andere voedingsmiddelen en brandstoffen, de afschaffing en vermindering van tal van zegelregten en eindelijk die reeks van gezondheidswetten, die met het jaar 1848, als Public Health Act aangevangen, tot den huidigen dag een onderwerp van naauwlettende zorg bij de regering uitmaken.</p>
<p>Ook de politieke regten van de arbeidende klassen zijn bij de wet verzekerd. De wet van 22 April 1836, die den weg opende voor het kiesregt in de graafschappen, vond in eene reeks van wetten navolging, die de kiesbevoegdheid aan de arbeidende klassen in ruimere mate schonken.</p>
<p>Ziedaar enkele van de vele bemoeijingen aangeduid, die de regering van dit land in het belang der arbeidende klassen sedert de vrijverklaring van den arbeid heeft aangewend. Zeker is Engeland het eenige land van die volkengroep, waar de wetgever met zulk eene naauwlettende en voortdurende zorg de belangen van dit nijvere deel der bevolking behartigt. Noemden wij Engeland het land van proefnemingen op nijverheidsgebied, het moet zeker ook als het land bij uitnemendheid van proefneming op het gebied van wetgeving in betrekking tot de nijvere klassen aangeduid worden. De regering van dat land begrijpt te dien opzigte haar standpunt zeer goed en laat zich niet terughouden door de vrees van inmenging, daar waar zij meent het nijvere deel der bevolking in zijn streven naar onafhankelijkheid en vooruitgang de behulpzame en beschermende hand tegenover het door zijn kapitaal onafhankelijk gedeelte der bevolking te moeten bieden.</p>
<p>Onder de landen van de keltische volkengroep staat Frankrijk, als de bakermat van de wettelijke vrijheid van den arbeid, op den voorgrond. Ook daar waren de arbeidende klassen een onderwerp van voortdurende zorg der opvolgende regeringen, nadat de Assemblée Constituante bij decreten van 2-17 Maart 1791 verklaard had: ‘il sera libre à toute personne de faire telle négoce, ou d'excercer telle profession, art ou métier qu'elle trouvera bon.’ Had de opheffing van de wet op het leerlingschap daar dezelfde gevolgen als in Engeland, de pogingen door
<pb n="697"/>de verschillende staatsbesturen aangewend om het lot van de arbeidende klassen te verbeteren, droegen in Frankrijk niet dat karakter van consequentie en ware liberaliteit als in Engeland. Zij hebben meer een weifelend karakter; het is een soort van geven en nemen, vieren en intrekken van de vrijheden bij de wet toegestaan. Het beginsel van centralisatie drijft daarbij boven en de wetgever schijnt hier meer gedreven door eene schuchtere vrees voor verzet, om concessiën aan de arbeiders te doen, dan wel door de zucht om hunne onafhankelijkheid te verzekeren. Men heeft zich daarbij vaak meer op een theoretisch, dan op een praktisch standpunt geplaatst. Men liet zich leiden door het stelsel van deze of gene school, naar gelang deze in de volksvertegenwoordiging bekwame woordvoerders had. Evenals het volk had ook de wetgever meer idealen dan de werkelijkheid voor oogen. Het zou ons te ver voeren, indien we hier alle wetten en besluiten, ware het slechts met name, zouden opsommen, die in Frankrijk sedert de vrijverklaring van den arbeid in het leven zijn geroepen, nu eens om de naar de inzigten der regering al te groote vrijheid van de nijveren en de nijverheid aan banden te leggen, dan weder om de door die vrijheid schade lijdenden door monopoliën te bevoorregten. De regering was er steeds op uit, om als scheidsregter op te treden tusschen de strijdende partijen en stak nu eens hare beschermende hand uit naar deze dan naar gene zijde.</p>
<p>De wetten en bepalingen, die regtstreeks op den arbeid betrekking hebben en die de verhouding tusschen patroons en werklieden regelen, kunnen tot de volgende teruggebragt worden. De wet van 22 Maart 1841 regelende den arbeid van kinderen in de fabrieken. De leeftijd van toelating is daarbij bepaald op 8 jaren, tot ongezonde en gevaarlijke fabrieken 16 jaren. Kinderen van 8-12 jaren megen 8 uren, die van 12-16 jaren 12 uren daags werken, tusschen 5 uur 's morgens en 9 uur 's avonds. Bij de toelating moet een livret worden overgelegd en tot 12 jaren moet de school bezocht worden. De wet op het leerlingschap van 22 Febr. en 4 Maart 1851. Zij behelst bepalingen omtrent het aangaan en de inrigting van leercontracten, de pligten en regten van meesters en leerlingen, de voorwaarden die het contract ontbinden. Omtrent de contracten tusschen patroons en volwassen werklieden behelst art. 1710 van den Code Civile eene reeks van bepalingen, terwijl art. 1172 van dit Wetboek den werkman
<pb n="698"/>beschermt tegen het noodzaken tot werkzaamheden die boven zijne krachten gaan. Even zoo heeft de wetgever voorzien in die gevallen waar er verschillen ontstaan tusschen patroons en werklieden omtrent de uitbetaling der loonen, het afleveren van het werk, het verbreken van het contract enz., welke geschillen beslecht worden door de conseils de Prud'hommes of door den vrederegter. Art. 1781 van den C.C., waarbij de meester bij verschil over de bepaling van het loon op zijn woord wordt geloofd, is in het jaar 1868 afgeschaft. De verpligting van livretten is in 1869 opgeheven. De strafbepalingen op het aangaan van zamenspanningen tusschen patroons en werklieden om de loonen te doen dalen of te doen stijgen (artt. 414, 415 en 416 van den C.P.) hebben in de loop dezer eeuw tot drie malen toe eene wijziging ondergaan en zijn laatstelijk, in 1864, in een milderen geest vervat. Het regt van vereeniging om verlaging of verhooging der loonen tot stand te brengen, is daarbij toegestaan; alleen het bezigen van geweld, bedreigingen of bedriegelijke handelingen om eene werkstaking te veroorzaken en te onderhouden, met het doel om de loonen te doen dalen of stijgen, is strafbaar. Artt. 417 en 418 houden strafbepalingen in tegen het verleiden van fransche werklieden, om zich naar het buitenland te begeven, ten nadeele der fransche nijverheid en tegen fransche werklieden, die fabrieksgeheimen openbaar maken.</p>
<p>Onder de regering van Napoleon III zijn ook eene menigte wetten en besluiten in het leven geroepen, die ten doel hebben de belangen der arbeidende klassen in 't algemeen regtstreeks of middellijk te bevorderen. De voornaamste zijn de wetten op het lager onderwijs van 1850 en 1867, waarbij vooral het beginsel van kosteloos onderwijs op den voorgrond was gesteld en de wet op het middelbaar onderwijs van 21 Junij 1865, waar dit onderwijs in het algemeene plan van openbaar onderwijs werd opgenomen. Het spaarbankwezen heeft onder de bescherming van den staat in de laatste jaren een aanmerkelijke uitbreiding verkregen en is bij de wetten van 30 Junij 1851 en 7 Mei 1853 nader geregeld, ten einde deze instellingen meer aan haar doel te doen beantwoorden en de geldbelegging zekerder te maken. De vestiging en regeling van de onderstandskassen bij ouderdom had bij de wetten van 18 Junij 1850, 12 Junij 1861 en 4 Mei 1864 plaats. Bij besluit van 20 Maart 1852 werden de onderstandsvereenigingen bij de wet erkend, die sedert in alle deelen
<pb n="699"/>van het rijk in aantal en gehalte zijn toegenomen. Bij de wet van 11 Julij 1868 is aan deze instellingen toegestaan levensverzekeringen aan te gaan.</p>
<p>Bij de wet van 10 December 1850 is de behoeftige arbeider in de gelegenheid gesteld kosteloos te trouwen en zijne kinderen te wettigen. Art. 10 van de constitutie van 1848, door de constitutie van 1852 overgenomen, verschafte aan alle burgers gelijke regten tot het verkrijgen van openbare ambten en bedieningen, art. 24 bepaalt het algemeen en regtstreeksch kiesregt. De wet van 1852 waarborgt den werkman tegen opligterij bij de Bureaux de Placement. De wetten op de openbare baden waschhuizen van 3 Februarij 1850 en van 13 April 1850 op de ongezonde woningen, eene menigte andere besluiten betreffende de gezondheids-politie, hetzij betrekking hebbende op de inrigting van fabrieken en werkplaatsen en de bewerkingen daar plaatsgrijpende, hetzij op de openbare gezondheid, hebben veel toegebragt tot bevordering der volksgezondheid en inzonderheid van die der arbeidende klassen. Bij decreet van 10 Maart 1855 werden te Vesmel en Vincennes toevlugtsoorden voor herstellende werklieden gesticht. De kostelooze regtspraak is bij de wet van 30 Januarij 1851 ingesteld. Door de wet van 23 Julij 1860 zijn op alle zeeplaatsen bureaux van informatie voor landverhuizers opgerigt. De wet van 15 Junij 1861 maakte een einde aan de voor den handel zoo drukkende schaalregten. Verscheidene monopoliën bij den verkoop van de eerste levensbehoeften werden opgeheven; onder dezen verdienen genoemd te worden de vrijverklaring van het slagtershandwerk door het decreet van 24 Februarij 1858 en die van het bakkersbedrijf door het decreet van 22 Junij 1863. Een menigte accijnsen zijn verminderd en afgeschaft, het tarief van inkomende en uitgaande regten is in vrijzinniger geest herzien; tolliniën zijn opgeheven, de grondstoffen van hare bezwarende regten ontheven, de fransche markt is voor den vreemden handel geopend en onderscheidene markten zijn voor den franschen handel toegankelijk gesteld.</p>
<p>In België heeft de wet, sedert de vrijverklaring van den arbeid, weinig regtstreekschen invloed op den arbeider trachten uit te oefenen. De wettelijke bepalingen die de regten en pligten van patroons en werklieden regelen, dagteekenen grootendeels nog van het laatst der vorige of van het begin dezer eeuw. Zoo is de wet van 6 Oct. 1791, behelzende het voorschrift dat de
<pb n="700"/>provinciale Raden jaarlijks gehouden zijn het minimum van het dagloon van den arbeid vast te stellen, nog van kracht, ofschoon bij de voortdurende stijging der loonen, vooral in de steden, zulk een tariefering onuitvoerbaar is en zij dus alleen nog voor landbouw-arbeid wordt toegepast. Voorts worden de regten en verpligtingen van patroons, werklieden en leerjongens geregeld bij de wet van 12 April 1803 betreffende de fabrieken, trafieken en werkplaatsen. Daarin wordt de leeftijd en de dienstregeling vastgesteld en is het verbod vervat tegen zamenspanning van patroons om de loonen te doen dalen en van werklieden om anderen te beletten te werken. Volgens art. 310 van den nieuwen C.P. wordt ieder met 8 dagen tot 3 maanden gevangenisstraf en 26-1000 frs. boete gestraft, die geweld pleegt of bedreigingen uit met het doel om de stijging of daling der loonen te veroorzaken, of die anderen beletten te werken. Gelijke straf is gesteld op hen die aan zamenscholingen deelnemen in de nabijheid van werkplaatsen of van de woningen van opzigters en daardoor aan de vrijheid van patroons en werklieden afbreuk doen. Bij de wet van 1 October 1810 is de verpligting van het houden van een livret aan de arbeiders opgelegd. Volgens art. 1781 van den C.C. worden, bij geschillen tusschen patroons en werklieden over het loon, de eersten op hun woord geloofd. De wet van 18 Mei 1827, betreffende arbeiders-corporaties voor sjouwerlieden, vormt den grondslag voor de vereenigingen als ‘natiën’ te Antwerpen bestaande. Den 3 April 1851 werd de wet op de arbeiders-onderstandsvereenigingen in het leven geroepen en den 7 Februarij 1859 werden de Conseils de Prud'hommes ingesteld. Zij zijn zamengesteld uit 6-16 beëedigde leden, waarvan de helft patroons, de wederhelft arbeiders zijn, elke soort door hare klasse gekozen. De helft wordt om de 3 jaren vernieuwd en door den koning benoemd uit dubbeltallen. Uit den Raad worden twee leden (patroon en werkman)
gecommitteerd, om wekelijks zitting te houden, ten einde geschillen bij te leggen. Kunnen deze het niet tot een gewenscht einde brengen, dan wordt de zaak voor den Raad gebragt, die tweemaal 's maands zitting houdt. Zijne uitspraak heeft regtsgeldigheid en moet binnen 24 uren worden toegepast. Een geschil over een som boven de 200 frs. kan ook door een regtbank van eerste instantie worden uitgemaakt. De Raden mogen boeten tot 25 frs. opleggen of gevangenisstraf van 3 dagen. Een advocaat
<pb n="701"/>mag niet in de zaak gehoord worden. De werkman kan zijne zaak ook voor de civiele regtbank brengen en dan pro deo procederen. De leden van den Raad krijgen vergoeding voor reisen verblijfkosten en vacantiegeld. In 1847 is een décoration ouvrière voor erkende bekwaamheid en goed gedrag ingesteld, die jaarlijks bij Kon. Besl. aan de meest verdienstelijke arbeiders wordt uitgereikt.</p>
<p>In Italië bestaan geene wetten die regtstreeks betrekking hebben op de regeling van den arbeid. Elk contract is wettig, dat niet strijd met de algemeene beginselen van het B.W. Het strafwetboek behelst bepalingen tegen zamenspanningen van patroons of werklieden met het doel om de loonen overmatig te doen dalen of stijgen. Bij art. 385 worden patroons met straf bedreigd, die zamenspannen met het doel, om hunne werklieden op onredelijke gronden door openlijke daden te noodzaken lagere loonen te bedingen of de geheele of gedeeltelijke voldoening van het loon in levensmiddelen enz., terwijl art. 386 zamenspanning van werklieden straft met het doel om het werk te staken of te beletten of wel om de loonen te doen stijgen, zonder redelijken grond. In beide gevallen zullen de hoofdleiders van zoodanige bewegingen gestraft worden met eene gevangenisstraf van minstens 3 maanden. Na de werkstakingen van 1864 zijn vereenigingen onder de wetgevers van sommige fabrieksplaatsen opgerigt, die in overleg met de werklieden, bepalingen hebben vastgesteld regelende de betrekking tusschen patroons en werklieden en strekkende om botsingen tusschen beide partijen te voorkomen. Daartoe is een algemeene Raad in het leven geroepen om in zoodanige geschillen uitspraak te doen, zamenspanningen te onderdrukken en patroons te ondersteunen, die door eene werkstaking schade mogten lijden. Het doel is, om bij werkstaking door eene algemeene fabrieksluiting de arbeiders vrees aan te jagen het werk te staken. Het is echter tot dus verre nooit toegepast. Kinderen beneden 10 jaren mogen niet tot den arbeid in de mijnen worden gebezigd (art. 10 van het reglement op de mijnpolitie van 1865).</p>
<p>Uit dit summier overzigt van de wettelijke bepalingen, die den arbeid regelen in de voornaamste landen tot de germaansche en keltische volkengroepen behoorende, blijkt voldoende, dat de wet in de meeste landen de arbeidende klasse als eene klasse op zich zelve en de nijverheid als eene bestanddeel van het
<pb n="702"/>maatschappelijk leven beschouwt, dat door bijzondere bepalingen behoort geregeld te worden. Die onderscheiding komt het meeste uit in de wetgeving van de duitsche Staten, terwijl de nederlandsche wetgeving zich te dien opzigte het vrijzinnigst betoont. Engeland en Frankrijk hebben hunne wetgevingen het meest op de zijdelingsche belangen der arbeiders gerigt. Hunne wetgevingen raken meer de sociale belangen der arbeiders. En zeker moet deze zijde van het regeringsbeleid het meest overeenkomstig de behoeften en eischen van onzen tijd worden geacht. De arbeider moet door een beter onderwijs geschikter voor, zedelijker bij den arbeid worden gemaakt. Daardoor moet hij in staat gesteld worden een hoogeren prijs voor zijnen arbeid te kunnen bedingen. Zijne betere inzigten in zijne ware belangen moeten hem leiden tot handelingen, waardoor hij zich hoogere eischen kan stellen en die eischen naar behooren kan bevredigen. Daardoor wordt zijne zelfstandigheid meer verzekerd, zijn gevoel van eigenwaarde verhoogd, zijn zedelijk gehalte gelouterd. In dat bewustzijn zal hij zich trachten vrij te maken van het kapitaal en door aansluiting aan zijne standgenooten, tot stand kunnen brengen wat zijne beperkte middelen hem tot dus verre belet hebben te doen. De coöperatie moet het wachtwoord zijn, dat hem den weg door het leven moet banen. Die weg moet door den staat geeffend worden. De politieke beletselen, die zich daarop voordoen, moeten door den staat worden weggeruimd. De arbeider moet zich, binnen de perken van orde door de wet gesteld, vrijelijk op die baan kunnen bewegen. Zijn streven om zich op den maatschappelijken ladder te verheffen, moet door den staat erkend, gehuldigd, zoo noodig, gesteund worden. En ziedaar de groote fout tot dus verre door de meeste regeringen begaan. Zij meenden alles voor den arbeider gedaan te hebben, indien zij hem door een vaderlijke zorg beschermd hadden door wetten, die hem van het overige deel der maatschappij afsloten, die
hem in eene soort van voogdij hielden, die hem cijnsbaar aan den staat maakten. Zij hebben hierdoor het tegenovergestelde bewerkt van hetgeen nuttig en noodig was: bevordering van zijne zelfstandigheid, ontwikkeling van zijn gevoel van eigenwaarde door de opheffing van alle belemmerende wetten, door hem gelijk te stellen met alle andere burgers van den staat. De nederlandsche regering heeft, door eene overmatige vrees gedreven, om inbreuk te maken op de vrijheid der nijverheid, niet altijd de ware be-<pb n="703"/>langen van de arbeidende klassen in het oog gehouden. Eerst in de laatste jaren treedt daarin een betere geest voor den dag. Beter onderwijs en opheffing van de belemmeringen om de regten der arbeidende klassen te doen gelden zijn de beide steunpilaren waarop de toekomst van den nederlandschen werkman gevestigd moet zijn. De vruchten daarvan beginnen zich reeds te vertoonen. Wat Nederland heeft gedaan is in Engeland van den aanvang over 't hoofd gezien. Het onderwijs, die hechte grondslag voor de welvaart van de arbeidende klassen, is daar tot voor weinige jaren van staatswege niet in die mate behartigd, als hare andere belangen. Maar deze klasse heeft door eigen handelingen trachten te vergoeden, wat de regering verzuimd heeft. De ontwaakte geest van zelfstandigheid heeft bij den arbeider geleid tot het bewustzijn, dat materieele welvaart haar duurzaamheid erlangt in den zedelijk-verstandelijken grondslag door het onderwijs gelegd. En die grondslag heeft hij zich door een veelzijdig en praktisch onderwijs uit eigen middelen verschaft.</p>
<p>In Frankrijk, daarentegen, heeft het onderwijs eene verkeerde rigting genomen, doordien het grootendeels in handen der geestelijkheid was gesteld, die het meer aan de belangen der kerk, dan aan de praktische sociale behoeften van het volk dienstbaar heeft gemaakt. Vandaar dat het volk, in eene geestelijke onmondigheid verkeerende, in zijne economische belangen geheel op de regering steunde en van haar daarin hulp en bescherming vroeg. Wat de staat daarom in dit opzigt heeft gedaan, strekte meer om den arbeider onder eene zekere voogdij te houden, dan om hem de waarde der vrijheid op prijs te leeren stellen, om hem tot zelfstandigheid te brengen. En, waarlijk, in Duitschland was het niet veel beter. Maar waarin de staat te kort schoot kwam de germaansche geest te gemoet, die het volk met gematigden tred op den weg van vooruitgang leidde. De vrijheidszin van den germaan werd daar door het jonkerdespotisme onderdrukt, maar zegevierde ten laatste en bragt het volk tot het bewustzijn van zijn eigen kracht. Zoo ging het ook in de kleinere staten van de germaansche en keltische volkengroep. Ook daar dreef het stelsel van bescherming boven, een stelsel dat maar al te vaak tot onderdrukking van het gevoel van zelfstandigheid bij den arbeider leidde. Maar de ervaring van de laatste jaren heeft duidelijk genoeg getoond, dat dit stelsel niet meer in de lijst van onzen tijd past en dat de arbeider zijne vrijheid dan alleen
<pb n="704"/>duurzaam kan verwerven, indien hij van de daartoe noodige middelen: kennis, zedelijkheid en de naauwgezette vervulling van de pligten, die op ieder burger rusten, een gepast gebruik zal weten te maken.</p>
<p>&nbsp;</p>
<p>(<hi rend="i">Wordt vervolgd</hi>).</p></div></div>
<div type="chapter">
<interpGrp>
<interp type="primair" value="burg030"/>
<interp type="primair" value="18720100"/>
<interp type="secundair" value="zwits01"/>
</interpGrp>
<pb n="705"/>
<head rend="h3">Indrukken en opmerkingen gedurende eene reis door Zwitserland.
<lb/>Door P. van der Burg<note n="*)" place="foot">Vervolg en slot van blz. 682.</note>.</head>
<p>Driemaal verwisselden wij op dezen tocht van paarden. Na Faido gepasseerd te zijn wordt de natuur steeds milder, steeds vriendelijker. Thans treedt ook in dorpen, in opschriften, in bewoners voortdurend sterker het Italiaansche karakter op. Geen Sennhutten nu meer. De Italiaan houdt meer van het gezellige leven. De wijnbouw vangt thans aan. Wouden van kastanjeboomen, welker vruchten het hoofdvoedsel van sommige bewoners dier streek uitmaken, ontmoet men in menigte; maar daarbij ook nog altijd machtige rotsblokken, waartusschen de schilderachtige, oude stammen de sierlijk groene kroon verheffen, en schoone watervallen. Het dal begint zich thans ook sterk te verbreeden. In zorgelooze dartelheid, zegt Berlepsch, windt zich de vroolijke druivenrank hier naar hoven, en slingert van boom tot boom sierlijke guirlanden; hier toont de druif zich in haar element; daar leeft en werkt in haar de vurige geest, die zij later als een voortdurend springende levensbron alom ver-<pb n="706"/>spreidt. Ook de moerbeien en vijgen treden op. De akkerbouw valt meer en meer in het oog. Wij bereiken thans het rijk van oude gebouwen voorziene Bellinzona en stappen aan het prachtige hôtel De la ville af. Een uur of wat later rijden wij binnen Magadino. Het hôtel aldaar, bijna onmiddellijk aan de aanlegplaats der booten liggende, die zes of zeven in getal het meer Maggiore bevaren, was even onaangenaam als de plaats zelve. Het gezicht op het meer zelf had tot mijne teleurstelling niets aantrekkelijks. Des nachts werd de stilte weder afgebroken door het geruisch der Ticino en van een, achter het hôtel aanstroomende, in haar vallende beek. Men bemerkt, dat het water zoowel de weinig opwekkende doodsche stilte van den nacht verdrijft, als de vermoeiende eentoonigheid van het landschap opheft; het water is zeker, zooals ik reeds vroeger zeide, de stof, die met de rotsen het krachtigst bijdraagt, om aan Zwitserland die hooge aantrekkelijkheid te geven, waardoor het zoovelen
tot zich lokt, en dit is vooral een gevolg van de omstandigheid, dat het hier onder de meest uiteenloopende vormen optreedt.</p>
<p>Den 3<hi rend="sup">den</hi> Augustus begaven wij ons naar Stresa, tegenover de Borromeïsche eilanden gelegen. Daartoe namen wij plaats op de stoomboot, die ook een aantal reizigers en goederen opnam, welke in de diligence van den St. Gottbard waren afgedaald. Een Italiaansch beambte vergezelde ons om, wanneer wij op het meer de grenzen van Zwitserland en Italië hadden bereikt, alle valiezen, koffers, enz. nauwkeurig na te snuffelen, en vooral te zien of hij ook eigaren of tabak kon vinden. Wanneer zal toch eens dat beslag leggen op iemands vrijheid en eigendom ophouden? De Zwitsers begrijpen de vrijheid beter: in dat heerlijke land wordt geen enkel reiziger door onderzoek belermmerd.</p>
<p>Het meer Maggiore ontvangt zijn water voornamelijk door de Ticino, en is het diepste van alle Alpenmeren (866 meters). Het water werd steeds blauwer en dus ook doorschijnender, hoe meer zuidelijk wij kwamen. De westelijke oever vooral won voortdurend in schoonheid. Cypressen-, druiven-, vijgen-, olijvenen granaatboomen groeien bij Locarno reeds in de open lucht. Dan is de boot aan den linker- dan aan den rechteroever, om de verschillende plaatsen aan te doen. Bij Intra, niet ver van de Borromeïsche eilanden, is ons het genoegen bereid, om door het westelijk gelegene nauwe dal onverwachts sneeuwkoppen te
<pb n="707"/>zien, die tot den Monte-Rosa-keten behooren. Nog meer donkerblauw of helderder wordt het water; steeds worden de natuurtooneelen aantrekkelijker. Op de hellingen der dicht begroeide bergen gaan bijwijlen sterke rookkolommen op; het zijn de plaatsen, waar de houtskolen worden gebrand en die hier in gelijke massa's in loodsen worden opgeslagen als in ons land de steenkolen. Daar bereiken wij de wereldberoemde Borromeïsche eilanden; het eerst Isola San Giovanni, dan Isola Madre, die wij beide voorbij varen, evenals Isola Pescatori, dat iets meer westelijk ligt, en eindelijk Isola Bella, alwaar de boot aanlegt en eenige reizigers ontscheept, die in het aldaar aanwezige hôtel zullen vernachten. Plantengroei, zoele lucht, bouwtrant der huizen, kleeding der roeiers, het eeuwige aankondigen der namen van de dorpen, die wij naderen, met het immer toegevoegde Signori, alles verkondigt ons, dat wij den Italiaanschen bodem reeds lang hebben betreden. Nog een zeer kleine tocht en wij verlaten te Stresa de boot. De omnibus brengt ons aan het bijna tegenover de eilanden gelegene grootsche hotel Des îles Borromées, met zijn 116 logeerkamers en 350 bedden, badinrichtingen, enz. Liefelijker gelegen logement hebben wij nergens aangetroffen. Op onze kamers konden wij ons niet verzadigen aan het onbelemmerde gezicht op dat helder blauwe meer, die schilderachtig gelegen groep eilanden, en die rijk met planten bekleede bergen in de verte.</p>
<p>Nadat het bijna den geheelen nacht door hevig had geonweerd, was in den morgen de lucht helder geworden. De gondels, die voor het hôtel gereed lagen, schenen de reizigers tot den roeitocht naar de eilanden uit te noodigen. Wij stapten een van deze lichte vaartuigjes in. De met rood laken bekleede kussens op de banken en gelijk gestoffeerde gekromde rugleuningen verschaften een zeer gemakkelijke zitplaats, terwijl een sierlijk tentje ons tegen de hitte der zon beschermde. De roeier, zindelijk en luchtig gekleed, met den bekenden kleurigen doek om de lendenen gewikkeld, treedt achter in de wiegende boot, slaat de riemen in het water, dat door zijn helderheid het twijfelachtig maakt of zij wel onder de oppervlakte liggen, en roeit, in staande houding, het aangezicht naar het doel gekeerd, bij elken slag beurtelings den voet voorwaarts en achterwaarts plaatsende, naar Isola Madre. Daar valt ons de witte firntop van den Simplon en die van het aan hem grenzende gebergte in het gezicht;
<pb n="708"/>zonderlinge tegenstelling met die tropische plantengroei, die ons, reeds niet verre meer, tegenlacht; op een vrij grooten afstand zweven eenige kleine vaartuigen, met hunne sneeuwwitte vierkante, of driehoekige linnen zeiltjes als watervogels over het beweginglooze vlak. Denk u nu hierbij die liefelijk toegeruste boot, dat kristal heldere spiegelgladde meer, die als diamant doorschijnende, bij elken riemslag uit het water dartelende, vochtdruppels, die prachtig donkerblauwe hemel boven ons, hier en daar met eenige rozenkleurige wolken bezet, en gij hebt nog slechts een gebrekkig beeld voor u van het echt poëtisch tafereel, dat ons daar zoo hartelijk deed genieten.</p>
<p>Spoediger dan wij gewenscht hadden bereikten wij Isola Madre.</p>
<p>De tuinman ontving ons. Welk een paradijs leverde die kleine plek gronds op; daar verkwikte ons een echt tropische plantengroei. Gelukkig was een mijner medereizigers, de jonge Dr. Krecke, ervaren in de botanie; daardoor werd de wandeling in dien lusthof mij dubbel aangenaam en leerzaam gemaakt. Aan de zuidzijde waren 7 terrassen of trapvormige aardaanleggingen tot stand gebracht, die men allen kon bewandelen, en alzoo de daarop of tegen de opstaande wanden groeiende planten bezien. In koepelvormig overdekte, uit latwerk bestaande gangen wandelden wij onder de, boven het hoofd en rechts en links hangende, citroenen en oranjeappelen door. Een heerlijke geur verspreidde zich door de vochtige lucht. Cactussen van 20 tot 25 voet hoog, waarvan een blad, of liever een der verbreede stengeldeelen, drie en een halve decimeter breedte bezat, aga via's, aloë's, reusachtige camelia's, rhododendron's, wier stammen soms twee decimeters middellijn bezaten, bamboe's, kurkeiken, suikerriet, lanen van oleanders, magnolia's, allen vast in den vrijen grond geworteld, boeiden voortdurend onze aandacht. Onder de massa zeldzame boomen bschouwden wij met belangstelling de Wellingtonia Gigantea, een exemplaar dus van het reuzengeslacht, waarvan de bekende bast afstamt, die eens naar Londen is overgebracht en in het kristallen paleis vóór den brand voortdurend bewondering wekte. Wegslepend schoon was het gezicht over het meer op het niet ver van ons gelegen Pallanza, op de in allerlei lichtschakeeringen en kleuren gedoschte bergen, die tegen den donkerblauwen horizont liefelijk afstaken; een zeer verrassend contrast vormden alweder de besneeuwde toppen van den Simplonketen
<pb n="709"/>in de verte, met dien plantengroei der keerkringsgewesten rondom ons. Jammer maar, dat hier zooals overal onze geleider zoo'n groote haast maakte; de man moest ook per dag zooveel geld maken als mogelijk was.</p>
<p>Het bezoek van Isola Bella, hoe beloonend ook, maakte op ons niet dien diepen indruk als de pas verlaten plek. Ook hier vonden wij intusschen weder die weelderige, rijk gekleurde bekleeding van den grond. Kamferboomen, waaronder een groot en sierlijk exemplaar, gomelastiek-, vijgen- en olijfboomen, lanen van schitterend bloeiende oleanders, granaat-, thee- en oranjeboomen versierden ook dit eiland, terwijl het zachte, melancholische gekoer der massa tortelduiven, die in het hoog geboomte nestelden, en de rond loopende pauwen en fazanten de stille plantenwereld verlevendigden. Wij merkten hier 10 terrassen op, allen rijk begroeid, die tot 32 el hoogte zich boven het meer verhieven. Het paleis van den Graaf van Borromeö, veel te groot voor het eilandje, werd snel doorloopen. Schier alle zalen waren in den rococo stijl met ouderwetsche, maar ook rijke meubelen versierd. Het grafschrift der grafelijke familie, alleen uit de letters Alpha en Omega bestaande, trok onze aandacht.</p>
<p>Te drie uren verlieten wij Stresa en stoomden naar het iets zuidelijker ook aan het meer gelegene Arona, om van daar per spoor naar Milaan te vertrekken. Op dezen tocht konden wij op de boot van verre het standbeeld waarnemen van den heiligen Carlo Borromeö, den hevigen bestrijder der hervorming; het verheft zich 34 meters boven de hoogte, waarop het is geplaatst. De kop alleen heeft voor drie menschen plaats; langs ladders klimt men er in op. Bij dat bezoek in dien kop heeft men veel last van vleêrmnizen en uilen; het is opmerkelijk, dat die dieren er dus een gevoel van schijnen te hebben, dat het in zulk een hoofd wel altijd nacht moet zijn.</p>
<p>De weg van Arona over Sesto-Calendo naar Milaan levert niets merkwaardigs op. Druiven- en maïs- en moerbeienboomen zijn de voornaamste planten die men aantreft. De laatste zijn in tallooze menigte langs den weg geplant; het loof vormt een groene bal, waaronder een stam is gezet; een echt prozaïsche vorm, die ons de boomen uit de Neurenberger speelgoeddoozen herinnert. Zij worden hoofdzakelijk tot voedsel voor de zijdewormen geteeld.</p>
<p>In Milaan bereikten wij met de omnibus ons hôtel, en ver-<pb n="710"/>volgens, na het beklimmen van 75 trappen, onze kamers.</p>
<p>Beschrijving van steden of hare merkwaardigheden ligt buiten mijn plan; slechts dit weinige. De Dom alleen is inderdaad eene reis naar Milaan waard. Dat trotsche, geheel uit wit marmer opgetrokken meesterstuk van bouwkunst, het achtste wonder der wereld, na de Petruskerk te Rome en de hoofdkerk te Sevilla, de grootste kerk van Europa, dwingt ons met al hare details bewondering af, en deze stijgt ten top, als zij gedeeltelijk door de zon wordt verlicht, en al de reliefs dus krachtiger en liefelijker voorkomen. Toen ik op onze terugreis den Dom te Keulen opnieuw zag, stond ik verbaasd over zijne kleinheid met betrekking tot dien te Milaan. Het dak bestaat uit enkel wit marmeren platen; het eerste dakterras bereikt men met 158 treden, het tweede ligt 34 treden hooger. Men loopt er even veilig op als op den beganen grond; evenwel raakt men er het spoor bijster, tusschen dat bosch van torentjes, 98 in getal, en die 4500 kolommen, die allen levensgroote, wit marmeren beelden dragen, en waaronder men ook Napoleon I onderscheidt. Het uitzicht op den hoogsten toren is onmogelijk te beschrijven. Het inwendige van het gebouw mist wel het karakter eener kerk, omdat het kleine bestek, door de zitplaatsen ingenomen, geheel verloren is geraakt in de onafzienbare ruimte. De kerk staat elken dag der week tot laat in den avond open; alleen des Zondags wordt zij te 6 uren gesloten, daar op dien dag schier al wat leven heeft ontvangen buiten de stad zich gaat vermaken. Wij konden op Zondag geen enkel rijtuig bekomen. De Zondag is anders in geen enkel opzicht van den werkdag onderscheiden: men timmert en metselt en loopt met koopwaren rond evenals door de week.</p>
<p>In de onmiddellijke nabijheid van den Dom bevindt zich de galerij van Victor Emmanuel, (gallerie Vittoria Emmanuele) eene glaspassage, zooals men die te Brussel vindt, maar veel trotscher en sierlijker aangelegd. De glazen koepel is 50 meters hoog, en daarin bevindt zich een reuzencirkel van gaslichten, die door een mechanisch rondloopend wagentje worden ontstoken. Vier en twintig standbeelden staan er in die passage; het deed mij genoegen en gaf mij iets te denken, dat Cavour, de staatsman bij uitnemendheid, tegenover den beroemden wetenschappelijken natuuronderzoeker Volta stond. Restauraties, trattoria's, waar men den geheelen dag tot laat in den nacht spijzen kan krijgen,
<pb n="711"/>bierhuizen, birraria, koffijhuizen, café's, vindt men er in menigte. Met het huisselijk leven schijnt men weinig ingenomen. Dames, zonder geleide van heeren, gebruiken in de restauraties haar maaltijd. IJs wordt er onder allerlei gedaanten onafgebroken in verbazende hoeveelheden genuttigd onder den vorm van zacht bevroren (granita) in glazen, iets harder bevroren (sorbetto) op schoteltjes, en hard bevroren (pezzo duro); er is geene verversching zoo algemeen in gebruik als deze. Het viel mij in het oog dat onder de duizenden wandelaars, die of in de galerij heen en weêr flaneerden, of in de straten zich bewogen, geen enkele dame noch heer onze dwaze gewoonte volgde, om de handen door handschoenen te dekken. Aller handen waren ongedekt.</p>
<p>Alvorens Milaan te verlaten, moet ik nog een natuurkundige bijzonderheid mededeelen. Ongeveer anderhalf uur buiten Milaan ligt het paleis Simonetta, en kort daarbij wordt een merkwaardige echo gevonden. Wij reden daarheen, beschouwden onderweg den triumphboog (Arco della Pace) door Napoleon I begonnen, en hielden stil voor een buurt, bestaande uit zeer armoedige, vuile woningen; wij werden een wijde, geheel ongesloten poort door gebracht en langs 74 steenen trappen naar boven geleid. Dat dit een vreemden indruk op ons maakte, en wij maar niet konden begrijpen, hoe zulk een tocht ons tot het waarnemen van een hoogst merkwaardige echo zou brengen, is dunkt mij zeer duidelijk. Na de genoemde hoogte te hebben bereikt, traden wij een groote kamer binnen, omsloten door vier vuile, gekalkte muren, en van geen enkel meubelstuk voorzien dan een paar oude stoelen. Slechts een venster, zonder ramen, was er in dit armoedig vertrek. Toen wij naar buiten keken, lag er voor ons, op ongeveer 30 meters afstand, zooals later bij het ruwe opmeten bleek, een geheel blinde, effen muur, zonder een enkel venster er in, ongeveer even hoog opgetrokken als die, waarin het venster was waardoor wij keken, en volkomen evenwijdig aan dezen. Rechts was een dergelijke muur en links was het terrein geheel ongesloten. Er trad nu een man naar het venster met een soort van scheepsroeper, richtte dien, terwijl hij zich met zijn instrument geheel binnen het vertrek terugtrok, naar den overstaanden blinden muur, schreeuwde een woord uit, en inderdaad de uitwerking was alleraardigst. Dat woord herhaalde zich kort op elkander 16 tot 20 maal; de zeer dwaze geluiden, die de
<pb n="712"/>Italiaan voortbracht, kregen iets recht potsierlijks; het enkele woord ‘ha’ bracht het geluid van een hartelijk lachen teweeg, daar dat woord ruim 3 maal in de seconde terug kwam, maar natuurlijk steeds in kracht verminderde. Hoe luider er werd geroepen des te meermalen herhaalde zich hoorbaar de echo. Dit gaf dus aanleiding, pm een pistool af te schieten. Ik belastte mij met het tellen der echo's, terwijl mijn vriend Krecke op zijn horloge het aantal seconden zou tellen, die daarbij verliepen. Ik had duidelijk 40 slagen vernomen terwijl deze een tijdsverloop van 11 seconden eischten. Volgens den vroeger geschatten afstand der beide muren, zou ik het schot meermalen hebben moeten hooren. Het verschijnsel wordt eenvoudig verklaard, uit de herhaalde terugkaatsing van het geluid tusschen de over elkander staande beide muren. Het geheel kon slechts voor een aardigheid doorgaan, maar was toch zeer bezoekenswaard. Van de overige in de stad bezochte merkwaardigheden maak ik geen melding. Wij waren blijde, toen wij op den 7<hi rend="sup">den</hi> Augustus Milaan weder achter den rug hadden; zoo kan het beschouwen der eeuwig frissche natuur iemand verwennen!</p>
<p>Tot Como had de weg niets aantrekkelijks. Alweder waren het druiven-, moerbeiboomen, maïsvelden, die het landschap kenmerkten. Te Camerlata verlieten wij de waggons en werden per omnibus naar Como gevoerd, waar wij aan het fraaie, nieuw gebouwde hôtel Volta afstapten. Schilderachtig is de ligging van die stad, tusschen de op amphitheatersgewijze gegroepeerde bergen, aan het schoonste meer van Italië. Men kan niet begrijpen, hoe verkwikkend die levendigheid welke al die gondels en booten, en geheel vrije hemel, en die begroeide rotsen op de gemoedsstemming werkt, wanneer men zoo onmiddelijk van Milaan hier aankomt. Natuurlijk werd het eerst het standbeeld van Volta, den man der galvanische electriciteit, den ijverigen natuuronderzoeker, bezocht. Het is een fraai beeld; op de electrische kolom, die zijn naam draagt, rust zijne hand; op een zeer hoog voetstuk, waarop Volta's condensator en manometer en andere zijner vindingen zijn gebeiteld, verheft het zich niet ver van het meer. In het voorportaal van het hôtel, dat zijn naam draagt, praalde eveneens zijn beeld. Toen men ons een zilveren beeldje voorzette, dat tot drager der wijnkaart diende, vroeg ik, waarom men ook daarvoor geen Volta statuette had gekozen, en waarom geen Volta's onder de fruitschalen enz.? Het antwoord was, dat
<pb n="713"/>men daarover wel had gedacht, maar de som, die men voor het vervaardigen der modellen eischte te hoog vond.</p>
<p>Weldra zaten wij op de stoomboot, die ons naar het onvergetelijke Bellaggio zou voeren.</p>
<p>Dat meer Como, zie het is een juweel onder de Alpenmeeren; eene beschrijving van deze vaart, over dien zich krommenden zuidwestelijken meer-arm, moet, door wie ook gegeven, te arm uitvallen. Een aaneenschakeling, een parelsnoer van villa's, waarvan de een al schilderachtiger gelegen is dan de andere, dan door de linker- dan door de rechter zijde van het meer besproeid, geeft aan dien tocht iets buitengewoon gezelligs. Hier komt men inderdaad oogen te kort. Telkens wordt de vaart, door de kromming van het meer, schijnbaar door rotsen afgesloten. Het zijn inderdaad natuurlijke tooneeldecoratiën; het in zig-zag varen der boot verandert ze onophoudelijk. Geen kleur is te bedenken of de rotsen tooien er zich mede. De villabewoners wedijveren om het zeerst, om in de tuinen, die aan het meer grenzen, en waar langs de boot heenzweeft, de prachtigste bloemen ten toon te stellen. Onder deze bekleedden de eenige ellenhooge aloë's, die toen in vollen bloei stonden, een eerste plaats. Het meer Como heeft de gedaante van een grieksche Y, wier bovenhelft of V vorm naar het zuiden is gekeerd; aan het hoekpunt dier V ligt Bellaggio. Men kan zich dus geen gunstiger ligging voorstellen, want eenige schreden zijn voldoende om de drie armen van het meer te overzien. Berlepsch zegt: Bellaggio is het glanspunt van het Comermeer. Wie zijn geld niet wil wegwerpen, maar blijvende en opwekkende indrukken naar huis wil medenemen, die moet hier minstens een dag vertoeven. Dat hebben wij ook gedaan; niet op zijne aanwijzing intusschen, maar op onweêrstaanbare uitnoodiging der natuur. Des avonds te halfzes trokken wij het hôtel Genazzini binnen. Schier al de kamers kwamen op een aan de meerzijde, op halverhoogte rondom het huis loopende, galerij of veranda uit. Beneden werden de zitplaatsen in den tuin en buiten de eetzaal, om zoo te zeggen, door het altijd glasheldere, blauwe water besproeid. Van de genoemde veranda hadden wij het gezicht op de rotsen, die het meer
omsloten; van de dorpen, die aan hun voet even boven het watervlak schenen te verrijzen, waren er thans vier voor ons zichtbaar, behalve de villa's aan alle zijden bevallig verstrooid. De hemel praalde met die eigenaardige rozenkleurige tint, welke
<pb n="714"/>aan het Italiaansche klimaat zulk een poëtisch karakter geeft. Het was doodstil op dien avond en het spiegelgladde water weêrkaatste zoo getrouw uitspansel en rotsen, dat geen enkele kleur er van verloren ging. Een aantal gondels, waarvan de bodems met vloerkleeden, de zitplaatsen met kussens en gekleurd laken waren bedekt, werden met nauw hoorbaren riemslag, alsof men vreesde de aangename stilte te zullen storen, langzaam over het watervlak bewogen, wachtende op de logeergasten, die verkiezen zouden er in plaats te nemen. Het duurde dan ook niet lang of schier allen waren min of meer bezet. Ook twee net gekleede dames, met guitar en viool voorzien, namen in een der vaartuigjes plaats, en deden weldra met zeer veel gevoel en smaak eenige welluidende airs over het watervlak klinken, waardoor zij al spoedig de hier en daar verspreide gondels tot zich lokten, die nu in allerlei richtingen, zonder het minste geruisch, de spelenden omzweefden. Eindelijk zetten deze haren watertocht voort naar een der tegenover ons liggende dorpen, en voortdurend werden de toonen, geholpen door de gladde begrenzing van het water tot ons gevoerd, zelfs nadat de gondel, waaruit zij voortkwamen, lang uit het gezicht was verdwenen. De avond was intusschen reeds ver gevorderd, en een sterrenhemel, zoo helder als wij dien hier niet kennen, had zich boven het hoofd uitgestrekt. De kunstlichten der verschillende dorpen maakten, door hunne weêrkaatsing in het water, de ligging van deze nog kenbaar. Drie of vier zeer sterk brandende lichten zweefden over het meer; bij de nadering bleek, dat de visschers bij hun nachtelijk bedrijf daarvan gebruik maakten. Het was een avond, die levenslang in mijne herinnering zal voortleven. Schier zonder eenig woord te wisselen hadden wij dien onder onze veranda doorgebracht, alleen waren wij uit onze mijmering gewekt door iemand, die scheen te reciteeren, en de gelukkig zeer zwakke afgebroken toonen van een straatorgel; beide
geluiden kwamen van die zijde van het hôtel, welke van ons was afgekeerd. Wij liepen de gaanderij om, ten einde te zien wat er gebeurde, en vonden daar, - kunt gij u grooler contrast met het zooeven opgehangen tafereel denken? - een polichinel (pulcinella) een draagbare poppenkast, waarin een Italiaan, ten aanhoore van een niet groot publiek, dat hoogst bedaard stond te luisteren, zijne welluidende taal deed hooren. Wij ondervonden ook nu, dat zeer sterke tegenstellingen altijd den lachlust opwekken</p>
<pb n="715"/>
<p>Den volgenden dag maakten wij gebruik van de schier voorbeeldelooze beleefdheid, die de verschillende bezitters der aan het meer liggende villa's toonden, om hun eigendom voor de reizigers toegankelijk te stellen. De villa's Serbelloni, Carlotta en Melzi werden bezocht. Villa Serbelloni verheft zich hoog boven Bellaggio. Het uitzicht op dit rijk met perken aangelegde buiten is onbeschrijfelijk schoon. Van de aanzienlijke met bosschen bekleede hoogte ziet men de drie armen van het meer over, dat is, de westelijk gelegene, of het meer Como, de oostelijke het meer Lecco, en de noordelijke het meer Colico, gezamenlijk het meer Como uitmakende. Vooral het gezicht op het door rotsen begrensde meer Lecco is aantrekkelijk door de rust, die het ademt, want men ziet daar geen enkele villa, alles is natuur. Aan de oevers der beide andere armen verrijzen tal van dorpen en buitenplaatsen. Op Serbelloni vertoonde zich weder de weelderigste plantengroei; vooral vindt men er de olijfboomen in groote menigte, verder vijgenboomen, prachtige aloës, cypressen enz. De olijfboom is mij verbazend tegengevallen; aan den olijftak toch, dat zinnebeeld van vrede, welvaart en geluk, verbindt zich van zelf de gedachte aan iets schoons, iets liefelijks, en dat mist die boom in eene hooge mate. Zijne bladen zijn volkomen gelijk aan onze wilgenbladen, maar zij zijn harder, terwijl zij bovendien aan de onderzijde een grauwe stofachtige kleur bezitten. In de door kunst gebouwde grotten van druipsteen en de rotsgroepen op deze villa zijn op sommige plaatsen onregelmatige openingen gelaten, die verrassende gezichten op enkele dorpen verschaffen. Op villa Carlotta, vroeger door onze prinses Marianne of prinses Albrecht van Pruissen bewoond, wordt een schat van bloemen gevonden waarvan men zich moeielijk een begrip kan vormen. Magnolia's, ware wouden van camelia's van 6 meters hoogte, myrten- en laurierboomen in reusachtige grootte, berceau's van rijpe citroenen- en oranjeappelen, verspreiden
overal den geur der zuidelijke plantenwereld. In het gebouw zelf stonden een tal van beeldhouwwerken van de hand van Thorwaldsen, Canova, Acquistie en andere meesters.</p>
<p>Villa Melzi ziet er ook recht vorstelijk uit, nog vorstelijker dan Carlotta. Eene opsomming van den schat van beeldhouwwerk, daar aanwezig, vindt men in de verschillende reisgidsen; de plantenwereld treedt ook hier op in al hare pracht. Een marmeren koepel trof onze aandacht. Het plafond was gewelfd,
<pb n="716"/>uit sneeuw wit marmer gebeiteld, en een nabootsing van het Alhambra in Spanje. Verbeeld u eenige zeer groote keukenzout kristallen, zooals die zich in vierhoekige piramiden, trapvormig opbouwen, bevestig die naast en op elkander tegen een gewelfd plafond, met de vierhoekige openingen der zoutpiramiden naar beneden gekeerd, en gij hebt een beeld van dat bewonderenswaardige kunststuk.</p>
<p>In het logement teruggekeerd, vernamen wij van den hôtel-houder, dat er een telegram uit Colico was aangekomen van een koetsier, Enderlin, die met een rijtuig met vier paarden vandaar, over den Splügen, naar Chur moest terugkeeren; hij vroeg of er ook vreemdelingen waren, die van deze gelegenheid wenschten gebruik te maken. De man kwam op onze uitnoodiging per boot naar Bellaggio, het akkoord werd gesloten. Hij bleef in ons logement, om den anderen morgen met ons vandaar te vertrekken. Enderlin was een zeer beschaafd man, eigenaar van het aangeboden vervoermiddel en van meer andere, en woonachtig te Chur. Hij had vele attesten van Hollandsche en andere familiën in een album staan, met wie hij denzelfden tocht had gemaakt; hij werd overal met mijnheer aangesproken en scheen weinig met de Italianen ingenomen te zijn.</p>
<p>Na onze terugkomst werden er vrij belangrijke inkoopen gedaan van eenige voorwerpen uit olijvenhout vervaardigd, voortbrengselen eener industrie, schier uitsluitend te Bellaggio tehuis behoorende. De verkoopers weten al het aangekochte uit elkander te nemen, en in een klein bestek samen te pakken. Zij werden daartoe gebracht door de telkens terugkeerende klacht, dat men geen plaats had in het valies of koffer. Het olijvenhout heeft een zeer fraaie kleur, en de doozen, mandjes, briefdragers, garenwinders, naaldenportefeuilles, knoopen, wandelstokken, enz. zijn zeer netjes gemaakt.</p>
<p>Alzoo werd den volgenden morgen (9 Aug.) een dergelijke tocht van het zuiden naar het noorden over de Alpen, en wel over den Splügen-pas, ondernomen, als vroeger in een zuidelijke richting over den St.-Gotthard-pas had plaats gevonden. Met de stoomboot voeren wij dus den noordelijken arm van het meer Como, of het eigenlijke meer Colico, op. Het water was hier weder prachtig blauw; daar de luchtstroomen in verschillende richtingen tusschen de rotsen door er over heen streken, bezaaiden de golfjes het liefelijk blauwe vlak als met zilveren
<pb n="717"/>paarlen. De rotsen werden door een dunnen, lichten nevel gezien, en verkregen daardoor het voorkomen als in een fluweelen kleed te zijn gedoscht.</p>
<p>Wij bewogen ons hier tusschen een tal van marmergroeven, die aan de bevolking een groote bedrijvigheid bijzetten. De slingerende beweging, die de boot weder van de eene naar de andere zijde van het meer maakte, gaf telkens ook weêr verandering van natuurdecoratiën. De weg langs het meer herinnerde ons de Axenstrasse; ook hier waren een tal van rotstunnels zichtbaar, waarin aan de waterzijde venstervormige openingen waren gebeiteld. Te Colico hielden wij ons niet op. Gelukkig konden wij hier, voor ons vertrek, ons eenige goede vruchten verschaffen. Wij namen in dat opzicht geen gunstigen indruk van Italië, dat land waar de citroenen bloeien, mede. In geen enkel hôtel waren ons eetbare vruchten voorgezet. De veelgeroemde Italiaansche perzikken moest men als appelen schillen, de druiven waren zeer zuur, pruimen en peren smakeloos. Men schreef evenwel dat verschijnsel toe aan de zeer langdurige voorjaarskoude; andere jaren waren zij veel beter.</p>
<p>Al spoedig zaten wij met den voorraad vruchten voor ons in het fraaie, hoogst gemakkelijk ingerichte rijtuig, en onder een oorverdoovend zweepgeklap bereikten wij, na eene moerasachtige vlakte, door kale rotsen omringd, te zijn doorgetrokken, schier onder het stof begraven, Chiavenna. Onderweg zag ik eene bewegende, telkens even opvliegende massa zwarte insecten, die voor ons uit den rijweg letterlijk bedekten. Op de vraag welke dieren dat mochten zijn, antwoordde de koetsier: ‘Sprinkhanen, zij trekken westelijk op, en zullen zeker de geheele vlakte van beneden Engadin wel kaal gevreten hebben.’ Spoedig waren dan ook de paarden en het rijtuig door een wolk van die insecten, welke de grootte hadden van een meikever, omringd. Zij hadden een donkergrijze kleur en groote vleugels; hunne beweging was meer vliegende dan springende, en zij verhieven zich vrij hoog tot zelfs ver boven het rijtuig. Gelukkig kunnen deze dieren zich niet over de Alpen bewegen; zoo zij zich de hellingen opwagen, sterven er duizende door de koude. Toch trekken er dikwijls zeer groote massa's uit het oosten, aan de noordzijde der Alpen westwaarts voort, en veroorzaken in Zuid-Duitschland en Frankrijk zeer veel schade. Ik wist niet, dat dit zoo bergachtig, hoog gelegen oord, waar ik ze aantrof, ook van die trek-<pb n="718"/>dieren te lijden had. Zeker is het, dat deze streek tot hunne voortteling te koud is; hunne eieren komen hier niet uit.</p>
<p>Chiavenna ligt midden in de rotsen, zijne bierbrouwerijen zijn beroemd. Eene wandeling door een der hoofdstraten overtuigde ons, dat men ook daar het licht buiten de huizen sloot en dus zeer lichtschuw scheen. De brug over de Meira, welke rivier zich hier met de Lira vereenigt, gaf ons een ruim gezicht op dien bruisenden stroom, die over en tusschen rotsbrokken, waarop enkele huizen gebouwd waren, zijn schuim onder een vervaarlijk geraas opwierp. Zou het oor van de bewoners dier huizen voor dat eeuwig eentoonig geluid ook zijn afgestompt? anders is het moeielijk te verklaren, hoe zij het daar uithouden.</p>
<p>Tegenover ons heerlijk logement lag een vervallen kasteel of slot, welks tuin zich tegen de rotsen naar boven uitstrekte. Het hoogste punt beklommen wij door slingerende lanen van latwerk, dat tot steun der tallooze druiven diende. Die plek heette Il Paradiso; verscheidene malen dronken wij elders wijn, die dezen naam droeg. Boven op den rotstop hadden wij een heerlijk gezicht op de stad, de rotsen en de rijke ontwikkehng der plantenwereld. De druiventeelt nam hier een verbazende uitgestrektheid in. De wijn werd bewaard in de rotsen, in zoogenaamde windgaten (ventaroli) waar het ijskoud was. Onze geleider, een zeer intelligent man, schreef in zijn boekje eenige Hollandsche woorden op; hij was gewoon, zeide hij, ook eenige meest gebruikelijke uitdrukkingen van andere reizigers op te schrijven. Toen hij ons van de hoogte af een zeer uitgestrekte bierbrouwerij aanwees, voegde hij er bij: ‘dat gebouw was vroeger een klooster, het is daar nu vrij wat beter.’ Beneden gekomen liet onze hôtelhouder ons naar zijn windholen geleiden, om daar zijn Lassello-, Inferno-, Montagna- en Grumellowijn eens te proeven. Het was daar inderdaad aangrijpend koud. Bij onze terugkomst was de man maar niets tevreden, dat wij slechts van een enkelen wijn hadden geproefd; wij hadden van elke soort een bierglas vol moeten nemen.</p>
<p>Den volgenden morgen te zeven uur zat onze beleefde Enderlin met den klappenden zweep weder achter zijn fiink vierspan, om ons naar het dorp Splügen, een eind wegs over den bergpas, te voeren. Dat was weder een verrukkelijke tocht, zoo mogelijk nog schooner en leerzamer dan die over den Gotthard. Het heerlijke weder lag over alles een behagelijke, een opwekkende,
<pb n="719"/>een Italiaansche tint. De Lira zou ons thans met haar sneeuwwit schuim vergezellen. Spoedig hadden wij de wijnbergen achter ons. Dichte bosschen van tamme kastanjeboomen met hun frisch groen traden op. Het geheele Lira-dal was met reusachtig rotspuin, door het weder roodachtig gekleurd gneis, bezaaid. Tusschen deze rotsblokken pronkten de kastanjeboomen. Eenige kleine maar sneeuwwitte watervallen der Lira verlevendigden dit schoone tafereel. De windingen van den effen, witten straatweg werden door de paarden weder stapvoets betreden. Die langzame beweging maakte telkens het rond en achter zich zien mogelijk. Een blik op de windingen van den vroegeren thans vervallen weg deed de meerdere voortreffelijkheid van den tegenwoordigen uitkomen. Op den ouden weg waren acht paarden noodig, om een niet eens zwaren last te vervoeren. Te tien uur bereikten wij het eenvoudige dorp Campo-Dolcino, 1080 meters boven de zee gelegen; 27 tourniquets hadden er ons gebracht; de kastanjeboomen hadden reeds opgehouden; pijnboomen vertoonden zich. Het bleek ons hier en verder, dat op een bord of stuk rots de naam was aangewezen van elke plaats waar men komt en den afstand van de hoofdstad van het canton. Een navolgenswaardige gewoonte. Van hier tot Chiavenna wordt des winters de sneeuw van October tot Mei met sneeuwsleden weggeruimd; hooger op blijft zij liggen, en dan gaat de tocht per slede over de dicht gevallen afgronden heen. Elke slede is dan bespannen met een paard en draagt twee personen. De voorste geleider baant den weg, en de achterste sluit den trein; tusschen deze twee hebben de sleden geen geleiders. Voor vermaak zal men dan zeker wel niet reizen. Na Campo-Dolcino ziet men soms nog korenvelden, maar weldra verdwijnen ook deze. Op ons verzoek hield de koetsier bij Pianazzo even op, ten einde wij den fraaien waterval der Madésimo eens konden gaan zien. Die rivier stort van een uitstekende rots 200 meters diep in het dal. Boven den waterval is een plaats in
den vorm van een preêkstoel uit steenen gebouwd, vanwaar men dat woelende en kokende schuim in de duizelingwekkende diepte kan overzien. Een steen naar beneden geworpen had 7 seconden tijds noodig, om het water te bereiken; ook hier verraste ons het gezicht van een prachtigen regenboog. Wij werden letterlijk bestormd door een troep bedelende kinderen. De koetsier vertelde ons, dat alleen de Italiaansche jeugd zoo onbeschaamd was; aan de Zwitsersche zijde zouden
<pb n="720"/>wij geen bedelaars meer zien; de man had waarheid gesproken.</p>
<p>Thans begint het weder duidelijk te worden, dat hier een zeer korte zomer moet heerschen. Boomen en weiden zijn reeds verdwenen, en de in zeker opzicht angst aanjagende galerijen, die tegen de lawinen moeten beschutten, verkondigen ons de gevaren, die ook hier dreigen. De eerste galerij is 500, de tweede 200 en de derde 225 meters lang. De overhangende daken wijzen het doel van haren bouw aan; venstervormige gaten maken de toetreding van het licht mogelijk. Het geheel moge iets van den Gotthard weg hebben, toch is het karakter der rotsmassa's anders, zoowel wat kleur als vorm betreft. Voor wij op den pas waren, reden wij drie toevluchtsoorden of cantoniera's voorbij. Allen waren van klokken voorzien om den reizigers te midden der sneeuw den weg te wijzen. Wij bevonden ons thans weder te midden der ijswereld. Gletschers- en lawinenbanen ontbraken niet. Toch bleef langer het tooneel levendig dan bij de bestijging van den St.-Gotthard; wij waren ook nu aan de zuidzijde. Tot aan de tweede Sala cantoniera zelfs weidden paarden, koeien, zwarte varkens, en liepen kippen in het wel armelijke, maar toch liefelijk groene, fijne alpengras. Eenige hoopen turf, het voortbrengsel van de mossen en andere planten, die in de hier stilstaande waterplassen zijn ondergegaan, liggen naast ons. Wij hebben de schuimende Lira verlaten; een getal van 70 windingen heeft ons nu op den top van den 2100 meters hoogen Splügenpas gebracht, alwaar wij den Tamboof Sneeuwhorn nog 1150 meters boven ons zich zien uitstrekken.</p>
<p>Ik heb daar aanstonds de hooger gelegen plantengroei verklaard daaruit, dat de bestegene helling naar het zuiden was gericht. Dit is intusschen niet de eenige reden, vooral de vochtigheidstoestand der bergruggen speelt een voorname rol. De dennenboomen, bijvoorbeeld, bereiken op de plaats waar wij ons thans bevinden aan de zuidwestelijke helling der bergen, hunne grootste hoogte, omdat daar de sneeuw het langst blijft liggen, en het hun daar aan geen vochtigheid ontbreekt, voor hunne niet diep in de aarde reikende wortels. Aan de zuidoostelijke zijde daarentegen verkrijgt de roode beuk zijn grootste kracht en verdringt daar den den, omdat de beuk dieper wortel schiet en het langst tegen de opdroogende werking der oosteen zuidooste winden tegenstand kan bieden. Aan de zuidoostzijde gaan ook de lage planten, bijvoorbeeld het gras, het eerst
<pb n="721"/>onder. Wij hebben dus hier een nieuwen factor, die de plantengroei aan de zuidzijde verklaart.</p>
<p>In vollen draf ging het nu verder door het eenzame, hooge, vrij horizontale dal naar het lager gelegene Splügen. Plotseling metamorphoseerde zich nu de natuur. Al dadelijk zagen wij tusschen de zwarte rotsblokken de Alpenrozen schitteren met eene kleur, die in geheel Zwitserland zoo liefelijk niet voorkomt. Het landschap was al zeer spoedig een reusachtige buitenplaats geworden. Nergens zagen wij de dennenbosschen zoo bevallig verspreid, nergens hadden zij zoo'n prachtigen, piramidalen vorm als daar in de nabijheid van het dorp Splügen. Hoe vriendelijk lachte ons dat kleine, 1450 meters hoog gelegene plaatsje toe. De verfrisschende berglucht voegde hare opwekkende werking bij dat zachte tooneel; bovendien is de voor ons liggende horizont gesloten door een kalen berg, de Kalkberg genoemd; kaal, ja, maar zoo vol grijsachtige kleurspelingen, zoo volkomen met fluweel overtogen, dat ik nergens iets dergelijks heb aanschouwd. De geheele rots was als met hieroglyphen gebeeldhouwd en door den afstand en hoogte vertoonde zich dat beeldhouwwerk fijn, duidelijk, en toch zacht. Steeds staat het mij nog levendig voor den geest. Even voor Splügen reden wij over de brug, die over den Achter-Rijn lag. Sterk bruisend bewoog hij zich door een vrij breed, maar zeer ondiep bed, dat met rotsbrokken was opgevuld. Het verwonderde mij, dat men in dat zeer ondiepe, snel stroomende, schuimende water, dat slechts de voeten van den visscher bedekte, nog forellen ving. Wat moet dit dartele diertje een verbazende veerkracht bezitten, om zich tegen den geweldigen waterdrang opwaarts te bewegen. Geen wonder, dat men bij de kunstmatige forellenteelt altijd verplicht is een voortdurende beweging in het water te onderhouden.</p>
<p>Het was den 10<hi rend="sup">den</hi> Augustus, en sedert acht dagen was, ten gevolge van het langdurige koude voorjaar, de laatste sneeuw te Splügen eerst verdwenen. Vruchten of granen, uitgenomen een weinig gerst, groeien hier niet; alleen hooi kan er ingezameld worden. Drie vierde gedeelte van het jaar is het hier winter. Voor het eerst zag ik hier eene natuurwerking, die zich op de geheele reis niet had vertoond. Wij wandelden, tusschen de zwarte rotsen door, den weg op naar den oorsprong van den Achter-Rijn, en zagen weldra in de verte voor ons de verschrikkelijke massa's ijs, waaruit hij zijn oorsprong neemt. Er doet
<pb n="722"/>zich snel een onweêrsbui op, vergezeld van regen, en nu zagen wij, als in onze onmiddellijke nabijheid, de vochtmassa op de zwarte rotswanden tot sneeuw overgaan; in een oogenblik lagen zij in een wit gewaad gehuld. Wel een zeldzaam verschijnsel inderdaad!</p>
<p>Koud was het te Splügen zeker, maar al weder geen koude, die hinderlijk was, want altijd ademden wij de heerlijke berglucht in.</p>
<p>Den 11<hi rend="sup">den</hi> Augustus trokken wij naar Chur. De Rijn zou ons vergezellen; er was iets aangenaams aan dat denkbeeld verbonden; gelijk de Reuss, de Ticino en anderen, zou ook hij weder de verhevenste natuurtooneelen voor ons oog ontrollen. Tusschen bosschen en weiden door, bereikten wij de Roflakloof, waarin de Rijn zich onder oorverdoovend geruisch met tal van groote watervallen benedenwaarts stort. Geen kenmerk van water was hier weder aanwezig. Altijd rees, waar ik dat met geweld benedenwaarts stortende water ook zag, de gedachte in mij op, aan de onmetelijke krachten, die de Schepper in de verschijnselen van de werken zijner handen heeft weggelegd; de doorboring van den Mont-Cenis, die ik ook reeds bij een vroegere gelegenheid aanhaalde, stond bij die wilde stroomen altijd voor mijn geest. Hoeveel duizende paardekrachten worden er bij de werktuigen in Zwitserland door dat vallende water ontwikkeld, en hoeveel millioenen gaan er verloren, dewijl de plaatselijke gesteldheid vaak niet toelaat, om er een nuttig gebruik van te maken! Onmetelijk noemde ik de krachten in dat vallende water weggelegd. Dat ik dit met een enkel voorbeeld opheldere: veronderstel, dat er bij den een of anderen waterval 1000 kan of kilogram water in de seconde op een bepaalde plaats of doorsnede van den val afstroomt, en dat wel met een snelheid van 3 el in de seconde; dan is het arbeidsvermogen van dat water ruim 450 pond of 6 paardekrachten. Die snelheid is nu waarlijk voor de meeste plaatsen in Zwitserland niet te groot genomen; en wat beteekent hier 1000 pond water!</p>
<p>Wij verwonderen ons dan ook niet meer, als wij later te Schaffhausen reuzenturbines of draaiende vaten door den Rijnval zien in beweging gebracht, die duizenden paardekrachten ontwikkelen. En waaruit ontstaat nu die verbazende krachtsuiting? Alleen door het vermogen, dat een voorwerp van de tafel doet vallen, alleen door de aantrekkingskracht der aarde.
<pb n="723"/>Wij duizelen bij de gedachte aan het arbeidsvermogen, dat in den Victoria waterval, in Afrika, is weggelegd, welke eene breedte heeft van 20 minuten gaans, en waarbij het water van 125 meter hoogte afstroomt!</p>
<p>Maar ik was onvoorzichtig genoeg, om van het verloren gaan van millioenen paardekrachten te spreken. Er gaat in de schepping niets verloren. Dat vallende water wordt bij dien val warmer. Wanneer men de kracht, die er vereischt wordt, om een gewicht van 424 kilogram 1 meter hoog te lichten, geheel en al aanwendde, om water te roeren, dan zou dit een graad der schaal van Celsius of een en vier vijfde graad van Fahrenheit warmer worden. Denk nu eens aan dat eeuwig roerende en woelende water! Welk een bron van warmte moet dit uitmaken! Zie, daar rijdt ons voertuig de tourniquets af; de rem wordt aangeklemd, de vaart gestuit, maar rem en as worden warm door de gestadige wrijving; - daar schuimt naast ons de Rijn; het tallooze rotspuin, de groote en kleine steenbrokken in zijne bedding, zijn voor hem remmen, die zijn wilden voortgang beteugelen; maar die remmen maken het vocht warm: bij rijtuig en water is kracht of arbeidsvermogen tot warmte geworden. Welk een bron van warmte verschaft dat eeuwig schurende en botsende en vallende water! Verheven schoon, poëtisch, treedt hier voor onzen geest de cirkelloop der warmte, zoowel als die des waters in de huishouding der natuur op. Wij weten het, water rijst als damp hemelwaarts, wordt overal door den dampkring heen gedragen, valt weêr als water of ijs neer, om op nieuw als damp op te stijgen. Maar terwijl het water tot damp overgaat en zich verheft, ontneemt het warmte aan den watervoorraad en de lucht. Die warmte is schijnbaar voor ons verloren, daar de damp deze voor zijn bestaan noodig heeft; nauwelijks echter gaat hij weêr tot water over, of de warmte, vroeger aan den damp gebonden, wordt weder vrij; de lucht, en dus ook het water, krijgen het vroeger afgestane terug, terwijl het water zelf, door zijne beweging, ook weder een bron wordt van warmte. Welk een voorraad warmte bij de ijswording vrij wordt, is vroeger reeds aangegeven bij onze beschouwingen op den Gotthard; en wilt gij, om de
voorstelling meer volledig te maken, weten, hoeveel warmte de damp, die tot regen neêrslaat, afgeeft, zoo verneem dan het volgende: als boven de oppervlakte van Groot-Brittanje eens een regenbui ontstond,
<pb n="724"/>die over het geheele eiland een waterlaag van slechts twee en een halve duim dikte of hoogte vormde, zou er viermaal zooveel warmte vrij worden als de verbranding van al de steenkolen, die Groot-Brittanje uit al zijne mijnen in een jaar opdelft, in staat is te geven. En welk deel van onze aarde speelt nu, naast de warmte, de hoofdrol in al die verschijnselen? Wie is het, die al die krachtsontwikkeling, dien cirkelloop van vocht en warmte, zoo weldadig doet optreden? Wie schiep die behagelijke tooneelen, die ons tot hiertoe in Zwitserland verkwikten, en het zoo straks weer zullen doen? Geen ander dan dat lichaam, dan die stof welks bestanddeelen wij onophoudelijk, zonder het te weten, tot instandhouding van ons leven gebruiken; geen ander dan de lucht, de dampkring, die onze aarde omsluit. Flammarion zegt terecht van dat wondervolle omhulsel: ‘de dampkring draagt de wolken en verspreidt alom den regen; hij streelt het viooltje en ontwortelt den eik; hij maakt vruchtbaar en onvruchtbaar; hij openbaart smeltende hitte en bevriezende koude; hij vermengt het vuur van den bliksem met de ijzige hagelkorrels; hij legt het water vast op den kruin der bergen; hij geeft de lente en den winter; hij beheerscht ons door zijn hoogst veranderlijk karakter, dat dan vroolijk, dan droefgeestig, dan kalm, dan woedend gramstorig is; en eindelijk, hij onderhoudt en vermenigvuldigt, sedert de schepping der wereld, het frissche en krachtvolle leven, dat zich over de geheele oppervlakte der aarde verspreidt.</p>
<p>Het blijft, dat ik dit nog even opmerke, een vraag van gewicht of de warmte, die uit de boven besproken omzetting van arbeid in warmte ontstaat, nuttig door ons kan worden aangewend, of er geen gevaar bestaat, dat alle arbeid in warmte zal omgezet worden. Wij kunnen ons intusschen hier met de beantwoording dier vraag niet inlaten. Verschoon mij, lezer, dat ik u zoolang bezig hield met de gedachte, die niet slechts aan de Roflakloof, maar op zooveel andere plaatsen in mij opkwam.</p>
<p>De windingen dragen nu nog meer dan elders het karakter van volhardende vlijt en praktische kennis. Het vriendelijke dal, het Schamsersdal, dat wij nu intreden, lacht ons van alle zijden toe. De bergruggen zijn met zware dennen begroeid, de zachtgroene alpenweiden en sennhütte treden weder te voorschijn: het dorpje Andeer, romantisch gelegen, snellen wij voorbij; wij zien overal de eenvoudige woningen het stille dal verlevendigen;
<pb n="725"/>de Rijn stroomt er zacht doorheen en schijnt vermoeid van de overwinning, die hij heeft behaald; hij schijnt rust te behoeven, voor den verschrikkelijken strijd, die hem zoo aanstonds weder wacht. Nauwelijks toch hebben wij drie kwartier uurs van dat echt kalme gezicht genoten, of daar grimmen ons de zwarte rotsen weder tegen. Wij rijden de bekende Via-Mala op, dat is een nauwe rotspas in. Inderdaad, dat is een booze weg; vroeger was hij door zijn geringe breedte nog boozer, en werden er, door de rotsen en lawinenstortingen, tallooze reizigers in de kloof begraven; van daar zijn naam. Een brug, de zoogenaamde derde brug over den reeds diep daaronder stroomenden Rijn, geeft toegang tot de Via-Mala. Het wordt nu zeer koel, vochtig en somber. De zwarte kalkrotsen verheffen zich weldra aan beide zijden 500 meters steil omhoog. Rotsblokken zijn dwars over de gruwzame spleet gevallen, waarin de Rijn met woedend geweld voortschrijdt; wanneer men op zulk een rotsblok zich voorzichtig neerbuigt, ziet men in de diepe, nachtelijke kloof af. Toch komt de wensch in ons op, om in die diepte af te dalen, en die rotskolossen boven ons te zien met het witte schuim aan onze voeten. Morgen zal die wensch op een andere plaats vervuld worden. Wij bereiken de tweede brug, de meest bezienswaardige van de drie. Honderd meters beneden dezen ziet men het water zich winden door zulk een nauwe kloof, dat de wanden elkander boven-aan bijna raken. De derde brug wordt gepasseerd; steeds wordt de vorm der rotsen meer phantastisch. In een kleine, minder onvriendelijke, bijna cirkelvormige ruimte tusschen de rotsen, worden wij door eenige in de hoogte liggende huizen begroet. Weder dringen zich de rotsen samen; een eindwegs hangen zij geheel boven ons hoofd; een tunnel van 70 schreden lang, waarin het water steeds van den bovenwand druipt, wordt doorgewandeld. Thans verruimt zich het gezicht en de Rijn treedt uit den door hemzelven gegraven kerker weêr te voorschijn; waarlijk,
het was een verschrikkelijke maar toch verhevene weg, die Via-Mala.</p>
<p>Het hupsche, vroolijke Thusis wenkt ons minzaam toe. Alles is hier weder vol licht en leven. De brug over de Nolla wordt bereikt. Welk een afkeerwekkende tegenstelling vormt dat leizwarte water der Nolla met het blauwe, kristalheldere van den Rijn. Men ziet dien afzichtelijken stroom in een vrij breed bed over zwart schieferpuin, dat hij van zijn oorsprong af heeft uitgespoeld,
<pb n="726"/>den blanken. Rijn naderen, en zich met onweerstaanbare kracht er in storten. Daar loopen beiden watermassa's in één bed en toch volkomen van elkander gescheiden, een groot eind wegs voort. Over de eene helft is de rivier zwart over de ander blauw. De aanval was ook te ruw. Het reine heeft een afkeer van grove, afzichtelijke onreinheid. Lang houdt de Rijn den strijd vol, eindelijk bezwijkt hij onder den aanval, en bij Reichenau zien wij hem grijs gekleurd zijn broeder den Voor-Rijn in de armen snellen; verder te samen onafscheidelijk verbonden, leggen zij in het meer van Constanz alle onreinheid af, treden later kristal helder in het duitsche Rijk, om weder door dat Rijk vuil te worden afgeleverd.</p>
<p>Men bemerkt, dat wij ons van Thusis naar Reichenau begaven en van daar naar Chur. Dat het onze belangstelling wekte, om van de overdekte houten brug den Voor- en Achter-Rijn te zien samenvallen, is duidelijk. Beiden waren hier reeds vrij sterke rivieren geworden. De Achter-Rijn was de machtigste, de wildste; hij stiet het water van den Voor-Rijn terug. Zij verschaffen het arbeidsvermogen aan tal van hout- en marmerzagerijen. In het oog vallend waren hier weder de groote kudden zwarte varkens.</p>
<p>Aan het einde van een breed dal zien wij Chur weldra voor ons liggen. Den volgenden morgen konden wij weder van den spoorweg gebruik maken, en al vroeg kwamen wij dus te Ragatz aan. Hier bevinden wij ons in het meest merkwaardige, meest romantische punt van de Grauwbūnder Alpen en bijna van geheel Zwitserland. O, dat wij er allereerst, aan het begin onzer reis, heengegaan waren! Wij zouden dan frisch geweest zijn en de geest niet vermoeid door het vele, dat hij had opgenomen en in zich had moeten vastleggen.</p>
<p>Ragatz ligt te midden der rotsen aan de immer bruisende Tamina, die haar water een weinig lager in den Rijn stort. Beide rivieren hielpen in 1868, in het jaar der verschrikkelijke wateroverstroomingen, die Zwitserland 14 millioen francs kostten, elkander, om honderd el van den spoorweg en een deel van Ragatz te verwoesten. In dit dorp is, opmerkelijk genoeg, in 1854 Schelling gestorven; het opschrift, dat met zijne buste zijn graftombe versiert, die op het katholieke kerkhof prijkt, prijst hem den eersten denker van Duitschland. Zou iemand hem dien titel durven ontzeggen?</p>
<pb n="727"/>
<p>Het is hier eene druk bezochte badplaats. Het badwater wordt van het, een uur verder gelegene, warme bad Pfäffers of Pfäfers door houten kokers hierheen geleid, en verliest, dank zij die doelmatige geleiding, op dezen langen weg slechts 2 graden van zijne warmte. Om een bezoek aan het bad Pfäffers te brengen was het ons hier te doen. Zeker verschafte ons dat het merkwaardigste natuurtooneel van onzen geheelen tocht. Wij wandelden reeds spoedig den weg naar die wereldberoemde bron op. Een bordje, ter zijde van een smal pad geplaatst, wees ons de richting aan, die wij hadden te volgen. Slechts weinige schreden lag de wegwijzer achter ons, toen een eenigszins kunstmatige, schoone, breede waterval van de Tamina ons in het oog viel; door rotsbrokken en een houten, dwars over den stroom gebouwd beletsel was hij ontstaan; dat beletsel intusschen drong ook het water ter zijde tusschen meer beperkte grenzen samen, om arbeid in een fabriek te verrichten. Wij zijn nu reeds het zeer nauwe Tamina dal binnen getreden. De weg is effen en goed onderhouden; rechts hebben wij onmiddellijk naast ons de 150 tot 250 meters hooge, zwarte kalkrotsen, die nu en dan dreigend over ons heen hangen, en overal water door laten, zoodat men zich door de paraplui daar tegen moet beschermen; links bruischt in onze onmiddellijke nabijheid de Tamina aan den voet der rotsen, en vormt op den uurlangen weg honderden watervallen. De rotsengang vergunt nauwelijks plaats aan het heldere gletscherwater van de wilde beek. Het dal is zoo nauw, dat op den langsten dag slechts van 10 tot 4 uur de zonnestralen er in kunnen doordringen. De weg is dus ook niet breed; wil men naar het bad rijden, dan zijn daartoe smalle, op zeer lage wielen loopende wagentjes in gebruik, ten einde het gevaar van omslaan te vermijden. Eenige jaren geleden vond hier de vrouw van den hoogleeraar Delffs uit Heidelberg met twee engelsche dames den dood, doordien het paard schichtig werd, de wagen omsloeg, en
alles in de woedende Tamina neer stortte. Elk oogenblik biedt de tusschen de rotsen zich slingerende weg nieuwe tooneelen. Dat uur wandelens is omgevlogen. Het badgebouw, in 1704 tot stand gebracht, ligt nu, tusschen 200 meters hooge rotsen ingeklemd, voor ons. Geheel kloosterachtig ziet het er uit; het bezit 140 kamers, waarin 300 badgasten verblijf kunnen verkrijgen; 28 badkamers vindt men er, waaronder 4 die voor gemeenschappelijk gebruik ingericht zijn. De meeste kranken,
<pb n="728"/>die hulp bij de warme bron komen zoeken, meenen dat hier het water beter is dan te Ragatz, nadat het een uur ver door de houten kokers is geleid. Wij zijn nu de Tamina kwijt geraakt, die achter het gebouw heenbruist, en treden de eenigszins vreemde, kloostervormige gaanderij in, die zich evenwijdig aan de verschillende appartementen van het logement uitstrekt. Wij hebben nu rechts een muur met groote boogvenstervormige openingen er in, en links de door opschriften aangeduide eetzaal, gezelschapszaal, leeskamer, badkamers enz. De mannelijke bedienden munten niet uit door beleefdheid, de vrouwelijke zijn allerliefst. In het midden van de rechterbegrenzing vinden wij een kleine cel, waarin de kaartjes worden verstrekt, die recht geven tot het bezoeken van de warme bron, waaraan het logement en Ragatz hunne drukte te danken hebben. In het bezit der kaartjes wandelen wij de lange, treurige gang tot aan het einde door. Een zeer breede, steenen trap voert ons naar beneden. Wij staan voor een deur, en wachten tot deze geopend wordt. Alles is hoogst somber; er is niets opwekkends aanwezig. De deur gaat open en wij zien plotseling de wilde, sneeuwvormige Tamina beneden naast ons, terwijl wij op een breede, houten vloer den voet zetten, die aan de rotsen, aan de linkerzijde, en boven de diepte beneden ons ter halver hoogte is bevestigd. Wij treden voorwaarts op het zich versmallende houten pad, dat steeds aan den linker rotswand blijft hangen en voor een deel over de Tamina heenreikt. Vijfentwintig tot veertig meters hoog verheffen zich de zwarte rotsen, waartusschen het heldere water der Tamina zich beweegt, boven ons hoofd. De kloof is slechts 10 tot 20 meters breed. De wensch bij den Via-Mala geuit, om eens in zulk een afschuwelijke rotsscheur te kunnen afdalen, is thans vervuld. Wij bewegen ons toch op een pad, dat altijd ter halve hoogte van de verschrikkelijke Taminakloof is gelegen. Boven ons naderen de overhangende rotswanden elkander zoodanig, dat zij
tegen elkaâr leunen, zoodat daar zelfs een weg dwars over de kloof is gelegd. Het is even als of de muren van een gothischen tempel door het wegbreken der zuilen tegen elkander zijn gestort. De lichtstralen schieten door de weinige, nauwe spleten daarboven schuin naar binnen, zoodat de duisternis eenigermate gematigd wordt, en de lichtwerking een magisch effect verkrijgt; het razen der Tamina weêrkaatst oorverdoovend tegen de natuurlijke donkere wanden, en maakt
<pb n="729"/>het onmogelijk om elkander een woord te verstaan. Er is geen denkbeeld te maken van het tooverachtige, angstwekkende, bedwelmende van dat tooneel. Het is een voorstelling, van de onderwereld, zoo er die bestaan mocht. Links en rechts vloeit het water voortdurend uit de scheuren langs de rotsen. Op sommige plaatsen, waar de wateraderen te ver van den wand neêrstorten, zijn houten afdaken gemaakt, ten gerieve der bezoekers; het water loopt daar boven hen heen, en valt onder den vorm van een doorschijnend vlies naast hen in de Tamina. Water dus beneden ons, water boven ons, water langs de wanden, water op ons pad. Met eenigen schroom gaan wij op den 660 schreden langen houten steiger vooruit; aan onze linkerzijde ligt, bijna geheel verborgen, de wijde houten koker, door welke het warme water naar het badhuis wordt geleid. Eindelijk komen wij op een vrij breed terras. Wij zien voor ons in de rots een inscriptie, die aanduidt, dat een jager in 1038 de warme bron, welke wij nu zeer nabij zijn, heeft ontdekt, en wij vernemen, dat een zeker abt in 1248 aldaar de eerste badinrichting heeft tot stand gebracht, bestaande in een boven de Tamina zwevend houten huis. De zieken werden hier, door middel van touwen, in de afgrijselijke spleet afgelaten, kregen voor eenigen tijd levensmiddelen mede, en eerst als zij de kuur meenden volbracht te hebben, werden zij weder naar boven geheschen. De genoemde jaartallen hebben op de oude bron betrekking. Aan onze linker zijde zien wij het jaartal 1860; toen is de nieuwe bron ontdekt, die thans gebruikt wordt en meer water geeft. Dat jaartal 1860 staat boven den ingang van een grot, waarin het er donker als de nacht uitziet; op verzoek trekken de heeren hun jassen uit; de dames leggen hare doeken af; de kleedingstukken worden met de hoeden aan den rotswand opgehangen; de gids steekt een toorts aan, en treedt ons voor in de grot, die 30 meters lang is. Eenige bezoekers keeren plotseling terug, nadat zij een paar schreden
er in hadden afgelegd. De massa waterdamp en de warmte van een oven maken het ademhalen een oogenblik moeielijk. Ik had hier juist dezelfde gewaarwording, die mij eens in een zoutziederij overviel, toen ik een zeer groote kamer binnentrad, waar een even groote oppervlakte eener zoutoplossing, tot kookhitte gebracht, zooveel damp uitstiet, dat huid en kleederen oogenblikkelijk nat werden. Nadat de vreesachtigen gerustgesteld zijn, volgen allen den gids, en wij staan nu zeer spoedig
<pb n="730"/>tegen een soort van ruw hekwerk, waardoor de bron van warmwater te zien is; hare warmte klimt tot het aanzienlijk bedrag van 38 tot 39<hi rend="sup">o</hi> Celsius of 100 tot 102<hi rend="sup">o</hi> Fahrenheit. De gids schepte eenige glazen van het bronwater en gaf het ons te drinken. Het had noch reuk, noch smaak, noch kleur en het was dus zuiver drinkwater. Waarom had geen der gebruikers, te midden van de onuitstaanbare hitte, een afkeer van dien warmen drank; waarom vroegen de meesten om meer? Ik weet het niet. Maar men zou met even veel recht kunnen vragen, waarom smaakt, te midden eener ondragelijke zomerhitte, een kop heete thee toch lekker?</p>
<p>Wij vernamen, dat tegen den winter de bron steeds armer wordt aan water; in Januari en Februari verschaft zij niets, midden in den zomer is zij het rijkst.</p>
<p>Hoe kan dat water zoo'n hoogen graad van warmte verkrijgen?</p>
<p>De vermelding van slechts eene oorzaak zij mij toegestaan.</p>
<p>Op schier alle plaatsen, waar men diepe putten in de aarde heeft geboord, heeft men bevonden, dat de warmte met de diepte toeneemt, en dat gemiddeld de thermometer op elke 30 el, die men dieper komt, een graad der schaal van Celsius stijgt. Onze bron was 30<hi rend="sup">o</hi> warm; het water zou dus ongeveer van een diepte van 900 tot 1000 el dáár worden gebracht, waar wij het vonden. Hoe kan het deze diepte bereiken? Verbeeld u dat eenig meer of waterbekken, op eene aanzienlijke hoogte gelegen en door gletscher- of sneeuwwater gevoed, in verband staat met een onderaardsch kanaal, dat tot die diepte afdaalt, wat volstrekt niets zeldzaams is, en dat vervolgens dit kanaal zich weder naar boven wendt, dan is de zaak verklaard. Het water, uit het meer afvloeiende, wordt door de diep liggende rotswanden verhit, en komt verwarmd weder aan de aardoppervlakte; de vermindering van watertoevoer in den winter is dan ook verklaard.</p>
<p>Gij zult mij toestemmen lezer, dat zulk een onbeschrijfelijk, hoogst somber, maar toch trotsch natuur gewrocht, als ik daar geschetst heb, een diepen indruk moest maken, en het verwondert u dus niet, dat wij, na de bekende deur weêr te zijn binnengetreden en de trappen te zijn opgeklommen, naar de plaats snelden, waar de toegangskaartjes werden afgegeven, en daar een inkoop deden van een twaalftal stereoscopische photographiën, die allen betrekking hadden op de Taminakloof en
<pb n="731"/>den weg naar de warme bron. Na langs denzelfden weg op het, tusschen de rotsen geklemd pad te zijn teruggekeerd, werden wij, als om het einde ook indrukwekkend te doen blijven, bij den waterval, waarmede wij ons bezoek begonnen, door een prachtigen regenboog verrast.</p>
<p>Op die terugwandeling trok, meer dan eenige uren vroeger, bij het aandachtig bezien der rotswanden waartusschen de Tamina stroomde, de aandacht, de zeer gladde, gepolijste oppervlakte dier wanden, zoodat de theorie van Tyndall op nieuw ons voor den geest kwam; en vooral kreeg deze temeer grond van juistheid, doordien het mij, zelfs eenige ellen boven het water, bleek dat de kwartsaderen, die in het gesteente voorkwamen, als meer hard zijnde dan hare omgeving, door het water gedeeltelijk waren gespaard, zoodat zij eenigszins en relief boven het kalkgesteente, dat haar omringde, uitstaken. Ook de Tamina had haar eigen kerker gebouwd.</p>
<p>Nog denzelfden dag voerde de trein ons naar Rapperschwyl. De spoorweg loopt aan de linkerzijde van het Wallenmeer, geheel door majestueuse rotsen ingesloten, waarop de vroolijke alpenweiden en sennhütte en bosschen ons een vriendelijk vaartwel schenen toe te roepen. Van dat meer, waarvan de reisgidsen meêdeelen, dat het in grootheid en trotschheid met betrekking tot de berg- en rotsnatuur voor geen der zwitsersche meeren behoeft te wijken, zagen wij weinig door onze snelle beweging. Negen tunnels, die in de rotsen waren geboord, trokken wij door, en bereikten al spoedig ons doel, het aan het Zürichermeer zeer aangenaam gelegen Rapperschwyl. Hier ligt een brug over het meer van 4 el breedte en ongeveer 1500 meters lengte. Zij rust geheel en al op lage houten steigers en bezit niets merkwaardigs dan hare ongeloofelijke lengte. In twintig minuten wandelden wij van het eene einde tot het andere.</p>
<p>Zondag 13 Augustus voeren wij per stoomboot naar Zürich. Hier herhaalden zich weder al de verschijnselen, die vroeger bij de Zwitsersche meervaarten zijn aangegeven. Het water heeft een ultramarijn kleur. De oevers trekken door hunne liefelijkheid aan; trotsch zijn zij niet; het meer behoort ook tot het gebied, der Voor-Alpen, die oevers gaan dus niet steil, maar glooiend naar boven. Zij zijn echter zeer dicht bebouwd met dorpen en villa's, zoodat het meer ons in dat opzicht aan dat van Como doet denken.</p>
<pb n="732"/>
<p>Het logement, dat wij te Zürich betrokken, lag zeer gunstig aan het Noord-westelijk einde van het meer, daar, waar de Limmat er uit te voorschijn treedt. Door de levendigheid op het meer en het vrije uitzicht van het balkon, wordt de aangenaamheid der ligging zeer verhoogd.</p>
<p>Op den avond van onze aankomst telde ik ruim 60 roeischuitjes, die tochtjes deden op de Limmat of over het meer. Zurich ziet er door zijn trotsche hôtels, groote gebouwen en prachtige straten vorstelijk uit. Alleen de eedgenootschappelijke polytechnische school hebben wij bezocht. Dat verbazend uitgestrekte gebouw ligt op eene hoogte, waarvan men de geheele stad kan overzien. Lang hebben wij er ons niet opgehouden; iets buitengewoon beschouwenswaardigs vonden wij er niet. Wij maakten een rijtoer, waardoor wij nog van de fraaie ligging der stad werden overtuigd; ook de gletscher wereld komt op sommige plaatsen onder het bereik van het oog. Wij zagen den barometer bij schoon weder 725 m.m. aanwijzen, natuurlijk een gevolg van de hoogte, die de stad boven het oppervlak der zee bereikt; de gemiddelde hoogte van den barometer is daar 720 m.m.; hier te lande teekent die hoogte hevige storm.</p>
<p>Men bemerkt dat het einde van de reis nabij is. Mijne aanteekeningen dragen er ook de sporen van; zij zijn schaars geworden; waarschijnlijk voor het grootste deel het gevolg eener soort van vermoeidheid, waarvan alleen de geest, of liever het herinnerings- of opnemingsvermogen de gevolgen ondervond; niet het lichaam. - En toch moet die vermoeidheid mijzelven onbewust zijn gebleven; daarom gebruikte ik het woord waarschijnlijk, want zonder onoprecht te zijn zou, zoo de vraag tot mij gericht ware: zijt gij niet vermoeid? ontkennend zijn geantwoord.</p>
<p>Den volgenden avond kwamen wij in het dorp Dachsen aan. Het station Dachsen was ook ons zeer eenvoudig, maar net logement. Terwijl ik laat in den avond op het houten balkon stond, hoorde ik te midden der stilte het brommen van den Rijnwaterval, die op een groot kwartier afstands van ons lag. Het bezoeken van dien waterval bij Schaffhausen zou ons het laatste belangwekkende natuurtooneel op Zwitserschen bodem doen beschouwen. Wij hadden intusschen uit den trein, die ons van Zürich naar hier voerde, reeds een paar malen het gezicht op den Rijnval gehad: eens op den Rijnvalbrug, waarover het spoor leidde, en eens toen wij den korten tunnel, die onder het
<pb n="733"/>slot Laufen doorliep, verlieten. De wandeling er heen leverde niets merkwaardigs op. In het slot Laufen, links van den waterval op een met bosschen begroeide rots gebouwd, krijgt men toegang tot het natuurverschijnsel. Men komt buiten, en daalt langs een smal pad, eenige trappen, en door gaten in de rotsen af, tot op een houten steiger, die als het ware midden in den cataract reikt. Ik stond op dien houten vloer eer ik het wist, gunde mij geen tijd, om een der regenjassen aan te trekken, die men ons aanbood, en was reeds herhaalde malen door de afstortende watergolven overdekt, toen ik eerst begreep, dat ik nat werd en mijn parapluie moest opzetten. Ik deel deze omstandigheid zoo getrouw mede, om te doen zien, hoe ontzettend en bedwelmend de eerste aanblik op deze zeldzame natuurwerking is. Mijn vriend Krècke had in de laatste dagen herhaalde malen gezegd: ‘ik ben zeer nieuwsgierig naar den indruk, dien de Rijnval op u zal maken, nu wij zoo'n tal van natuurmerkwaardigheden hebben bezocht.’ Geen wonder dus dat, toen ik daar gevaar liep van druipnat te worden, of liever toen ik het voor twee derde reeds was, er niemand tot mij kwam, om mij daarop oplettend te maken. Gelukkig hadden mijne reisgenooten, die den val reeds voor de tweede of derde maal bezochten hem nog nimmer zoo grootsch gezien, dat is zoo rijk aan water. Ik kon geen woord uitbrengen, en stond als aan den houten vloer genageld; trouwens spreken, of liever het elkander verstaan, wordt schier onmogelijk gemaakt. Het plankier dreunde onder onze voeten, en toen wij, na een kwartier uurs daar gestaan te hebben, een zakkompas op een rotspunt plaatsten, bleek aan de sidderende beweging der naald, dat ook de rotsen beefden onder die waterwoede. Men zag op de plaats, waar ik stond, slechts een klein gedeelte van het neêrstortende water, maar inderdaad een ontzettend deel. Het geheel had het voorkomen van in wilde vaart over elkander rollende stapelwolken of van eeuwig
elkander ongestoord opvolgende sneeuwlawinen, die van 20 meters hoogte naar beneden werden geworpen. Slechts op sommige plaatsen, waar de waterdeelen voldoende samenhang bezaten, zag men een heerlijke blauwe kleur, door dat sneeuwwitte heen schemeren. Het waterstof werd torenhoog opgevoerd, en vormde een soort van wolken. Niet een enkel oogenblik blijft de toestand van het verschijnsel dezelfde; de tooneelen wisselen elkander met de snelheid van den bliksem
<pb n="734"/>af, en de vérbeelding toovert van schuim en wolken zich allerlei beelden; dat hier de reeds vroeger genoemde vliesvorming tot verhooging der schoonheid en levendigheid het hare bijdroeg kan ik niet onvermeld laten. Alweder was ik gelukkig genoeg, de schitterende regenboog te zien optreden, die onophoudelijk in grootte afwisselde. Elke poging, om den eersten indruk weër te geven, die de Rijnval op den beschaafden bezoeker maakt moet schipbreuk lijden. Is het wonder, dat opnieuw de gedachte aan het arbeidsvermogen en aan de warmteontwikkeling in mij opkwam?</p>
<p>Toen wij weder boven in den tuin kwamen, hadden wij op nieuw het gezicht op het eenigszins vlakke deel van het Rijnwater. Helder als door glas gezien schenen de rotsklompen door het kristalheldere water in de bedding heen, terwijl het glasachtige van dat vocht oogenblikkelijk, nabij den val, in een witte, totaal ondoorschijnende massa veranderde. Vóór den hoofdval waren een tal van kleinere, trapvormige afstroomingen te onderscheiden, terwijl het bleek, dat aan de overzijde het snel vloeiende water in een engere ruimte was samengedrongen, om dienst in een fabriek te doen. Vier kalkrotsen reiken uit den val omhoog en verfraaien het tafereel. De dichtst bij ons gelegene is reeds tot op een derde harer dikte door het water afgeknaagd.</p>
<p>Ten einde van een ander standpunt uit den val te kunnen waarnemen, wandelden wij den Rijnvalbrug over naar den rechteroever; hier voerde een pad ons naar een fabriek van ijzerwerk en wel hoofdzakelijk van spoorwegwagens; deze was het, waarop wij van den linkeroever het gezicht hadden, en waar het vallende water de stoomkracht nutteloos maakte. Wij traden het kleine lager gelegene gebouw in, waar de hoofdas hare beweging moest ontvangen. Het water stormde hier door een soort van sluis naar binnen, en viel loodrecht tot op een diepte van 7 à 8 el naar beneden, bracht daar twee reuzenturbines in beweging, wier assen uit de diepte loodrecht in het gebouwtje reikten, en daar gekroond waren door zware horizontale kegelvormige raderen, die bij het ronddraaien gezamenlijk aan een ander, schuinliggend, groot kegelrad een draaiende beweging meêdeelden; laatstgenoemd rad was verbonden aan de ijzeren hoofdas, die ongeveer anderhalve palm middellijn had, over eenige meters lengte buiten het gebouw, door een koker beschermd, schuin naar boven ging, om alzoo de werkplaatsen
<pb n="735"/>te bereiken en daar alle arbeid te verrichten, die men anders door een machtige stoommachine zou moeten tot stand brengen. En welk nietig deel maakte die reuzenarbeid toch nog uit van die, welke de geheele waterval konde verschaffen!</p>
<p>Even buiten het turbinegebouwtje zagen wij den val in de doorsnede, in profiel, en konden derhalve daar een denkbeeld krijgen van zijne hoogte en van de ontzaglijke massa water, die hij in de diepte wierp. Nog een eind verder kromde zich het pad en kregen wij den cataract in zijne volle breedte of lengte (115 meters) te beschouwen; de midden in staande rotsen, die het water kliefden, deden nu een schilderachtig effect. Zeker overtrof het tooneel, van dit standpunt uit waargenomen, in schoonheid, volledigheid en bevallige teekening, die van elke andere plaats gezien. Kortom, men moge van dien val even als van den Rigi, met een zekere voornaamheid, spreken als zoo alledaagsch, zoo bekend, zoo algemeen bezocht enz., hij is een van de meest verhevene natuurverschijnselen in Zwitserland en misschien van geheel ons werelddeel.</p>
<p>Had dit tafereel door zijn stontheid en poëzie ons langen tijd aangetrokken, de daarop onmiddellijk volgende reis naar Basel werd op een zeer prozaïsche wijze met een allerellendigste bummelzug, gedeeltelijk over Baden's grondgebied, volbracht. Drie dagen daarna bereikten wij onze woonplaats.</p>
<p>Gewis, ik heb wel reden tot dankbaarheid voor den grooten schat van merkwaardigheden, dien ik van mijne reis heb mogen medebrengen. O, hoe vaak heb ik als jongeling en later als man gewenscht te mogen zien, wat mij in reisbeschrijvingen, of wetenschappelijke natuurbeschouwingen door een de la Saussure, Agassiz, Forbes, Mousson, Dufour, Humboldt, Tyndall en anderen van de bergstreken was geleerd. Laat is die wensch vervuld; maar Gode zij dank niet te laat, want de denkkracht was nog niet te zeer verzwakt, het hart nog jeugdig, en ik had in mijn voordeel, dat er thans een jarenreeks van studie achter mij lag, waardoor elk verschijnsel een wereld van gedachten in mij deed ontwaken. De herinnering van 't geen ik genoot, zal mij tot aan het einde mijns levens een bron van genot blijven. Ik dank den lezer, die mij belangstellend heeft willen volgen; gebrekkig moesten de beschrijvingen uitvallen, dat wist ik vooruit, en toch was het mij een behoefte haar op het papier te stellen; ik genoot onder dat werk, want onophoudelijk rees al wat de natuur
<pb n="736"/>uit haren rijken voorraad had ten toon gespreid, met een aantrekkelijke en opwekkende frischheid op nieuw voor mijn geest; de natuur toch is niet slechts bij 't geen zij te genieten geeft frisch en rein en veredelend, ja zelfs heiligend voor het gemoed, op het oogenblik dat zij hare milde gaven uitspreidt, maar ook de herinnering van het geschonkene werkt hoogst weldadig op onze gemoedsstemming. Mogen de bovenstaande regelen iets bijdragen, om de natuur voor velen te doen blijven of worden een bron, waaruit de beste gaven vloeien voor verstand en hart.</p>
<p>&nbsp;</p>
<p>Januari 1872.</p></div>
<div type="chapter">
<interpGrp>
<interp type="primair" value="mane004"/>
</interpGrp>
<pb n="737"/>
<head rend="h3">De levensverzekering.
<lb/>Door Dr. W.C. van Manen.</head>
<p>‘......Het geldt de weduwe van een advocaat, een man, dien ieder om zijn uitnemend karakter hoogachtte. De ongelukkige vrouw blijft met zes geheel onverzorgde kinderen zitten. Het oudste, een aardig levenslustig knaapje, werd juist op den sterfdag zijns vaders elf jaar. Als de loopende rekeningen en de begrafeniskosten zijn voldaan, zal er weinig meer overschieten dan het noodige geld voor een verhuizing naar dezen of genen achterhoek. Maar dáár mogen de huishuren lager en de levensmiddelen goedkooper wezen dan hier; met een ledige beurs kan men er evenmin als ergens elders te recht. Wat moet er van het gezin worden, als gij en ik, bijgestaan door onze kennissen en vrienden, geen krachtige hulp bieden? Ze kunnen zich toch niet als armlastigen bij diakonie of gemeentebestuur vervoegen.’</p>
<p>&nbsp;</p>
<p>Een brief, gelijk er jaarlijks zoovelen aan de post worden toevertrouwd en waarover de geädresseerden binnensmonds mompelen of gramstorig verklaren: ‘alweer een bedelbrief, men kan wel aan het geven blijven. Dat trouwt maar en leeft van den hoogen boom, laat violen voor de toekomst zorgen! Waarom heeft zoo'n man niet aan de mogelijkheid van sterven gedacht en in tijds gezorgd wat over te leggen, ten behoeve van weduwe en vaderloos kroost?’</p>
<p>Waarom, mijnheer? Ik zal zoo vrij zijn het u te zeggen, of
<pb n="738"/>liever u eenige inlichtingen geven. Want de man heeft wel degelijk aan de mogelijkheid van vroegtijdig sterven gedacht. Dikwerf ging hij daaronder gebukt en zon hij op middelen om de toekomst, die hem zoo donker scheen voor de zijnen, eenigszins te verhelderen. Hij had een goede praktijk, maar een ‘zwaar huishouden,’ en gij weet wat dit zeggen wil voor iemand, die geen kapitaal bezit. Hij wilde wel sparen en hij heeft het inderdaad meermalen beproefd, doch telkens smolten de opgelegde penningen voor ‘noodzakelijke behoeften.’ Dan vleide hij zich met de hoop: het zal later wel beter gaan; terwijl hij zich troostte met de opmerking: de interest van die weinige honderde guldens zou mijne vrouw en kinderen toch niet voor gebrek kunnen bewaren, indien onverhoeds het ergste gebeuren mocht. Daartegen viel inderdaad niet veel in te brengen.</p>
<p>- ‘Moeten ik en anderen dan den last maar dragen van hunne ondoordachte verbintenis?’ -</p>
<p>Met uw verlof, mijnheer! Wees zoo goed enkele tientallen jaren terug te denken en ik ben er zeker van, dat gij die harde woorden intrekt. Ook zoudt gij minder bitter zijn in uwe uitdrukkingen, indien men uwe mededeelzaamheid in den laatsten tijd niet zoozeer van alle zijden op de proef had gesteld. Dat weet ik. Gij vreest dat men misbruik begint te maken van uwe goedheid. Van daag is het de weduwe van een advocaat, gisteren waren het de kinderen van een rijksambtenaar. Binnen drie weken zoekt men uwe deernis op te wekken met de nagelaten betrekkingen van een predikant, een rechter, een koopman, een beroemd acteur en een algemeen geacht letterkundige. 't Gold telkens diep beklagenswaardige gezinnen, waaraan het hoofd en daarmede het brood was ontvallen. Het is wel jammer, dat die ontslapenen niet tijdens hun leven afdoende maatregelen voor de toekomst hebben genomen. Hunne echtgenooten en kinderen zouden dan nu geen genadebrood behoeven te eten en gij kondet ongestoord voortgaan, uwe werkzame liefde te betoonen jegens hen, die volstrekt buiten staat zijn zichzelf te helpen.</p>
<p>- ‘Hoe heb ik het nu met u? Zoo even berispt gij mij over hetzelfde kwaad, waaraan gij u thans schuldig maakt. Waarom verwijt gij nu toch dien overleden advocaat en zijnsgelijken den behoeftigen staat hunner familiën?’ -</p>
<p>Omdat zij hebben verzuimd, wat zij hadden behooren te doen. Zij hadden hun leven moeten verzekeren.</p>
<pb n="739"/>
<p>- ‘Hun leven verzekeren?! Zouden zij dan niet gestorven zijn?’ -</p>
<p>Dat weet gij wel beter. De dood is onverbiddelijk en tegen den dood zijn geen kruiden gewassen, zegt een bekende spreekwijze. De brandwaarborgmaatschappijen beletten ook niet, dat gedurig heel wat goederen door het vuur worden vernield. Toch denkt gij er niet aan, uwe polis te laten verloopen. Gij draagt veeleer zorg voor de stipte betaling der jaarlijksche premie, opdat mogelijke schade, door brand in uwe woning veroorzaakt, ten spoedigste worde vergoed. Even zoo bedoelt de levensverzekering: herstel van schade, door den dood veroorzaakt. 't Is waar, hare werkzaamheid moet zich bepalen tot herstel van materiëele schade. Ten aanzien van het leven zelf is zij onmachtig. Ware het anders, zij zou het heirleger harer cliënten onmogelijk naar eisch kunnen bedienen, gelijk Fleulard zeer ter snede opmerkt, in zijne <hi rend="spat">Monographie des Assurances sur la vie</hi><note n="*)" place="foot">Bruxelles, Librairie de F. Classen.</note>. Maar het zegt toch reeds veel, dat wij het duurzaam genot van geld en goed, met welks vernietiging de dood ons dreigt, kunnen waarborgen.</p>
<p>- ‘Ik begrijp u niet volkomen. Wat bedoelt gij met die materiëele schade en de verzekering daartegen?’ -</p>
<p>Eenvoudig dit. Het leven van den mensch heeft waarde, dat van den een meer, van den ander minder; doch altijd vertegenwoordigt het eenig kapitaal, dat rente afwerpt. Dat kapitaal en die rente gaan tegelijkertijd door den dood te niet, tenzij men de hoofdsom geheel, of ten deele, tegen den ondergang heeft gewaarborgd. De gelegenheid daartoe te laten voorbijgaan, is, op zijn zachtst genomen, onverstandig. Wie klaagt niet over de verregaande onbedachtzaamheid van den man, wiens inboedel door vuur werd verwoest en niet tegen brandschade was verzekerd? Men noemt hem bij uitstek dom, roekeloos, soms zelfs: waard gebrek te lijden. Niet anders is het met den mensch, die verzuimt zijn leven te verzekeren. Eigenlijk is de roekeloosheid hier nog veel grooter. Want ten opzichte van brand kan men zich nog vleien met de hoop, dat het vuur zijne goederen zal sparen. Een beroep op de kansrekening stelt ons zelfs in staat te verwachten, dat wij tot het vergelijkenderwijs oneindig groot aantal gelukkigen zullen behooren, die nooit brand in
<pb n="740"/>hunne woning hebben gekend of zullen kennen. Maar aan den dood ontkomt niemand. Elks leven wordt onherroepelijk vroeg of laat verwoest. Het verlies van dat kapitaal langs dien weg is onvermijdelijk.</p>
<p>- ‘Wat schade, indien kapitaal en rentenier tegelijk verdwijnen? En zoo geschiedt het altijd. Het leven, dat veel of weinig waarde heeft, gaat verloren; maar op hetzelfde oogenblik bezwijkt de mensch, die daardoor schade zou leiden.’ -</p>
<p>Zijt gij nu reeds den brief vergeten, die u zoo uit uw humeur heeft gebracht? Heeft het leven dan alleen waarde voor ons zelf? Dat zullen de ongelukkige weduwen en kinderen, wier echtgenooten en vaders het dagelijksch brood verdienden met handenarbeid, of welke hunne eigenaardige talenten geweest zijn, u anders weten uit te leggen! Zij zullen u zeggen, dat zij leefden van de lichaamskracht, de geestesgaven, de kennis, het doorzicht, den muziekalen aanleg, den kunstzin, in één woord: van alle stoffelijke en zedelijke vermogens, waarover die mannen konden beschikken en waarmede zij zich het noodige geld, ter voorziening in de behoeften der huishouding, verwierven. Hun sterven was vernietiging van het kapitaal, met welks rente niet alleen zij, maar tevens hunne gezinnen moesten worden gevoed. Dat personen als dezen hun leven niet verzekeren, is meer dan onverstandig; het is onzedelijk. Eugène Reboul heeft dat reeds jaren geleden betoogd<note n="*)" place="foot"><hi rend="spat">La morale de l'Assurance</hi>. - Paris; Armand Anger.</note>, en kon daarbij tot motto de woorden van Alfred de Courcy gebruiken, volgens wien de levensverzekering een bewonderenswaardige instelling is, gebouwd op de algebra, gekroond door de moraal.</p>
<p>Gij hebt uwe zaken aan kant gedaan en leeft tegenwoordig als rentenier. Ge weet wel, op uw leeftijd kunt gij meer interest maken van uw geld, dan gij nu hebt, indien gij er een lijfrente voor koopt. Waarom doet gij dat niet?</p>
<p>- ‘Omdat een lijfrente ophoudt bij den dood en mijn sterven dus de mijnen aan den bedelstaf zou brengen.’ -</p>
<p>Welnu, zijn de verdiensten van onze nijverheidsmannen, kooplieden, ambtenaren, arbeiders enz. enz. iets anders dan een lijfrente? De betaling wordt voor eeuwig gestaakt, op het oogenblik van hun verscheiden. Gij zoudt het slecht, in strijd met uwen plicht, mitsdien onzedelijk achten, door het nemen van
<pb n="741"/>een lijfrente, kapitaal en interest op te maken, zoodat uwe vrouw en kinderen, ten dage van uw sterven, doodarm zouden zijn. Even slecht en onzedelijk is het van den echtgenoot en vader ‘zonder middelen,’ alles wat hij verdient te gebruiken. <hi rend="spat">Zijn</hi> plicht gebiedt hem, zich met minder tevreden te stellen en het kapitaal, dat zijn leven vertegenwoordigt, voor de zijnen te bewaren. De levensverzekering verschaft hem daartoe de gelegenheid.</p>
<p>- ‘Dat wordt mij inderdaad te ingewikkeld. Eerst vergelijkt gij de waarde van het leven bij een kapitaal, dat men moet trachten te behouden; en daarna spreekt gij in gelijken zin van een lijfrente, die toch, zooals gij zelf herinnert, noodwendig ophoudt bij den dood.’ -</p>
<p>De zaak is niet zoo duister als het u toeschijnt. Laat mij u slechts vertellen, wat de straks genoemde Eug. Reboul ergens verhaalt. Een ongehuwd heer, voor wien het echtelijk leven niets bekoorlijks had erfde van zijn vader f 100.000. Ten einde zich zoo ruim mogelijk en onbezorgd te kunnen bewegen, kocht hij voor die som een lijfrente, groot f 8000, terwijl hij zich naar de gewone soliede interestberekening met f 5000 had moeten vergenoegen. Doch ziet, na verloop van eenigen tijd ontmoette hij een jonge dame, die zijn hart veroverde, waarom hij beproefde het hare in ruil te ontvangen. De poging gelukte; weldra zou het huwelijk worden voltrokken. Slechts even te voren kwam de aanstaande schoonvader tot de ontdekking, dat de bruidegom wel rijk werd genoemd, maar bij het beleggen zijner schatten alleen aan zich zelf had gedacht, zoodat de bruid, wier vermogen in schoonheid en beschaving bestond, met de grootste ellende werd bedreigd, indien haar echtgenoot eenmaal vóór haar sterven en haar dan wellicht in het gezegend bezit van eenige kinderen mocht achterlaten. Onder die omstandigheden weigerde de vader zijne toestemming tot de gewenschte verbintenis. Men kan zich de ontsteltenis der verloofden begrijpen. Geen smeeken of jammeren mocht baten. Goede raad was duur. Eindelijk heeft een der aanwezigen een gelukkigen inval. Hij ontvouwt zijn plan, wordt toegejuicht, en het huwelijk kon tot aller vreugde onmiddellijk worden gesloten. Het middel was eenvoudig genoeg; dom dat niemand er eerder aan had gedacht. De bruidegom moest zich nl. verbinden, tevreden te zijn met 5 pCt. rente van zijn oorspronkelijk vermogen, en voor de overige f 3000 een levensverzeke-<pb n="742"/>ring sluiten. Dat kwam met de premie, op zijn leeftijd verschuldigd, zoo uit, dat hij aldus bij zijn overlijden aan vrouw en kinderen het volle bedrag der geërfde som, nl. een kapitaal van f 100.000 waarborgde.</p>
<p>Dat voorbeeld leert o.a. hoe men van lijfrenten nieuwe kapitalen kan maken en hoe het dus eigenlijk op hetzelfde neerkomt, of men de waarde van 's menschen leven vergelijkt bij een kapitaal, dan wel haar een lijfrente gelieft te noemen. In het eerste geval spreekt men van verzekering van de hoofdsom, in het andere van afzondering van een deel der rente. De toepassing blijft in beide gevallen onveranderd: men waarborgt aan zijne erfgenamen de uitbetaling eener hehoorlijke som, wier jaarlijksche rente geheel of ten deele in hunne behoeften zal kunnen voorzien.</p>
<p>- ‘Maar die waarborg kost geld, en als men van zijn traktement of nagenoeg geregeld wederkeerende verdiensten moet leven, kan men gewoonlijk niet veel missen.’ -</p>
<p>Daarin hebt ge volkomen gelijk; maar ge weet ook, dat ieder verstandig man, hoe klein zijn inkomen moge zijn, altijd wel zorg draagt, dat hij in staat is, de onvermijdelijke uitgaven te kunnen voldoen. De premie, die zijne levensverzekering hem kost, is een onvermijdelijke uitgaaf. Althans hij behoort haar als zoodanig te beschouwen, wanneer hij de zijnen voor broodsgebrek wil behoeden, indien hij plotseling uit hunnen kring mocht worden weggenomen. Die mogelijkheid mag hij geen minuut uit het oog verliezen. Het baat hem niet, of hij jong, krachtvol, sterk en gezond boven duizenden is. Hij staat even goed als alle anderen bloot aan doodelijke ziekten, gevaren op het land, gevaren op reis, spoorwegongelukken en wat ge maar wilt noemen, dat gedurig aan zooveler leven onverwacht een einde maakt. Hij moge voor zichzelf geen vroegen dood verwachten; hij heeft die zoete meening met de meesten zijner natuurgenooten gemeen. Toch ziet hij telkens, hoe velen van dezen zich hebben misrekend. Zal het met hem anders wezen? Zoo neen, wat moet er dan worden van het broodelooze gezin?</p>
<p>Begrijpt ge nu, hoe het ieders plicht is, zijn leven te verzekeren, en de verschuldigde premie op het budget der huishouding onder de noodzakelijke uitgaven te plaatsen? Eenmaal dáár gebracht, zal de geregelde afdoening geen bezwaar opleveren, zoo min als eenige andere rekening, waarvan men den vervaldag
<pb n="743"/>zonder schroom heeft te gemoet gezien. Dit heeft de levensverzekering in de praktijk juist voor, boven het sparen in den gewonen zin, waarbij zij overigens het best kan worden vergeleken, indien men nl. uitgaat van de onderstelling, dat men eerst op zeer hoogen leeftijd sterven zal. Tot dat sparen komt men niet gemakkelijk, en bij het toenemen der levensbehoeften, of het vermeerderen der wenschen naar gemak en genot, is het zoo verleidelijk, een greep te doen uit het overgelegde van vroegere jaren. De assurantie-premie daarentegen, meent men al licht, ‘moet’ worden afgedaan. Wat van dien aard ‘moet’, gebeurt ook. Dat weet ieder. Voor ‘noodzakelijke uitgaven’ getroost men zich een opoffering, een bezuiniging op dit en op dat. De tering naar de nering te zetten, is het hoofdbeginsel bij het opmaken der huishoudelijke begrooting en de vaststelling van den voet, waarop men zal leven; voor 't minst bij hen die geen schulden willen maken, noch gebrek lijden. Die daaromtrent onverschillig zijn, handelen dikwerf anders. Hun zou het misschien meermalen ontbreken aan de gelegenheid tot tijdige afdoening der verschuldigde premie. Doch zij zullen daarvan geen last hebben. Want menschen van hun slag plegen zich niet te bekommeren om het lot hunner betrekkingen, ten dage dat zij zelf niet meer onder de levenden zullen zijn. Zij sluiten geen levensverzekeringen. Bij den last der ongerechtigheden, die reeds op hun geweten drukt, merken zij dat verzuim nauwelijks op.</p>
<p>- ‘Met den besten wil is het toch mogelijk, dat men op den duur niet bij machte blijft, de jaarlijksche premie voor een eenmaal gesloten levensverzekering te voldoen. De zaken kunnen achteruitgaan, de verdiensten afnemen, door een handelspaniek, door oorlog, door langdurige ziekte en tal van andere redenen, te veel om te noemen. Intusschen is men de vroeger gestorte premiën kwijt. Doet men daarom niet beter, zijn geld zelf te bewaren?’ -</p>
<p>Gij denkt aan onze brandwaarborgmaatschappijen en herinnert u het geval van uw buurman, die dertig jaren lang geregeld zijne premie had betaald, en juist in het een en dertigste, toen hij voor het eerst niet aan zijne verplichting had kunnen of willen voldoen, brand in zijne woning kreeg, waardoor hij alles verloor, zonder eenige schadevergoeding te erlangen. Maar zoo wreed zijn niet alle banken van levensverzekering ingericht. Zoodra gij driemaal uwe jaarlijksche premie hebt voldaan, en
<pb n="744"/>het daarna, vrijwillig of door den nood gedwongen, verzuimt, wordt bij uw overlijden, de uit te keeren som eenvoudig verminderd naar evenredigheid van wat gij werkelijk hebt betaald, zoodat gij inderdaad geen cent hebt verspeeld. Ook kunt gij, in dat geval, van de maatschappij, tegen 5% geld leenen, om die schuld af te doen, wanneer het u goed dunkt, of haar met uwe erfgenamen te laten verrekenen. Het bedrag der leening wordt geregeld naar de waarde van uwe polis. Eindelijk staat het u nog vrij, de aangegane verbintenis te verbreken en van de maatschappij terugbetaling van de reeds gestorte gelden te vorderen, doch dat gaat altijd met eenig, zij het ook geen groot, verlies gepaard, wat gij billijk zult achten, indien gij bedenkt, dat de maatschappij, gedurende de verloopen jaren, de risico eener mogelijke uitkeering der verzekerde som aan uwe erfgenamen, heeft moeten dragen. Gij ziet dus, dat niemand ernstig voor een verlies van zijnen inleg heeft te vreezen, indien hij slechts drie achtereenvolgende jaren aan zijne verplichtingen voldoet. Mocht hij zich <hi rend="i">binnen</hi> dat tijdsverloop willen of moeten terugtrekken, dan is hij afhankelijk van de goedheid der directie.</p>
<p>- ‘Nu, dat is billijk; men behoeft ook niet lichtvaardig een levensverzekering te sluiten. Wie het geen drie jaren kan volhouden, heeft dan toch altijd kans, door dezen of genen te worden geholpen, indien de maatschappij hem niet zonder schade wil ontslaan. Ik kende de door u genoemde bepalingen niet; ze zijn waarlijk mooi genoeg.’ -</p>
<p>Ik moet evenwel opmerken, dat ik niet weet, of ze overal gelden. Ze zijn althans van kracht bij de <hi rend="i">Compagnie d'assurances générales sur la vie</hi>, opgericht te Parijs in 1819. Die maatschappij is de oudste van deze soort in Frankrijk en doet ontzaglijk uitgebreide zaken. Haar waarborg-kapitaal bedraagt, blijkens de rekening van 31 December 1871, reeds ongeveer 100 millioen francs.</p>
<p>- ‘Zoo. Maar hoe gaat het, als de verzekerde binnen de drie eerste jaren zijner toetreding sterft?’ -</p>
<p>Wel, dan ontvangen de persoon, of de personen, op wier naam hij de polis heeft geplaatst, het volle bedrag der gewaarborgde som, zonder eenige korting. Dit is juist het groote voordeel, dat de levensverzekering geeft boven elke andere wijze om door spaarzaamheid voor de zijnen te zorgen tegen den tijd, waarin men dit door hoofd- of handenarbeid niet meer zal ver-<pb n="745"/>mogen, dat zij den uitslag dier zorgen geheel onafhankelijk maakt van het oogenblik, waarop die tijd zal komen. Hetzij ge van daag sterft of over tien of twintig jaar, onmiddellijk na uw verscheiden wordt de som, waarvoor ge uw leven hebt verzekerd, uitbetaald, indien ge slechts ééns de jaarlijksche premie hebt voldaan. Ja, zelfs dit is geen vereischte. Want ge kunt bepalen, dat ge uwe premie in twee of vier termijnen, om het halfjaar of om de drie maanden, betaalt. Mocht ge reeds na afdoening van den eersten termijn sterven, dan wordt niettemin de volle som uitgekeerd, slechts met aftrek van de onvoldaan gebleven gedeelten der premie voor het geheele jaar. Had de advocaat, over wiens weduwe men u schreef, en die naar ik gis 35 jaren telde, een maand voor zijn dood, toen hij nog volmaakt gezond was, f 284 gezonden aan de genoemde fransche levensverzekeringmaatschappij; zijne vrouw zou nu in het bezit worden gesteld van f 10.000. Doch ik onderstel, dat hij, met eenig overleg, het dubbel wel had kunnen betalen, waardoor hij f 20.000 zou hebben nagelaten, een inderdaad niet verwerpelijk sommetje voor een arme weduwe met zes jonge kinderen. Door sparen en zorgvuldig beleggen van het afgezonderde, had de man het nooit zoover kunnen brengen. Gij moet daarbij ook in het oog houden, dat de premie lager is, naarmate men op jeugdiger leeftijd zich verzekert. Had de overledene, van wien wij spraken, dit gedaan, bij zijne meerderjarigverklaring, hij zou dan slechts f 210 's jaars hebben behoeven te betalen om f 10.000 na te laten. Neem nu aan, dat hij die
f 210, gedurende de 12 jaren, die sedert zijn verloopen, geregeld had ter zijde gelegd, men zou hem dan bij zijn overlijden in het bezit van f 2520 hebben gevonden. Al wilt gij er den interest, en zelfs interest op interest, bij rekenen, gij zult toch ver beneden de f 10.000 blijven. Wij kunnen daarbij de vraag onaangeroerd laten, of hij wel altijd de gelegenheid zou hebben gevonden, de jaarlijksche f 210, ter kapitaliseering bestemd, met den verschenen interest, op soliede wijze te beleggen. Maar niet onopgemerkt mag ik laten, al is het een herhaling, dat de genoemde maatschappij reeds vóór 11 jaren f 10.000 zou hebben betaald, indien onze rechtsgeleerde toen ware gestorven, na slechts eenmaal f 210 in hare kas te hebben gestort. In het gegeven geval had hij door zijn aandeel van 50% in de winst, een deel zijner betaalde gelden kunnen terug ontvangen in die 12 jaren, of het bedrag zijner premie
<pb n="746"/>kunnen verminderen, of de verzekerde som kunnen vergrooten.</p>
<p>- ‘Het is waarlijk jammer, dat hij dit niet heeft gedaan. Ik heb er nooit zoo over nagedacht, maar ik geloof met u, dat eigenlijk ieder huisvader, die geen kapitaal heeft, een levensverzekering behoort te sluiten.’ -</p>
<p>Niet alleen ieder huisvader, die door dagelijkschen arbeid het brood voor zijn gezin moet verdienen, maar ook de kapitalist en de coelibatair. Of heeft het leven van dezen geen waarde? Stelt gij geen prijs op uwe kennis ter richtige administratie uwer goederen? Werpt die kennis geen rente af en zal zij niet onherroepelijk verloren gaan bij uwen dood? Gij kunt de stoffelijke waarde, die zij vertegenwoordigt, behouden, en als gij gehoor geeft aan de natuurlijke zucht tot redding van wat gered kan worden uit het groote sloopingsproces, dat nooit schijnt af te loopen, dan zult gij dat doen, door een verzekering op uw leven te sluiten.</p>
<p>Gij hebt u een aardig kapitaal verworven; maar als gij morgen sterft en uwe kinderen aan het deelen gaan, ontvangt ieder een betrekkelijk kleine som. Daarom legt ge u voortdurend toe op uitbreiding van uw vermogen. Maar hoe, als uw leven eindigt, voordat gij uw doel hebt bereikt? Ge kunt dat gevaar ontkomen, door uwe toevlucht te nemen tot de levensverzekering. Dat is de zekerste weg om nieuwe kapitalen te scheppen. Er zijn immers vijftig zomers over u heengegaan? Welnu, voor elke f 466, door u jaarlijks te betalen, vermeerdert gij het erfdeel uwer kinderen met f 10.000. Het is daarbij geheel onverschillig of gij nog lang, dan wel slechts kort zult leven.</p>
<p>Gij wilt aan uwe vrouw, voor het geval dat zij u overleeft, meer nalaten dan de wet u toestaat, aan het erfdeel uwer kinderen tijdelijk te ontnemen. Gij verlangt een uwer zoons of dochters boven de overigen te bevoorrechten, omdat de ongelukkige niets heeft kunnen leeren en dubbel hulpbehoevend is. Gij hebt andere uitverkorenen, personen of nuttige instellingen, waaraan gij een legaat wilt schenken. In al die gevallen staat geen uitnemender middel u ten dienste dan de levensverzekering. Gij sluit een overeenkomst met de maatschappij, dat zij na uwen dood aan dezen of dien, met name genoemd, zóóveel uitbetale; gij voldoet uwe premie, en de zaak is in orde, terwijl geen uwer erfgenamen iets heeft te maken met uwe volbrachte handeling. Geen goed- of afkeurend oordeel kan daarin verandering bren-<pb n="747"/>gen. Niemand is bij machte de gewaarborgde som tot de nalatenschap te trekken.</p>
<p>- ‘Maar als die uitverkorenen, gelijk gij hen noemt, vóór mij sterven, of ik hen, bij nader overweging, de betoonde gunst niet waardig acht?’ -</p>
<p>Dan wijst gij een ander aan, die de som moet ontvangen. Gij noemt zijn naam aan de directie, zoo gij hem niet reeds vroeger, uit voorzorg, in de polis hadt vermeld, en uw wil wordt wet. Gij kunt er zeker van zijn, het geld zal niet in verkeerde handen komen. Zelfs uwe schuldeischers mogen niet raken aan de op die wijs door u nagelaten schatten, indien de boedel ongelukkig tegenvallen en het passief het actief overtreffen mocht.</p>
<p>De coelibatair kan, evenzeer als gij, zijne uitverkorenen hebben, aan wie hij legaten wenscht te vermaken, kapitalen of lijfrenten. De levensverzekering biedt hem daartoe den gemakkelijksten en voordeeligsten weg aan. Op geen andere wijs kan hij geruster vertrouwen, dat zijn laatste wil zal worden uitgevoerd. Zoo helpen maatschappijen van deze soort hem, in het belang van anderen, overeenkonstig zijn verlangen, te handelen. Doch zij bieden hem wellicht te eeniger tijd grootere voordeelen aan. Hij weet immers niet, of hij altijd ongehuwd zal blijven. De hardnekkigste tegenstander van den echt bezwijkt soms onverwacht voor Amor's pijlen. Maar hij heeft geen kapitaal, waarop hij de bloedverwanten zijner vriendin kan wijzen; zijne winstgevende betrekking is geheel zijne bezitting. Dit schrikt het meisje of de jonge vrouw niet af; liefde vraagt naar geen geld en denkt niet in de eerste plaats aan een vroegtijdigen dood van den beminde. Doch de ouders weten te goed, dat men niet leeft van rozengeur en maneschijn, noch het leven verlengt door den wensch: ‘wij scheiden niet van elkander!’ Zij wenschen de toekomst hunner dochter, ook van de meest prozaïsche zijde beschouwd, verzekerd te zien. Daarom vindt de rijke minnaar gewoonlijk spoediger gehoor dan zijn mededinger, die minder met aardsche goederen is gezegend. De polis eener levensverzekering kan die ongelijkheid wegnemen. Wie in staat is, haar aan te bieden, voegt een krachtigen steun bij zijn welgemeend aanzoek. Zij heeft te meer waarde, naarmate zij vroeger is gesloten en eischt tegelijkertijd geringer opofferingen voor het vervolg.</p>
<p>Mocht onze onbekende vriend evenwel volharden bij den on-<pb n="748"/>gehuwden staat, dan kan hij toch zoo menig voordeel hebben van de eenmaal gesloten levensverzekering. Zij is, wat men noemt, een appeltje voor den dorst. Want zij heeft altijd waarde, ook tijdens het leven van den verzekerde. De maatschappij zelf, gelijk ik reeds opmerkte, leent er geld op, zoodra zij drie jaren oud is. Anderen kunnen hetzelfde doen, daar zij een duidelijk omschreven kapitaal vertegenwoordigt, zonder kosten aflosbaar bij den dood van hem, op wiens naam het is geplaatst. Tal van hypotheken, waarop soms groote sommen worden voorgeschoten, bieden minder soliede waarborgen aan. Zoo valt het licht, door eigen gevormde middelen, mogelijke schulden af te doen, bij het klimmen der jaren zich ruimer te bewegen en minder inspanning van zijne krachten te vorderen, of een belangrijke uitbreiding aan zijne zaken te geven. Reboul heeft, in een afzonderlijk verkrijgbaar gestelde studie, behartigenswaardige wenken gegeven over het groote nut der levensverzekering ten bate van industriëele ondernemingen<note n="*)" place="foot"><hi rend="i">Développement du credit par l'Assurance</hi>. - Paris, Armand Anger.</note>.</p>
<p>- ‘Voor menigeen zou het toch gemakkelijker zijn, wanneer hij, op zijn ouden dag, niet met hypotheken en rente-betaling had te maken en rustig zijn pensioen kon genieten, hoogstens onder de verplichting, van tijd tot tijd coupons te knippen. Wie echter zijn geld aan een levensverzekeringmaatschappij toevertrouwt, krijgt het kapitaal zelf, dat hij op die wijs overlegde, nooit in handen. Dat is toch wel een schaduwzijde van die operatie.’ -</p>
<p>Niet meer, dan voor zoover men dit zelf verlangt. De bedoelde vereenigingen werken niet op één, maar op tal van de meest uiteenloopende wijzen. Zij verzekeren een bepaalde som aan uwe betrekkingen, doch ook, indien gij het begeert, aan uzelf. In het laatste geval hangt het wederom van u af, wanneer men u zal betalen: over 10, 20, 30 jaar, hetzij vroeger of later. De afrekening geschiedt dan op het aangewezen tijdstip, door uitkeering der hoofdsom in eens, of eener jaarlijksche rente, die ge trekt tot aan uwen dood. Gij kunt de verbintenis ook in dier voege sluiten, dat gij, indien gij het beleeft, b.v. over 10 of 20 jaar, f 10.000 ontvangt, terwijl dezelfde som onmiddellijk aan uwe erfgenamen, of aan wien gij het mocht goedvinden, zal worden uitbetaald, indien uw leven vroeger eindigt,
<pb n="749"/>al ware het morgen. Men noemt dat een <hi rend="i">gemengde verzekering</hi> omdat zij u tegelijkertijd twee dingen waarborgt: de uitbetaling van een flink legaat aan uwe betrekkingen, ingeval ge spoedig mocht sterven; én de ontvangst eener gewenschte som op zeker tijdstip van uw leven. Natuurlijk moet ge voor het genot dier dubbele kans meer betalen, dan wanneer ge u tevreden stelt met de uitbetaling der verzekerde som na uw dood'. Maar het voordeel, dat ge langs dien weg bereikt, is de verhoogde premie overvloedig waard; altbans in tal van omstandigheden, b.v. indien gij voor een rustigen ouden dag en tevens, in geval van vroegtijdig overlijden, voor vrouw en kinderen wilt zorgen. Onderstel: gij zijt 30 jaar oud en gij wenscht, indien gij nog 30 jaar hebt geleefd, over een zekere som te kunnen beschikken, die gij intusschen ook gaarne zoudt nalaten, indien gij binnen den genoemden tijd werd weggenomen. Ge hebt dan slechts f 3.40 's jaars te betalen voor elke f 100, die gij in dier voege aan uzelf of aan de uwen wilt waarborgen.</p>
<p>Hebben uwe betrekkingen het geld niet onmiddellijk na uwen dood noodig, dan doet gij in het aangenomen geval nog beter een <hi rend="i">verzekering tegen een bepaalden termijn</hi> te nemen. Dat is goedkooper en biedt u dezelfde voordeelen aan, indien gij den bepaalden termijn beleeft. Doch mocht gij binnen dien tijd sterven, dan houdt wel alle betaling aan de maatschappij op, maar zij keert de verzekerde som niet uit, voordat de daartoe vastgestelde dag is aangebroken. Deze methode verdient bijzondere aanbeveling, als de voordeeligste en beste, voor hen die aan hunne dochters een uitzet, aan hunne zoons een fabriek, een boerenerf, studiekosten, remplaceering bij de militie, of wat ook van dien aard, waartoe over een bepaald aantal jaren geld zal noodig zijn, wenschen te waarborgen. Zij loopen geen gevaar, de gespaarde penningen te verliezen, noch ze door nood, of zoogenaamden nood gedwongen uit te geven, en kunnen in dit opzicht zonder zorg voor de toekomst hunner kinderen, het hoofd rustig nederleggen, indien zij, naar de bekende spreekwijze, te vroeg uit hunnen kring worden gerukt.</p>
<p>Verplaats u in den toestand van een vader zonder middelen, of althans zonder voldoend kapitaal, ter bestrijding van uitgaven als de zoo even genoemde. Neem aan: ge zijt 24 jaar oud, terwijl uw eerstgeborene het levenslicht aanschouwt. Wat zal er van dit kindeke worden? Ge zult voor de opvoeding zorg dragen
<pb n="750"/>en jaarlijks iets trachten over te houden, opdat gij in staat moogt zijn, het meerderjarige kind een flinke som mede te geven, bij zijne intrede in de wereld, waardoor de volwassene zich behoorlijk zal kunnen vestigen. Maar als de dood u het sparen en opleggen onmogelijk komt maken, en uwe vrouw hoogstwaarschijnlijk buiten staat is, het begonnen werk voort te zetten? Dan zullen uwe schoonste verwachtingen en beste bedoelingen in rook verdwijnen. Sluit daarom op uw leven een verzekering tegen een bepaalden termijn. Voor elke premie van f 3.49 's jaars, zal de maatschappij aan uw kind, ten dage zijner meerderjarigheid, indien het intusschen vaderloos mocht zijn geworden, f 100 betalen. Heeft het omgekeerde plaats van wat gij vreest, en moet gij uw kind grafwaarts begeleiden, dan zult ge over 23 jaar toch wel weten, hoe ge het verzekerde geld voor uwe andere kinderen of op andere wijze nuttig kunt besteden. Er gaat op die wijs niets verloren en daarom verdient deze verzekering aanbeveling boven de enkelvoudige op het hoofd van uw kind. Die is wel veel goedkooper, maar schenkt u niets, als het kind binnen den vastgestelden termijn sterft.</p>
<p>- ‘Kan men het dan toch ook op die wijs doen?’ -</p>
<p>Zeker; de levensverzekeringmaatschappijen bewandelen allerlei wegen. Indien ge er meer van wilt weten, doorloop dan eens de gedrukte tarieven van de fransche vereeniging, wier naam ik u straks noemde. Ze zijn onlangs ook in het hollandsch verschenen. Gij vindt daar de voornaamste combinaties, waartoe zij de hand leent, bij elkander. Zij laten zich in twee hoofdgroepen splitsen, waarvan de eerste betrekking heeft op verzekeringen, die in geval van overlijden het beoogde doel bereiken, terwijl de andere die omvat, welke alleen gedurende het leven van den verzekerde werken.</p>
<p>Voorop in de eerste afdeeling staat de <hi rend="i">verzekering voor het geheele leven op één persoon</hi>. Dit is de meest gebruikelijke en in den regel meest aanbevelenswaardige methode. Haar hebt gij uit het gesprokene reeds genoeg leeren kennen. Ten overvloede herinner ik u, hoe zij hierin bestaat, dat gij levenslang jaarlijks een vaste premie betaalt, waarvoor de maatschappij zich verbindt, onmiddellijk na uw sterven, de vastgestelde som aan de door u aangewezen personen uit te keeren. Bovendien schenkt zij u 50% van hare winst. Wat dat beteekent, hoop ik u straks uit te leggen. Desverkiezende kunt gij ook, in plaats van een jaarlijksche
<pb n="751"/>premie, in eens het door u verschuldigde voldoen. Het juiste bedrag hangt, voor beide gevallen, gelijk trouwens voor elke levensverzekering, van uwen leeftijd en van het cijfer der te waarborgen som af. B.v. voor elke f 100, die ge wenscht na te laten, stort ge op 23jarigen leeftijd f 2.10 's jaars, of f 35.89 in eens; op 30jarigen leeftijd f 2.49 's jaars, of f 39.91 in eens; op 40jarigen leeftijd f 3.28 's jaars of f 46.86 in eens; enz. Gij begrijpt natuurlijk, dat de jaarlijksche premie niet klimt met uwen ouderdom. Zij blijft op het cijfer, dat bij het sluiten der verzekering als het uwe werd aangewezen.</p>
<p>Schijnt u die levenslang verschuldigde jaarlijksche premie te drukkend toe, omdat gij voor het oogenblik wel een behoorlijk inkomen hebt, maar over 10 of 20 jaren waarschijnlijk niet meer, dan kunt gij u verbinden haar <hi rend="i">tijdelijk</hi>, b.v. voor den duur van 5, 10, 20 jaren, te voldoen. Het spreekt van zelf, dat gij dan jaarlijks meer betaalt. B.v. indien gij 30 jaren telt, en slechts gedurende vijf jaren een premie wilt storten, bedraagt deze, voor elke f 100 gulden, die ge wenscht te verzekeren, f 8.89. Verbindt ge u voor 10 jaar, dan f 5.06; voor 20 jaar f 3.24 enz. Is de termijn van 5, 10 of 20 jaar verstreken, dan hebt ge niets meer uit te keeren en de maatschappij wacht slechts op uwen dood om de f 100 aan uwe betrekkingen over te maken. Intusschen doet zij dit dadelijk, indien gij binnen den genoemden tijd sterft: terwijl zij u levenslang 50% van hare winst aanbiedt.</p>
<p>In de derde plaats kan de <hi rend="i">verzekering voor het geheele leven op twee personen</hi> worden gesloten, onder dien verstande, dat het gewaarborgde kapitaal aanstonds na den dood van één der verzekerden wordt uitbetaald. B.v. gij zijt 30 jaar oud en uwe vrouw 20. Voor elke f 3.79 's jaars door u voldaan, zal de maatschappij aan den langstlevende f 100 bezorgen, terwijl zij u mede voor 50% in hare winst laat deelen.</p>
<p>Wildet gij juist niet uzelf, maar een derde bevoordeelen, door de op u beiden gesloten verzekering, en zijt ge tevreden, wanneer dit geschiedt na uw beider overlijden, dan kunt gij, in het gestelde geval, met een premie van f 1.76 's jaars volstaan en zoodra gij uwe vrouw, of zij u verliest, behoeft de langstlevende tot aan zijnen dood slechts f 1.17 's jaars te betalen.</p>
<p>Men kan ook een <hi rend="i">tijdelijke levensverzekering</hi> sluiten, voor den duur b.v. van 1, 3 of 10 jaren. Valt de dood van den verzekerde
<pb n="752"/>binnen den vastgestelden termijn, dan betaalt de maatschappij de gewaarborgde som, b.v. f 100 voor iemand, die zich op 30jarigen leeftijd verbonden heeft, gedurende 3 jaar f 1.58 's jaars, of f 4.48 in eens, te voldoen. De premie is hier veel lager dan bij een verzekering voor het geheele leven; maar zij is ook geheel verspeeld, indien de verzekerde den vastgestelden termijn overleeft. Deze methode verdient daarom slechts in zeer bijzondere gevallen aanbeveling. Zij bewijst b.v. uitmuntende diensten aan hem, die voor een bepaald aantal jaren geld wenscht op te nemen, hetzij ter afdoening van schulden, of ter uitbreiding van zaken, terwijl hij geen enkelen waarborg aan zijn principaal kan geven, voor het geval dat hij vóór den vervaldag van den laatsten termijn der terugbetaling mocht sterven, en het zelfs zeer waarschijnlijk is, dat die vroegtijdige dood de terugbetaling onmogelijk zou maken. Hoewel de levensverzekering geen instelling van philanthropischen aard is, kan op die wijze menigeen door den menschenvriend zonder schade worden geholpen. Men kan het contract zoo opmaken, dat de verzekerde, gedurende den geheelen tijd der verzekering, nooit grooter premie behoeft te betalen, dan hij naar evenredigheid der geleende gelden, na aftrek der jaarlijksche aflossing, verschuldigd is. B.v. gij hebt hem f 5000 voorgeschoten om, met jaarlijksche aflossing van f 1000, binnen vijf jaren terug te ontvangen. Nu laat gij hem een levensverzekering sluiten voor één jaar van f 5000, voor het 2<hi rend="sup">e</hi> jaar van f 4000, voor het 3<hi rend="sup">e</hi> jaar van f 3000, voor het 4<hi rend="sup">e</hi> jaar van f 2000 en voor het 5<hi rend="sup">e</hi> jaar van 1000. Op welk tijdstip gedurende de vijf jaren, dat hij uw schuldenaar is, hij mocht sterven, gij zijt gedekt, want de maatschappij betaalt u in zijne plaats uit; en hij is in ieder geval, ten koste eener
geringe opoffering van zijne zijde, geholpen.</p>
<p>Voor het innen der sommen, die ge wenscht dat na uw dood zullen worden uitgekeerd, kunt ge achtereenvolgens een aantal personen noemen, terwijl gij met een algemeen ‘of mijne andere erfgenamen’ besluit. Er is evenwel ook gelegenheid, een verzekering op uw leven te sluiten ten bate van één bepaald persoon, indien hij u overleeft, terwijl de polis in het tegenovergestelde geval is vervallen. Gij wilt b.v. als een liefhebbende zoon van 25 jaren, aan uwe 60jarige moeder f 1000 nalaten, indien ge onverhoopt vóór haar mocht sterven en mitsdien buiten staat gesteld worden, langer voor haar te zorgen; dan betaalt gij f 15.30
<pb n="753"/>'s jaars of f 129.70 in eens. Zaagt ge haar liever bij uw overlijden in het genot eener lijfrente, b.v. van f 50, dan kunt gij met een jaarlijksche storting van f 5.22, of van f 44.15 in eens, volstaan. Zijt ge zelf oud geworden, en zoudt ge niet gaarne zien, dat oude trouwe bedienden, hulpbehoevende bloedverwanten of vrienden, in wier behoeften ge nu geheel of ten deele voorziet, door uw sterven in finantiëele moeielijkheden zouden geraken; de aangewezen methode van levensverzekering kan u helpen. Doch ge moogt niet vergeten, dat uw geld weg is, indien de bedoelde personen u toch nog voorgaan bij het aanvaarden van de groote reis naar de eeuwigheid.</p>
<p>De verzekeringen, in de tweede afdeeling samengevat, onderscheiden zich hierin van de genoemden, dat zij geen uitbetaling van kapitalen waarborgen na den dood, maar alleen bij het leven op een vooraf gestelden tijd, of ook een vaste rente aan den verzekerde gedurende diens geheele leven, of te beginnen op een bepaalden tijd. Zij vernietigen veeleer de kapitalen, doch ten voordcele van de oorspronkelijke bezitters, die zich, buiten de maatschappij om, niet zulken hoogen interest, als zij uitkeert, kunnen beloven, indien zij ten minste op soliede wijze hun geld willen beleggen. Het zijn vooral bejaarden en personen van geringe middelen, die gaarne zooveel mogelijk van het hunne genieten en geen reden hebben voor verre bloedverwanten o anderen te sparen, die van het koopen eener <hi rend="i">lijfrente</hi> gebruik kunnen maken. Op jeugdigen leeftijd verdient deze wijze van levensverzekering geen aanbeveling, omdat zij dan geen bijzonder groote voordeelen afwerpt. Voor den echtgenoot en vader moet zij volstrekt worden afgekeurd, omdat de rente ophoudt bij den dood van den verzekerde en de maatschappij alsdan niets heeft te betalen. Die rente bedraagt van 6.88 tot 18.03%, al naar gelang de levensjaren van den verzekerde tusschen de 41 en 90 vallen. Dit geldt n.l. voor den eenvoudigsten en meest gebruikelijken vorm, waaronder de maatschappij haar waarborgt; dat is als <hi rend="i">onmiddellijk ingaande rente voor één persoon</hi>. Wilt ge zorgen, dat uwe vrouw, indien zij u overleeft, mede levenslang de rente der gestorte som zal trekken, dan moet gij u met iets minder tevreden stellen en <hi rend="i">een onmiddellijk ingaande lijfrente voor twee personen</hi> nemen. Twee vrienden, twee broeders, twee zusters, mannen en vrouwen van allerlei leeftijd, kunnen in dit opzicht uw voorbeeld volgen.</p>
<pb n="754"/>
<p>Het is ook mogelijk, dat ge gedurende de eerstkomende maanden of jaren, het bedrag der lijfrente, die ge u wenscht te verzekeren nog niet noodig hebt, maar het daartoe vereischte geld nu reeds best missen kunt. Gij hebt dan slechts te zeggen, wanneer de geregelde uitbetaling zal beginnen. Hoe verder gij dien termijn verschuift, des te hooger zal eenmaal het bedrag der jaarlijksche rente zijn. Men spreekt dan van <hi rend="i">een op korten termijn uitgestelde lijfrente</hi>. Gij kunt de ontvangst ook <hi rend="i">op langen termijn uitstellen</hi> en in dat geval, naar verkiezing, de door u verschuldigde gelden in eens, óf in den vorm eener jaarlijksche premie betalen. B.v. gij zijt 25 jaar oud, en wenscht, van uw 60<hi rend="sup">e</hi> levensjaar af, in het genot eener lijfrente van f 100 te zijn. Dan hebt gij f 153.35 in eens, of f 9.13 's jaars te betalen. Zoo kan ieder, vooral die er niet te lang mede wacht, tegen een kleine opoffering, zich een pensioen verzekeren.</p>
<p>Op dezelfde wijze kan men zich op een bepaalden tijd de ontvangst van een zeker kapitaal waarborgen. Doch deze <hi rend="i">verzekering van uitgestelde kapitalen</hi> heeft hetzelfde nadeel als de <hi rend="i">uitgestelde lijfrente</hi>, dat men gevaar loopt nooit iets van het gestorte geld terug te zien. Ware dit anders, gij zoudt gaarne voor uw driejarig kind f 39.79 in eens, of f 3.39 's jaars betalen, om het op zijn 21<hi rend="sup">e</hi> jaar f 100 ter hand te doen stellen. Maar wie zal de premie voldoen, als gij binnen dien tijd sterft, en waarom zoudt ge het gevaar trotseeren van, bij den mogelijken dood van uw kind, uw geld te verliezen? Daarom doet men, althans in dergelijke gevallen, verstandiger, gebruik te maken van de <hi rend="i">gemengde verzekering</hi>, of van de <hi rend="i">verzekering tegen een bepaalden termijn</hi>, waarover ik u reeds sprak en waaromtrent ik nu alleen nog opmerken wil, dat ook deze beiden de verzekerden voor 50% laten deelen in de winst der maatschappij. Ge herinnert u, wie deze methode kiest, bezwaart door zijn sterven niemand met de uitbetaling van verschuldigde premiën, terwijl van het gestorte geld in geen geval iets verloren gaat.</p>
<p>Ieder moet weten, welke vorm van levensverzekering hem, in zijne bijzondere omstandigheden het beste voegt. Over het algemeen zullen de twee laatstgenoemde en de gewone, die na het overlijden kapitalen afwerpen, of een onmiddellijk ingaande levenslange rente waarborgen, de meeste aanbeveling verdienen. Het is inzonderheid dat verzekeren of scheppen van nieuwe kapitalen, waarom wij de levensverzekering een instelling van
<pb n="755"/>onschatbare waarde achten en haar met nadruk een plicht voor elken onbemiddelden echtgenoot of huisvader mogen noemen.</p>
<p>- ‘Zij heeft toch, bij al het voordeel door u aangewezen, één groote schaduwzijde, die te sterker in het oog valt, naarmate de verzekerde een hoogeren ouderdom mag bereiken. Sterft hij jong, ja dan is het behaalde voordeel onbetwistbaar en groot: f 10.000 na te laten, waarvoor men misschien één- of hoogstens tienmaal f 249 heeft betaald; dat heet rekening maken! Maar laat de 30jarige man, aan wien ik zoo even dacht, niet 31 of hoogstens 40, maar 70 jaar oud worden; dan heeft hij f 9960 moeten betalen aan jaarlijksche premiën, of gedurende 40 jaar den interest gemist van de in eens gestorte inlegpenningen, bedragende f 3991. Welk een verlies, indien gij daartegenover berekent wat hij zou hebben nagelaten, wanneer hij die laatstgenoemde som, of het bedrag der jaarlijksche premiën, tegen 4 of 5%, interest op interest had belegd!’ -</p>
<p>Het verwondert mij, dat gij die opmerking niet eerder hebt gemaakt. Zij ligt zoozeer voor de hand, dat velen reeds daarom van een levensverzekering niets willen weten. Doch gij vergeet, dat de dertigjarige man niet wist, dat hij een grijsaard worden zou, en dat hij even goed in de kracht van den mannelijken leeftijd had kunnen bezwijken. In dat geval was de verzekerde som toch onmiddellijk uitbetaald. Heeft dit te weten dan geen waarde? Mag men zich daarvoor niet een mogelijke, doch altijd nog onzekere opoffering getroosten?</p>
<p>Maar ik behoef niet op deze wijze voort te gaan, nu ik toch eenmaal de <hi rend="i">Compagnie d'assurances générales</hi> tot voorbeeld heb gekozen. De bepalingen door deze maatschappij gemaakt, heffen uw bezwaar volkomen op. Gij herinnert u immers, hoe wij in de tarieven hier en daar, juist in alle door u bedoelde gevallen, aangeteekend vonden: <hi rend="i">met</hi> 50% <hi rend="i">aandeel in de winst</hi>. Ik moet mij een kleine uitweiding veroorloven, om u duidelijk te maken, wat wij onder die winst en het aandeel daarin, hebben te verstaan.</p>
<p>De grondslag, waarop de maatschappij hare tarieven bouwt, is de wetenschappelijke kansrekening, waardoor zij in staat is den gemiddelden levensduur van elken mensch, op iederen leeftijd, te bepalen. Zij ziet alzoo in ieder, die zich aanmeldt voor het sluiten eener levensverzekering, zoodra hij het jaar zijner geboorte heeft genoemd, een persoon die na verloop van een juist omschreven aantal jaren sterven moet. Zijne vraag: ‘hoeveel
<pb n="756"/>moet ik u, in eens of jaarlijks betalen, opdat gij zonder schade, <hi rend="i">bij mijn overlijden</hi>, aan mijne betrekkingen f 10.000 zult kunnen uitkeeren?’ staat dus, in de schatting der maatschappij, volkomen gelijk met de vraag: ‘hoeveel moet ik u, in eens of jaarlijks, betalen, opdat gij zonder schade, b.v. <hi rend="i">over</hi> 20 <hi rend="i">jaar</hi>, f 10.000 zult kunnen uitkeeren?’ Het is een eenvoudige interestberekening, waardoor men het antwoord vindt. Hetzelfde geldt van hem, die wil weten hoeveel kapitaal hij zal moeten storten voor het genot eener lijfrente. Hij vervoegt zich bij de maatschappij, als iemand die van den cijferaar wenscht te hooren, hoeveel men jaarlijks van het kapitaal, b.v. f 10.000, bij den dan verschenen gewonen interest à 4 of 5%, mag voegen en verteren om dit een bepaalden tijd, b.v. 10 of 20 jaren, te kunnen volhouden. De bron mag niet opgedroogd zijn, voordat de vastgestelde termijn is verstreken.</p>
<p>Maar die ‘gemiddelde levensduur’, waarop de maatschappij hare berekening bouwt, is een abstractie. Niemand bereikt dien, dan bij toeval, gelijk wij gewoon zijn te spreken. De een sterft vroeger, de ander later, soms met geringe, soms met verbazend groote afwijkingen van den tijd, dien men hem als den gemiddelden had toegekend. Doch dit deert de maatschappij in het minst niet. Wat zij aan u te veel betaalt, keert zij aan mij te weinig uit. Die volgens hare berekening te lang, en die naar denzelfden maatstaf genomen te kort leven, helpen elkander. Zij bewaren het evenwicht, onmisbaar in een goede administratie.</p>
<p>Ware de gemiddelde levensduur met juistheid op te geven, de maatschappij zou in staat zijn, elken cliënt precies te zeggen, hoeveel hij aan jaarlijksche premiën, of aan kapitaal in eens, moet bijdragen, om zich de verlangde uitkomst te verzekeren. Na aftrek van onvermijdelijke onkosten en een billijk honorarium, waarop natuurlijk gerekend moest worden, zouden de boeken op elken oudejaarsavond sluiten, zonder winst of verlies.</p>
<p>Maar nu is die ‘gemiddelde levensduur’ niet met juistheid te bepalen. Hij wordt berekend naar sterftetafels. Sterftetafels, die in nauwkeurigheid niets te wenschen overlaten, heeft men nog niet kunnen samenstellen. Zij zijn of te pessimistisch of te optimistisch, wijzen te ongunstige of te gunstige resultaten aan. De naakte waarheid is hier uiterst moeielijk te vinden, aangezien de kring der menschen, waarbinnen men de sterftetafels opmaakt, een stad, een provincie, een land, altijd beperkt is en
<pb n="757"/>zijne bijzondere eigenschappen heeft, die voor- of nadeelig zijn voor den duur van 's menschen leven.</p>
<p>Maakt een maatschappij gebruik van sterftetafels, die den gemiddelden levensduur te hoog doen opvoeren, of te laag laten plaatsen, dan faalt hare berekening. Zij komt te kort, of houdt over, al naarmate zij met lijfrenten, of met verzekering van kapitalen na het overlijden heeft te doen. Daarom bedient men zich, althans in Frankrijk, voor het laatste geval van de sterftetafels van Duvillard, die den vermoedelijken dood te vroeg en voor het eerste geval van die van Deparcieux, die het einde des levens ietwat te laat stelt. In beide gevallen is alzoo het voordeel der foutieve berekening aan de zijde der maatschappij; en dat is goed ook, zij moet liever overhouden dan te kort komen, zal men met reden vertrouwen stellen in haar werk.</p>
<p>Het genoemde voordeel wordt nog door andere omstandigheden aanmerkelijk verhoogd. De sterftetafels toch, omvatten alle klassen en standen, rijken en armen, sterken en zwakken, kinderen en volwassenen. De maatschappij, die verzekeringen op het leven sluit, neemt daarentegen niet dan gezonden aan. Kinderen en armen, wier ongunstige levensomstandigheden hen, blijkens de ervaring, spoediger doen sterven, komen uit den aard der zaak zelden in de rijen der verzekerden voor. Op gezondheid en normale levenswijs ziet elke goede maatschappij bijzonder scherp toe, wanneer het de verzekering van kapitalen geldt. Daarentegen neemt zij allen aan, die volgens hare tarieven, een lijfrente begeeren, waardoor zij van deze zijde alle voordeelen van zwakte, armoede, ouderdom of verwaarloosde gezondheid trekt. Zoo snijdt het mes van twee kanten. Want, natuurlijk, hoe spoediger de gelukkige bezitter eener lijfrente sterft, des te voordeeliger voor de maatschappij, die dan onbelast eigenaar van het gestorte kapitaal wordt. Omgekeerd: hoe langer de man, die zijn leven verzekerde, het zonlicht geniet, des te voordeeliger wederom voor de maatschappij, want des te meer premiën ontvangt zij van den verzekerde en des te langer uitstel wordt haar gegund voor de uitbetaling der gewaarborgde sommen.</p>
<p>Zij moet intusschen de ontvangen gelden uitzetten, zal zij in staat zijn aan hare verplichtingen te voldoen. Hoe grooter de sommen zijn, die zij te beleggen heeft, des te meer voordeel kunnen dezen haar aanbrengen. Terwijl zij hare berekeningen heeft gebouwd op een vermoedelijken interest van 4 of 5% van
<pb n="758"/>de ontvangen premiën, maakt zij dikwerf veel meer van de in hare kas gestorte sommen. De Compagnie d'assurances générales heeft reeds menigmaal bijzonder voordeelige aankoopen gedaan, omdat zij over aanzienlijke kapitalen kon beschikken.</p>
<p>Een en ander heeft ten gevolge, dat een maatschappij, vooral wanneer zij uitgebreide zaken doet, aanzienlijke winsten afwerpt. De fransche maatschappij, waarop ik u wees, deelt deze winsten in twee gelijke helften tusschen hare aandeelhouders en de bij haar verzekerden voor kapitalen, bij den dood of na verloop van een vastgestelden termijn uit te keeren. Zoodra uwe premie, of de in eens gestorte gelden, een jaar onder haar berusten, deelen zij op die wijs voor de helft in de gemaakte winsten<note n="*)" place="foot">Desverkiezende kan men afstand doen van dit voorrecht, tegen het genot eener doorloopende verlaging der jaarlijksche premie à 10%; doch dit is slecht aan te raden aan hen, die bij het sluiten der verzekering reeds een hoogen ouderdom bereikt hebben.</note>. De afrekening heeft om de twee jaar plaats. Dan worden alle verzekerden, die krachtens den genoemden maatregel mede aandeelhouders zijn geworden, uitgenoodigd te verklaren, in welken vorm zij hun gedeelte van de winst wenschen te ontvangen: óf in een verlaging van de jaarlijks verschuldigde premie, óf in verhooging van de gewaarborgde som, óf in contanten. Telken reize kiest ieder op nieuw wat hem het aangenaamste is. Doch het behoeft geen betoog, dat het raadzaam is voor zich zelf een vasten regel te volgen, indien men althans veel vrucht van een goede keus wil zien. Intusschen heeft men, onverschillig hoe men het bedrag bestede, interest van zijn geld, zoodat dit volstrekt niet, gelijk gij meendet, renteloos ligt.</p>
<p>- ‘Op hoeveel kan men dien interest rekenen?’ -</p>
<p>Indien men zich voor een misrekening wil wachten, op 3½% 's jaars. Het verschil kan wel eens vrij aanzienlijk zijn en daarom doet men verstandig, het gemiddelde cijfer liever iets te laag te stellen, dan het te hoog op te voeren. Ik moet u evenwel doen opmerken, hoe b.v. Fleulard, die een bijzondere studie heeft gemaakt van ons onderwerp, van oordeel is, dat men op ruim 4% 's jaars kan rekenen. Hij constateert, in de straks genoemde <hi rend="i">Monographie</hi>, hoe de toenmalige jongst verloopen afrekening met 4.47% sloot, en houdt dezen interest voor nagenoeg zeker. De laatst goedgekeurde rekening wijst evenwel een minder gunstig
<pb n="759"/>cijfer aan. Dit zal echter niemand verwonderen, indien men bedenkt, dat die rekening loopt over de ongelukkige jaren 1870 en l871, toen een hevige pokken-epidemie en de oorlog het getal der gestorvenen in Frankrijk buitengewoon hoog hadden opgevoerd, terwijl buitendien de zaken der maatschappij, gedurende het tweevoudige beleg van Parijs, maanden lang stil stonden. Toch kon zij nog 3.569.011 francs, als zuivere winst over de twee genoemde jaren uitkeeren, waarvan de helft, dus 1.784.505,50 francs, aan de bij haar verzekerden. Dit gaf voor ieder, die een gewone <hi rend="i">verzekering voor het geheele leven</hi> had gesloten, een interest van 3% 's jaars van zijne reeds gestorte premiën.</p>
<p>Aangezien hier alles naar evenredigheid van de gestelde kansen wordt geregeld, ontvangen zij, die een <hi rend="i">gemengde verzekering</hi> hebben gesloten, meer, bij de laatste afrekening 4½%; en die zich <hi rend="i">tegen een bepaalden termijn</hi> verzekeren, wederom meer, b.v. over 1870 en 1871: 6% 's jaars. Op dit verschil, en niet alleen op het verschil in het bedrag der verschuldigde premiën, had ik vooral het oog, toen ik de verzekeringen tegen een bepaalden termijn, boven de gemengde, aanbevelenswaardig noemde voor allen, die aan hunne kinderen, bij hunne vestiging in de maatschappij, of ter bestrijding van studiekosten en dergelijken, de noodige sommen willen waarborgen. Zij maken intusschen van hun geld een mooie rente, minstens 6%, waarschijnlijk 7 en misschien nog meer.</p>
<p>Die hun leven op de meest gebruikelijke wijs verzekeren, kunnen ook tevreden zijn. Minstens 3%, zoo goed als zeker 3½%, en zeer waarschijnlijk in den regel 4 à 4½% te maken, dat is slechts weinig minder, dan men bij iedere andere soliede geldbelegging kan bedingen; terwijl men langs dezen weg bovendien een kapitaal zal hebben gevormd, onverschillig wanneer men sterft. Daarom ook verdient de levensverzekering de bijzondere aandacht onzer kapitalisten, die altijd een deel van hun vermogen zoo soliede mogelijk beleggen, zij het ook met opoffering van eenigen elders verkrijgbaren interest, om zich voor het overige, met een geruster geweten, in meer gewaagde ondernemingen te durven steken.</p>
<p>Laat mij u nog wijzen op het bijzondere voordeel, dat de drievoudige keus voor de ontvangst der verschenen rente, den verzekerde geeft. Mag hij vertrouwen, tot zijn dood toe, de verschuldigde premie jaarlijks zonder bezwaar te zullen kunnen voldoen, en is bijeenbrenging van een kapitaal, zoo groot moge-<pb n="760"/>lijk, het hoofddoel, waarmede hij de overeenkomst sloot, dan biedt de maatschappij hem daartoe de schoonste en gemakkelijkste gelegenheid aan, wanneer hij haar zijn aandeel in de winst laat behouden, ter verhooging van de oorspronkelijk gewaarborgde som. Doet hij dit geregeld en trekt hij nooit meer dan 3½% van de gestorte penningen, dan is toch na 30 jaren het gewaarborgde kapitaal verdubbeld. Hij heeft b.v. altijd een premie betaald voor f 10000, en laat f 20000 na.</p>
<p>Velen evenwel zullen liever het geld, dat hun aandeel in de winst vertegenwoordigt, in ontvangst nemen, of verlaging van de premie verzoeken. Het laatste is vooral aanbevelenswaardig voor personen, die waarschijnlijk bij het klimmen hunner jaren, meer moeite zullen hebben met het afzonderen dier premie. De verdiensten kunnen verminderen, de huishouding kan kostbaarder worden, en dat terwijl de krachten dagelijks afnemen. Wie nu geregeld verlaging van premie heeft verzocht, betaalt steeds minder, totdat hij eindelijk niets meer schuldig is en, zonder een cent te betalen, een steeds klimmende lijfrente geniet. Dit oogenblik breekt aan na 22 jaren, wederom bij berekening van de winst op 3½%. Want dan is de jaarlijksche premie, ten gevolge van de steeds herhaalde verlaging, tot nul gereduceerd en kan de verzekerde beginnen, den interest zelf op te strijken.</p>
<p>Heeft hij dit altijd gedaan en dus bij elke afrekening geld gekozen, dan heeft hij 30 jaren noodig om zooveel te ontvangen, dat hij, van het bedrag, zijne verschuldigde premie kan betalen en nog iets overhouden. Neem een premie van f 100 tot voorbeeld. Zij geeft den eersten keer slechts f 3.50 voor het aandeel in de winst, dat den verzekerde toekomt, doch na verloop van 30 jaar reeds f 105, dat is f 5 meer dan de premie zelf, want dan staat de verzekerde te boek als een aandeelhouder voor 30 × f 100 = f 3000. Elk volgend jaar houdt hij f 3.50 meer over, terwijl de maatschappij hem niets meer kost.</p>
<p>Is men in de gelegenheid, het aandeel in de winst telkens goed te beleggen en interest bij interest te voegen, dan is dit zeker verreweg het voordeeligste. Men vormt op die wijs een eigen reservefonds, waaruit men te eeniger tijd de volle premie kan voldoen. Indien men kans ziet, geregeld 6% te maken van de dus belegde sommen en sommetjes, dan heeft men reeds na 26 jaren iets meer interest, dan de maatschappij voor de premie vordert. Die interest neemt van jaar tot jaar toe, omdat het
<pb n="761"/>fonds geregeld aangroeit, door het steeds hooger wordend bedrag van het ontvangen aandeel in de winst. Men heeft intusschen, behalve het gewaarborgde, een nieuw kapitaal gevormd, zich een klimmende lijfrente voor den ouden dag verzekerd; terwijl men, bij vroeger overlijden, niets van de genoten aandeelen in de winst zou hebben verspeeld, iets waarvan men, bij verlaging van de premie, wel altijd eenig gevaar loopt. De groote moeielijkheid schuilt hier echter in het vinden van een geschikte gelegenheid, om telkens de ontvangen winst, met de verschenen rente, tegen een flinken interest uit te zetten. Daarom schijnt premieverlaging voor de meesten de beste keus.</p>
<p>Doch boe men in dit opzicht handele, het zal u nu wel duidelijk zijn, dat men in ieder geval geen finantiëele schade heeft bij een lang leven, indien men dit bij een maatschappij als de <hi rend="i">Générale</hi>, verzekert. Terwijl men in naam levenslang dezelfde premie voldoet, betaalt men in waarheid steeds minder en eindelijk niets, om daarna alleen te ontvangen Men heeft interest van het overgelegde geld en waarborgt aan de zijnen, zelfs bij den vroegtijdigsten dood, een kapitaal, welks omvang alleen afhankelijk is van den wil en de krachten van hem die de premie betaalt. Reboul heeft volkomen gelijk, wanneer hij het de omgekeerde wereld noemt,<note n="*)" place="foot"><hi rend="i">Le monde renversé</hi>. - Paris, Arm. Anger.</note> dat, gelijk nu nog het geval is, de maatschappijen personen zoeken, die hun leven bij haar willen verzekeren, in plaats dat de menschen de gelegenheden opsporen, waar zij kapitalen op hun leven kunnen waarborgen. Wie zijn belang begrijpt, wacht niet tot de gebraden ganzen hem in den mond vliegen; hij gaat zelf op de jacht.</p>
<p>Indien de verklaring minder voor de hand lag, zou men er zich ook over kunnen verwonderen, dat men de levensverzekering geregeld onopgemerkt voorbijgaat, zoowel bij het bespreken der sociale kwestie, als bij het behandelen van andere algemeene en staatsbelangen. Het is toch geen onverschillige zaak voor den staat, dat de burgers in goeden doen verkeeien en steeds beschikbaar kapitaal voor handel en nijverheid bezitten, of ontvangen. Het is waarlijk geen te versmaden bijdrage tot oplossing van het lastige vraagstuk, dat men sociale kwestie heet, te weten, hoe men het dreigende spook der armoede buiten de woning van den nijveren arbeider en slecht bezoldigden ambtenaar zal
<pb n="762"/>houden; hoe de, kinderen straks, met behulp van eenig kapitaal, een sport hooger op de ladder der samenleving zullen kunnen stijgen, waar zij inderdaad van het verbeterde onderwijs vrucht zullen plukken; of op wat wijze het den wel gezeten burger mogelijk is, zonder al te groote opofferingen en zelfs bij een mogelijken dood in de kracht zijner jaren, aan zijne talrijke zonen en dochters een positie in de maatschappij te waarborgen, waardoor zij ten minste niet ‘achteruit gaan in stand.’</p>
<p>- ‘Maar als de levensverzekering zooveel goeds belooft voor individuën, huisgezinnen, ja voor de geheele maatschappij, waaraan schrijft gij het dan toe, dat zij over het algemeen nog zoo betrekkelijk weinig bijval vindt?’ -</p>
<p>Aan onkunde en vooroordeel. Misschien moest ik in de eerste plaats het egoïsme noemen, dat alleen laat denken aan zichzelf en den mensch schijnt te ontlasten van alle zorg voor de toekomst van anderen, waarbij hier in de eerste plaats moet worden gedacht aan echtgenoot en kinderen, doch voorts ook aan zusters en andere bloed- of aanverwanten. Men meent reeds genoeg te doen, indien men gedurende zijn leven tracht te voorzien in de behoeften van zoovelen. Doch gaan wij dat egoïsnie, om niet te zwartgallig te worden, voorbij. Waar het zich aan ons voordoet, bedriegen wij ons dikwerf in het kleed. Zijn eigenlijke naam - wij willen het er maar voor houden! - heet vaak gedachteloosheid, gebrek aan doorzicht en nadenken, gemis van takt in de administratie enz. Ondanks den lof, dien wij, Nederlanders, elkander gaarne toezwaaien, als waren wij het meest bedachtzame en spaarzame volk van de wereld, leven velen onder ons als vlinders van den dag, die zich niet bekommeren om morgen, noch iets verstaan van den eersten regel voor elke huishouding, dat men de tering naar de nering behoort te zetten. Doch ik wil ook daarop thans niet drukken. Onkunde; ziedaar de eerste en voorname reden, waarom onze niet zelfzuchtige en overigens niet onverstandige medemenschen verzuimen, hun voordeel te doen met de levensverzekering. Onbekend maakt onbemind; en men kent te weinig den waren aard en de groote voordeelen van dit middel om te zorgen voor de toekomst van zich en de zijnen. De laatste jaren laten in dit opzicht wel eenige verbetering zien; doch men mocht redelijker wijze meer verwachten. Neem er de proef van, en vraag in den kring uwer kennissen: wat is een levensverzekering? De een
<pb n="763"/>lacht en denkt, dat gij van den steen der wijzen wilt spreken, in welks nabijheid men het beroemde levens-elixir zal hebben gevonden. Een ander meent, dat gij een hooge vlucht wilt geven aan het eenvoudige gesprek en gewagen van de voorwaarden, waarop men het onsterfelijke leven deelachtig kan worden. Een derde - meer een man van zaken - oordeelt, dat gij doelt op zekere verleidelijke, inderdaad gevaarlijke speculaties, waarvan hij wel eens heeft gehoord en waarbij de vermoedelijke duur van 's menschen leven een groote rol vervult. Doch tien tegen één, dat niemand u een behoorlijk antwoord kan geven.</p>
<p>In andere landen, met name in Engeland, is dat anders. Daar zijn de levensverzekeringen even populair, als bij ons de brandwaarborg-maatschappijen. Zij zijn er reeds sedert jaren in de zeden en gewoonten des volks ingeweven. De schatrijke lord neemt er deel aan en de eerzame werkman zoekt er zijn voordeel bij. Volgens een opgaaf van Batbie<note n="*)" place="foot"><hi rend="i">Le jeu et la superstition</hi>. - Paris, libr. des Assurances.</note>, hoogleeraar in de rechten te Parijs, telde Engeland in 1867 op de 70 personen één verzekerde. Hij voegt er als een beschamende opmerking voor Frankrijk bij, dat er daar nauwelijks één was op de 500 inwoners. Zou de statistiek ten onzent gunstiger luiden? De praktische Engelschman staat, als zoodanig, hier waarlijk niet laag aangeschreven. Wat de Franschen betreft, merkt Edmond About op, dat het inzonderheid kalme, redeneerende en geen opgewonden gestellen zijn, die hun leven verzekeren. Waarom volgt dan de Nederlander hun voorbeeld niet, tenzij bij zeldzame uitzondering? Omdat hij de zaak zelf niet kent. Zoodra dit anders wordt, zal hij juist krachtens zijn eigenaardig karakter, waarin overleg, nadenken, kalme redeneering en liefde voor het huisgezin, zulk een groote plaats bekleeden, een eerste voorstander worden van de levensverzekering. Ik acht het daarom wenschelijk, dat allen die, door menschlievendheid, of doo hunne betrekking er toe worden gebracht, veel met het volk, in den ruimsten zin des woords, om te gaan en zich bezig te houden met de behartiging van algemeene belangen of maatschappelijke vraagstukken, wat meer dan tot heden geschiedt, hunne aandacht vestigen op dit onderwerp. Het veld is van dien kant ten onzent nog nagenoeg geheel onbearbeid, terwijl toch mannen en vrouwen als de bedoelde, veel meer dan de agenten zelf van
<pb n="764"/>een of andere levensverzekeringmaatschappij, de geschikte personen zijn om proselieten te winnen. Het wantrouwen, waarmede de laatstgenoemden zoo licht te worstelen hebben, staat hun bij de verspreiding van kennis niet in den weg.</p>
<p>- ‘Maar de vooroordeelen, waarop ge doeldet, zullen zij toch evenzeer ontmoeten.’ -</p>
<p>Natuurlijk, doch als men tegenover redelijk denkende menschen staat, zal het niet moeielijk zijn, ze te overwinnen. Want wat zijn die vooroordeelen? Vooreerst gemoedsbezwaren, dezelfde redenen, waarom men tegen de vaccine, en hier en daar zelfs nog tegen brand-, hagel-, vee- of zee-assurantiën is. Men vreest aldus het werk des Heeren vooruit te loopen en zich te bemoeien met dingen, die den hoogen God alleen moeten worden overgelaten; iets wat niemand straffeloos zal beproeven. Intusschen bouwen die vreesachtigen een dak boven hun hoofd, ten einde zich tegen den regen te beveiligen. Zij eten hun dagelijksch brood en roepen den dokter als ze ziek zijn. Zij trachten, door vlijt en spaarzaamheid, aan hunne kinderen een erfenis te bezorgen. Hier laten zij het niet aan God over, hen en de hunnen voor koude, honger, ellende en gebrek te bewaren, en zij doen dat, zonder eenige gewetenswroeging te duchten. De inconsequentie hunner redeneering valt gemakkelijk aan te wijzen.</p>
<p>Anderen vinden het dan ook dwaas, van gemoedsbezwaren te spreken, doch trekken zich terug achter het bijgeloof, dat het sluiten eener levensverzekering den dood spoediger zou doen komen. Hier treedt dezelfde reden op, waarom velen zich laten weerhouden, hun testament te maken, terwijl zij volkomen gezond zijn. Dat zou kwade gevolgen hebben! Het is opmerkelijk, dat dit bijgeloof dikwerf bijzonder sterk is bij menschen, die het woord <hi rend="i">God</hi> in het ontstaan, den samenhang en het vergaan der dingen geschrapt en de heerschappij van onveranderlijke natuurwetten daarvoor in de plaats hebben gesteld. Maar zal dan een voorzorgsmaatregel, van mijnen kant genomen in het belang mijner betrekkingen, de onveranderlijke natuurwet kunnen wijzigen? Verdient zulk bijgeloof iets meer dan de scherpe geeseling der satire?</p>
<p>Gewoonlijk zullen zij, die het koesteren, ontkennen dat het bijgeloof is en gretig den grond aanwijzen, waarop hunne ‘overtuiging’ steunt. Het sluiten eener levensverzekering vermeerdert de gedachten aan den dood. Dat slaat neder, benauwt,
<pb n="765"/>werkt verlammend op zenuwen, spieren, enz., waardoor men inderdaad gevaar loopt vroeger te sterven. Zoo meent men, doch alleen omdat men het vreest. De ervaring leert juist het tegenovergestelde. Jourdain<note n="*)" place="foot"><hi rend="i">Lettres sur les assurances</hi>. - Paris, Arm. Anger.</note> leeft veel gezonder, opgewekter, vrolijker, sedert hij een verzekering op zijn leven heeft gesloten; want nu behoeft hij niet meer te tobben over de toekomst der zijnen, indien hij vroegtijdig sterven mocht. Wat zulk tobben zeggen wil bij ernstige, liefhebbende menschen, die met hun dagelijkschen arbeid in de behoeften van hun gezin voorzien; hoezeer de zorgen van dien aard de gezondheid ondermijnen en een deel der beste krachten sloopen vóór den tijd; daarvan kunnen helaas al te velen, uit treurige herinneringen, mede getuigen.</p>
<p>De fransche schrijvers zeggen, dat vooral de vrouwen zich verzetten tegen de levensverzekering, die haar echtgenooten juist grootendeels in haar belang willen sluiten; omdat zij het te akelig vinden, aan den dood harer geliefden te denken en geen oogenblik zonder hen wenschen te leven. De hollandsche vrouw zal, naar ik vertrouw, verstandiger zijn en bedenken, dat de dood er zich weinig om bekommert, of de daarbij betrokken personen niet van zijn slachtoffer willen scheiden, en dat het toch altijd veel harder zal zijn een broodelooze, dan een tegen gebrek bewaarde weduwe te worden. Mocht mijn vertrouwen evenwel te gunstig blijken, welnu dan moet de man, als vertegenwoordiger van het sterkere geslacht, zich wijzer betoonen en op eigen verantwoordelijkheid doen, wat het ‘zwakke vat’ hem zou willen verhinderen.</p>
<p>Nog op andere gronden, dan de genoemde, vreest men soms van de levensverzekering een nadeeligen invloed op den duur van het leven. De begunstigde, het zij vrouw of kind, maar vooral de verre bloedverwant, in wiens voordeel gij een som op uw leven hebt gewaarborgd, zal haken naar uw verscheiden, u veronachtzamen, misschien wel de doodelijk kwetsende hand tegen u opheffen! - Inderdaad, is het zoo treurig gesteld met den eerbied voor 's menschen leven? Heeft de geldzucht reeds zoozeer alle vrees voor de strafwet overwonnen? Doch in ernst: hebt gij ooit personen ontmoet, die hun fortuin tijdens hun leven aan vreemden wegschonken, opdat hunne wettige erfgenamen niet zouden naar hunnen dood verlangen en dientengevolge tot
<pb n="766"/>boosaardige stappen worden verleid? Zoo neen, waarom zoudt ge dan niet de polis eener levensverzekering willen nalaten? Als erfenis staat zij met effecten en baar geld op één lijn.</p>
<p>Maar, zeggen anderen weer, indien iemand zijn leven heeft verzekerd en daarna in finantiëele moeielijkheden geraakt, dan is de verleiding voor den wanhopige groot, een einde aan zijn leven te maken, opdat de schuld door het loskomend kapitaal gedekt zou kunnen worden. - Dat gevaar bestaat waarlijk en daarom heeft elke goede maatschappij gezorgd, het onschadelijk te maken, door in hare statuten de bepaling op te nemen, dat de zelfmoordenaar zijne levensverzekering vernietigt en de maatschappij van alle verplichting tegenover zijne betrekkingen ontslaat.</p>
<p>Zoo rest ten slotte alleen de vrees, dat de liefde zal verkoelen, die echtgenoote en kinderen aan den verzekerde toedragen, terwijl deze hun steun, hunne woning, hun voedsel, hunne kleeding is. ‘Men zal den man en vader minder achten, indien zijn dood geen wezenlijk stoffelijk nadeel medebrengt!’ - Waarlijk? Is dat de ondervinding, opgedaan in de woningen der rijken? Wordt de man van aanzien, omdat hij veel geld heeft en slechts posten bekleedt, die eershalve worden waargenomen, minder diep betreurd door gade en kroost, dan de arbeider, wiens heengaan het gezin naar het armbestuur verwijst? Of vloeien liefde en achting uit een andere bron dan zelfzucht voort? Heeft de liefde soms opgehouden liefde's wetsteen te zijn, omdat het een vader is, die haar aan den dag legt jegens zijne kinderen? Zullen dezen niet veeleer dien vader dubbel hoogschatten en beminnen, omdat hij niet enkel voor het heden, maar ook voor de toekomst zorgvol aan hen heeft gedacht?</p>
<p>- ‘Dat mogen wij veilig aannemen. Ik stem u gaarne toe, de vooroordeelen door u opgesomd, kunnen den toets der ernstige redeneering niet doorstaan. Maar gij hebt, dunkt mij, één bezwaar over het hoofd gezien, dat toch wel in de eerste plaats overwogen mocht worden; ik bedoel de bedenking, die velen tegen den voorslag om hun leven te verzekeren, in het midden brengen: zijn die maatschappijen wel soliede?’ -</p>
<p>Ik besef het gewicht van die vraag en betreur het daarom zeer, dat ik geen algemeen bevredigend antwoord mag geven. Er zijn helaas maatschappijen geweest, die levensverzekeringen sloten, jaren aan een de verschuldigde premiën ontvingen, of de vastgestelde lijfrenten uitkeerden, doch eensklaps hare betalingen
<pb n="767"/>staakten. Het is daarom zaak, voor ieder die een levensverzekering wil nemen, vooraf zich wel te overtuigen van de deugdelijkheid der vereeniging, waarbij hij zich denkt te vervoegen.</p>
<p>Doch nu make niemand een schrikbeeld van dat bezwaar. Het bestaat in geen anderen zin dan bij elke andere wijze van geldbelegging. Er zijn ook spaarkassen failliet gegaan; hypotheken vernield door water of vuur; vaste goederen boven de waarde verpand; vertrouwde en algemeen geachte bankiers gesprongen; effecten onbetaald en renteloos gebleven. Oostenrijk stelde zich met een couponbelasting niet tevreden en dwong zijne geldschieters tot een schadelijke conversie. De Noordelijken hebben, bij hunne overwinning van de Zuidelijken, eenvoudig de pen gehaald door alle zoogenaamde Zuid-Amerikaansche schuld. Ieder half jaar is het de groote vraag voor velen: wat zullen Spanje, Turkije, Griekenland, Mexico doen: nog, en zoo ja: hoeveel zullen zij betalen? De geschiedenis der Amerikaansche sporen, hoe jong zij nog moge zijn, levert reeds menig bewijs, hoe raadzaam het is, toch uiterst omzichtig te zijn in het toevertrouwen zijner gelden aan vreemden. Herinneringen genoeg ten betooge, dat niemand die prijs stelt op behoud en rente van wat hij bezit, zonder onderzoek naar de soliediteit der vragers, zijn geld uit de handen kan of mag geven.</p>
<p>Het is alleen een gevolg van de betrekkelijke nieuwheid der zaak - en nieuw is zij nog in de schatting van duizenden - dat velen over de soliediteit eener levensverzekering in het algemeen de schouders ophalen. Turken en Mexikanen gaan grif van de hand; maar voor de oprichting eener onderneming, die nieuw is, al zijn hare grondslagen nog zoo deugdelijk, kan men vaak het noodige kapitaal slechts met groote moeite bijeenbrengen. De levensverzekering moest en moet ook tol betalen aan die gewoonte der menschen. De eerste maatschappij van dien aard werd, ten jare 1706, in Engeland opgericht, onder goedkeuring van koningin Anna. Het duurde meer dan een eeuw voordat het voorbeeld, door Engeland gegeven, elders navolging vond. Wel had een fransche vereeniging in 1787 vergunning erlangd tot het sluiten van levensverzekeringen, maar de tijdsomstandigheden maakten de volvoering der ontworpen plannen onmogelijk en het geschonken privilége werd weldra ingetrokken. Eerst den 22<hi rend="sup">en</hi> December 1819 werd, na zeer lang dralen en na het houden van een nauwkeurig onderzoek,
<pb n="768"/>aan de Compagnie d'assurances générales toegestaan, volgens hare statuten, verzekeringen op het leven te sluiten. Men durfde de zaak niet aan; men vreesde voor bedrog op groote schaal. Vandaar de tegenkanting van de zijde der regeering<note n="*)" place="foot">Alfred de Courcy heeft de geschiedenis der levensverzekeringmaatschappijen in Engeland en Frankrijk beknopt behandeld in <hi rend="i">Les assurances sur la vie</hi>, Paris, Renou et Maulde; en uitvoeriger in zijn <hi rend="i">Essai sur les lois du hasard etc</hi>. Paris, Guillaumin et C<hi rend="sup">ie</hi>.</note>. Zoo ging het ook in andere landen, en zoo gaat het nog met bijzondere personen, die hare inrichting niet kennen. Men wantrouwt hare beloften.</p>
<p>Nu blijft het zeker raadzaam, niet te vragen naar de goedkoopste maatschappij en die de schoonste toezeggingen doet, maar naar een goede, wier grondslagen hecht zijn en waarvan het beheer in vertrouwde handen is gesteld. Heeft men daaromtrent voldoende inlichtingen ontvangen, dan kan alle wantrouwen veilig worden afgelegd. Want deugdelijker waarborgen van soliediteit dan een goed ingerichte levensverzekeringmaatschappij aanbiedt, zijn niet denkbaar. De berekening, waarop zij hare tarieven en beloften bouwt, kan niet falen, dan in haar voordeel, gelijk ik het genoegen had u aan te toonen.</p>
<p>Voorts heeft zij een waarborgkapitaal, dat alleen strekt om in geval van nood te worden aangesproken in het belang der verzekerden, doch waarvan de interest, zoolang de zaken gaan, gelijk het behoort, geheel aan de aandeelhouders van dat kapitaal ten goede komt. Zoolang toch heeft zij zelfs dien interest niet noodig, om aan de verzekerden of hunne betrekkingen te geven wat hun toekomt, want de als premiën gestorte gelden, of in lijfrenten uitgegeven kapitalen, zijn allen belegd. Bovendien heeft de maatschappij gewoonlijk een reservefonds, samengesteld uit een gedeelte der winsten van vroegere jaren en bestemd om bij minder voorspoedige omstandigheden dienst te doen.</p>
<p>Eindelijk late men niet onopgemerkt, welk een deugdelijken waarborg de verzekerden elkander geven en hoe die grondslag al steviger en steviger wordt, naar mate hun getal zich uitbreidt, zoodat een goed ingerichte levensverzekering onmogelijk te niet kan gaan. Want de daarbij betrokken personen betalen elkander. Uwe erfgenamen ontvangen het bedrag der premiën, die ik en anderen juist hebben gestort. Aan dezen wordt op hunne beurt
<pb n="769"/>uitgekeerd, wat dan wederom anderen zullen hebben ingebracht. De verplichte uitgaven worden door de te innen ontvangsten gedekt. Voor onevenredige verhoudingen tusschen de uitgaven en ontvangsten heeft men wel te vreezen, zoolang het getal verzekerden nog klein is, maar niet zoodra het aanzienlijk is geworden. Wanneer de kansen van leven en sterven zich verdeelen over duizenden, die ver van elkander wonen, dan wegen zij vrij wel tegen elkander op. Mocht men toch nog denken aan den noodlottigen invloed, dien epidemiën, oorlog of andere aanleidingen tot groote sterfte, onverwacht op het cijfer der verplichte uitgaven kunnen maken; dan vergete men niet, hoe dezelfde redenen tegelijker tijd de ontvangsten der maatschappij verbazend doen stijgen. Want dan komen de kapitalen dergenen die lijfrenten genoten, veel vroeger aan de maatschappij, dan waarop zij gerekend had. Zoo blijft het evenwicht bewaard en allen kunnen gerust zijn.</p>
<p>Zelfs voor het geval, dat bij een groote maatschappij eigenlijk ondenkbaar is, dat alle verzekerden tegelijk stierven, behoeft men niet te vreezen, dat de vereeniging hare betalingen zal moeten staken. Want in dat geval, merkt Fleulard te recht op, is het waarschijnlijk dat tevens het einde der wereld nabij en alle erfgenamen tegelijkertijd mede zullen gestorven zijn, zoodat zich niemand om betaling zal aanmelden. Dergelijke dwaze onderstellingen verdienen geen ander bescheid.</p>
<p>Goed ingericht en goed beheerd, moet de maatschappij bloeien, wanneer zij op groote schaal verzekeringen op het leven sluit. Zij kan niet failleeren en wordt door geen enkele wijze, waarop men zijn geld pleegt te beleggen, in soliediteit overtroffen. Maar het is dan ook van groot belang, dat toezicht worde gehouden én op de inrichting, ten dage dat zij zich vestigt, én voortdurend op haar beheer. Waar dat niet geschiedt, loopt het publiek gevaar, het slachtoffer te worden van de schoone beloften, die looze bedriegers in cijfers neerleggen en hunnen medemenschen voorspiegelen. De oudste maatschappijen, eerlijk, hoewel met het oog op de verzekerden niet voordeelig, ingericht en altijd goed beheerd, zooals de <hi rend="i">Amicable</hi>, opgericht in 1706, <hi rend="i">The London Assurance</hi>, 1720, de <hi rend="i">Equitable</hi>, 1762, bestaan nog. Het geld stroomt haar toe; zij sluiten het grootste gedeelte der talrijke levensverzekeringen, die jaarlijks voor engelsche rekening worden aangegaan; niettegenstaande zij vrij hooge premiën eischen, de verze-<pb n="770"/>kerden niet laten deelen in de winst, en nergens, ook niet in het eigen vaderland, agenten hebben. Maar in hetzelfde Engeland zijn, volgens den <hi rend="i">Moniteur des Intérêts matériels</hi>, tusschen de jaren 1844 en 1866, zonder eenig toezicht op inrichting, vestiging of beheer, niet minder dan 519 levensverzekeringmaatschappijen opgericht, waarvan den 21<hi rend="sup">en</hi> Dec. 1866 nog slechts 46 bestonden.</p>
<p>Zoo iets was, van den aanvang af, in Frankrijk onmogelijk. Daar mag geen maatschappij van dezen aard werkend optreden, zonder autorisatie, en die autorisatie wordt niet verleend, voordat de statuten en tarieven door den Raad van State zorgvuldig onderzocht en goedgekeurd zijn. Het bestaan van een waarborgkapitaal moet worden bewezen. Elke belegging van gelden heeft onder toezicht van de regeering plaats. Een volledige rekening en verantwoording moet elk jaar worden openbaar gemaakt.</p>
<p>De belangen der verzekerden zijn op die wijze uitnemend gewaarborgd. Dien ten gevolge heeft in Frankrijk nog <hi rend="i">nooit</hi> een maatschappij van de bedoelde soort hare betalingen gestaakt.</p>
<p>Nederland behoort tot de landen, die nog steeds wachten op een regeling bij de wet, van de besproken materie. Hier moet alzoo ieder zelf toezien, of afgaan op den raad van vertrouwde personen. Gij begrijpt intusschen, dat aansluiting bij een vreemde maatschappij, den landgenoot, als verzekerde, brengt onder de wetgeving van het land, waar de maatschappij zijner keus is gevestigd. Gij weet dus welke waarborgen u worden gegeven, indien ge b.v. uw leven wilt verzekeren bij de oudste en uitgebreidste maatschappij in Frankrijk, de <hi rend="i">Compagnie d'assurances générales</hi>. Zonder iets ten nadeele van de vaderlandsche zustervereenigingen te willen zeggen, mag ik toch gerust verklaren: voordeeliger en tevens solieder kantoor zult gij niet vinden. Bij een mogelijke vergelijking van de premiën, hier en elders voor de verschillende leeftijden gevorderd, moet ge vooral opletten, of de maatschappij eenig, en zoo ja: welk aandeel in de winst, aan de verzekerden toezegt.</p>
<p>Wat de soliediteit en den werkkring der genoemde <hi rend="i">Compagnie</hi> betreft, kan ik u nog dit mededeelen. Zij heeft pas sedert kort agenten aangesteld in Nederland. Onderscheidene van dezen hebben, zonder van elkander iets te weten, langs verschillende wegen, inlichtingen trachten te verkrijgen en, zonder uitzondering, de beste en meest bevredigende getuigenissen ontvangen. Trouwens, dat liet zich wel niet anders verwachten van een
<pb n="771"/>maatschappij, die reeds meer dan een halve eeuw bestaat, nooit in eenig opzicht in hare verplichtingen te kort schoot, en van jaar tot jaar haar werkkring aanmerkelijk ziet uitbreiden.</p>
<p>Haar waarborgfonds, dat gelijken tred behoort te houden met het bedrag der sommen die zij heeft uit te keeren, na aftrek van de gelden, die zij moet ontvangen, is reeds geklommen tot ruim 100 millioen francs. Dat fonds bestaat niet, ook niet ten deele, gelijk veelal bij dergelijke vereenigingen, in naam. Het is geheel aanwezig, in huizen, landerijen, staatspapieren, spoorwegwaarden en dergelijke rentegevende obligatiën of aandeelen. Een volledige lijst dier roerende en onroerende goederen, is als aanhangsel gevoegd bij de in druk verschenen jongste rekening en verantwoording der maatschappij. Ieder kan zich alzoo overtuigen, dat de gegeven waarborgen werkelijk bestaan.</p>
<p>Zal men nog vreezen voor brand, of gedachtig aan de verwoestingen der Commune, oordeelen dat huizen en effecten in Frankrijk althans zeer licht voor vernietiging vatbaar zijn? De maatschappij heeft met dat bezwaar rekening gehouden en, in 1870, van de winst der aandeelhouders een reservefonds, groot anderhalf millioen francs, afgezonderd, uitsluitend ten bate van mogelijk verlies in waarde of andere schade, aan de vaste goederen aangebracht ten gevolge van den oorlog. Staatspapieren, spoorwegwaarden en dergelijken kunnen niet worden ontvreemd, want zij zijn allen gesteld op naam. Copiën van hare vorderingen ten laste van den Staat of andere maatschappijen, heeft de Générale ter bewaring nedergelegd, in verschillende steden buiten Parijs, o.a. te Brussel en te Londen. Geen revolutie of oorlog is mitsdien in staat, haar eigendom te vernietigen. Wel kunnen dergelijke nationale rampen tijdelijk de waarde harer bezittingen verminderen. Doch dit bezwaar is denkbeeldig, zoolang de maatschappij zich niet genoodzaakt ziet, haar waarborgfonds ter markt te brengen, gelijk zij evenmin als winst beschouwen mag en ook nooit als zoodanig heeft aangemerkt, de meerdere waarde die hare eigendommen in den loop der tijden vertegenwoordigden, boven den prijs van aankoop, ten gevolge van hoogere beurskoersen en toenemende duurte van bouwgronden. Om evenwel ook in dit opzicht te gemoet te komen aan den schijn, als ware het crediet der maatschappij nu minder wel bevestigd, hebben hare aandeelhouders in April 1872 besloten, tijdelijk uit de hun toekomende baten over 1870 en 1871, een
<pb n="772"/>afzonderlijk fonds, groot 50.0000 francs, te stichten, dat onder den naam van <hi rend="i">réserve mobilière</hi>, bij eventueelen verkoop, het bedrag der waarde in portefeuille zal aanvullen tot de hoofdsom, daarvoor vroeger besteed.</p>
<p>Bedenk nu nog, dat het oude reservefonds, bijeengebracht uit een deel der winsten, en bestemd om in minder gunstige jaren dienst te doen, reeds een rentegevend kapitaal van bijna 3 millioen francs is geworden; en gij zult mij toestemmen: waarborgen van soliediteit biedt althans deze maatschappij in overvloed aan. De mannen van het geld zijn daarvan in Frankrijk zoo ten volle overtuigd, dat zij tegenwoordig gaarne 33 à 34000 francs besteden voor één aandeel, dat bij de oprichting der maatschappij, toen zij met een kapitaal van 3 millioen francs begon, voor 7500 francs werd uitgegeven. Zoo hoog staat geen enkel effect, zelfs geen Nederlandsche Bank of Handelmaatschappij. Vóór den jongsten oorlog deden die aandeelen 30000 francs, waarvan de koopers nauwelijks 5% maakten. Bij de laatste afrekening waren de dividenden aanmerkelijk kleiner. Toch stegen de prijzen der aandeelen, omdat hunne waarde, ten gevolge van den bloei der maatschappij, schier klimt bij den dag.</p>
<p>Het mag ons dan ook niet verwonderen, dat wij in den <hi rend="i">Raad van Bestuur</hi> mannen vinden, als Baron Alph. Mallet, regent van de Fransche Bank, die het voorzitterschap bekleedt; de ons allen wel bekende Baron Alph. de Rothschild, insgelijks regent van de Fransche Bank, die als ondervoorzitter werkzaam is; prins Czartoryski, en anderen.</p>
<p>- ‘Wilt gij zoo goed zijn, mij het adres van een der agenten in Nederland te geven?’ -</p>
<p>Met genoegen.</p>
<p>&nbsp;</p>
<p><hi rend="spat">Winkel</hi>, 1872.</p></div>
<div type="chapter">
<interpGrp>
<interp type="secundair" value="cons001"/>
<interp type="secundair" value="spoo005"/>
<interp type="secundair" value="cram009"/>
<interp type="secundair" value="maro003"/>
<interp type="secundair" value="dozy003"/>
<interp type="primair" value="hoek003"/>
<interp type="primair" value="oort003"/>
<interp type="primair" value="oost027"/>
<interp type="primair" value="koo_001"/>
</interpGrp>
<pb n="1"/>
<head rend="h2">[Binnenlandsche bibliographie.]</head>
<head rend="h3">Binnenlandsche letterkunde.
<lb/>Bibliographie.</head>
<interpGrp>
<interp type="primair" value="18711000"/>
</interpGrp>
<head rend="h4">I. Fraaie Letteren.</head>
<q rend="bq"><hi rend="spat">Werken van Hendrik Conscience</hi>. Te Leiden bij A.W. Sijthoff. 8 Deelen Roy. Octavo.
<lb/>(DE KERELS VAN VLAANDEREN. Deel VIII bl. 191).</q>
<p>Toen de Heer Sijthoff zijne uitgaaf van Consciences ‘Romantische werken’ begon was het plan, eene ‘bloemlezing’ in 48 afleveringen of 4 deelen te geven. Bij gewenschten bijval beloofde hij echter de onderneming voort te zetten. Dit is geschied en de ‘Compleete Werken’ van den gevierden Vlaamschen romanschrijver zagen achtereenvolgens van 1867-1870 in 8 royaal 8<hi rend="sup">o</hi>-deelen het licht. Nadat er eenige afleveringen verschenen en mij ter aankondiging toegezonden waren, aarzelde ik niet deze onderneming toe te juichen en in de <hi rend="i">Vaderl. Letteroefeningen</hi> aan te bevelen. Later achtte ik het minder noodig bij herhaling het lezend publiek op het voortdurend verschijnen van nieuwe gedeelten opmerkzaam te maken. Zulk een schrijver behoefde geen verdere aanbeveling. De onderneming prees zich zelf genoegzaam aan; en de voortzetting, na voltooijing van het 4<hi rend="sup">de</hi> deel, hewees ten overvloede dat zij den ‘gewenschten bijval’ gevonden had.</p>
<p>Dat ik thans op mijne aankondiging terugkom en Consciences romantische werken op nieuw in dit Tijdschrift ter sprake breng, heeft zijn grond in zijn, hierboven onder den algemee-<pb n="2"/>nen titel genoemden, aan het eind van het laatste deel voorkomenden jongsten roman. In de eerste plaats verdient de Heer Sijthoff den lof der abonnés op Consciences werken, dat hij ook dit geheel nieuwe werk bij de overigen gevoegd en voor hen tegen betrekkelijk geringen prijs verkrijgbaar heeft gesteld, waardoor tevens de uitgaaf tot op den tegenwoordigen tijd werd gecompleteerd, zoodat zij te recht eene ‘compleete’ heeten mag, totdat er eene nieuwe pennevrucht van de hand des schrijvers komt; maar ook en niet minder verdient deze roman op zich zelf eene opzettelijke aanprijzing. Vele vrienden en bewonderaars van den onuitputtelijken Vlaamschen Romandichter zullen hem reeds gelezen en, ging het hun als mij, met genoegen gelezen hebben. Maar wie zich nog niet in het bezit gesteld hebben van Sijthoffs uitgaaf, of geen plan hierop hebben, - vele leden van Leesgezelschappen vooral, die eerst laat nieuw uitgekomen boeken in handen krijgen, - mochten er wel opzettelijk op gewezen worden. En het is, deels om de lezers der <hi rend="i">Letteroefeningen</hi> die met <hi rend="i">De Kerels van Vlaanderen</hi> nog geen kennis maakten, deels om op nieuw de aandacht op deze thans compleete editie te vestigen, dat ik de pen opvat.</p>
<p>Menigeen, die van die Vlaamsche Kerels het eerst hoorde gewagen, zal het gaan als velen geschiedschrijvers van vroeger en later tijd, ja, als Conscience zelven. Zij zullen gevraagd hebben: ‘wat zijn dat? Ik heb nooit van zulke “kerels” gehoord!’ Na eene opdracht van zijn boek aan den Heer Alph. van den Peereboom, Staatsminister, gewezen Minister van Binnenlandsche Zaken, uit dankbaarheid voor hetgeen deze staatsman voor de kunst en de moedertaal der Vlamingen heeft gedaan, begint Conscience dan ook in zijne Voorrede eene ‘geschiedkundige verklaring’ te geven, zoowel van het zwijgen der geschiedschrijvers over deze oude bewoners van een deel van Vlaanderen, als van dezen zelven, van den naam dien zij droegen, van den grond dien zij bewoonden enz. Hierdoor wordt de lezer voldoende op de hoogte gebracht, om hetgeen in den roman zelven van die Kerels verhaald wordt te verstaan, en bij voorbaat zijne belangstelling in die vrijheidlievende mannen van den ouden tijd opgewekt. Ik althans begon met zekere vooringenomenheid te lezen en las met klimmend interest tot aan het einde toe voort. Ik durf zelfs zeggen, dat ik in langen tijd geen historischeen roman onder de oogen gehad heb, die mij zoo goed be-<pb n="3"/>viel als deze. Aan de geschiedvorschers van beroep laat ik over de vraag te beantwoorden, of de Schrijver zich trouw aan de geschiedenis gehouden en de kleur van dien ouden tijd (het verhaalde heeft plaats in 1126 en 1127) juist weergegeven heeft. Ik recenseer niet; ik kondig ook geen zuiver geschiedkundig werk aan, maar bespreek een roman. En aan de eischen van een op waarheid en werkelijkheid gegrond maar overigens door verdichting uitgewerkt, aanschouwelijk voorgesteld en boeijend medegedeeld verhaal voldoet deze roman, naar mijn inzien, volkomen. Het kwam mij voor, dat in dien tijd de ten tooneele gevoerde personen zoo hebben moeten denken, spreken en handelen, en dat, indien al hier en daar een klein anachronisme of
meer moderne denkbeelden en handelingen mochten voorkomen, wat ik in het midden laat, het geheel toch den indruk maakt van een aanschouwelijk beeld der toenmalige werkelijkheid. Zeker is het aan de ruwheid en onbeschaafdheid dier vroegere dagen toe te schrijven, dat Conscience weinig of niets liet doorstralen van dat ‘zoetelijke’ en ‘wekelijke’, dat, volgens bevoegde beoordeelaars, hem in vele zijner scheppingen eigen is, en zelfs hier en daar met de gebeurtenissen en personen zelven wat ruw wordt, ja, soms wat heel wreed en zonder mededogen met zijne lezers, alles tot het afgrijselijkste toe uitvoerig schildert. Dit heeft zeker de verdienste van de werkelijkheid en niet bloot fictie te geven, en alle bewonderaars van het oude, alle dweepers met de riddertijden en de middeleeuwen zoude ik willen toeroepen: lees <hi rend="i">De Kerels van Vlaanderen</hi>. In dezen roman wordt u duidelijk voor oogen gesteld hoe woest en wreed die veel geprezen voorgeslachten zijn geweest. Inzonderheid komt het onridderlijke van die hoog geroemde ridders, en het onedele dier toenmalige edellieden hier akelig schril aan het licht, en al ware het alleen hierom, zoude ik Conscience's werk aanprijzen. Als echte Vlaming doet hij de mannelijke deugden, vooral de vrijheidsliefde zijner oude landgenooten helder uitkomen, al verzwijgt hij ook hunne ruwheid en wreedheid niet; maar toen wij in het jaar '70 ons zoo dikwijls verbaasden over het leugenachtige en meineedige van menigen Franschman en spraken van ontaarding van het Fransche volkskarakter, dachten wij zeker niet aan de valschheid en weinige trouw aan eens gegeven koninklijke belofte of ridderwoord van het voorgeslacht. De Fransche Lodewijk VI (de Dikke) met zijne ridderlijke vasallen en
<pb n="4"/>Vlaamsche edelen, zij worden door Conscience niet gespaard, maar naar verdienste in hunne heerschzuchtige bedoelingen en bloeddorstige pogingen om een nijver en vrijheidlievend volk onder 't juk te brengen aan de kaak gesteld. Het is een der worstelingen van de voor hunne vrijheid en onafhankelijkheid kampende Vlamingen, bepaald van dat gedeelte dat met den naam van ‘Kerels’ wordt aangeduid, wat wij in dezen roman vinden. En tot lof van den romandichter voeg ik er bij, dat hij om zijn verhaal op te sieren of boeijend te maken voltrekt geen gebruik heeft gemaakt van de gewone kunstgrepen der geschiedkundige-romanschrijvers. Geen samenloop van schier onmogelijke gebeurtenissen brengt den held of de heldin van het drama aan het vooraf door den schrijver beraamde doel. Geen wonderdadige uitreddingen na eene opeenstapeling van al te verrassende en onwaarschijnlijke evenementen hebben hier plaats. Het is oogenschijnlijk geschiedenis en niets anders dan geschiedenis, op verhalen van Chroniekschrijvers gegrond, maar geschiedenis door de dichterlijke verbeelding van den schrijver verheven tot een tafereel, waarop menschelijke hartstochten en menschelijke aandoeningen met de krachtigste toetsen en de fijnste kleurschakeering worden afgemaald. Ik herhaal daarom wat ik boven reeds zeide: niet alleen dat de uitgaaf door den Heer Sijthoff van Hendrik Consciences Werken den bijval ten volle verdient, welken zij reeds gevonden heeft en ik haar bij toeneming toewensch, - maar ook, dat <hi rend="i">De Kerels van Vlaanderen</hi> eene nieuwe en niet eene der minst schitterende parels is aan de kroon van den met recht gevierden Zuid-Nederlandschen schrijver. Wie die ‘Kerels’ nog niet kent, haaste zich kennis met hen te maken. Behalve het genot der lectuur zal hij hier veel kunnen leeren en, aan het einde gekomen, sympathie gevoelen met die Vlamingers, die, met ons van eene en dezelfde afkomst, even als wij ten allen tijde de vrijheid lief hebben
gehad en niet dan door den nood gedwongen het hoofd bogen onder vreemde heerschappij.</p>
<p>&nbsp;</p>
<p><hi rend="spat">Kampen</hi>, October 1871.</p>
<p>J. <hi rend="sc">Hoek</hi>.</p>
<div type="section">
<pb n="5"/>
<head>Een dichter-trias.</head>
<q rend="bq">Aan de vorsten van Europa in naam der beleedigde menschheid.
<lb/>Lierzang door <hi rend="sc">Gerard</hi> J. <hi rend="sc">Spoor.</hi> - Rotterdam, J.H. Dunk, 1870. Nieuwe gedichten van <hi rend="sc">Soera Rana</hi>. - Utrecht, J.L. Beijers, z.j. Joco-alethes. Dichterlijke verscheidenheid, door <hi rend="sc">Mr.</hi> L.C.F. <hi rend="sc">Gasinjet</hi>.
<lb/>Naar volgorde des tijds. 1868/69. - Purmerende, L.G. Post, 1870.</q>
<p><hi rend="i">Tres faciunt collegium</hi> dacht ik bij de ontvangst van het drietal dichtwerken hierboven vermeld, en mij ter bespreking in dit tijdschrift toegezonden. Ik had ze toen evenwel ingezien noch doorgelezen, Anders had ik zeker de conclusie gemaakt: <hi rend="i">tria iuncta in uno</hi>.</p>
<p>Hoe 't zij - de kennismaking met eenige voortbrengselen van jonge Nederlandsche dichters scheen mij waarlijk een verademing toe van den benauwenden dampkring, waarin zich als 't ware de litteratuur der laatste maanden had bewogen. Ellenlange artikels vol bloed en tranen, jammer en wee, doodslag en broedermoord was ons dagelijksch gerecht in de nieuwsbladen, en kregen wij later, aangelengd, onder den naam van Dagboeken, Speciale correspondentiën, Oorlogstafereelen, Gruwelen enz. te slikken. De katheders werden in letterkundige bijeenkomsten bestormd en ingenomen door de Roode-kruis-mannen met hun verhalen van ambulances en lazaretten, van vreeselijk verminkten en stervenden, zoodat men volbloed optimist moest zijn om te kunnen toestemmen: ‘<hi rend="i">que tout est pour le mieux dans le meilleur des mondes</hi>.’ Na al die opsomming van onmenschelijkheden der menschheid, die zich den naam van beschaafd aanmatigt, zal een zoete zang van de Muze der poëzie ons gemoed voorzeker met edeler gewaarwordingen vervullen, dan de woeste winter der werkelijkheid thans aanbiedt.</p>
<p>In deze verwachting nam ik een der drie dichtstukken in handen: den <hi rend="i">lierzang</hi> van <hi rend="sc">Gerard</hi> J. <hi rend="sc">Spoor</hi>; <hi rend="i">Aan de vorsten van Europa</hi>, <hi rend="i">in naam der beleedigde menschheid</hi>. Reeds uit den titel ontwaarde ik teleurstelling: immers vond ik mij weer geheel tot het onder-<pb n="6"/>werp van den dag teruggevoerd. Maar er zijn verzachtende omstandigheden: 't is een dichter die spreekt met een mandaat der menschheid, voor welke hij tegen de gekroonde stervelingen als openbaar beschuldiger optreedt. Het dichtstuk is krachtig en gloeiend en in gespierde verzen neergeschreven. In plaats van het evenwel een <hi rend="spat">lierzang</hi> te noemen, zou ik het een <hi rend="spat">jambe</hi> willen heeten, in den zin der bekende strafdichten van <hi rend="sc">Auguste Barbier</hi>. Het <hi rend="i">facit indignatio versus</hi> is ook hier de roode draad. 't Is een heftige philippica, die onverbloemden vorstenhaat ademt, en met haar zesvoudige herhaling van: ‘Is 't <hi rend="spat">eindlijk lang genoeg</hi>?’ in een snerpenden, schrillen wraakkreet dreigt over te gaan. Het is waar, de wereldgeschiedenis geeft helaas! op te veel harer bladzijden aanleiding daartoe; maar zijn de volkeren zelf dan zoo vlekkeloos? Werken zij den heerscher niet in de hand, <hi rend="i">nú</hi> door kruipend dulden en dragen; <hi rend="i">dán</hi>, wanneer zij de macht verkrijgen, door nog oneindig grooter willekeur en woestheid dan hun dwingelanden te plegen, die vaak beneden het peil van menschelijkheid daalt. De dagen die wij beleven teekenen protest aan tegen de te vaak misbruikte machtspreuk: <hi rend="spat">dat de stem van het volk die van God is</hi> (blz. 12). Wie het eerst en het meest voor beterschap zullen ontvankelijk zijn, blijft nog altijd een der vele onopgeloste problema's. Zoolang het kaleidoskopisch-gekleurd soldatenpak 't lievelingskleed van volk en vorst schijnt te moeten zijn,
is er aan geen oplossing te denken. Daarom vind ik den <hi rend="i">Seitenhieb</hi> naar <hi rend="sc">Friedrich Wilhelm</hi> (blz. 10) alles behalve fraai. Ik dweep volstrekt niet met de piëtistische tint zijner telegrammen en bulletins, van welke kleur de dichter (blz. 12) zelf zoo wars niet schijnt als zijn veroordeeling zou doen vermoeden; maar ik vraag of de aangevallene geen recht heeft tot verdediging? Ik vraag of door den gedwongen <hi rend="i">exodus</hi> der Germanen in de Augustusmaand van '70, hun gekrenkte nationale trots nog niet moest klimmen, zelfs na de grenzelooze aanmatiging van den <hi rend="i">man van Sedan</hi>? Het kon niet anders of de verdedigingsoorlog moest in een verdelgingskrijg overgaan. Aan beide zijden stemde het volk met zijn vorsten in. En de vraag: wat, bij onverhoopte overwinning der Franschen, Duitschland's lot zou geweest zijn? wordt beantwoord door het in vlammen opgegane Parijs, met zijn pracht van gebouwen, met zijn historische gedenkteekenen, met zijn ontelbare kunstschatten, met zijn overrijke bronnen van kennis en
<pb n="7"/>smaak. Maar het zijn niet, om in omgekeerden zin, de woorden van den Franschen dichter <hi rend="sc">Henri Blaze de Bury</hi> te bezigen:</p>
<lg type="poem">
<l>‘Les Vandales, les Huns, les Cimbres, les Toutons;’<note n="1)" place="foot">Zie in <hi rend="i">Revue des deux mondes</hi> van 15 Maart 1871 zijn: <hi rend="i">La veillée du prince</hi>. Ondanks de partijdige en daardoor vaak onware voorstelling, zal men men met dit krachtig vers niet zonder voldoening kennis maken.</note></l></lg>
<p>die deze menschonteerende wandaden hebben volvoerd - neen, 't zijn Parijzenaars, 't zijn Franschen, of, zooals <hi rend="sc">Victor Hugo</hi> het in de jongste Aprilmaand in den <hi rend="i">Rappel</hi> uitdrukte:</p>
<lg type="poem">
<l>[C'est] ‘d'un côté la France, et de l'autre la France;’</l></lg>
<p>'t zijn de mannen der commune, die als een andere <hi rend="sc">Herostratus</hi> hun naam door waanzin wilden vereeuwigd zien. Ik veroorloof mij deze opmerkingen, omdat ik van oordeel ben dat op het altaar der politieke poëzie de dichter, welke vrijheid hij zich toekenne, geen onzuivere wierook mag offeren.</p>
<p>De heer <hi rend="sc">Spoor</hi>, wien ik gaarne de verzekering geef dat ik met belangstelling zijn vers gelezen en herlezen heb, houde mij tot slot de aanwijzing ten goede van enkele onjuistheden. Deze zijn, m.i. op blz. 6 de uitdrukking: <hi rend="spat">dras geplet</hi> ten opzichte van lijken gebezigd; op blz. 8 de beeldspraak in de regels:</p>
<lg type="poem">
<l>‘Die valsche sleutel tot den toovercirkel: roem,</l>
<l>Die legioenen als verdord geblaârt doet vallen;’</l></lg>
<p>Zou met <hi rend="spat">roem</hi>, hier niet roemzucht zijn bedoeld en komt die <hi rend="spat">valsche sleutel</hi> daar ook wel bij te pas? Ik geloof het niet. Immers zal evengoed en met dezelfde uitkomst de toovercirkel toch wel met den echten sleutel kunnen geopend worden. Op blz. 12 lees ik van een <hi rend="spat">rammlend</hi> ridder<hi rend="spat">lint</hi>. Ik weet niet dat lint de hoedanigheid van rammelen bezit. Of eindelijk de straf van in een ijzeren kooi te worden opgesloten, waarvan op blz. 9 gesproken wordt, in den mond van een humaan pleitbezorger voegt, geef ik in rijpe overweging.</p>
<p>&nbsp;</p>
<p>Mijn tweede greep uit het drietal beantwoordde, althans wat de strekking betreft, beter aan mijn verwachting. Ik kreeg <hi rend="sc">Soera Rana's</hi> <hi rend="i">Nieuwe gedichten</hi> in handen; een eenvoudig en net bundeltje, vrij van politiek-historische onderwerpen. Ik heb dan ook, na de zes-en-twintig dichtstukjes (want behalve <hi rend="i">de vermakelijke historie ran John Gilpin</hi>, zijn ze van geringen omvang) doorloopen
<pb n="8"/>te hebben, die met een critisch oog doorlezen en ga nu meedeelen of ik in de <hi rend="spat">aan het hart ontvloeide</hi> verzen <hi rend="spat">misschien verborgen</hi> dichtvonken heb aangetroffen, en of de vorm aan de eischen der kunst voldoet. Als mijn herinnering niet faalt, (een dagboek mijner goede werken houd ik er niet op na) dan heb ik het eerste bundeltje verzen van den heer S.R. besproken en in niet geheel ongunstigen zin; doch tevens op veel gebrekkigs in vorm en opvatting gewezen. Of hij nu in zijn tweede dichtproef voldaan heeft aan <hi rend="sc">rückert's</hi> eisch, toen aangehaald:</p>
<lg type="poem">
<l>‘Dat lofspraak en verwijt 't bewustzijn ons moet geven</l>
<l>Dat wij gevorderd zijn, maar verder moeten streven,’</l></lg>
<p>mag ik volstrekt niet bevestigd beantwoorden. Vooreerst vind ik zeer veel stukjes, wier redenen van bestaan ik mij niet kan voorstellen, en nog veel minder de uitgaaf er van. Waren ze wat kleiner van omvang dan zou ik ze <hi rend="i">pistache-poëzie</hi> noemen, die men om den geurigen kern welken zij omknelt, duldt, maar er nauwlijks een oog op slaat. <hi rend="i">De jolis riens</hi> zijn het ook niet, tenzij men het epitheton er afneemt. <hi rend="i">Ik ken een meisje; Aan pessimisten; Zoo zijn er; Bij een groen- en zwartzijden beurs; Sprookjes; Idylle; Avondstond</hi> behooren tot die rubriek. Men kan met <hi rend="sc">heine's</hi> vorm en geest ingenomen zijn; met <hi rend="sc">de genestet's</hi> verzen dweepen, zonder gerechtigd te wezen hun klanken na te doedelen, als men daarbij hun geest moet derven. Die zulke maestri vereeren wil, moet fijner en geringer specerij dan zelfs <hi rend="i">Peper en Zout</hi> aanbieden. En om zich een <hi rend="sc">vondel</hi> ‘<hi rend="spat">leenplichtig te belijden</hi>’ (blz. 7) sla men toch waardiger toon aan dan het vers dat dien grooten naam aan 't hoofd voert. Zoo toch wordt leenplichtigheid majesteitsschennis.</p>
<p>De <hi rend="i">Proloog</hi> is voor het grooter deel een vingerwijzing naar wat men gekunstelds te wachten heeft. Een onbeholpenheid in taal, een gemanierdheid in stijl en daarbij soms een onverklaarbare keus van verouderde, gezochte woorden veroordeelen, als 't ware, den tweeden regel van het <hi rend="i">LX</hi><hi rend="sup">e</hi> <hi rend="i">leekedichtje</hi>:</p>
<lg type="poem">
<l>‘Geef ons natuur en waarheid weer!’</l></lg>
<p>Ik wil mijn bewering staven, en citeer ten bewijze van de onbeholpenheid op taalgebied: <hi rend="spat">vangt in plaats van ontvangt</hi> (blz. 6); <hi rend="spat">langt voor krijgt</hi> (blz. 6); <hi rend="spat">sarrend hulledoek, hakend oog</hi> (blz. 7); <hi rend="spat">waar hem de glans verstomt En</hi>
<pb n="9"/><hi rend="spat">wart</hi> (blz. 8); <hi rend="spat">weeken stoel</hi> (blz. 39); <hi rend="spat">schitterschijnen</hi> (blz. 41); <hi rend="spat">gebeid voor verbeid</hi> (blz. 42); <hi rend="spat">beloofd</hi> (blz. 63) dat wel <hi rend="spat">belooverd of omlooverd</hi> zal moeten zijn. Ik lasch het couplet waar 't voorkomt hier in, als overgang tot de proeven van gekunsteldheid:</p>
<lg type="poem">
<l>Van de menschen verre.</l>
<l rend="; 1tab">hier diep in 't bosch,</l>
<l>Liefste, vlij u neder</l>
<l rend="; 1tab">op 't weeke mos,</l>
<l>In de schouw der linde,</l>
<l rend="; 1tab">wel dicht beloofd,</l>
<l>Aan uw trouwen boezem</l>
<l rend="; 1tab">leg ik mijn hoofd.’</l></lg>
<p>Ik kan daarbij voegen de regels 4 en 16 uit <hi rend="i">De Proloog;</hi></p>
<lg type="poem">
<l>Ik ben van 't vorstelijk geslacht,</l>
<l rend="; 1tab">Doch niet der vorsten een</l></lg>
<p>en</p>
<lg type="poem">
<l>Ik ben van 't priesterlijk geslacht,</l>
<l rend="; 1tab">Doch niet der Priest'ren een.</l></lg>
<p>Wil S.R. zich hier op sommige Vlaamsche dichters beroepen en die constructie een <hi rend="i">Flandricisme</hi> heeten, ik heb er vrede mee, mits men mij toesta zulke <hi rend="i">ismen</hi> niet fraai te vinden. Keurig gestileerd zal men de regels, die op bladz. 28 en 29 voorkomen, ook niet noemen:</p>
<lg type="poem">
<l>Geen Patti is ze, of Jenny Lind,</l>
<l rend="; 1tab">In 't zingen;</l>
<l>Mocht naar den naam van wonderkind</l>
<l rend="; 1tab">Nooit dingen.</l>
<l>Noch minder heeft ze een schrijftalent</l>
<l rend="; 1tab">Als Braddon.</l>
<l>Die jaarlijks vijf romannen pent</l>
<l rend="; 1tab">Wil 'k wedden.</l>
<l>Ze is eindlijk niet zoo heel geleerd</l>
<l rend="; 1tab">Als Neeltje,</l>
<l>Ja zelfs - niet eens g'emancipeerd,</l>
<l rend="; 1tab">Verbeeld je!</l></lg>
<p>Ja wel, verbeeldt je zulke zaken als poëzie te moeten slikken! En dergelijke proeven zijn er meer.</p>
<p>Er is een tijd geweest dat, om van buitenlandsche romanciers en dichters niet te spreken, sommigen onzer letterkundigen ter bevordering der lokale kleur, zinswendingen en woorden uit
<pb n="10"/>vroeger eeuwen in hunne geestvrucbten bezigden, ja, somwijl wel heele dichtstukken in de taal van zeker tijdperk neerschreven. Wie geen vreemdeling op het gebied onzer litteratuur is, zullen voorzeker de namen van mevr. <hi rend="sc">bosboom-toussaint, van drost, ten kate, alberdingk thym</hi> en <hi rend="sc">hofdijk</hi> voor den geest komen. Over die manier is zeer verschillend geoordeeld, maar er lag een stelsel in, dat vaak met kennis en smaak werd gevolgd. Iets anders is het echter nu en dan, wanneer men geen beter woord vinden kan, alsof onze Nederlandsche taal niet rijk genoeg ware, de toevlucht te nemen tot een archaïsme, door het grooter deel der lezers verstaan noch begrepen. Wanneer ik nu op bl. 48 lees van ‘'t <hi rend="spat">Slaan der krijgstrompet</hi>,’ dan mag ik toch vragen waarom hier wordt afgeweken van de thans gebruikelijke en verstaanbare uitdrukking: ‘<hi rend="spat">het steken der trompet</hi>,’ om met een vier eeuwen oud woord te voorschijn te komen? Evenzoo is dit met het woord <hi rend="spat">vermeluwd</hi> (= <hi rend="spat">wormstekig</hi>) het geval. Zijn verdediging in de aanteekening komt mij niet zeer overtuigend voor, en ik geloof dat al zeer weinig schrijvers en nog minder sprekers, wanneer zij een wormstekig voorwerp willen aanduiden, tot <hi rend="spat">vermeluwd</hi> hun toevlucht zullen nemen. Zij hadden dan het stellig vooruitzicht, niet begrepen te zullen worden; dit is mede het geval met het woord: <hi rend="spat">girsen</hi> op blz. 48, dat wellicht een Drentschen landman zal verstaan, maar anderen niet.</p>
<p>Doch ik wil niet enkel op de schaduwzijde wijzen; er zijn ook lichtpunten in, doch niet van zoodanige kracht dat zij de duisternis geheel kunnen doen verdwijnen. Met genoegen nam ik o.a. kennis van het <hi rend="i">Liedje</hi> (blz. 13); <hi rend="i">Hoogmoed</hi> (blz. 30), al is: <hi rend="i">Alschoon</hi> in r. 4 niet schoon; <hi rend="i">Een parabel</hi> (blz. 38); <hi rend="i">De vlinder</hi> uit het Italiaansch (blz. 42); <hi rend="i">De karavane</hi> (blz. 45); <hi rend="i">Bloem en lied</hi> (blz. 47); <hi rend="i">De boom der liefde</hi>, een vloeiende berijming naar een prozastukje (blz. 50); <hi rend="i">Duinzang</hi> (blz. 64) een lief en ongekunsteld liedje. En ofschoon aan de overzetting van de bekende <hi rend="i">Vermakelijke historie van John Gilpin</hi>, door <hi rend="sc">william cowper</hi>, in sommige opzichten geen verdienste mag ontzegd worden, zoo ontbreekt haar toch te veel de naïviteit van het oorspronkelijke om haar onvoorwaardelijk te prijzen.</p>
<p>Of evenwel de zes-en-twintig stukjes eenig recht op een afzonderlijke uitgaaf hebben, wil ik liefst niet beslissen; wel ben ik overtuigd dat de regels uit <hi rend="sc">staring's</hi> puntdicht:</p>
<pb n="11"/>
<lg type="poem">
<l>Wordt eikenschors bij 't pont gewogen,</l>
<l rend="; 1tab">Men weegt kaneel bij 't lood,</l></lg>
<p>op <hi rend="sc">soera rana's</hi> <hi rend="i">Nieuwe gedichten</hi> niet van toepassing zijn, ook al is het bundeltje van kleinen omvang.</p>
<p>&nbsp;</p>
<p>Die deugd - der kleinte namelijk - mist de dichtgaaf, die Mr. <hi rend="sc">l.c.f. gasinjet</hi> aanbiedt, te eenenmale. Dan, ik zou meenen aan de plichten van den criticus te kort te doen, wanneer ik den titel hier niet geheel afschreef. Hij luidt: <hi rend="i">Jocoalethes. Dichterlijke verscheidenheid door</hi> Mr. <hi rend="sc">l.c.f. gasinjet</hi>. Naar volgorde des tijds, 1868/1869. Met het motto:</p>
<lg type="poem">
<l>Liegend niet, jokkend der waarheid hulde biên? -</l>
<l>Mag het niet lustig in dit geval geschiên?</l></lg>
<p>Die geleerden! die geleerden! ze maken 't een gewoon mensch niet gemakkelijk. Ze verblinden hem met hun vreemde talen en verbazen hem door de eigenaardige gemakkelijkheid, waarmede zij met hun eigen taal omspringen. Die Meester <hi rend="sc">gasinjet</hi> is zeker een slimme vocativus, een leepe advocaat. Hij stelt ons waarheid en jok voor, verbonden als de Siameesche tweelingen, en schrijft hun namen als hoofdetiquette op den dossier die zijne dichterlijke verscheidenheid omvat. En om nu te doen blijken van den gang zijner ontwikkeling op het gebied der dichtkunst of op dat der verscheidenheid (zulks laat hij voorzichtig in 't midden), geeft hij blijk van zijn talent als kroniekschrijver door die naar volgorde des tijds mee te deelen. Dat is een greep die mijn hart steelt, maar minder aangenaam wezen zal voor redacteurs en uitgevers van de <hi rend="i">Navorschers der nakomelingschap</hi>. Nu althans en ook later kan ieder weten, wanneer het keurige gedicht: <hi rend="i">De gang naar den mostaardwinkel</hi> het aanzijn heeft ontvangen. 't Was op den 10<hi rend="sup">den</hi> Decemberdag 1868, en op den 1<hi rend="sup">sten</hi> October des volgenden jaars werd onze poëzie verrijkt met het allergeestigste vers: <hi rend="i">Aan den ui</hi>. Zulke poëtisch-litterarische herinneringen hebben hare onmiskenbare waarde. Maar ik anticipeer reeds op den inhoud en ben met den titel nog niet klaar. Dat de heer G. in de rechten gestudeerd heeft, wordt door zijn praedicaat aangegeven, doch dol gaarne zou ik weten, wie hem de kunst van versificatie heeft gedoceerd. Zoo althans het motto tot monster dienen moet, dan zal men wat fraais op dat gebied verkrijgen. Ik zou ook den dichter wel eens willen
<pb n="12"/>gevraagd hebben, op welk geval de tweede regel van zijn motto zinspeelt. Slaat dit op <hi rend="i">'t Valliet</hi> (blz. 60) dan.......</p>
<p>&nbsp;</p>
<p>Maar ik zou zoo voortschrijvende <hi rend="sc">lessing's</hi> raadgeving, dat men een nietsbeduidend dichter niet berispen moet, uit het oog verliezen. Trouwens valt het niet gemakkelijk dien raad, met zulk een dichtwerk vóór zich, op te volgen. Ik zal dus trachten uit den schat van stof een en ander mee te deelen, en laat den lezer zelf de gevolgtrekkingen en het oordeel over.</p>
<lg type="poem">
<l>Dat dit rijm den lezer inente</l>
<l>Met het goede voorbeeld der lente!</l></lg>
<p><hi rend="i">Maart in dit klimaat</hi>, blz. 14.</p>
<lg type="poem">
<l rend="; 1tab">Men zegt vol trotschen waan:</l>
<l>Het huwelijk is het graf der min.</l>
<l rend="; 1tab">Ik schrijf op mijne vaan:</l>
<l>Het huwelijk ent den hartstogt in.</l></lg>
<p><hi rend="i">Het huwelijk</hi>, <hi rend="i">'t graf der min</hi>, blz. 29.</p>
<lg type="poem">
<l>Mij bevalt de kleur der poëzij!</l>
<l>Wie beheerscht, verfijnt den smaak als gij?</l>
<l>Kieschheid kweekt gij, puik van taal, natuur</l>
<l>Zuivren stijl en inhoud vol van vuur!</l></lg>
<p><hi rend="i">Ik heb ze lief</hi>, blz. 34.</p>
<lg type="poem">
<l rend="; 2tab">‘Hij is zalig,’</l>
<l rend="; 1tab">Noemt men een man in dronken staat.</l>
<l rend="; 2tab">Wat zegt beter</l>
<l rend="; 1tab">Zalig is geen gevolg van kwaad -</l>
<l rend="; 2tab">Hollands liefde</l>
<l>Voor Bacchus' vocht dan juist dit woord?</l>
<l>Met wordt tot drinken aangespoord.</l></lg>
<p><hi rend="i">Zalig zijn</hi>, blz. 34.</p>
<lg type="poem">
<l>Als dus een oorlel trekt hoe moet de rest geprezen?</l>
<l>Waar 't vrouwlijk schoon ook schuilt, het kan een man belezen.</l></lg>
<p>òf:</p>
<lg type="poem">
<l>Als dus een oorlel werkt, wat moet de rest verwekken?</l>
<l>Elk deel van 't vrouwlijk schoon kan mannenharten trekken!</l></lg>
<p><hi rend="i">Wat maakt niet verliefd?</hi> blz. 38.</p>
<lg type="poem">
<l>'t Is of zij [de hertogin van Orleans] wordt gestoken met priemen.</l>
<l>&nbsp;</l>
<l rend="; 1tab">Republiek kan meer dan tergen.</l>
<l rend="; 1tab">God! haar zoon, zij moet hem bergen.</l>
<pb n="13"/>
<l rend="; 1tab">Zij landen aan d' Engelsche kust,</l>
<l>Alwaar het koninklijk geslacht elkaar ontmoet</l>
<l rend="; 1tab">En leven in veilige rust.</l>
<l>Het volk vergiet, ten minste nu, geen vorstenbloed.</l></lg>
<p><hi rend="i">Gewogen</hi> - <hi rend="i">te ligt bevonden</hi>, blz. 55.</p>
<lg type="poem">
<l>Meê, be, toe, tusschen, her, ge, bij, af, voor,</l>
<l>Onge, mis, tegen, ver, in, op, ont, door,</l>
<l>Over, na, uit, wissel, aan en neêr,</l>
<l>Zelfs een val omhoog! wilt gij lezer! meer?</l></lg>
<p><hi rend="i">'t Vallied</hi>, blz. 46.</p>
<lg type="poem">
<l>Ge vindt hem hier ook niet; het feit is uit Amerika.</l></lg>
<p><hi rend="i">Trigamie</hi>, blz. 46.</p>
<p>&nbsp;</p>
<p>‘Maar waar zou ik eindigen?’ zou ik met een stereotijpe preek- en verhandelaarsphrase kunnen zeggen, ‘wilde ik al de berijmde ongerijmdheden meedeelen.’ Die ik ten beste gaf zijn nog de ergste niet. Voor een nalezer blijft er nog al wat over. Doch dat alles zou nog door den beugel kunnen, zoolang althans geen politieverordening het <hi rend="i">koopen</hi> - en daarbij ook het <hi rend="sc">doorlezen</hi> - van zoodanigen bundel rijmelarij verplichtend maakt. Er gaat in geen geval een letterkundige reputatie in den knop mee verloren. Erger misdrijf wordt er echter gepleegd jegens de Muze der poëzie, wanneer Mr. G. naar de Byroniaansche dichtlier grijpt en die op Hollands bodem door den modder sleurt. Anders toch kan noch mag ik 's mans vertolkingen heeten. En om als 't ware de kroon op zijne meer dan vrijmoedigheid te zetten, schakeert hij zijn internationale buitensporigheden, wier lezing iemand doen griezelen, met oorspronkelijke invallen, b.v. <hi rend="i">Op een bruiloftsfeest naast mijne deur</hi>, <hi rend="i">terwijl ik juist aan de overzijde een vogel eene muurholte zag in- en uitvliegen</hi>, <hi rend="i">om den jongen voedsel te brengen</hi> (blz. 111); <hi rend="i">ei/ij bespiegeling</hi> (blz. 115); <hi rend="i">Blik op blik</hi> (blz. 127); <hi rend="i">Onvindbaar</hi> (blz. 159) en meer dergelijke denk- en dichtfouten. Maar wat mij onder die rapsodiën trof was de hoedanigheid door den dichter zelven het stukje: <hi rend="i">Aan de vrouwen</hi> toegekend. Hij noemt dat, blijkens blz. 123, <hi rend="i">eene extra- fijne taalstudie</hi>. Zie, dat was nu waarlijk een verrassing! Op alles was ik voorbereid toen ik, na een vluchtige inzage, <hi rend="i">ex officio</hi> tot een gezet lezer van <hi rend="i">Joco-alethes</hi> overging, want wie kan zoo iets <hi rend="i">con amore</hi> doen? Ik had tot op blz. 122 al zooveel vreemds en ongewoons op het gebied van taal- en dichtkunde ontmoet, dat mij niets meer
verwonderen kon; maar op blz. 123 eene, en
<pb n="14"/>dat nog al <hi rend="i">extra-fijne</hi> taalstudie aan te treffen, zoo icts had ik nooit kunnen droomen. Het <hi rend="i">difficile satiram non scribere</hi> geldt hier in volle maat, en met het kloekste voornemen om zich te onthouden, bezwijkt men voor de verzoeking. Men kan soms te veel vergen, en zoo is het hier. In de 108 (zegge: honderd-en acht) stukken en stukjes, onder den naam van <hi rend="i">dichterlijke verscheidenheid</hi> aangeboden, is er al zeer weinig <hi rend="i">dichterlijks</hi> en de <hi rend="i">verscheidenheid</hi> wordt alleen door de hoegrootheid - niet door de hoedanigheid vertegenwoordigd. <hi rend="i">Alas</hi>, <hi rend="i">poor Gasinjet!</hi> men moet wel in de hoogste mate van rijmelzucht zijn bezeten om met zoo iets als dichter te durven optreden. Taal, dictie, beeldspraak, versbouwkunst, logica, goede smaak, kortom wat letterkunde als eischen gelden doet, is hier voorbeeldeloos verwaarloosd. De auteur heeft daaromtrent op blz. 58 de naïve auto-critiek geleverd in een Bladvulling:</p>
<lg type="poem">
<l>Schat uwe krachten met te hoog,</l>
<l>Want als de beproeving u bedroog,</l>
<l>Bedenk, dat ieder van u zal verkonden:</l>
<l>Gewogen, ach! is hij te ligt bevonden!’</l></lg>
<p>Ik weet niet of de heer G. <hi rend="i">la metromanie</hi> van <hi rend="sc">piron</hi> kent; ik geloof het evenwel niet, omdat er dan toch wel een enkel sprankje van de geestigheid diens schrijvers bij hem zou overgebleven zijn; en vooral, omdat hij dan zeker niet tot de uitgaaf van zijn pseudo-dichterlijke exspectoraties zou zijn overgegaan. Hoe 't evenwel zij, ik mag hem in gemoede, voor zijn verdere dichterlijke loopbaan, aanraden er kennis mee te maken, want denkelijk kan men van hem zeggen, evenals <hi rend="sc">piron</hi> dat van zijn held, <hi rend="i">Francalen</hi>, doet, dat hij is:</p>
<lg type="poem">
<l>...............excellent caractère,</l>
<l>Bon ami, bon mari, bon citoyen, bon père;</l>
<l>Mais à Thumanité, si parfait que l'on fût.</l>
<l>Toujours par quelque faible, on paya le tribut,</l>
<l>Le sien est de vouloir rimer malgré Minerve,</l>
<l>De s'ètre........avisé de sa verve;</l>
<l>Si l'on peut nommer verve une démangeaison</l>
<l>Qui fait honte à la rime, ainsi qu'à la raison.</l>
<l>&nbsp;</l>
<l rend="; 1tab"><hi rend="i">Acte I</hi>, <hi rend="i">scène</hi> 3.</l></lg>
<p>Na dit kijkje in dien spiegel voor poëtasters gevoelt de auteur van Joco-alethes zich wellicht opgewekt er nog een blik in te slaan en ziet zijn eigen beeld terug in de volgende tweespraak:</p>
<pb n="15"/>
<lg type="poem">
<l rend="speaker"><hi rend="sc">Francaleu</hi> (de metromaan).</l>
<l>Pour moi...............</l>
<l>........fètoyant les bons faiseurs de vers,</l>
<l>J'en fais comme eux.</l>
<l rend="speaker"><hi rend="sc">Baliveau</hi></l>
<l>Comme eux?</l>
<l rend="speaker"><hi rend="sc">Francaleu</hi></l>
<l>Oui.</l>
<l rend="speaker"><hi rend="sc">Baliveau</hi></l>
<l>Quels travers!</l>
<l rend="speaker"><hi rend="sc">Francaleu</hi></l>
<l>Pas tout-à-fait comme eux; car je les fais sans peine.</l>
<l>&nbsp;</l>
<l rend="; 2tab"><hi rend="i">Acte II</hi>, <hi rend="i">scène</hi> 1.</l></lg>
<p>Die laatste regel is onbetaalbaar, en ik durf wedden dat de lezer van <hi rend="i">Joco-alethes</hi> den Nederlandschen <hi rend="sc">baliveau</hi> heeft nageroepen:</p>
<lg type="poem">
<l>Vous poëte! eh bon dieu! depuis quand? Vous?....</l>
<l>&nbsp;</l>
<l rend="; 1tab"><hi rend="i">Acte II</hi>, <hi rend="i">scène</hi> 1.</l></lg>
<p>Ik althans deed het van ganscher harte, toen ik zijn <hi rend="i">slotwoord</hi> had gelezen, waarin hij zegt:</p>
<lg type="poem">
<l>Het werk dat mijne hand u biedt,</l>
<l>Is binnen Amsterdam geschied;</l>
<l>Het gaf mij troost en hoop en vreugd:</l>
<l>Gij lezer, wees met mij verheugd!</l>
<l>Ik vraag verschooning voor 't begin:</l>
<l>Er schuilen vele fouten in.</l>
<l>Verschijn ik voor de tweede maal,</l>
<l>Mijn rijm zal spreken schooner taal,</l>
<l>En meer voldoen aan d' eisch der maat...</l>
<l>De wil vergoede nu de daad!</l></lg>
<p>Een alles behalve bemoedigend vooruitzicht! Misschien is evenwel vóór <hi rend="sc">g's</hi> tweede verschijning op het gebied der rijmkunst, een Bragiaansche klopjacht in die lagere streken van den Helikon gehouden, of is de Hippokrene te tweeden male ontzwaveld. - 't Is te hopen.</p></div>
<div type="section">
<interpGrp>
<interp type="primair" value="18711110"/>
<interp type="primair" value="18710900"/>
</interpGrp>
<pb n="16"/>
<head rend="h4">II. Godgeleerdheid en Kerkgeschiedenis.</head>
<q rend="bq">CHRISTENDOM EN HUMANITEIT, door Dr. J. Cramer, predikant te Amsterdam. - Amsterdam, W.H. Kirberger. 1871.</q>
<div type="section">
<head>I.</head>
<p>Ziethier een boek, dat in menig opzicht onze aandacht overwaardig is, een boek, waarin niet slechts vele ware opmerkingen, diepzinnige redeneeringen, warme uitboezemingen en frissche geloofsgetuigenissen zijn te vinden, die menig lezer veel te denken geven en hem het gemoed verwarmen, maar welks inhoud ook een merkwaardig teeken des tijds is. Hoe kan het anders? Een talentvol predikant, bekend als volgeling der orthodoxe richting, schrijft in onze dagen van spanning en verdeeldheid een werk over de verhouding van het Christendom tot de Humaniteit. Men verwacht daarin - dat spreekt vanzelf - een antwoord op de vragen: Wat is het recht der voorvechters van de Humaniteit ten koste van den godsdienst? Waarin feilen zij? Wat is het kenmerk van het Christendom, dat ons voert ter Humaniteit?</p>
<p>Het is mij recht aangenaam, dit werk ter beoordeeling ontvangen te hebben, en nog aangenamer, er veel goeds van te kunnen zeggen. Wanneer ik er ook zware bedenkingen tegen heb, hoop ik ze in te brengen in denzelfden goeden toon, die niet een der geringste deugden van dit boek is.</p>
<p>Er moeten mij, voordat ik den hoofdinhoud van het boek bespreek, een paar aanmerkingen over bijzaken van het hart. Vooreerst wat den vorm betreft. Het boek zit op degelijke manier in elkaar, ordelijk is de stof ingedeeld; geleidelijk wordt zij stuk voor stuk behandeld; de stijl is vloeiend en gekuischt; taal en spelling zijn zuiver; in één woord de vorm komt overeen met de fraaie uitvoering, die den uitgever eer aandoet. Maar waarom moet het werk als kunstgewrocht ontsierd en de lezing bemoeilijkt worden door noten aan den voet der bladzijden? Noten met soms lange aanhalingen, redeneeringen, verklaringen? Wel is dit boek er niet zoo mee beladen als menig ander;
<pb n="17"/>maar een werk, dat afgemaakt heet, mag in den regel geen één noot hebben, behalve eenvoudige verwijzingen. Behoort hetgeen aan den voet der bladzijden vermeld wordt, niet bij het onderwerp, laat het dan weg; hoort het er bij, verwerk het dan in den tekst; men schrijft het immers, opdat het gelezen worde? In naam van den goeden smaak en van de kunst protesteeren wij tegen het gebruik van die lange noten.</p>
<p>Ten tweede ware het ter wille van den schrijver te wenschen, dat er geen <hi rend="i">voorrede</hi> voor het werk stond. Zij behelst de geschiedenis van het boek vóór de uitgaaf. Het heeft namelijk zijn ontstaan te danken aan eene prijsvraag, door het Haagsch Genootschap <hi rend="i">tot verdediging van den Christelijken godsdienst</hi> uitgeschreven, en is eene niet bekroonde beantwoording er van. In deze voorrede ontvouwt Dr. Cramer zijne redenen, waarom hij, na de kritiek der bestuurders overwogen te hebben, niet opnieuw naar het eermetaal gedongen, maar zijne verhandeling liever, in hoofdzaken onveranderd, uitgegeven heeft. Hij doet dit in het breede, - 23 bladzijden is de voorrede lang - omdat hij - zooals hijzelf zegt - er den hoogsten prijs op stelt, dat de lezers door de uiteenzetting dier redenen in zijn werk ingeleid worden en hun het rechte oogpunt aangegeven wordt, waaruit het moet worden beschouwd. Het spijt mij, dat hij dit gedaan heeft; immers wanneer wij een boek lezen over Christendom en Humaniteit, dan doen wij dit niet opzettelijk als rechters, maar wenschen er uit te leeren. De schrijver moet zich ten minste zulke lezers voorstellen en ieder er naar streven om met die gezindheid een degelijk werk ter hand te nemen. Maar dit wordt ons zoo goed als onmogelijk gemaakt, wanneer ons eerst het ontstaan van het boek wordt medegedeeld, wat alleen voor de persoonlijke vrienden des schrijvers eenig belang heeft, en wij zelfs als scheidsrechters geroepen worden tusschen het Haagsch Genootschap en Dr. Cramer, zoodat wij gedwongen worden gedurig te vragen: Hebben de Heeren Bestuurders dit boek te recht of ten onrechte niet bekroond? Wat gaat deze zaak ons, als lezers, aan?</p>
<p>Den recensent echter is deze voorrede veel waard; wij zullen er enkele keeren op wijzen, want zij levert kostelijke bijdragen tot kenschetsing van Cramer's standpunt. Maar, ook als zoodanig, reken ik mij noch verplicht, noch bevoegd om te beoordeelen, of het vonnis der Haagsche rechters billijk is geweest dan te ge-<pb n="18"/>streng. Een paar der gemaakte aanmerkingen bespreken wij straks; de overige gaan wij stilzwijgend voorbij; een slotsom maken wij niet op. - Ter zake nu!</p>
<p>Een prachtig onderwerp is het, dat de heer Cramer behandelt! Christendom en Humaniteit, of juister: de betrekking tusschen het Christendom en de Humaniteit.</p>
<p>Na eene korte inleiding omschrijft hij in breede trekken (bl. 10-82), wat wij onder het woord <hi rend="i">Humaniteit</hi>, volgens het wetenschappelijk spraakgebruik, te verstaan hebben, namelijk de verwezenlijking van het ideaal der menschheid. En dat wel in twee opzichten, namelijk in iederen mensch op zichzelf en in het menschdom. In elk individu zijn vermogens aanwezig, die ontwikkeld kunnen worden. Wanneer dezen nu volkomen ontplooid zijn en in harmonischen samenhang met elkander staan, dan is het begrip der Humaniteit in een mensch verwezenlijkt. Dan is hij vóor alles zedelijk, maar tevens niet van zinnelijk gevoel beroofd. Zijn schoonheidsgevoel komt dan tot zijn volle recht, en hij heeft zuiver en scherp leeren denken, terwijl hem de noodige mate van kennis ten dienste staat (dit kenmerk komt er bij Cramer wel wat schraal af) en hij met een krachtigen wil is toegerust, waardoor hij het goede, schoone en ware dat hem aantrekt, najaagt en volbrengt. Zoo eerst is iemand <hi rend="spat">mensch</hi> in den vollen zin van het woord. Doch in éenen mensch is nooit het geheele begrip van Humaniteit verwerkelijkt. Immers niemand staat op zichzelf; ieder is tot anderen in velerlei betrekkingen geplaatst. Indien deze verhoudingen onnatuurlijk zijn, dan werkt dit terug op de vorming van het individu, dat daardoor belet wordt de volheid zijner krachten te openbaren. Als leden van een huisgezin en van eene maatschappij hebben wij onze rechten en onze plichten. Wat ons volgens genen toekomt moeten wij ontvangen; dezen hebben wij te volbrengen, indien wij zullen zijn, die wij moeten wezen.</p>
<p>Over de betrekking tusschen rechten en plichten zegt Cramer zeer veel waars, evenals hij, bij de behandeling van de verhouding tusschen rechtvaardigheid en liefde, over het karakter der laatste zeer schoone en doeltreffende opmerkingen maakt. Maar éene zaak heeft hij daarbij m.i. vergeten, namelijk dat, hoewel iemand lief te hebben de hoogste rechtvaardigheid is en dus de tegenstelling tusschen liefde en rechtvaardigheid, indien men beider wezen maar diep genoeg opvat, niet bestaat, er toch on-<pb n="19"/>tegenzeggelijk in de praktijk een zeer groot verschil tusschen bestaat en de maatschappij wel degelijk meer op het recht dan op de liefde is gegrondvest. In de maatschappij der toekomst moge dit misschien anders zijn, in haar, zooals zij feitelijk, op weg naar het ideaal, is, moet vóor alles het <hi rend="i">recht</hi> worden gehandhaafd. Ten voorbeelde diene de arbeidersvraag, waarover Cranier m.i. voortreffelijk oordeelt. Zonder de liefde, zegt hij, kan zij niet opgelost worden, tenzij door maatschappelijke beroeringen. 'k Geloof het met hem. Maar volgt hieruit, dat wij dat vraagstuk uit het oogpunt der liefde moeten bezien en bespreken? Wat moeten wij dan van dit standpunt den arbeider leeren? Dulden, wachten, den rijke niet benijden, niet begeeren, maar het welzijn zijner medemenschen, o.a. zijner werkgevers, zoeken en den rijke liefhebben als zichzelven. En wat den loongever? Dat hij in den arbeider zijn broeder moet zien, wiens belang hij zich moet aantrekken en wien hij uit liefde moet geven wat hem toekomt. Maar dit laatste is immers krenkend voor den arbeider? Neen, in naam des <hi rend="i">rechts</hi> moet er meer loon voor hem worden gevraagd, in naam des noods van het eigenbelang, daar er kans is, dat hij anders in opstand komt en de maatschappelijke orde verstoort. De rijken moeten weten, goed begrijpen en diep voelen, dat het niet alleen een gemis aan hefde, maar, wat nog erger is, een onrecht en daarom een domheid moet genoemd
worden, wanneer zij dit ontzettend ingewikkeld maatschappelijk vraagstuk niet met allen ernst ter hand nemen. Wanneer ik iemand geld schuldig ben, dan moet ik het hem betalen, al heb ik ook een afkeer van dien persoon. Nu zult gij toch niet bij mij komen met de vermaning: Betaal hem, want gij moet hem liefhebben! Gij zult mij zeggen: Of gij hem liefhebt dan wel haat, dat is een tweede zaak, maar begin met hem het zijne te geven; anders zijt ge een dief en...gij zult niet stelen! - Aan de <hi rend="i">caritas</hi> ga de <hi rend="i">justitia</hi> vooraf. Deze is een zedelijk beginsel van lager orde, dat vóor alles moet gehandhaafd worden en dat ook, tot op zekere hoogte, kan bestaan zonder liefde. Dat ik er dit ‘tot op zekere hoogte’ moet bijvoegen, wijst op de waarheid, die er is in Cramer's vereenzelviging van rechtvaardigheid en liefde. Immers nooit kan het recht volkomen hcerschen dan door de almacht der liefde. Maar hierom mag men de waarheid niet voorbijzien, dat de eene toch in zekere mate, in huisgezin en staat, bestaan kan zonder de andere.
<pb n="20"/>Heeft wellicht o.a. deze verwarring in het gebruik van het woord <hi rend="i">recht</hi> en <hi rend="i">rechtvaardigheid</hi> den Bestuurders aanleiding gegeven te zeggen, dat er ‘aan de juistheid van het philosophisch spraakgebruik, en in verband daarmee, aan de duidelijkheid van het betoog veel ontbrak?’</p>
<p>Nadat de schrijver dan het wezen der Humaniteit beschreven had, bleef hem de taak over, te bepalen, in welke verhouding het Christendom tot haar stond. Daar de prijsvraag, die hem aan 't werk gezet had, afzonderlijk den godsdienst en het Christendom noemde, moest hij de onderlinge betrekking tusschen die beiden bepalen en het wezen van het Christendom kenschetsen. Hij deed dit in Hoofdstuk I, bl. 83-118. Hierna had hij de vraag te beantwoorden, in hoeverre het Christelijk geloof in staat is de wereld tot haar ideaal te leiden.</p>
<p>Achtereenvolgens behandelde hij daartoe (bl. 119-202): het verband tusschen het Christelijk geloof en de wereld, de wetenschap, het geweten, de individualiteit, het recht en de liefde. Vervolgens maakte hij de slotsom op (bl. 202-231), waarin hij de onmisbaarheid van het Christelijk geloof voor de Humaniteit betoogde. (Het opschrift bij Cramer: ‘Het Christelijk geloof, onmisbaar tot verwezenlijking van het ideaal der Humaniteit’ is onnoodig lang en daardoor onduidelijk, want de Humaniteit is immers: de verwezenlijking van het ideaal?)</p>
<p>Dit is het hoofdbeloop van het werk. Men ziet het: de stof is overbelangrijk. Wat den geest aangaat, waarin Cramer dit rijke onderwerp behandelde, die is daarmee in schoone overeenstemming. Het is een degelijk, ernstig boek, geschreven met verkwikkelijke warmte, hier en daar - bijv. bl. 114-117, over de liefde tot God - met groote verheffing en toch tegelijk met nuchtere klaarheid; zachtmoedig is de schrijver in het oordeelen, zoodat hem - voor zoover ik zag - geen enkel scherp woord tegen een andersdenkende ontsnapt is. Menig gedeelte van het werk is echt stichtelijk. Het vinde vele lezers en stemme menigeen tot nadenken over de levensvragen, hierin behandeld!</p>
<p>Toch heb ik zeer groote bedenkingen tegen den inhoud er van. Terwijl ik het in de hoofdzaken volkomen met den schrijver eens ben en zijn resultaat met hart en ziel beaam, dunkt me het betoog, waardoor hij hiertoe komt, niet klemmend genoeg. Onder twee rubrieken kan ik mijne voornaamste bezwaren rangschikken. Vooreerst is de beschrijving, die hij van het wezen des
<pb n="21"/>Christendoms geeft, zeer onduidelijk; daardoor is zijn theologisch standpunt zwevend. Ten tweede miskent hij het betrekkelijk recht, dat zijn tegenstanders, volgens de geschiedenis der menschheid, hebben; daardoor is zijn apologie zwak.</p>
<p>Laat ons die twee punten éen voor éen behandelen!</p></div>
<div type="section">
<head>II.</head>
<p>De eerste aanmerking is ook door de Bestuurders van het Haagsch Genootschap gemaakt, die het afkeurden, ‘dat het niet bleek, welk theologisch standpunt de schrijver innam, waardoor er in zijn redeneering niet zelden iets zwevends en onbepaalds was en zijne wederlegging van de tegenpartij overtuigende kracht miste. Cramer (zie de voorrede) kan zich ook wel begrijpen, dat men die aanmerking gemaakt heeft, omdat de Bestuurders, getuige de nieuwe redactie, de vraag, waarin van <hi rend="i">den godsdienst in het algemeen en het Christendom in het bijzonder</hi> gewag gemaakt wordt, blijkbaar wenschten, dat niet alleen op het zuiver-godsdienstig karakter des Christendoms, maar ook op de verschillende kenmerkende opiniën en instellingen acht geslagen werd. Dit nu heeft hij met opzet niet gedaan. Wel is waar zijn de kenmerkende leerstukken des Christendoms, als de verlossing door Christus, de wonderen, de zondeloosheid en de opstanding van Christus, geenszins onverschillig voor het geloof; maar hij wilde de aandacht niet afleiden van de hoofdzaak en haar alleen op het zuiver-godsdienstige vestigen. Waarom hij dat niet wilde? Omdat de groote strijd, die in de wereld gevoerd wordt, hoe langer hoe meer eenvoudig, en juist in zijn eenvoud ontzettend, wordt, daar hij loopt over de vraag: Gelooft men nog in God?</p>
<p>Dus - zietdaar eene, naar ik meen, wettige gevolgtrekking uit deze redeneering! - dus zijn die dogmen, waaronder zelfs de verlossing door Christus, de kenmerkende dogmen van het Christendom, geen zuiver-godsdienstige zaken, maar slechts bespiegegelingen over de waarheid en min of meer juiste inkleedingen van haar.</p>
<p>Toegestemd! Gaaf! Maar waarin bestaat nu het zuiver godsdienstig karakter van het Christendom? Cramer geeft er een
<pb n="22"/>duidelijk antwoord op (bl. 97-118). Het Christendom en de godsdienst zijn hem éen. Tot het wezen van den godsdienst behoort het geloof in een persoonlijk, met zelfbewustheid en vrijheid werkend God, waarmee wij in betrekking staan. Dit begrip van God noeme men een dogme, het kan niet anders, of men moet dit aankleven; want al is godsdienst een zaak van het hart, hij gaat niet om buiten het verstand. Met dien God moet men in gemeenschap staan, zoodat ons gansche leven den invloed van die gemeenschap, dat geloof, ondervindt. Godsdienst is niet alleen een denken, een gevoelen of een doen; het is <hi rend="i">leven</hi>, een leven, waarvan liefde tot God de bezielende kracht is.</p>
<p>Tegen deze beschrijving van het Christendom, of den zuiveren godsdienst, heb ik een groot bezwaar. Hoeveel schoons en waars Cramer bij deze gelegenheid ook zegt, zijn punt van uitgang is mij te wijsgeerig. Hij valt bij de bepaling van het wezen des Christendoms in dezelfde fout, die door menig beoefenaar van den Israëlietischen godsdienst begaan wordt. Op de vraag: Wat is het kenmerkende van het Mozaïsme? geeft o.a. Ewald het antwoord: Dat is het monotheïsme. Dit is onjuist. Niet in een beter begrip over God lag de voortreffelijkheid van Israël's godsdienst, maar in het op den voorgrond stellen der zedelijke eigenschappen Gods en in het geloof aan diens heiligheid. Niet: Er is slechts éen God! maar: Hoor, Israël! uw God is een heilig God! - was de grondwaarheid van het Mozaïsme. Zoo staat het ook met het Christendom. Niet het wijsgeerig begrip van Gods persoonlijkheid, maar de zedelijke waarheid van Gods liefde, maakt er den grondslag van uit. Eene geloofshelijdenis als die, welke Cramer hier omschrijft, kan zeker menig wijsgeerig ontwikkeld Brahmaan mee onderteekenen, niet slechts een Chunder Sen, maar licht ook anderen, die van Jezus weinig gehoord hebben. Deze geloofsbelijdenis vinden wij reeds in enkele godsdienstige geschriften der ouden. Het eigenaardig Christelijke ontbreekt er aan. Dit toch bestaat in de erkenning van Gods vaderliefde, waardoor geheel het leven gekleurd wordt. Waar die waarheid in het hart leeft, wordt de oneindige omvang van 's menschen roeping beseft; daar wordt aan de eigengerechtigheid de kop ingedrukt; daar is alle godsvrucht een uitvloeisel der wederliefde; daar is geen spraak meer van formalisme en dogmatisme; daar wordt iedere menschenziel kostelijk geacht en dus niet getwijfeld, noch aan eigen bestemming, noch aan die van anderen, ook niet der
<pb n="23"/>diepstgevallenen; daar vertroost het geloof aan de toekomst der wereld, de komst van het Godsrijk. Dit eigenaardig karakter van het Christendom, of liever: van Jezus' godsdienst, wordt door Cramer miskend, wiens godsdienst, naar zijn bepaling, is, wat men gewoonlijk noemt: een Christendom boven geloofsverdeeldheid verheven, maar wat eigenlijk niets is dan een wijsgeerige godsdienstvorm, al worden - wat vanzelf spreekt - bij de beschrijving er van de karaktertrekken der Christelijke vroomheid teruggevonden. Ontzettend in zijn eenvoud wordt de godsdienststrijd, zegt Cramer. Toegestemd! Maar niet dit is het groot verschilpunt, dat men tegenwoordig de vraag stelt: Is er een persoonlijk God of niet? maar dat de twijfel aan Gods liefde, dit behelst mede: aan de oneindige waarde van iedere menschenziel, en die aan Gods heiligheid, dat is: aan de breede klove tusschen goed en kwaad, zich zoo stout doet hooren.</p>
<p>In de bepaling van het uitgangspunt in de omschrijving van den godsdienst ben ik het dus met Cramer oneens. Doch dit alleen geeft mij geenszins het recht, zijn standpunt zwevend te noemen. Al dunkt het mij verkeerd, hij kan daarop desniettemin stevig staan. Maar dit juist is niet het geval. Hij blijft zichzelven niet gelijk. Dat kon hij ook niet. Iemand, die een scherp onderscheid maakt tusschen het godsdienstig karakter van het Christendom en de dogmen er van, mag niet bij de beschrijving van den godsdienst van eene wijsgeerige waarheid uitgaan. Terecht zegt Cramer, dat wanneer wij van godsdienstig leven spreken, de omschrijving daarvan niet buiten het verstand omgaat en wij dus niet bevreesd mogen zijn de waarheid te formuleeren; maar het moet eene godsdienstwaarheid zijn, als die van Gods heiligheid, rechtvaardigheid, vergevensgezindheid of liefde. Doch Gods persoonlijkheid is, evenzeer als zijne eenheid of drieeenigheid, alomtegenwoordigheid, eeuwigheid, onveranderlijkheid, grootendeels een wijsgeerig begrip, dat niet op geestelijke, innerlijke ervaringen steunt, maar op nadenken over hetgeen men in de wereld hoort en ziet. Nu gaat dus Cramer bij zijn beschrijving uit van een wijsgeerig-godsdienstig standpunt; maar blijkbaar bestaat in zijn ziel het ideaal van een zedelijk-godsdienstig leven. Vandaar iets zwevends. Immers het geloof aan Gods persoonlijkheid is op zichzelf een nuchtere, koude, verstandelijke zaak en zal, voorwaar! de menschheid niet ter Humaniteit leiden. Het geloof, dat dezen zegen brengen zal, moet dus een anderen
<pb n="24"/>inhoud hebben. Cramer geeft het dien ook, en wel - de leer der Gereformeerde Kerk.</p>
<p>Hij erkent zelf onomwonden (bl. 94), dat de leer dezer Kerk de godsdienstige waarheid het best uitdrukt, hoewel hij zich verder niet met hare dogmen inlaat, maar alleen handelt over dat, zonder hetwelk geen Kerk en geen Christendom denkbaar zijn: het godsdienstig leven. Men ziet het: - hetzelfde merkten wij ook in de voorrede op - Cramer noemt hier de dogmen der Kerk geen godsdienstige waarheden. Hoe hij dit verantwoorden kan tegenover die Kerk, vat ik volstrekt niet. Mij schijnt het toe, dat Cramer hier zichzelven schrikkelijk om den tuin leidt. Hij maakt die dogmen zoo los van het godsdienstig leven, dat zij veel kans hebben voor overbodig verklaard te worden. Cramer's standpunt is alleen houdbaar, wanneer men mag aannemen, dat wie godsdienstig leven heeft, ook natuurlijk een orthodox gereformeerde is, omdat de leer der Gereformeerde Kerk, als iets dat vanzelf spreekt, uit dat leven voortvloeit. Meent Cramer dat? Ja; dat schijnt wel. Immers hij zegt: zoodra het blijkt, dat het godsdienstig leven niet in strijd is met de Humaniteit, is het pleit ten voordeele van het Christendom beslist. Immers dit is de beteekenis van het Christendom, dat het het godsdienstig leven in den mensch en in de menschheid herstelt. Volkomen geopenbaard in Jezus Christus, den Zoon van God, wordt het door en in Hem ons deel, indien wij door het geloof met Hem in gemeenschap treden. Dat is het wezen des Christendoms, gelijk wij het uit de schriften des Nieuwen Verbonds kennen.</p>
<p>Dat het Christendom van de schriften des Nieuwen Verbonds en de leer der Gereformeerde Kerk aan elkander gelijk zijn en de laatste dus eenvoudig de zuiverste omschrijving van het eerste is, wordt maar stilzwijgend aangenomen. Reeds hiertegen protesteeren wij, meenende, dat Cramer dit in allen gevalle toch wel had mogen aanwijzen. Maar wij gaan verder.</p>
<p>Het Christendom des N. Vs. is <hi rend="spat">het</hi> Christendom. Maar al de vragen dan over de echtheid, ongeschondenheid en geloofwaardigheid dier schriften? Onderzoekt daarnaar, roept Cramer. Weg met alle banden! Mits - men volge de ware methode; men late zich niet verblinden; men erkenne den eisch der Schrift, dat zij alleen van het standpunt des geloofs worde beoordeeld, onvoorwaardelijk; men bezitte hetzelfde leven, dat in de Schrift,
<pb n="25"/>vooral in Hem, die het middelpunt der Schrift is, Jezus Christus, den Zoon van God, den verlosser der wereld, tot ons spreekt. Met andere woorden: mits men vroom en orthodox zij. Jawel! Zoo komt men tot de slotsom, dat het Christendom des N. Vs. <hi rend="spat">het</hi> Christendom is.</p>
<p>Cramer is hiervan zoozeer overtuigd, dat hij overal het Christendom, d.i. het godsdienstig leven, vereenzelvigt met het Apostolisch Christendom, d.i. (nagenoeg) de leer der Gereformeerde Kerk; alsof er niet duizenden ernstige en vrome menschen waren, die meenen godsdienstig leven te hebben en toch in hun denken allesbehalve orthodox zijn! Cramer vergeet dit in zulk eene mate en kan zich zoo weinig indenken in den gemoedstoestand bijv. van een ‘moderne’, dat hij eenmaal iets zegt, waarover wij eigenlijk boos moesten worden, daar het eene rechtstreeksche beleediging, namelijk de beschuldiging van de grofste huichelarij, inhoudt. Hij schrijft toch (blz. 86): ‘Kent men het Christendom in zijn eenvoudigsten, zuiversten vorm, weet men onderscheid te maken tusschen het Apostolisch Evangelie en de opvatting van dat Evangelie in latere tijden (dat is, volgens het verband, de Roomsche kerkleer), en verwerpt men het dan toch, dan is men zich levendig bewust van hiermede ook den godsdienst te verwerpen.’ - Dus is het Apostolisch Evangelie de eenvoudigste, zuiverste vorm van het Christendom. Dit is reeds kras genoeg. Ik dacht: het Apostolisch Evangelie, waarin de verwachting van de spoedige terugkomst des Heeren zulk eene groote rol speelt, en waartoe ook het Boek der Openbaring behoort, is niet de zuiverste, en het Christendom van Paulus (adres aan den brief aan de Romeinen!) juist niet de eenvoudigste vorm van het Christendom. Zou ook Cramer het niet noodig vinden, onderscheid te maken tusschen het Christendom van Jezus en dat der Apostelen? Maar al doet hij dit niet, in allen gevalle de modernen maken dat onderscheid met nadruk en meenen in sommige gedeelten van het N.V. een veel zuiverder vorm van het Christendom te vinden dan het Apostolisch Evangelie. Zijn zij zich dus bewust, daarmede ook den godsdienst te verwerpen? Dan huichelen zij ontzettend! Cramer meent dit niet. Hij schrijft het bij vergissing, omdat hij het Apostolisch Evangelie
zoozeer met het godsdienstig leven vereenzelvigt, dat hij zich het laatste zonder het eerste niet denken kan.</p>
<p>Wat is daarvan het gevolg? Dit, dat hij, pleitende voor de
<pb n="26"/>waarde van het godsdienstig leven, niet slechts het Apostolisch Christendom, maar zelfs de geheele leer der Gereformeerde Kerk binnensmokkelt.</p>
<p>Nog éene proeve, hoe zwevend het standpunt is, waarop de schrijver staat. In de Voorrede, bl. 19-21, spreekt hij zijn afkeer van de moderne richting uit, als die naar het naturalisme leidt, maar zegt, dat de orthodoxen éene zaak van hare volgelingen leeren kunnen, namelijk om neer te dalen in de diepten der menschelijke natuur, om van daar uit te herwinnen, wat zij (de moderne richting), door het bovennatuurlijke te verwerpen, verloren heeft. Dit nu moet zij wel doen, omdat zij, die den vasten grond van het Openbaringsgeloof niet meer heeft, gedwongen is om naar een anderen grond uit te zien. Maar hierin moeten zij, die aan een Openbaring Gods in supranatureelen zin gelooven, hare aanhangers navolgen. Het gezagsstandpunt moeten zij verlaten om langs denzelfden weg, dien de moderne richting (volgens Cramer tevergeefs) inslaat, te zoeken naar een vasten grond voor het geloof. - Wie zoo spreekt, is niet zeker, dat zijn geloofsovertuiging op een rots is gegrond. Wie toch vast staat, zoekt niet meer naar een steviger grond. Er ligt hierin een gevaarlijker erkenning dan aan Cramer bewust is. Hij vertrouwt in het diepst van zijn hart niet zoozeer op de onomstootelijkheid van den supranatureelen grondslag zijns geloofs, noch op de juistheid des inhouds, als hijzelf meent. Voorwaar, dit kunnen wij hem niet kwalijk nemen. Maar deze omstandigheid maakt juist, dat hij, terwijl het heet, dat hij voor de Gereformeerde leer strijdt, eigenlijk zich alleen sterk voelt voor de verdediging van een Christendom, dat vrij wat eenvoudiger is, niet slechts dan die leer, maar ook dan het Apostolisch Evangelie.</p></div>
<div type="section">
<head>III.</head>
<p>Cramer's werk is eene apologie. Hijzelf noemt het zoo, en zijne Inleiding heft aldus aan: ‘Zelden, ja misschien nooit, is de taak der Christelijke Apologetiek schooner geweest dan thans.’ Zij, tegen wier aanvallen hij het Christendom tracht te verdedi-<pb n="27"/>gen, zijn Michelet, Renan, Boutteville, Vacherot, Laurent. Hij haalt hunne woorden aan en weerlegt hunne redeneeringen, soms met veel juistheid, maar enkele keeren ook op zeer zwakke gronden. Dit laatste is m.i. vooral hieruit te verklaren, dat hij hun betrekkelijk recht niet genoeg erkend heeft.</p>
<p>Wanneer ernstig gezinde en bekwame menschen, zooals ten minste sommigen der bovengenoemden zijn, een tweespalt aannemen tusschen godsdienst en Humaniteit, meenende, dat de godsdienst aan de menschheid, op haar weg naar haar ideaal, ten hinderpaal is en daarom door wetenschap of wijsbegeerte vervangen zal worden, dan mag men reeds a priori aannemen, dat voor die meening goede redenen bestaan en dat zij niet uit de lucht gegrepen is. Wil men dan een goede apologie geven, dan moet men die oorzaak peilen, de betrekkelijke waarheid, die er in het beweren der tegenpartij ligt, volmondig erkennen, om ze daarna te schiften van de onwaarheid, die er mee verbonden wordt. Zoo alleen kan men met goed gevolg den godsdienst of het Christendom verdedigen.</p>
<p>Nu erkent Dr. Cramer wel, - dat spreekt vanzelf - dat een deel der tegenwerpingen van de ‘Humanisten’ op rekening komt daarvan, dat zij den godsdienst, of het Christendom, met de leer eener Kerk, vooral de R. Katholieke, verwarren. Maar hij heeft toch blijkbaar geen open oog gehad voor den strijd, die er altijd geweest is tusschen godsdienst en het streven naar Humaniteit.</p>
<p>In de geschiedenis der menschheid zien wij vooreerst de groote worsteling tusschen geloof en ongeloof. Dit laatste voert den mensch naar de dierlijkheid. ‘Laat ons eten en drinken, want morgen sterven wij!’ Ziet daar zijn leus. Het geloof daarentegen leert hem zijn wil aan dien van God te onderwerpen en te luisteren naar het: ‘Gij zult!’ in plaats van naar het: ‘Ik wil!’ De geloovigen nu, altijd slechts eene kleine minderheid uitmakende, heftig door hunne tegenstanders besprongen, geroepen tot de reuzentaak om de kostelijkste schatten der menschheid te bewaren, ziende, hoe onderscheiden wereldsche dingen, niet alleen geld, eer en zingenot, maar ook wetenschap, kunst, en andere op zichzelf edele zaken, velen aftrekken van ‘het éene noodige’ en zelven de verleiding daartoe voelende, de geloovigen worden eenzijdig, minachten de aardsche schatten, verkrachten hunne natuur, ontvlieden de wereld, noemen wetenschap en kunst
<pb n="28"/>dingen die in zichzelven verkeerd zijn, en leggen der menschen vrijheid aan banden, omdat zij soms tot ergerlijke uitspattingen aanleiding geeft.</p>
<p>Wanneer hij dit verschijnsel bespreekt, merkt Cramer aan (bl. 129), dat de Kerk, d.i. dan eene vereeniging van geloovigen, hierin gelijk heeft, daar zij niet geroepen is om de eischen der Humaniteit te bevredigen, maar om den weg vrij te houden, langs welken die bevrediging tot stand komt. ‘Liever moet zij’ schrijft hij, ‘zich voor een wijle terugtrekken en den schijn (?) op zich laden van de dingen der wereld te verachten, dan door der wereld gelijkvormig te worden ontrouw te zijn aan hare beginselen, haar doel uit het oog te verliezen, hare eigenaardige beteekenis prijs te geven.’ Laat dit waar zijn! Maar dan is die wereldverachting toch een gebrek, eene erkenning van onvermogen; men moet een oog uitrukken om ten leven in te gaan, omdat men van twee kwaden het beste moet kiezen; maar evenals het voor éen mensch geen geluk is, wanneer het zoo ver met hem komt, dat hij, om zich te redden, zijn natuur in eenig opzicht op onnatuurlijke wijze moet te kort doen, zoo is het ook een ramp voor een (Godsdienstvorm of) Kerk, wanneer zij iets, dat tot het wezen der Humaniteit behoort, moet opofferen, om zich te vrijwaren voor den ondergang. Indien nu een Kerk wetens en willens, maar dan tijdelijk, zulke geweldige maatregelen van zelfverminking om Godswil nam (zooals Cramer het onwillekeurig voorstelt), dan was tegen de wijsheid van dien maatregel niets in te brengen. Maar zij doet dat onwillekeurig en gaat een eer stellen in die eenzijdigheid. Zoo wordt zij der menschheid ten hinderpaal op den weg ter Humaniteit. Daarom hebben de ongodsdienstige Humanisten, d.w.z. de voorstanders van betamelijk zingenot, nijverheid en handel, wetenschap en kunst, die met den godsdienst niet ingenomen zijn en daarvan geen heil verwachten, altijd een betrekkelijk recht. Zijn zij eenzijdig, de godsdienstigen, of liever de kerkelijken, zijn het niet minder. Deze strijd is ook de reden van het ontstaan der twee partijen, die in iedere godsdienstige vereeniging
zijn, wanneer er leven in is: de rechtzinnige en de vrijzinnige. De eerste handhaaft de eenzijdigheid der Kerk als waarheid; de andere tracht de waarheid, die de Humanisten prediken, te vereenigen met die des geloofs.</p>
<p>Deze strijd tusschen de Geloovigen en de Humanisten is altijd
<pb n="29"/>gevoerd, zoolang er godsdienst onder de menschen is geweest. Ziet het bijv. onder Israël. De strijd van Samuel tegen Saul, van Abia tegen Salomo, van Elia tegen Achab, van Micha tegen Achaz, van Nehemia tegen Semaja c.s., van de Hasmoneërs tegen Antiochus, is in den grond der zaak telkens een nieuwe vorm voor den worsteling tusschen geloof en Humaniteit. In het heidendom is het dezelfde geschiedenis. Welke andere beteekenis toch heeft het bijv., wanneer in Egypte strijd werd gevoerd over het al dan niet toelaten van vreemdelingen in het land? De priesters der Egyptische goden begrepen zeer goed, dat de dienst van dezen zou gaan kwijnen, indien de Grieken hun kunst en wetenschap aan de oevers van den Nijl brachten. Evenzoo heeft het Christendom in de onderscheiden vormen, die het in den loop des tijds heeft aangenomen, denzelfden strijd gevoerd. Eenzijdig en bekrompen, heeft het vaak de menschen onnatuurlijk opgevoed en het licht buitengesloten, zoolang het kon. Het heeft zooveel kennis verspreid als het voor zich dienstig rekende en onschadelijk voor het geloof; en dat was soms zeer, zeer weinig; maar heeft daarentegen veel verlichting gekeerd. Tegenover de Kerk, die in menig opzicht der Humaniteit in den weg stond en nog staat, waren de Humanisten, en zijn ze nog, in hun recht. Zoolang men dit niet volmondig erkent, kan men geen goede apologie leveren.</p>
<p>Of Cramer dit dan niet erkent? Slechts ten halve. Nemen wij, om niet in het wilde te schermen, een paar voorbeelden. Beginnen wij met het Christendom en de wetenschap!</p>
<p>Cramer begint met de grieven op te sommen, die de Humanisten in dit opzicht tegen de Christelijke Kerk hebben. Hij doet dat zonder terughouding en geeft het lange zondenregister des Christendoms. Vervolgens erkent hij, zoo onomwonden als denkbaar is, dat het geloof in geenen deele het licht der wetenschap heeft te schuwen en dat deze volkomen vrij moet zijn. Voor Gods Woord moet zij zich wel buigen, maar het is juist de vraag, wat Gods Woord is. Zelfs een beroep op de H. Schrift kan dat niet uitmaken, want dit zou alleen geldig zijn, indien wij een onfeilbaren canon, een onfeilbaren tekst en eene onfeilbare uitlegging hadden. Voortreffelijk gezegd! Nu komt het er op aan, het Christendom te verdedigen. Daartoe wordt eerst gevraagd: Was de wetenschap, die de Christelijke Kerk verwierp, wel altijd de <hi rend="i">ware</hi> wetenschap? - Eilieve! wat is de strekking dier
<pb n="30"/>vraag? De Kerk heeft vaak dwalingen der mannen van wetenschap verworpen. Nu ja: dat gelukje heeft de op éen na domste mensch ook, wanneer een dwaasheid van den allerdomste hem al te dwaas voorkomt. Maar de vraag is, of zij niet vaak der wetenschap geschaad beeft. Ja, dat is zoo, zegt Cramer; maar kan men haar dat in de omstandigheden, waarin zij verkeerde, toen zij dit deed, tot eene onvergefelijke zonde toerekenen? - Ik vraag: Wat doet dit ter zake? Wanneer mijn kind van twee, drie jaar eens beproeft, hoe hard een glasruit is, en hij slaat ze stuk, dan is dat zeker geen onvergefelijke zonde: de dreumis doet het in zijn onnoozelheid; maar ik beschouw hem daarbij toch niet als een bevorderaar van mijn stoffelijke welvaart. Zoo acht ik de Christelijke Kerk niet eene leidsvrouw tot Humaniteit, omdat zij deed naar haar kinderlijke wijsheid, toen zij de wetenschap verdoemde. Tegenover de vijandelijke behandeling, die de wetenschap vaak van de Kerk heeft te verduren gehad, staat - zoo gaat Cramer voort - de bevordering der wetenschap in andere opzichten. - Toegestemd! Maar het ontzenuwt de beschuldiging niet. Zij heeft licht verspreid, dit erkent ieder, maar juist zooveel als zij dienstig rekende, meer niet. Tegen deze aanklacht moet zij verdedigd worden - als het kan. - In de halsstarrigheid, waarmee de Kerk gewoonlijk weigert om de resultaten der kritiek aan te nemen ligt een zegen - zegt Cramer. Het hart is uit zijn aard conservatief. Accoord! Doch er ligt ook een vloek in. Wanneer een schipper zijn lading over boord werpt om het vaartuig te redden, doet hij wijs; maar wanneer hij, lang nadat de storm bedaard is, blijft rondzwalken, zonder een nieuwe lading in te nemen, zeggende: 't Is mij zoo best bekomen, want met den vollen last zou ik zijn gezonken en zonder dezen ben ik bewaard gebleven, - waarlijk dan zullen zijne reeders niet bijster met hem ingenomen kunnen zijn. - Na het geluk van het conservatief karakter des harten geroemd te hebben, gaat
Cramer voort om te betoogen, dat in zake van zedelijkheid en godsdienst niet aan het verstand de eerste stem toekomt, maar aan het hart; verder, dat die twee het in het leven met elkaar moeten zoeken te vinden en dat dit best gaan kan, wanneer men maar niet zoozeer vraagt, <hi rend="i">wat</hi> men gelooft, als wel, <hi rend="i">hoe</hi> men het gelooft, en in het geloof (lees: de geloofsleer) niets opneemt, wat er niet bij behoort. - Uitnemend! Maar waar zijn wij nu heengedwaald? Wij waren
<pb n="31"/>bezig met de Christelijke Kerk te verdedigen tegen de beschuldiging, dat zij de wetenschap heeft onderdrukt. De waarheid der aanklacht daarvan was erkend. De apologeet was begonnen met er het een en ander tegenover te stellen. En nu zijn wij aangeland bij de stelling, dat een rein hart noodig is om ware godsdienstkennis te erlangen. Doch hierover hadden wij het niet. De Kerk heeft de sterrenkunde, de natuurkunde, de geschiedenis, de staatkunde vervolgd. Zoo luidde de beschuldiging. Met apologetische handigheid zijn wij hiervan afgeleid. Wat heeft Cramer nu eigenlijk verdedigd? De Christelijke Kerk? of het oorspronkelijk Christendom (liever: het beginsel des Christelijken geloofs)? Dat blijkt niet. Er is geen scherp onderscheid gemaakt tusschen de Kerk en het beginsel, dat door die Kerk, eenzijdig, vermengd met bijgeloovigbeden, krachteloos gemaakt door allerlei toevoegselen, bewaard is. Wie het Christendom, d.i. het Christelijk beginsel, wil verdedigen, moet niet trachten de Kerk in bescherming te nemen. Dit doet Dr. Cramer nu wel niet, maar hij schaart zich ook niet rond genoeg naast de Humanisten tegen hare dwaasheden.</p>
<p>Wat door hem als geleider tot Humaniteit aangewezen wordt, noemt hij, aan het slot van dit hoofdstuk: ‘het Evangelie.’ - Wat is dat? De Blijde Boodschap van het Koninkrijk Gods? Neen, het is een boek, want Cramer zegt: ‘Wie, die onpartijdig het Evangelie leest en het niet alleen beoordeelt naar zijn eigene geloofsbegrippen, ontvangt den indruk, alsof het iets in het geloof opneemt, dat er eigenlijk vreemd aan is en dus in strijd komt met de Humaniteit?’ Wie? wel, honderden krijgen dien indruk. Onder den naam ‘het Evangelie’ kunnen wij denken aan het N.V. of, in engeren zin, aan de Evangeliën, de vier eerste geschriften des N. Vs. Staan, om ons tot de laatsten te bepalen, hierin geen berichten, die met het geloof niets te maken hebben? Behooren al de wonderverhalen tot de geloofszaken? en desgelijks al de beschouwingen der Evangelisten, o.a. die over de vervulling der profetiën van het O.V. in Jezus' leven? Dat meent een man niet, die zóó duidelijk onderscheid maakt tusschen het zuiver-godsdienstige van het Christendom en de dogmatiek. Cramer verdedigt iets, maar wat, is niet duidelijk. ‘Zijn werk droeg te zeer een apologetisch karakter’ hebben de Heeren Bestuurders gezegd. De schrijver vindt dit vreemd, omdat een genootschap tot <hi rend="i">verdediging</hi> van den Christelijken gods-<pb n="32"/>dienst hem dit toch niet euvel duiden kan. Zou de bedoeling dier korte opmerking ook deze zijn, dat Cramer in het gebrek van vele apologeten valt, ietwat blind te zijn voor de waarheid in de aanklachten der tegenstanders en, in de poging om zooveel mogelijk alles te redden, fouten in het voorwerp zijner liefde te vergoelijken?</p>
<p>Laat mij nu nog eene proeve geven, hoe onze apologeet de waarheid in de beweringen der Humanisten voorbijziet. Het Christendom is moordend voor de liefde, zeggen zij. Cramer hehoeft waarlijk het hoofdstuk hierover niet te beginnen met de woorden: ‘Hoe ongeloofelijk het schijne, werkelijk is ook van deze zijde het Christendom in verdenking gebracht.’ Immers niemand, die bijv. Lessing's <hi rend="i">Nathan der Weise</hi> kent, verwondert zich over deze aantijging. Doch de Humanisten beschuldigen niet alleen het officiëele Christendom van later eeuwen van liefdeloosheid en onverdraagzaamheid, maar ook het oorspronkelijk Christendom, ‘het Evangelie.’ Hiervan worden door Cramer een paar proeven aangehaald, namelijk: dat er wel altijd liefde wordt voorgeschreven, maar steeds om Jezus' of om Gods wil, en de broederliefde wel heerlijk bezongen is, maar de Apostelen hard over de ketters oordeelen; verder dat Jezus-zelf ‘dwing ze om in te gaan’ heeft gezegd en verklaarde, niet te zijn gekomen om vrede te brengen, maar het zwaard. - Wat doet nu de heer Cramer? Hij neemt alleen de aantijging van onverdraagzaamheid onder handen en weerlegt ze. Ook dit doet hij niet zonder moeite, omdat hij, met het Christelijk beginsel, tevens zooveel mogelijk de Kerk verdedigen wil. Zoo zegt hij bijv.: men moet den tijd in aanmerking nemen, waarin zij de ketters vervolgde; - precies! bijv. de negentiende eeuw! - men bedenke, dat de Kerk in hare ketterjachten toch het welzijn harer kinderen bedoelde; nevens die proeven van onverdraagzaamheid heeft zij ook veel liefde betoond; de Kerk zou wel meer heil aangebracht hebben, indien zij minder waarde had gehecht aan dogmatische formulen, maar zij heeft toch veel gedaan, en dat door de kracht van haar geloof. Doch geen woord komt hier voor om het kerkelijk Christendom van het oorsponkelijk Christendom te onderscheiden. En dan de beschuldiging tegen de Apostelen, dat dat zij soms hard waren tegen de
ketters, eene, die, voorwaar! moeilijk te ontzenuwen is? Niet behandeld! Ja, nog erger. In dit opzicht worden zelfs de acten van beschuldiging, door de Humanisten inge-<pb n="33"/>bracht, zeer gebrekkig overgebracht. Van den vloek, dien Paulus uitspreekt over de predikers van een ander Evangelie, van de scheldnamen: ‘honden en kwade arbeiders,’ die hij hun geeft, van de bitterheden van het Boek der Openbaring tegen de dienaars van den Satan en de volgelingen van Izebel, van dat alles wordt geen gewag gemaakt, en het behoort toch tot het Apostolisch Christendom. Of moeten wij ons bepalen tot de Evangeliën? Waarom maakt Cramer dan geen melding van Joh. XVII: 9, waar Jezus wordt aldus biddende ingevoerd: ‘Ik bid voor hen (mijne leerlingen); ik bid niet voor de wereld!’ (Vgl. 1 Joh. V: 16). Indien dit woord niet van Jezus is, dan werpt het een blaam op de gezindheid van den Apostolischen tijd. Indien wel - wat de schrijver, die het vierde Evangelie op gelijke lijn met de andere stelt, aanneemt - op Jezus-zelf. Hoe zal Cramer het Christendom tegen die aanklachten verdedigen? - Op geen enkel punt is zijne apologie zwakker dan hier, waarbij hij begonnen was met te verklaren, dat het haast ongeloofelijk was, hoe men het Christendom beschuldigen kon.</p>
<p>&nbsp;</p>
<p>Genoeg! De twee grieven, die ik ingebracht heb, zijn eigenlijk éen, of zijn ten minste twee gevolgen van éen fout. Cramer maakt in het geheel geen onderscheid tusschen het Apostolisch Christendom en het Christelijk beginsel en slechts een klein, ten minste niet duidelijk geformuleerd, tusschen het Christendom en de Christelijke Kerk. Hij wordt daardoor gelijk aan iemand, die eene vesting verdedigt, maar zijn krachten verspilt in de pogingen om onhoudbare buitenwerken te bewaren. Dit is zeer jammer, want er staan hem zoovele wapenen ten dienste en hij kent blijkbaar het Christelijk beginsel zoo goed, dat hij een duchtige, onweerlegbare apologie zou gegeven hebben, indien hij zich niet nutteloos afgemat had om zooveel mogelijk de Christelijke Kerk en geheel en al het Apostolisch Christendom te verdedigen. In tegenstelling met de <hi rend="i">Heraut</hi> van l.l. 27 Oct., die, niet tevreden met Cramer's kleurloos Christendom, hoopt, dat hij nog eens de geheele Gereformeerde dogmatiek zal verdedigen als leidsvrouw tot de Humaniteit, moet ik hem toewenschen, en ik doe het van harte, dat hij doorga op die
<pb n="34"/>onderscheiding tusschen de godsdienstige waarheid van het Christendom en de dogmatiek eener Kerk (welke ook), opdat hij ze goed uit elkaar houdende, prijsgevende volkomen waarheid èn der protestantsch kerkelijke èn der Apostolische dogmatiek, maar daardoor des te steviger sta in de handhaving van het godsdienstig leven, als onmisbaar ter Humaniteit.</p>
<p>&nbsp;</p>
<p><hi rend="spat">Harlingen</hi>, 10 Nov. 1871.</p>
<p>H. <hi rend="sc">Oort</hi>.</p>
<q rend="bq">Kerkleer en Christendom, gedachten van <hi rend="sc">Theodore Parker</hi>. Bewerkt door J.H. <hi rend="sc">Maronier</hi>. Utrecht, J.L. Beijers. 1870.</q>
<p>'t Is een aangename taak een werk als 't bovengenoemde te moeten aankondigen. De naam van Parker heeft in ons vaderland, althans onder de modernen, een goeden klank en indien zijn gedachten, door Maronier bewerkt, ons worden aangeboden, kan men er zeker van zijn iets goeds te zullen ontvangen. Sinds Dr. Réville in de Revue d.d.M. en vier jaar later, in 1865, in een afzonderlijk werkje den genoemden Amerikaan tot onderwerp van zijn schrijven gemaakt heeft, is men meer algemeen aan zijn, toen reeds geëindigde werkzaamheid, de aandacht gaan wijden. De H.H. Swiers, Colenbrander, Jorissen, Berns e.a. vertaalden belangrijke gedeelten van zijne geschriften. Reeds vroeger heeft ook de Heer Maronier zijn ingenomenheid met Parker's arbeid aan den dag gelegd, o.a. door zijn aanbevelend woord voor de onder zijn toezicht vertaalde ‘Bloemlezing uit de nagelaten werken van Theod. Parker.’ Wie het een of ander van Parker gelezen heeft, zal gewis ook met deze vertaling of bewerking door Maronier kennis willen maken. Gaarne wekken wij een ieder daartoe op. Niet omdat wij meenen, dat deze ‘gedachten’ hem een nieuw licht zullen doen opgaan over eenig dogmatisch geschilpunt of maatschappelijk vraagstuk, maar om de zeldzaam boeiende wijze, waarop in deze bladzijden over bekende zaken gesproken wordt. De vorm, waarin Parker zijn denkbeelden giet, is bizonder aantrekkelijk, want in de eerste plaats is hij dichter. Hij schetst en schildert, niet omdat hij weet
<pb n="35"/>op die wijs zijn hoorders het meest te zullen boeien, neen, omdat hij niet anders kan. Zijn poëtisch proza is de natuurlijke taal van zijn dichterlijken geest. Als zijn meester, wiens beginselen hij deelde en wiens geestdrift en stoutmoedigheid bij hem teruggevonden werden, sprak hij in beelden en gelijkenissen. Moge er in Parker meer dan in den zachtmoedigen Jezus van den Elia des O.T. gewoond hebben, er bestond desniettegenstaande een in 't oogloopende overeenkomst tusschen den godsdienstigen Americaanschen volksleider en den menschlievenden godsdienstprediker van 't Oosten. Deze komt vooral uit in hun opvatting van godsdienst en zedelijkheid, en in de wijze waarop zij die de volken verkondigden. Beiden brekende met de traditie en de voorvaderlijke inzettingen, de een den God des tempels, de ander die der kerk prijsgevende, vinden zij den vriendelijken Vader der menschen, die zich openbaart in het leven, in de geschiedenis, in de natuur en in 't naar hem dorstend hart. Het wezen van den godsdienst, hoe kon 't ook anders, daar hij voor beiden uit dezelfde bron stroomde? was voor Jezus en Parker 't zelfde: liefde tot God en diens schepselen, in eenvoud des harten, zonder vormendienst of belijdenis geloof. Gelijk bij den Nazarener vindt men bij onzen schrijver een open oog voor de gebreken zijner tijdgenooten, bovenal een hevigen afkeer van 't priesterlijk farizeïsme. De treurige gevolgen der zonde en eener door de voorgangers des volks verdedigde dwaling, wekken bij beiden een hervormingsvuur dat onuitblusschelijk is; dat steeds aangroeit bij den stormwind die 't tracht uit te blazen. Weêrstaan door de hoofden, hebben het volk, de armen, de verdrukten, de ‘kleinen’ zooals zich denken laat, hun volle sympathie en wijden zij hun hun leven. Beiden even onverschrokken in het aanvallen der dwaling, als beslist in het uitspreken hunner overtuiging, die de vrucht is, niet zoozeer van wijsgeerig nadenken, als van de
levenservaringen, die zij hebben opgedaan, van den gemoedstoestand, die hun eigen is.</p>
<p>Jezus en Parker waren grootendeels profeten op hetzelfde gebied. Hun profetiën hebben dikwijls gelijksoortige klank.</p>
<p>Nu is het een boetpredikatie, hevig en somber, of een beschuldiging, die hij gloeiend van verontwaardiging den tegenstander naar het hoofd slingert: men behoeft ze slechts te lezen om te bespeuren, dat er iets van den donder in zijn stem geklonken, iets van het vuur des bliksems in zijn oog geglinsterd moet heb-<pb n="36"/>ben. Straks ruischen van diezelfde lippen troostliederen, zacht als de suisende lentewind, verkwikkend als de dauw op 't rozenblad, verteederend als de traan in 's moeders oogen en vriendelijk als haar lach. Soms ook is een uitspraak zóó snijdend, dat zij weet door te dringen tot 't meest versteende hart, een pijl, scherp en juist gericht, die 't stevigst harnas kan doorboren, of wel een geestig gezegde, te schitterend om vergeten te kunnen worden, een diamant gelijk, dien men met zich draagt, telkens van andere zijden beschouwt omdat hij, hoe 't licht er ook op val, door zijne fonkeling 't oog betoovert - Men leze Parker slechts en men zal zien, dat zijn staal spreekt van den gloed van overtuiging, de diepte van gevoel, den rijkdom ven geest, de scherpheid van blik, vaak ook van de fijnheid van vernuft, die hem in hooge mate eigen waren.</p>
<p>Parker is een ziener. Hij aanschouwt wat voor velen verborgen is, wat anderen slechts nevelachtig te voorschijn treedt. Twijfel aan 't geen hij meent waar te nemen, ontwaart men bij hem niet. Zijn geloof aan den volmaakte is hem van nature eigen, zelfs de zekerheid der onsterfelijkheid is hem door instinet gegeven. De looden schoenen van het scepticisme, hebben hem niet in zijn gang belemmerd. Vandaar de forsche tred, die reuzenstap, waarmee hij voortijlde om de wereld te veroveren, de frischheid van zijn voorstellingen, de kracht van zijn woorden, het meêslepende zijner profetiën. 't Peinzensmoede dat den dichter bracht tot dat bescheiden; ‘maar toch ik <hi rend="i">meene</hi>, dat ik Uw hand wel speurde in 't leven, uw Vaderhand’...de smartelijke ervaring van hier beneden in raadselen te wandelen, heeft zijn geestdrift nooit gedoofd. Waar anderen in duisternis dwaalden, richtte de vuurkolom zijn schreden, spoedde hij zich, zonder om te zien naar 't beloofde land. Hij was te profetisch van natuur, zijn godsdienstig en zedelijk gevoel spraken te luide, dan dat hij met abstracte redeneringen, met een analyse van dat gevoel of een onderzoek naar zijn rechten anders dan ter loops zich had wenschen bezig te houden. Hij was een bij uitstek praetische geest. De maatschappij en kerk hadden zijn denken in pacht. De behoeften zijns volks, de nooden der broederen, kwelden hem zelf, vervulden hem met deernis en ontzetting. Dit was het raadsel, dat hij had op te lossen: hoe hij zijn natuurgenooten bevrijden zou van de slavenbocien op geestelijk en stoffelijk gebied hun door de booze machten der eeuw aangelegd; hoe hij zou kunnen
<pb n="37"/>breken wat anderen nog steviger trachtten vast te klinken..Hiervan spreken ook deze ‘gedachten.’</p>
<p>'t Behoeft geen betoog dat Parkers geschriften uit een aestetisch oogpunt beschouwd, groote waarde hebben. Deze ‘gedachten’ zouden wie het betwijfelde kunnen overtuigen. Hij was ziener zeiden wij, hij aanschouwde. Hij redeneerde minder, maar liet zien, tooverde voor oogen. Zijn taal is beeldspraak van 't begin tot 't einde. Zijn begrippen worden voorstellingen. Zijn gedachten zetten zich in beelden om. - Doch ook hij heeft de fouten zijner deugden gehad. Soms toch zijn die beelden zoo talrijk, dat zij den lezer een gevoel van afmatting geven, niettetegenstaande de bekoorlijkheid, die hun veelal eigen is. Vaak is het proza te kleurig, te bont, en is er een verscheidenheid van vormen, ten koste van de volledigheid der afzonderlijke deelen. Nu en dan komt ons bij de lezing 't woord van Vacherot over de taal van Taine te binnen: La richesse y dégénère en intemperance. 't Zou bij zulk eenen overstelpenden overvloed niet geeischt kunnen worden, dat er niet wel eens een minder schitterend beeld onder door mocht loopen, wel behoudt men echter 't recht te protesteeren tegen bepaald wansmakelijke, waaronder ik b.v. dit zou willen rangschikken: ‘Wat beduidt dit alles? (nl. die overvloed van goedheid en schoonheid in de natuur). Is God zoo mild, dat hij niet alleen de gewone bezoekers van zijn grooten herberg geeft wat zij vragen, maar ook de kraan een poos laat loopen, alleen voor de schoonheid van den stroom?’</p>
<p>Dit wat den vorm betreft. Ook op den overigens zoe schoonen inboud hebben wij een enkele aanmerking, Parker, wij hebben het reeds gezegd, spreekt op den toon der verzekerdheid waar anderen slechts durven te hopen. Wat hij ziet grijpt hem aan, overmeestert hem geheel. Een punt, dikwijls 't meest sprekende, valt hem in 't oog en dan wijdt hij daaraan de volheid zijner bewondering. Dit heeft ten gevolge, dat sommige lezers, die hun oog geopend hebben ook voor de minder bevallige zijde van 't tafereel, onbevredigd moeten blijven bij de weelderige metaforen van onzen stichtelijken redenaar. Hij is - het is overbekend - onvermoeid met in de natuur God te ontdekken. Hij ziet het licht, de vreugde, de goedheid en nuttigheid, de schoonheid en rijkdom, die God alom heeft verspreid, en nu spreekt dit alles hem zóó duidelijk van Gods liefde, dat hij er niet aan kan denken, om ook eens van een anderen kant de schepping te be-<pb n="38"/>schouwen, stil te staan bij de duisternis, de smart, de stormen en hagelbuien, i.e.w. bij de bezwaren die dezelfde natuur een denkend mensch aanbiedt. Wel heeft hij elders verklaard, dat ook in dezen hem niet alles duidelijk is, doch 't geen duidelijk is, is hem genoeg. Dat de zielloos liefelijke tevens de reedloos wreede is, wordt in zijn optimistische natuurbeschouwing te veel vergeten. De blijde zonneschijn verrukt hem en op zulk een oogenblik, waarin de schoonheid der natuur hem gansch vervult en hij zoo onmiskenbaar den God der liefde ziet, roept hij uit: ‘Wat zonnige kleuren! Het is altijd <hi rend="i">Zon</hi>dag voor de wolken en den vijver.’ - Wisten wij maar niet, dat het ook zeer dikwijls voor de wolken en den vijver, en helaas niet voor dezen alleen <hi rend="i">Donder</hi>dag is!</p>
<p>Wil men een andere uitspraak van Parker, waaruit blijkt, dat zijn bewondering hem tot een al te gewaagde stelling kan voeren, wij verwijzen den lezer naar bladz. 186. ‘Hij (Jezus) kan haar (de wereld) nog wel achttienhonderd jaren den weg wijzen, want wij gelooven, dat God geen grooter man, dan hij kan doen optreden, neen, niemand zoo groot als hij.’ Wie kan hiermeê instemmen? Zou Parker, als hij even had nagedacht, 't zelf hebben kunnen gelooven? Inderdaad niet. Hij werd weer meegesleept door zijn overigens zeer verklaarbare bewondering voor den grooten meester, want op blz. 25, lezen wij: ‘dat God nog grooter menschen kan doen optreden, daaraan twijfel ik niet, - als zij optreden, dan zal de oude strijd worden hernieuwd’ enz.</p>
<p>We zouden kunnen zeggen Parker maakt het zich in zijn profetische beschouwingen wat al te gemakkelijk, ware het niet dat deze uitdrukking het vermoeden zou kunnen wettigen, dat hij met voorbedachten rade de moeielijkheden op zijn weg zou zijn voorbijgegaan. Dat immers was niet 't geval. 't Lag in den aard van zijn geest krachtige indrukken te ontvangen. De verwachtingen en voorstellingen die aan zijn godsdienstig gevoel beantwoordden, waren voor hem even zoovele feiten. Hij was een man des gevoels. Van daar dat hij aanstonds partij heeft gekozen en zoo beslist, als was zijn overtuiging de slotsom van het meest logische syllogisme. Dan, wat in strijd is met zijn godsdienstig geloof, werpt hij met heldhaftige inspanning ter neder, beukt het met den ijzeren hamer zijner forsche, soms ook toornige welsprekendheid, pijnigt het met den fellen beet van zijn sarcasme, tot het ligt te zieltogen. Wat echter daarmee in overeenstem-<pb n="39"/>ming is, is hem de waarheid, zóó evident, dat zij geen betoog behoeft.</p>
<p>Wanneer hij b.v. over de onsterfelijkheid spreekt, brengt hij er bewijzen voor bij, doch geheel uit luxe. Anderen, meent hij, zullen ze niet overtuigen, gelijk zij hem zelf ook niet tot de aanname er van gebracht hebben. Zijn geloof, omtrent 't voortbestaan der ziel hangt in 't minst niet af van eenige redenering. ‘De onsterfelijkheid’, heet het, ‘is een feit van 's menschen natuur.’ Ze is een ontologisch feit en behoort tot 's menschen wezen.’ - ‘Dit begrip komt tot onze bewustheid even natuurlijk als dat van ruimte en tijd.’ - Wij gevoelen het als een verlangen, ‘een feit alzoo dat in den mensch aanwezig is, is door God geschreven, die geen leugens schrijft.’ - ‘Ik ben mij bewust, dat ik niet sterven zal, nooit sterven zal, wel menigmaal veranderen.’ - Wanneer men zoo duidelijk de zon ziet schijnen en haar warmte gevoelt dan is het bewijzen van haar bestaan iets, waarmee men het niet zoo naauw zal nemen, wil men zich zelf niet al te zonderling toeschijnen. Zoo ging het Parker blijkbaar toen hij er zich toe zette om dit zijn geloof te verdedigen; zijn geloof was wetenschap, aanschouwing...hij zag.</p>
<p>Vergeten wij echter niet, dat wij geen recht hebben om van hem te vorderen, wat met zijn geest in strijd zou geweest zijn en door den tijd, waarin en de omstandigheden, waaronder hij leefde, niet van hem geëischt werd. In Amerika was hij geroepen tot het voeren van een strijd in kerk en maatschappij, die voor ons of geheel niet of slechts ten decle bestaat. Als godsdienstleeraar had hij alleen de oude kerk te wederstaan, haar dogma's af te breken. Daarop had hij 't oog gericht. Hij schreef en sprak niet voor lieden, die hem kwamen lastig vallen met vragen in twijfelmoedige harten gerezen. Zijn vijand sprak de tale Kanaäns, met die der nieuwere wijsbegeerte. Van daar dat hij de tegenwerpingen der laatsten weinig of niet weersproken heeft. Dit behoeft ons niet te weerhouden om hem dankbaar te zijn voor hetgeen hij gaf. Al plaatsen wij ook in dit geschrift hier en daar een vraagteeken, al zouden wij een enkele maal den profeet bij zijn kleed willen grijpen omdat zijn tred ons al te haastig schijnt, het is een genot een man te hooren spreken, zoo innig godsdienstig, zoo vol overtuiging en geestdrift, een man wiens hart gegloeid heeft voor al wat waar, schoon en goed is en die met het vuur zijns geestes duizenden zijner tijdgenooten
<pb n="40"/>heeft gedoopt, tot liefde voor vrijheid en godsdienst ontvlamd. Parkers redenen in 't algemeen, en zoo ook deze ‘gedachten’ zijn een bloemhof; de aanleg is niet altijd even onberispelijk, hier is het wat te vol, daar wat te bont, niet overal is hij behoorlijk gezuiverd van 't onkruid, dat is waar. Maar wie hem is binnengetreden, niet ongevoelig voor het schoon der kleuren en het liefelijke der geuren, zal hem niet ondankbaar verlaten, en zeker nog wel eens willen wederkeeren, want verreweg 't grootste gedeelte maakt een verrukkelijken, zoo niet hetooverenden indruk.</p>
<p>&nbsp;</p>
<p><hi rend="spat">Drachten</hi>, Sept. 1871.</p>
<p>J.<hi rend="sc">d. Koo</hi>.</p></div></div>
<div type="section">
<interpGrp>
<interp type="secundair" value="18710621"/>
</interpGrp>
<head rend="h4">III. Varia.</head>
<q rend="bq">DE PARK-MEETING. Redevoeringen, gehouden op de feestelijke bijeenkomst van Katholieken te Amsterdam, den 21<hi rend="sup">sten</hi> Juni 1871, door de heeren Jhr. Mr. C.J.C.H. van Nispen tot Zevenaer, Prof. Dr. H.J.A.M. Schaepman, Pr., Mr. H.A. des Amorie van der Hoeven, Prof. J.A. de Rijk, Pr., Jos. A. Alberdingk Thijm en Mr. L. Haffmans, benevens de toespraak waarmede Z.D. Hoogw. de aartsbisschop van Utrecht de vergadering besloten heeft. Amsterdam, C.L. van Langerhuijsen. 1871.</q>
<p>De ‘park-meeting,’ bijeenkomst van aanzienlijke en invloedrijke Roomschgezinden ter gelegenheid van het 25jarig pausschap van Pius IX, werd ook voor Protestanten een hoogst merkwaardig teeken des tijds door den inhoud der daarbij uitgesproken redevoeringen. Al terstond lieten zich dagbladen over het daar gesprokene hooren; een der sprekers, Alberdingk Thijm, die zich met de uitgave belast heeft, verzocht dat men zich van voorbarige beoordeeling zou onthouden en de gedrukte stukken zelve afwachten. Nu zij het licht zien zouden zij ook ons aanleiding kunnen geven tot veel uitvoeriger wederlegging dan het boekske zelf is; maar waartoe zou het dienen? Voor wie zijn hem door God gegeven verstand niet heeft gevangen gegeven onder zielsheerschappij, geestesdwang en menschenvergoding heeft het geen
<pb n="41"/>wederlegging noodig, dat ‘het leerstuk der onbevlekte ontvangenis hoogst gewigtig is tot bevestiging van het leerstuk der erfzonde en ten betooge der noodzakelijkheid van het verlossingswerk, van de genade en van de kerk Gods op aarde’ (bladz. 13); dat in de woorden ‘de onfeilbare paus’, ons (nu ja - dat zij zoo!) ‘toeruischt het grondakkoord van het wonderbare toonwerk, de verlossing en zaliging der menschheid’ (bladz. 26)....en wat wij bij menigte meer zouden kunnen aanhalen. Wil men zich nederleggen bij de afgodische taal die hier ter eere van Pius IX te lezen staat, niemand heeft er anderen hinder van dan die meent dat het Christendom de afgoderij tegenstaat; wil men te Rome ‘eene telkens hernieuwde menschwording Gods’ zien (bladz. 26), 't is ons wèl. Maar als men, het ‘'s pausen grootste lijden’ noemende, ‘dat de rampen van onzen tijd voornamelijk Katholieke landen bezoeken,’ de ‘reden alleen vindt in ontrouw aan de Katholieke waarheid en de zedeleer der Katholieke kerk’ (bladz. 23), dan is men willens blind; en wat is te doen aan iemand die niet zien wil? Of beter en billijker: die van der jeugd af op straffe van eeuwige verdoemenis geleerd heeft aan de minste opwelling van verstandelijk nadenken het zwijgen op te leggen en diensvolgens alle vatbaarheid mist om met eigen oog in de waarheid in te zien. Daaruit en daaruit alleen laat het zich verklaren, dat mannen, wien het overigens niet schemert, de dwaasheden kunnen uiten en met goedkeuring aanhooren, welke Rome als onmisbare bestanddeelen van het geloof ter zaligheid opdringt. Wil men ze voor zich zelv' aannemen ‘perinde ac cadaver’, niemand heeft het recht om zulks aan eenen medemensch te betwisten, recht alleen om hem te beklagen; maar niemand heeft ook het recht een verdoemend banvonnis uit te spreken over dengene die er niets van gelooven kan. Gelukkig evenwel, dat de
uitvoering dier banvonnissen in het toekomende leven buiten de macht der zich alleen zaligmakend noemende kerk ligt!</p>
<p>Indien het jongste ‘Vatikaansche concilie’ saamgekomen is om der wereld, die ziek was, heul en vertroosting, om der stervende menschheid genezing te brengen en leven’ (bladz. 30), heeft het tot dusver althans, zijne bestemming allerbitterst gemankeerd; en men moet al zeer wonderlijke gedachten van dat concilie hebben om te beweren dat het zich verhief ‘tegen versteening en dood aanbrengende eenheid van het menschdom’
<pb n="42"/>(bladz. 34); alsof niet juist de door het concilie geproclameerde onfeilbaarheid van den paus onmiddelijk tot eene versteening en dood aanbrengende eenheid leidde!</p>
<p>Doch waar zouden we eindigen, indien wij de aandacht der lezers van dit tijdschrift wilden vestigen op al de plaatsen, die wij onder 't lezen aanteekenden in ons ex.?</p>
<p>Dit ééne slechts nog uit de Voorrede van Alberdingk Thym: ‘De huldiging van eenen onschendbaren koning berust op een godsdienstig beginsel. <hi rend="i">Onschendbaar</hi> toch beteekent daar o.a., ook volgens den Heer Thorbecke, onstrafbaar. Vooronderstel dat een onschendbaar koning iemand doodslaat - men kan er hem niets voor doen.’ Zonderlinge leer, die staatkundige onschendbaarheid op de schromelijkste wijze verwart met persoonlijke. De Heer A.Th. gelieve slechts te zeggen wat dan art. 161 der Grondwet beteekent: ‘De Hooge Raad oordeelt over alle actiën, waarin de Koning, de leden van het Koninklijk Huis of de Staat als gedaagden worden aangesproken.’ De Koning kan dus volgens de Gw. voor den rechter gedaagd worden; volgens den Heer A.Th. kan men hem zelfs voor eenen moord niets doen en is hij ‘van die daad alleen rekenschap schuldig aan God.’ Ware dit maar de eenige onzinnigheid in dit boekske!</p>
<pb n="43"/>
<q rend="bq">ENGELANDS VAL. 1875-1925. DE SLAG VAN DORKING. Herinneringen van een vrijwilliger. Uit het Engelsch door en met een voorbericht van Dr. G.J. Dozy. Deventer, H.J. ter Gunne. 1871. In groot 8vo.</q>
<p>Dit stukje, oorspronkelijk geplaatst in een Engelsch tijdschrift, baarde terstond zooveel opzien, dat ook op het vasteland de dagbladen er de aandacht op vestigden. De inkleeding is deze: een oud-strijder verhaalt in 1925 aan zijne kleinkinderen hoe in en tengevolge van eenen veldslag bij het stadje Dorking, zuidelijk van Londen gelegen, Engeland weerloos en geheel verslagen aan de voeten lag van het zegepralende Duitschland. In een politiek opzicht schaart het zich aan de zijde der Tory's en vindt eene der voorname oorzaken van Engelands verzwakking in de uitbreiding van het stemrecht en als gevolg hiervan het vernietigen van het overwicht des adels en het overgaan van alle macht in de handen der volksmassa. Maar dit is, ook blijkens de groote uitvoerigheid met welke de beslissende veldslag beschreven wordt, de hoofdzaak niet. Blijkbaar is de eigenlijke strekking, de gebreken te gispen van de tegenwoordige Engelsche legerinrichting. Eene menigte toespelingen, die gewis in Engeland goed begrepen worden, gaan voor het buitenland verloren. En al hadde de vertaler dat alles in aanteekeningen opgehelderd, dan nog zou het publiek er weinig belang in gesteld hebben. Van deze zijde dan ook is de vertaling vrij nutteloos, hoewel Dr. Dozy terecht opmerkt, dat een welsprekend protest tegen onverschilligheid en werkeloosheid op het gebied der landsverdediging ook bij ons zijn nut kan hebben. Terecht ook voegt hij er bij: ‘wanneer wij den ophef zien, die gemaakt wordt van de vrijwillige oefening in den wapenhandel,’ die, in beginsel zeker voortreffelijk, maar al te veel ontaardt in soldaatje-spelen en aanleiding tot feestviering; wanneer wij nagaan, hoe de hoofdbeginselen der legerorganisatie en van het vestingstelsel worden op den achtergrond geschoven door kwestiën van minutieuse subordinatie, van uniformen en garnizoensveranderingen, dan komen wij in de verzoeking om met Hamlet te zeggen: there is something roten in the state! Wat hij er hadde kunnen
bijvoegen is het najagen eener valsche populariteit door het aannemen des schijns van goedkoop te regeeren; is het woelen der partijschappen, waaraan men de republikeinsche afkomst onzes
<pb n="44"/>koningrijks herkent. Jan de Witt was een echt republikein en in zijne soort een groot man. Maar hij verwaarloosde het defensiewezen te land met valsche politiek. Het bange jaar 1672 kwam, en wat ware er van het vaderland geworden als de jeugdige Willem III niet zulk een buitengewoon genie ware geweest?</p>
<p>Eene goede landsverdediging is van onbetaalbare waarde. Maar met een uitmuntend leger, met onberispelijk materiëel, met voortreffelijk vestingstelsel kan toch een land te gronde gaan. Er zullen in 1925 nog wel misschien meer grijsaards zijn die daarvan aan hunne kleinkinderen weten te vertellen, al is het tooneel geen slagveld.</p>
<p>&nbsp;</p>
<p>v.O.</p></div></div>
<div type="chapter">
<interpGrp>
<interp type="primair" value="eyk_002"/>
<interp type="primair" value="vosm001"/>
<interp type="primair" value="oost027"/>
<interp type="secundair" value="mull006"/>
<interp type="secundair" value="moll002"/>
<interp type="secundair" value="opwi001"/>
<interp type="secundair" value="luba002"/>
<interp type="secundair" value="brun019"/>
</interpGrp>
<pb n="45"/>
<head rend="h3">Binnenlandsche letterkunde.
<lb/>Bibliographie.</head>
<head rend="h4">I. Fraaie Letteren.</head>
<head>Een jonge vrucht gekweekt op edelen stam.</head>
<q rend="bq">Jaarboekje voor de Adelborsten van het Koninklijk Instituut voor de Marine te Willemsoord. Tweede jaargang, 1872. Nieuwe Diep, L.A. Laurey.</q>
<p>Dit opschrift zegt niet te veel. Het zou mij voor 't minst al zeer uit de hand vallen, indien door dit jaarboekje niet tevens de gunstige opinie onzer natie omtrent ‘'t Instituut’ en zijne kweekelingen versterkt werd. Wie trouwens dit bundeltje ter hand neemt, kan het bezwaarlijk doorbladeren, zonder hier en daar zijn belangstelling te voelen gewekt en...bevredigd. Niet onopgemerkt kan het blijven, dat degelijkheid van gehalte en zuiverheid van vorm zich in deze bladen duidelijk uitspreken - en dat er een liefde tot grondig onderzoek, een gekuischte smaak, een goede geest in doorstralen, waardoor een schoon getuigenis wordt gegeven omtrent den studiezin en de ontwikkeling onzer adelborsten.</p>
<p>&nbsp;</p>
<p>De gevolgtrekking, die hieruit van lieverlede voortvloeit, kan geen andere zijn, dan dat hunne leiding aan allezins bekwame en geschikte handen toevertrouwd, hun onderwijs degelijk en ontwikkelend en geheel hunne omgeving doelmatig moet inge-<pb n="46"/>richt zijn. Men behoeft slechts éénig begrip te hebben van de moeielijkheden, aan de opvoeding en vorming van jongelingen op dezen leeftijd verbonden - om het te gevoelen, dat er tact en ervaring, wijsheid en kracht, ernst en liefde toe noodig zijn, om hierin naar eisch te slagen. Dit is waarlijk alleman's werk niet. Maar al is 't laatste woord van dit paedagogisch raadsel nog niet gesproken, toch valt het niet te ontkennen, dat men te <hi rend="i">Willemsoord</hi> niet op een verkeerden weg is, om dit probleem tot zijn oplossing een goeden stap nader te brengen. Wij schrijven dit uit de volheid onzer overtuiging, niet slechts naar aanleiding van 't boekske dat voor ons ligt, maar ook op grond van wat ieder, - wien, gelijk ons, het voorrecht te beurt viel, met onze marine-school in aanraking te komen, - zelf kan waarnemen.</p>
<p>Welke methode hier dan toch gevolgd wordt?...</p>
<p>Wordt deze vraag opgeworpen door dezen of genen theoreticus, die de groote opvoedingskwestie uit de boeken bestudeerd, van onderscheiden standpunt bekeken en naar hare onderscheidene stelsels beoordeeld heeft, dan moet ik 't antwoord schuldig blijven. Ik betwijfel het zelfs, of te W. de zaak volgens vastgestelde voorschriften geregeld is. Zeker steunt zij op gezonde paedagogische beginselen. Men houde het mij ten goede, dat ik ze niet opsomme. Zij zijn de algemeen-aangenomene, de overbekende. Wáárop het evenwel hoofdzakelijk aankomt, is: de toepassing er van, - de juiste en consequente toepassing. En deze hangt af van 't doorzicht, 't beleid, de wijsheid, de menschenkennis, de humaniteit, in één woord: van de geschiktheid der personen, die met de uitvoering belast zijn.</p>
<p>Maar, - al moet ter laatster instantie de individualiteit van deze mannen alles beslissen - men wane daarom niet, dat 't leidend beginsel, waarnaar gehandeld wordt, zich voor 't leergierig oog angstvallig versteekt. Integendeel. Hem, die er méér van wil weten, zou ik in gemoede durven aanraden, eens een tochtje naar den uithoek van N.-Holland te ondernemen. Hij zal zich zijn uitstapje met de daaraan verbonden opoffering van tijd en geld niet beklagen. Onder alles wat het <hi rend="i">Nieuwe Diep</hi> belangwekkends oplevert, b.v. de marinewerf, de beide ramschepen <hi rend="i">de Buffel</hi> en <hi rend="i">de Schorpioen</hi> enz., beslaat het fraaie gebouw, bestemd voor de adelborsten, zeker niet de laatste plaats. Reeds 't uitwendig gedeelte trekt de aandacht, getuigt van goeden smaak en doet een nette inrich-<pb n="47"/>ting gissen. Hierdoor uitgelokt, treedt men een sierlijk beplant voorplein over, waarop de mast van v. Speyk's kanonneerboot nu en dan de Nederl. driekleur in top voert. Een goede gedachte voorzeker, om 't beeld van dien zeeheld voor 't geheugen der jongelingschap levendig te houden en den echten krijgsmansgeest, den geest van toewijding aan vorst en vaderland, in haar wakker te roepen. Ter naauwernood heeft men zijn voet in de ruime vierkante vestibule gezet, of 't oog wordt getroffen door den zilveren immortellen-krans, die 22 Aug. jl. gediend heeft bij 't overbrengen der vóór Antwerpen gesneuvelde officieren, - een geschenk, waarmeê het Z.M. onzen Koning behaagd had, het Kon. Marine-Instituut te vereeren.</p>
<p>Werwaarts gij ook verder uwe schreden richt, van de receptie- naar de amusementszaal, van de eet- naar de slaapzaal, van de gymnastiek- naar de teekenzaal, van de wapen- naar de tuigkamer - overal, waar gij komt, spreken u mildheid, netheid en orde tegen. Nergens iets van dat kille en kloosterachtige, van dat drukkende en duffe, van dat enghartige, bekrompene en geestdoodende, dat men dikwerf in soortgelijke inrichtingen - wij schreven bijna: seminariën - aantreft<note n="1)" place="foot">Wie het Instituut-gebouw uit eene nauwkeurige beschrijving en duidelijken platten grond wil leeren kennen, raadplege het belangwekkend opstel van den heer <hi rend="i">C.A. Jeekel</hi> in ‘<hi rend="i">Onze Tijd</hi>’ v. 1869 blz. 322.</note>. Alles, tot zelfs het meubilair en het onderwijs-materiaal, heeft iets opwekkends. Een ruime hand, die zich evenwel voor overlading of spilzucht wist te bewaren, heeft alles ter rechter plaats aangebracht. Is 't wonder, dat zulk een omgeving op de jeugd, die voor deze indrukken waarlijk niet onvatbaar is, weldadigen invloed uitoefent? Een riante woning, een prettig interieur, een vroolijk vertrek bezitten een onschatbare waarde en werking. Dit weten wij allen. Welnu: hiervoor is - dank zij het helder inzicht en den onvermoeiden pogingen van Z. Exc. den Min. v. Marine L.G. Brocx, - op doelmatige wijze gezorgd.</p>
<p>Toch is er nog méér noodig tot verklaring van 't geheim, dat wij boven aanstipten. Zeker werken hiertoe nog andere factoren meê, die wij niet vergeten mogen in rekening te brengen. Zij zijn: o. a: de lichamelijke verzorging, voeding, kleeding enz. Maar vooral is het - behalve dat materieele - de gepaste vrijgevigheid bij echt-militaire discipline, de humane, fatsoenlijke,
<pb n="48"/>beschaafde toon bij alle tucht en orde, welke aan deze gelukkige stemming een niet te versmaden steun verschaffen. Neen, hier heerscht geen puriteinsche onthouding. Geen streng ascetisme! Geen onpractisch rigorisme! Men weet te geven en te nemen. Men verliest er in geen enkel opzicht uit het oog, dat men met <hi rend="i">jonge menschen</hi> te doen heeft. Alles is er op aangelegd - niet om ze te drillen, of te dresséren, - maar...om ze tot mannen, zelfstandige, krachtige, fiere, degelijke en beschaafde mannen te <hi rend="i">vormen</hi>, mannen, die bestemd zijn, om beurtelings in de salons van vreemde diplomaten of in de grootsche receptiezalen van buitenlandsche vorsten de eer van Nederland op te houden, - beurtelings op de woeste baren de woedende elementen te trotseeren, of bij gevaarlijke expeditiën persoonlijken moed en krachtig beleid te hetoonen. Doch genoeg: 't is niet met mathematische juistheid aan te wijzen en in allen deele te verklaren, wáárin het geheim ligt van 't verblijdend verschijnsel, dat zich hier voordoet. Wij gevoelen zéér goed, dat wij van den sluier slechts een zeer klein gedeelte hebben opgelicht. Er behoort ook vrij wat méér toe, dan de oppervlakkige blik van een leek, om te weten, <hi rend="i">welke</hi> krachten hier samenwerken, tot het verkrijgen van zulke gelukkige resultaten, als 't Kon. Inst. v.d. Marine oplevert. Maar wij noemden toch iets. En dat weinige moge voldoende zijn, om ons gunstig oordeel over de Inrichting, waaraan onze toekomstige marineofficieren hunne opleiding genieten, eenigermate te motivéren.</p>
<p>&nbsp;</p>
<p>De waarheid van deze opmerkingen kan ook uit de hernieuwde verschijning van hun geesteskind blijken. Riepen wij hun eersteling bij zijn geboorte een ‘welkom in 't leven!’ toe, (zie ons tijdschrift 1871. N<hi rend="sup">o</hi>. 3. bl. 142-144), wij herhalen dien groet bij de uitgave van dezen 2<hi rend="sup">den</hi> jaargang om meer dan ééne reden met dubbelen nadruk. Ieder, die weet, hoeveel moeite en zorgen het inheeft, om op <hi rend="i">gezetten</hi> tijd met zulk een letterarbeid gereed te zijn, zal dit begrijpen. Talrijk en veelsoortig zijn de bezwaren, aan de samenstelling van zoodanig periodiek geschrift verbonden. En wanneer men nu nagaat, dat jongelingen van 16 tot 18 jaren al die bezwaren even moedig onder de oogen durven zien als zegevierend weten te boven te komen, bezitten wij hierin een voldingend bewijs zoowel van de mannelijke volharding, die de jeugdige redactie heeft bezield, als van de zedelijke energie dergenen, die tot dit boeksken hun geestelijk contingent hebben geleverd.</p>
<pb n="49"/>
<p>Wat toch is 't geval?...</p>
<p>Behalve de moeilijkheden, zoo even genoemd, deden zich nog anderen voor! Een <hi rend="i">Jaarboekje van en voor Adelborsten</hi>, jonge menschen uit de deftigste standen der maatschappij, geplaatst aan een koninklijke militaire school, - staande onder 't oppertoezicht van den Schout bij Nacht <hi rend="i">van der Meersch</hi>, het bestuur van een man als de overste <hi rend="i">Andrau</hi>, de leiding van voortreffelijke leeraren en hoogsthekwame zee-officieren, - bestemd voor een wapen, dat aan Noord- en Zuidpool, Oost- en Westerstrand Neêrlands alouden roem handhaven moet, - zulk een jaarboekje mag niet op ééne lijn met de gewone éphémeriden gesteld worden. Wat uit zulk een kring komt, moet zich als een kind van goeden huize kenmerken. Het moet den stempel van zijn adelijken oorsprong dragen. En - al is het dat hier of daar nog de ongeoefendheid der jeugd te voorschijn treedt - toch dient het zich te onderscheiden door een kennelijk streven naar degelijkheid van gehalte en schoonheid van vorm. Het ‘<hi rend="i">noblesse oblige</hi>’ schrijft ook hier de wet voor - en een eigenaardige, oorspronkelijke frischheid van opvatting en beschouwing is in elk geval een eisch, dien wij aan hun werk stellen mogen.</p>
<p>Intusschen is dit de éénige niet. - Trouwens: ligt er eenig voordeel in, dat de baan door een 1<hi rend="sup">sten</hi> Jaargang gebroken is, dit voordeel weegt niet op tegen 't bezwaar, dat er meê gepaard gaat. Men weet, dat die 1<hi rend="sup">e</hi> jaargang met onverdeelde sympathie is ontvangen en dat deze de gunstige meening omtrent de uitstekende opleiding der adelborsten terecht heeft gevestigd. Hoe welverdiend dit ook zij, toch maakt dit antecedent de uitgave van een nieuwen bundel niet gemakkelijker. Het kan toch wel niet auders, of onwillekeurig treedt men in een komparatieve krietick. Men legt beide jaargangen naast elkander en stelt zich de vragen: in welke verhouding staat deze laatste tot den eerste? valt er vooruitgang op te merken? of moet de opvolger bij zijn voorganger achterstaan?...Hoe men er ook over denke en al beweert men, dat bij een jaarlijks-afwisselende redactie elke jaargang het voor zich-zelven moet opnemen, toch laten zich bij <hi rend="i">belangstellende</hi> lezers deze vragen kwalijk een onverbiddelijk en onverbrekelijk stilzwijgen opleggen.</p>
<p>Van het antwoord, dat men op de gestelde cischen en vragen kan en moet geven, zal het afhangen, welke gevolgtrekkingen men te maken hebbe omtrent den tegenwoordigen toestand van
<pb n="50"/>het Intituut te' <hi rend="i">Willemsoord</hi> en de vruchten, die onderwijs en opleiding aldaar afwerpen. Waren redactie en medewerkers zich hiervan bewust? Of zijn zij met luchthartige onbezonnenheid en in jeugdigen overmoed aan 't bouwen te gaan zonder te voren de kosten en de gevolgen te hebben berekend?...</p>
<p>Indien ons niet alles bedriegt, dan gelooven wij, dat zij wel degelijk van de groote verantwoordelijkheid, die zij op zich namen, zijn doordrongen geweest, - en dit strekt hun niet weinig tot eer. Het levert bovendien de beste bewijzen van hetgeen wij aan 't hoofd dezes begonnen te zeggen. Leert men althans den meester kennen uit zijn werk, <hi rend="i">dit</hi> werk getuigt evenzeer voor hen, wier naam het draagt, als voor de school, waarin de jeugdige auteurs hunne opleiding genieten, de methode, waarnaar zij gevormd worden en den geest, die in hunne omgeving heerscht.</p>
<p>&nbsp;</p>
<p>Tot staving van onze beschouwingen willen wij ons eindelijk nog op het boekske-zelf beroepen.</p>
<p>De inhoud splitst zich in twee hoofddeelen. Het dusgenaamde ‘<hi rend="i">Voorwerk</hi>’ bevat, behalve de gewone zaken, die in een almanak niet gemist kunnen worden, onderscheidene opgaven van <hi rend="i">astronomischen</hi>, <hi rend="i">geographischen</hi> en <hi rend="i">genealogischen</hi> aard. Voorts levert het een <hi rend="i">overzigt der tractementen en pensioenen bij de Zeemagt</hi>, (blz. 29), zóó eenvoudig en gemakkelijk ingericht, dat men met één oogopslag zijn weetgierigheid bevredigen kan. Hetzelfde kan gezegd worden over den ‘<hi rend="i">staat van de Ned. Zeemagt op</hi> 1 <hi rend="i">September</hi> 1871’ (blz. 39). Door een en ander is het boekje voor marine-officieren van practisch belang. Doch het beeft ook zijn nut voor allen, die inlichtingen verlangen omtrent de voorwaarden van toelating tot het Instituut en de opleiding aldaar; want behalve een <hi rend="i">lijst van het personeel</hi> en een <hi rend="i">extract uit de Reglementen</hi> geeft het ook nog 't <hi rend="i">programma voor 't onderwijs</hi>, <hi rend="i">de lijst der studieboeken</hi> enz. Met een <hi rend="i">extruct nopens den toestand van 't Instituut gedurende het studiejaar</hi> 1870/71 wordt dit eerste gedeelte besloten. Meer- of min belangrijke bijzonderheden komen daarin voor. Goeddeels betreffen zij veranderingen, die in 't personeel hebben plaats gegrepen of een administratief karakter dragen. Maar men vindt er ook mededeelingen in, die 't bewijs leveren, dat het onderwijs op een leest geschoeid is, geheel overeenkomstig met de eischen des tijds. Zoo zal men zeker met genoegen kennis nemen van het volgende bericht op bl. 85 en 86: ‘In het vak van Scheeps-<pb n="51"/>bouw werd de bouw en de inwendige verdeeling van ijzeren schepen met pantseringen opgenomen, benevens de stabiliteit en waterverplaatsing met de eenvoudigste berekeningen; doch daarentegen minder uitbreiding gegeven aan het onderwijs in de
zamenstellende deelen van het houten schip, als zijnde dit thans door het ijzeren schip meer op den achtergrond geplaatst. Ook in de behandeling der Artillerie werd eenige wijziging gebragt, terwijl meer zorg besteed werd aan het onderwijs van 's lands verdediging, en de inrigting van de verschillende torpedo-soorten meer in het breede werd besproken.’ Ziedaar wel een paar punten die de aandacht verdienen vermits er uit blijkt, dat men 't onderwijs niet in 't enge keurslijf van een dooden en doodenden slender sluit, maar het voortdurend met geest en leven weet te bezielen en zoekt te doen beantwoorden aan de behoeften, die de vooruitgang der krijgswetenschap bestendig in 't leven roept.</p>
<p>Dankbaar en voldaan, maar toch met den wensch, dat het jaarverslag, belangrijk als het is, in 1871/72 <hi rend="i">zoo mogelijk</hi> wat uitvoeriger moge uitvallen, slaan wij vervolgens het <hi rend="i">Mengelwerk</hi> op. De redactie meent in haar voorbericht te moeten herinneren ‘dat alle stukjes’ in deze rubriek ‘alleen door Adelborsten geleverd zijn, en dus geene aanspraak maken op letterkundige waarde.’ Zij voegt er 't verzoek bij: ‘dat men die bijdragen hoofdzakelijk als indrukken moge beschouwen, door onderscheidene voor hen meer of min belangrijke zaken teweeggebragt.’ Werd dit verzoek door bescheidenheid in de pen gegeven, dan buigen wij beleefd 't hoofd, ten teeken, dat wij dit gaarne op prijs stellen. Was het eene captatio benevolentiae, dan aarzelen wij niet te verzekeren, dat 't mengelwerk zulk eene voorspraak niet behoeft.</p>
<p>Men oordeele. Van de bijdragen in proza is de eerste: ‘<hi rend="i">Binckes op Tabago</hi>’, een bladzijde uit de heldenfeiten onzer marine, die wel der moeite waard was, dat zij zóó keurig en schilderachtig beschreven werd als hier geschied is. Wij lazen haar met onverdeeld genoegen en danken den jeugdigen schrijver, dat hij ons op zoo onderhoudende wijs met een gebeurtenis uit het zeewezen van 1676 en met een man als den dapperen Binckes heeft willen bekend maken. Dit doen wij ook den auteur van ‘<hi rend="i">een vergeten held</hi>’ - een stukjen dat door zijn onopgesmukten eenvond weinig aanspraak maakt en toch der lezing overwaard is. - Van geheel anderen inhoud is een vertaling uit 't journaal van een Fransch officier. Zij brengt den lezer
<pb n="52"/>aan boord van diens fregat en in kennis met <hi rend="i">Panella</hi>, <hi rend="i">den zeeroover</hi>. Hoewel min gelukkig gestileerd, en hier en daar wat zwak van taal, toch niet onaardig en vooral ter wille der afwisscling hier wèl op zijn plaats. De voorkeur verdient o.i. een beschrijving als die van den ‘<hi rend="i">zelf-registrerenden getijmeter bij de Zeedoksluis te Willemsoord</hi>.’ Zulke opstellen bezitten blijvende waarde. De jeugdige schrijver heeft inderdaad iets degelijks geleverd. Vermoedelijk is ook de teekening, bij deze beschrijving gevoegd, van zijne hand. Bedriegen wij ons hierin niet, dan blijkt het dat hij even goed de teekenstift als de pen weet te hanteeren. Hoezeer wij het aan deskundigen overlaten te beslissen, of zijne schets juist is, kunnen oningewijden zich nu toch eenige voorstelling maken van de wijze, waarop men achtereenvolgende vloed- en ebgetijden zich juist en geregeld op een daartoe aangebracht werktuig laat afteekenen. - ‘<hi rend="i">Spreekwoorden</hi>’ zoo luidt de titel van een volgend prozastukje - hier meer bijzonder spreekwoorden van 't zeewezen afgeleid. Het is een philologische proeve, die, hoezeer niet alles nieuw is, wat zij bevat, toch verdiensten bezit. Zij heeft de strekking, om het feit te staven ‘dat de Nederlanders van oudsher eene zeevarende natie geweest zijn en dat hunne neiging om de zee beploegen, uit hunne taal op eigenaardige wijze blijkt.’ De verzamelaar, die toont talent te bezitten, late het bij deze 1<hi rend="sup">ste</hi> proeve niet rusten. Zijn liefde tot taalstudie zal op dit gebied stof genoeg vinden om zijne onderzoekingen voort te zetten en de waarheid te ervaren van 't woord: ‘de taal is gansch het volk.’ Wij hopen hem dus nog dikwerf op dit gebied te ontmoeten. Zijn welgeslaagde eersteling moedige hem hiertoe aan. - Eindelijk: ‘<hi rend="i">De mast van Van Speyk</hi>,’ waarin zonder veel omhaal van
woorden de loffelijke daad van Van Speyk's zelfopoffering in helder licht gesteld, daarna de geschiedenis der authentisatie van den mast beschreven en voorts verhaald wordt, met welk ceremonieel dit monument van heldenmoed naar 't voorplein van 't Instituut is overgebracht. Door deze gebeurtenissen aan de vergetelheid te ontrukken, heeft de jeugdige schrijver een goed werk verricht. Hij verdient daarvoor den dank van allen, die er prijs op stellen, dat zulke merkwaardige feiten in gedachtenis en eere worden gehouden. Ook van hem nemen wij afscheid met een ‘tot weerziens!’ en besluiten dit deel onzer beschouwing, even als bij het zijn opstel doet, met den wensch, dat al die herinne-<pb n="53"/>lingen zijne wapenbroeders mogen opwekken, ‘om op 't voetspoor van den gevierden Van Speyk de Nederlandsche vlag steeds ongeschonden te bewaren!’</p>
<p>Wij gaan over tot het poëtisch bestanddeel van 't jaarboekje. Dit wordt gevormd door vijf dichtstukjes, allen - op één na: ‘<hi rend="i">Het Weesje</hi>’, dat een goeden geest ademt - geleverd door den adelborst <hi rend="i">J.C.V.</hi>..........Waarlijk! een opmerkelijk verschijnsel! Zoo'n. Saul onder de profeten - zoo'n zeeman onder de poëten!....Desniettemin is het niet zonder genoegen, dat wij hem onder de helden van den zangberg ontmoeten. Hij is nog jong. Zijn talent heeft nog studie en oefening noodig. Hoe kan het anders op een leeftijd van 18 jaren? Maar zijne versjes zijn niet zonder verdiensten. In ‘<hi rend="i">Twee tranen</hi>, treedt zijne heerschappij over de taal, in <hi rend="i">Rolling home</hi>’ zijn vaderlandsliefde, - in 22 <hi rend="i">Augustus</hi> zijn heldenzin - en in ‘<hi rend="i">gezwegen</hi>’ zijn schrander vernuft meer bijzonder op den voorgrond. Wie deze gaven bezit, is het aan zich zelven en anderen verschuldigd, om ze te onderhouden en te ontwikkelen. <hi rend="i">J.C.V.</hi> hange bij 't verlaten van 't Instituut zijn lier dan ook niet aan de wilgen. Op zijn verderen levensweg zal hij stof en gelegenheid genoeg vinden, om de harpsnaar te roeren en zich vooral aan 't lyrisch genre te wijden.</p>
<p>Met eenige engelsche en fransche zeemansspreekwoorden, van elders ontleend, tot bladvulling wordt het jaarboekje besloten. Slaan wij nu den blik op 't geheel, dan hebben wij van onze lofspraak hierboven de noodige rekenschap afgelegd en dan achten wij ons gerechtigd en verplicht, om aan de redactie allen lof toe te kennen voor haar welvelbrachten arbeid. Zij heeft bovendien nog gezorgd, dat haar pleegkind er in een keurig kleed, een net rood linnen bandje, goed uitziet en 't uitwendige aldus aan 't inwendige beantwoordt. Ook 't portret van den verdienstelijken schout bij nacht <hi rend="i">J. van der Meersch</hi>, directeur en kommandant der K.N. Marine te Willemsoord, is een sieraad, dat velen welkom zal wezen en de waardij van het boekje niet weinig verhoogt. - Kortom: deze 2<hi rend="sup">e</hi> jaargang geeft aan den 1<hi rend="sup">e</hi> naar inhoud en vorm niets toe.</p>
<p>&nbsp;</p>
<p>Niettemin wagen wij het te vragen - en die vraag wordt ons door zuivere belangstelling ingegeven - wàt zal een volgende redactie? Zal zij wederom de extracten uit 't Regl. v.h. Kon. Instituut (bl. 56) en de uitrusting der Adelborsten (bl. 80) laten drukken?...
<pb n="54"/>Zonder hare beslissing te willen vooruitloopen, achten wij dit, indien er althans geene wijzigingen van belang in worden aangebracht, niet raadzaam. Zal 't jaarboekje op een langdurig en bloeiend bestaan mogen rekenen, dan behoort het de belangstelling te <hi rend="i">blijven</hi> wekken. En juist omdat wij dit wenschen, geven wij in overweging, of het niet mogelijk wezen zou, bronnen te ontsluiten, waaruit steeds nieuwe en belangrijke stof te putten viel. Men behoeft zich - al zou een uitbreiding van 't jaarverslag niet onwelkom zijn, - al zouden wij ook gaarne wat naders omtrent de marinewerf willen weten - niet tot <hi rend="i">Willemsoord</hi> te bepalen. Het museum te 's Hage mag roemen op een kostelijke verzameling van modellen, - het ministerie van marine op een prachtige kollectie boeken. - Doch...men heeft zelfs niet noodig naar de residentie te reizen. Het Instituut-zelf bezit een schoone bibliotheek en daarin zeker een schat van zaken, die op de geschiedenis onzer marine hetrekking hebben. Aan 't hoofd dezer bibliotheek staat een historicus en letterkundige van naam, - de geleerde bewerker van ‘<hi rend="i">De Nederl. zeemacht</hi>, <hi rend="i">in hare verschillende tijdperken geschetst</hi>,’ - een man wiens bibliographische kennis en hulpvaardigheid zeker uitstekende diensten kunnen en willen verleenen tot 't opsporen van oude - maar interessante, - gebeurtenissen, verordeningen, statuten, ordonnantiën, costumen, gewoonten enz. De Heer <hi rend="i">Backer Dirks</hi>, die der redactie ook nu ‘met goeden raad heeft gediend en zich met 't doorlezen der stukken heeft willen belasten,’ zal zonder twijfel bereid bevonden worden, om meê te werken tot het bearbeiden of publiceren van merkwaardige bescheiden, biographiën b.v. van zeehelden of berichten omtrent schepen, die een groote rol gespeeld en niet weinig hebben bijgedragen, om Nederlands roem op de wateren door de wereld te verkondigen. -
Eveneens zullen ook de overige H.H. Instructeurs en leeraren gaarne het hunne willen bijdragen, om raad, hulp en voorlichting, waar deze worden gevraagd, te verleenen. Bij geen hunner, - wij zijn er zeker van, - zullen de adelborsten te vergeefs aankloppen, zoo vaak het hun te doen is, om hun orgaan voortdurend in degelijkheid te doen winnen en aan hun boekje in steeds klimmende mate welverdiende sympathie te verzekeren.</p>
<p>&nbsp;</p>
<p>Wij hebben, o.i. thans reden genoeg gegeven van onze ingenomenheid met het letterkundig product, door de adel-<pb n="55"/>borsten bij vernieuwing geleverd. Ook zijn de gronden door ons aangevoerd, waarop ons gunstig oordeel over hunne opleiding aan 't Kon. Instituut berust. Gaarne willen wij gulweg bekennen, dat die taak ons niet zwaar viel. - Wij hebben ze lief, die dartele, jolige, vroolijke, Hollandsche jongens, - in hun vlugge uniform, - met hunne opene trouwhartige oogen, waaruit de stoutheid, de onversaagdheid, de ridderlijkheid zonder ruwheid ons tegenschittert, - die bij alle losheid van beweging een rond, warm, eerlijk hart en vastheid van karakter bezitten. Wij hebben ze lief, veel liever, dan die halfbakken, hersenlooze en hartelooze heertjes, die er hun eer in stellen, om alles ‘vervelend’ e vinden, - die verfijnd, verslapt, ontzenuwd, geblaseerd en oud vóór hun tijd, met een air van voornaamheid misschien, uit de hoogte neêrzien op dit jaarboekje en geen gevoel hebben voor de edele streefkracht onzer adelborsten!...Wij hebben ze lief, de jongelingen, die - niet door ijdelheid maar door gevoel voor 't ware en schoone geprikkeld - hunne krachten beproeven reeds in hun voorbereidingstijdperk, ten einde later, wanneer de maatschappij hare veelsoortige diensten van hen vraagt, de pen te kunnen voeren, even vaardig en vlug als 't zwaard. Wij hebben ze lief, want zij beloven véél voor de toekomst, indien althans het woord van <hi rend="i">Wordsworth</hi> nog waarheid bevat: ‘The child is father of the man.’ Ja! wij zien, wij begroeten in hen de mannen, die ontwikkeld, beschaafd, degelijk, ernstig, zich in hooger en lager kring, onderscheiden door hoffelijkheid en levenswijsheid, door beschaving en bonhommie en daarom met opene armen worden ontvangen; - de mannen, die - al zijn de <hi rend="i">de Ruyter's</hi>, de <hi rend="i">Trompen</hi>, de <hi rend="i">Evertsen's</hi> schijnbaar uitgestorven
- niet minder dan deze door hunne intellectueele ontwikkeling, zedelijke kracht, personeele waarde en innig plichtbesef achting en toegenegenheid afdwingen, wáár zij zich vertoonen, en Neèrlands geliefd dundoek naar den eisch onzer tegenwoordige eeuw in eere weten te houden aan de vier hoeken der wereld.</p>
<p>Zoolang onze Marine nog zulk een toekomst heeft, mag zij de rechtmatige trots onzer natie blijven uitmaken, - zij, als van ouds de natuurlijke schutspatrones onzer kostbare handelsvloot, tevens de trouwe beschermster en verdedigster van ons onafhankelijk volksbestaan.</p>
<p>v. <hi rend="sc">Eijk</hi>.</p>
<div type="section">
<pb n="56"/>
<head>Fr. Mullers Nederlandsche geschiedenis in platen.</head>
<p>Terwijl de nederlandsche regeeringen, van land en stad, zich op weinig uitzonderingen na, bedroevend zelden laten gelegen liggen aan het behoud en de verzorging onzer gedenkteekens, spannen bijzondere personen zich in om te bewaren en bijeen te brengen. De staat bezit geen museum voor vaderlandsche historie, een monument als het door roemvolle herinneringen omwaarde paleis van prins Willem te Delft, dat van elke andere natie de trots en de glorie zou zijn, blijft tot een kazerne vernederd; uit onze oude steden worden allengs de steenen gedenkbladen weggescheurd. Daarentegen leggen enkele steden naast hunne archieven, als illustratie, atlassen aan. Bij partikulieren evenwel vindt men de rijkste verzamelingen; en we zouden dien zin hooger roemen dan staatszorg zoo er niet een groot nadeel mee gepaard ging; dit namelijk dat ze noodzakelijk vroeg of laat worden verspreid.</p>
<p>De heer Frederik Muller te Amsterdam heeft een schoone en rijke kollektie nederlandsche geschiedprenten verzameld; wel is waar ook weder bestemd om eenmaal te worden verkocht, doch die niettemin jaren lang bijcenbleef en waarvan hij in elk geval in zijn beredeneerde beschrijving, <hi rend="i">De nederlandsche geschiedenis in platen</hi> getiteld, een duurzame herinnering bewaart; eene beschrijving die ook haar nut zal behouden wanneer eenmaal de verzamelde bladen zullen zijn verspreid of uit Nederland verdwenen. In 1863 verscheen de 1<hi rend="sup">e</hi> aflevering, 204 bladzijden met register, en 1523 nommers tellende. De beschrijving der prenten en teekeningen, die deels in de verzameling aanwezig, deels elders en ter aanvulling vermeld zijn, is kort en juist, en de volgorde natuurlijk chronologiesch. Het ligt in den aard der zaak, dat voor de oudste tijden onzer geschiedenis de oorspronkelijke afbeeldingen zeer schaars zijn en ze eerst allengs weliger beginnen te bloeien, als druk-, houtsneêen graveerkunst haar werkzaamheid aanvangt. Latere afbeeldingen moeten dan het nog ontbrekende aanvullen. Het doet mij echter genoegen dat ik den geachten verzamelaar noch twee authenthieke afbeeldingen uit ouden tijd, uit de 10<hi rend="sup">e</hi> eeuw, kan aan-<pb n="57"/>wijzen. Ik bedoel de twee allerbelangrijkste afbeeldingen in het egmondsche handschrift (ter Kon. bibliotheek in den Haag) der evangeliën voorkomende. Zij stellen voor den graaf Diederik II en zijne vrouw Hildegaerd op 't altaar des kloosters het rijk versierde evangeliën-handschrift nederleggende, en dezelfde personen aan de voeten van den heiligen Adalbert, patroon der abtdij, die hen aan den in een ovalen aureool verschijnenden Kristus aanbeveelt. Beide afbeeldingen zijn in prent uitgegeven, de eerste door Van Wijn, in het Huiszittend leven, de tweede door mij in de Kunstkronijk van 1857.</p>
<p>Te recht wijst het inleidend woord des schrijvers op de onuitputtelijke belangrijkheid dezer verzamelingen, die hij als alleen in Nederland bestaande en bijna alleen in Nederland mogelijk kenschetst. Hetzij dat men ze als in beeld gebrachte geschiedenis beoefent, hetzij dat men er al de roerselen der gemoederen, het vernuft, of de bewegingen van het leven in verschillende tijden naspeurt, hetzij dat men de ontelbare schaar van teekenaars en plaatsnijders opmerkt, van velerlei zijden vloeien leering en genot ons toe. Zoodra als het graafijzer werkzaam wordt, wekt het onze verbazing hoe weelderig zijne vruchten worden, hoe onuitputtelijk het vernuft is, beurtelings in satire of lof. Waarlijk met den Reinaert en de klucbten, met het 17<hi rend="sup">e</hi> en 18<hi rend="sup">e</hi> eeuwsche blijspel, bewijzen die tallooze prenten wel de rijke en vroolijke ader van luim en satire die onzen ouden volksgeest doortintelde, die zich bovendien noch uitte in duizendtallen van pamfletten.</p>
<p>Thans ontvangen wij de tweede aflevering, van de jaren 1625 tot 1702 loopende. Deze uitvoerige en nauwkeurige katalogus met zijn uitgebreid register, zijn vermeerderden herdruk van de bladzijden 201-204 der 1<hi rend="sup">e</hi> aflevering, is 260 bladzijden kompressen druk met 1500 nommers sterk. De behandelde tijdvakken zijn weder zeer belangrijk, zij omvatten den bloeitijd van ons land. Doch de jaargetallen spreken voor zich zelven.</p>
<p>De seriën van verschillende boven de anderen uitstekende gebeurtenissen zijn rijk, zoo rijk dat eene vergelijking met den onlangs verschenen Catalogue of prints and drawings in the British Museum, b.v. op 't punt der door Nederland met Brittanje gevoerde zeeoorlogen aantoont, dat de kollektie Muller vollediger is dan de britsche. Aangevuld zou de beschrijving in dit deel kunnen worden met de uitvoerige vermelding der prachtige reeks teekeningen die Willem Van de Velde, de oude, van zoo-<pb n="58"/>vele zeeslagen op de plaats zelve boven 't verdek van zijn galjoot afschetste, en die thans eene zaal vullen in het museum Boymans te Rotterdam; en met de aanteekening, dat zich vier kapitale penschilderingen van dien meester, Tromps zeeslagen voorstellende, bevinden in het rijksarchief te 's Gravenhage.</p>
<p>Van de prent der vier burgemeesters, door Suyderhoeff na Thomas de Keyzer gegraveerd, en bij Barlaeus' Medicea Hospes gevoegd, vindt men de schilderij in het kon. kabinet van schilderijen te 's Gravenhage. In het stedelijk museum aldaar is eene schilderij van S. Van Beest, het vertrek van Henriette Maria uit Scheveningen voorstellende; of de prent, door den heer Muller vermeld, daarna is gevolgd, kan ik niet beslissen.</p>
<p>Op 't jaar 1672 vermeldt de auteur een spotprent op den oorlog met den bisschop van Munster; ze verbeeldt een armoedig gezin op reis; de man, met een bisschopsmuts op, bespeelt een doedelzak, de vrouw draagt een kind, een jongentje loopt met een uil op den schouder enz. - ‘fraai gegraveerd oud prentje van 1620 of daaromstreeks’. - Mijne veronderstelling aangaande deze prent zal de schrijver bij vergelijking tot zekerheid kunnen brengen. Er bestaat namelijk van Lucas van Leiden eene gelijke voorstelling, het prentje dat Uilenspiegel heet en het jaartal 1520 draagt. Waarschijnlijk is deze prent nagevolgd of de plaat gebruikt. Evenzoo is de bisschop zittende op den rug eener bagijn enz. waarschijnlijk gevolgd na de 16<hi rend="sup">e</hi> eeuwsche prent, te vinden in 't prentenkabinet te Amsterdam en gefacsimileerd door den heer Boland in de door den heer Kaiser bezorgden bij Kemink en Zn. uitgegeven bundel <hi rend="i">Curiosités</hi>.</p>
<p>De derde aflevering, van 1702 tot 1795 loopende, belooft de schrijver spoedig te zullen geven. Hij zal hiermede een voortreffelijk werk, van veelzijdig nut, hebben tot stand gebracht.</p>
<p>&nbsp;</p>
<p>C. <hi rend="sc">Vosmaer</hi>.</p></div>
<div type="section">
<interpGrp>
<interp type="primair" value="18710800"/>
</interpGrp>
<pb n="59"/>
<head rend="h4">II. Kerkgeschiedenis.</head>
<q rend="bq">KERKGESCHIEDENIS VAN NEDERLAND VOOR DE HERVORMING, door W. Moll, Hoogleeraar te Amsterdam. - Twee deelen; te zamen vijf stukken. Deel I en II, 1<hi rend="sup">e</hi> en 2<hi rend="sup">e</hi> stuk, uitgegeven te Arnhem bij Is. An. Nijhoff en Zoon; Deel II, 3<hi rend="sup">e</hi> en 4<hi rend="sup">e</hi> stuk, te Utrecht bij Kemink en Zoon, 1864-1869. Registers op dit werk, afzonderlijk uitgegeven, 1871.</q>
<p>Ik mag niet beginnen, over dit werk te spreken, voordat ik een beroep heb gedaan op de welwillendheid zoowel van redacteurs als van lezers van dit maandschrift. Lang - ik erken gaarne te lang - heb ik het geduld, vooral van de eersten, op den proef gesteld. Ik had beloofd, dat ik de aankondiging van het laatste werk van Prof. Moll op mij zou nemen; en toch liet ik vele maanden voorbijgaan, eer de belofte door mij werd vervuld.</p>
<p>Men wijte die vertraging niet aan moedwillig opzet. Er is, mijns inziens, eene groote verontschuldiging in te brengen. Ik noodig namelijk een ieder uit, de vijf boekdeelen, die van de hand des schrijvers het licht hebben gezien, met eenige opmerzaamheid in oogenschouw te nemen, - en ik vertrouw, dat men met mij er van overtuigd zal worden, dat hier een reuzenarbeid is volbracht, - een arbeid, die de vrucht is van een onderzoek, dat jaren achtereen met kracht en ijver moet zijn doorgezet. Onder den indruk van die overtuiging beving mij telkens eenige vrees, om dit werk te bespreken. Al heeft men zich door een vrij naauwkeurig lezen eenigzins op de hoogte van den inhoud gesteld, - men is daarom nog niet in staat een juist oordeel te vellen over zulk een uitgestrekt gebied, als hier voor ons is geopend.</p>
<p>Indien ik het dan ook heb ondernomen, een en ander over het werk van Moll te zeggen, het kon nooit zijn met de bedoeling, om dat werk te onderwerpen aan eene kritiek in den eigenlijken zin des woords. Er zijn nu eenmaal mannen, van wien men gerust het getuigenis kan afleggen, dat zij boven de kritiek verheven staan, - en van den hoogleeraar Moll mag
<pb n="60"/>dit getuigd worden, ook ten opzigte van zijne bewerking der Nederlandsche kerkgeschiedenis.</p>
<p>Ik meen genoeg te hebben gedaan, indien de lezers van dit maandschrift door mij eenigzins overtuigd zijn van de behoefte, die er aan dit werk bestond, alsmede van de verdiensten, waarop het aanspraak kan maken; terwijl ik eindelijk een overzicht van den rijken inhoud wensch te geven.</p>
<p>Ik wijs dus allereerst op de behoefte, die er was aan een werk, als dat hier door mij wordt besproken. Welnu! wat zal men van zijnen inhoud mogen zeggen? Dit, dat de geschiedenis der Nederlandsche Kerk slechts zelden een voorwerp van studie geweest is. Bedrieg ik mij niet al te zeer, dan heeft de dochter moeten deelen in het lot der moeder, de Algemeene Kerkgeschiedenis. Ik hoop niet, dat mijn oordeel te hard of te onregtvaardig zijn zal, indien ik het uitspreek, dat zij meer dan te veel is achteruitgezet bij hare zusters in de theologie. Of kleur ik het beeld, dat ik zal ophangen, te zwart? Daar zou de student, die zijn propaedeutisch examen achter zich had, de schreden zetten op het gebied der vakken, die hem tot zijn candidaats in de theologie moesten leiden. Door veel had hij zich heen te worstelen; als reuzen stonden zij voor hem: dogmatiek, exegese, naturaal-theologie en kerkhistorie. Und leider auch sie! Het scheen wel, dat die bange verzuchting aan menigeen ontsnapte, want men kon zich tot dat laatstgenoemde vak maar niet aangetrokken gevoelen.</p>
<p>Welke reden mag voor dien tegenzin hebben bestaan? Was het veld, dat men voor zich zag, te groot, en werd men dus door eenige wankelmoedigheid bevangen, omdat men begreep, dat men zulk eene uitgebreide stof nooit meester zou worden? Of vond men de behandeling der geschiedenis te dor en te droog, en wilde men zich dus liever afkeeren van eene optelling van feiten en gebeurtenissen, waarin men te veel gelijkheid vond met een geraamte, in plaats van den bezielden geest en het leven, dat men had begeerd? Beslissen kan ik niet; een en ander zal er toe hebben bijgedragen. En zoo bleef voor menigen student de beoefening der kerkgeschiedenis niet anders dan de noodzakelijke voorbereiding tot zijn examen; - niet veel meer dan een instampen van data, namen en gebeurtenissen. Met grooten ijver werd eenig compendium in het hoofd gewerkt, opdat men zich met gerustheid aan den vuurproef van het
<pb n="61"/>examen kon onderwerpen; doch was dit eenmaal gelukkig doorgestaan, - wie zag er dan later nog eens naar zijne kerkgeschiedenis uit?</p>
<p>Niemand zal ontkennen, dat de strijd, gevoerd tusschen de verschillende rigtingen in onze kerk, onmogelijk van gunstigen invloed kon zijn op de studie van de geschiedenis der Christelijke kerk. De laatste jaren hielden den geest te zeer bezig met beschouwingen van anderen aard, dan dat veler liefde aan het onderzoek van die historie onverdeeld kon toebehooren. Wie was er bijna niet, die te veel had te doen, om zelf zich zijn standpunt in het heden te kiezen, dan dat hij nog groote aandacht had kunnen verleenen aan het verleden? Zoo werd de kerkgeschiedenis op den achtergrond gesteld, en werden hare getuigen, in het bijzonder uit de eerste eeuwen al meermalen opgeroepen, wanneer men hunne stemmen noodig had op het gebied van kritiek, dogmatiek, of waartoe dan ook - zij zelve bleef in het duister verscholen, door sommigen met zekere voorname onverschilligheid, door anderen zelfs niet zonderspot bejegend.</p>
<p>Dat is het, wat ik altijd heb betreurd. Wie uit de hoogte nederziet op de geschiedenis onzer kerk, begrijpt niet, of wil niet begrijpen, dat zij een der krachtigste bijdragen bevat voor de kennis der ontwikkeling van den menschelijken geest. Ons voor te stellen, in de levende beelden eener werkelijkheid van bijna negentien eeuwen, hoe het christendom in de wereld is opgetreden als eene geestesmagt, die heerschappij moest uitoefenen, omdat zij een beroep deed op de waarachtige behoeften van den mensch; - hoe het evenwel heeft moeten lijden en strijden, om die heerschappij te verkrijgen; - boe dat christendom daarna is georganiseerd tot de zigtbare kerk; - hoe die kerk hare leden heeft opgevoed onder den dwang van het gezag; - hoe in die kerk de zelfstandigheid van den mensch hare eischen heeft doen hooren; - in één woord, hoe de Christelijke kerk ons in al hare nuanceringen de uitingen vertoont van het godsdienstig bewustzijn en gevoel, wij achten het van te veel gewigt, dan dat zulk eene geschiedenis ooit met onverschilligheid mag bejegend worden. Wie kerkgeschiedenis zegt, spreekt menigmaal, al is het ook onbewust, van de ontwikkeling van zijn eigen geestesleven. En - om nog iets te noemen - onze eigene dagen zullen te beter begrepen worden, naarmate er rekening wordt gehouden met het verleden.</p>
<pb n="62"/>
<p>Maar ik wil niet verder afdwalen van mijn onderwerp. Het moge al zoo geweest zijn, dat de kerkhistorie niet overal met ingenomenheid werd beoefend, - van algemeene bekendheid mag ik het achten, dat zij aan het Athenaeum te Amsterdam met bepaalde voorliefde werd behandeld. En hoe kon het anders onder een leermeester als Professor Moll? Veel werkte mede tot een getrouw bezoek van zijne collegies. Bragt de wijze, waarop hij zijne leerlingen aan zich wist te verbinden, daartoe reeds bij, het was bovenal het licht, waaronder hij de kerk in hare ontwikkeling aan zijne hoorders te aanschouwen gaf; het was niet minder de aangename vorm, waarin het door hem gesprokene tot hen kwam, dat hem onverdeelden bijval deed verwerven.</p>
<p>Zijne leerlingen wisten het reeds lang, waarmede de meester zich onvermoeid bezig hield. Een nieuw coliegie, dat in het bijzonder aan Nederlandsche kerkgeschiedenis was gewijd, gaf reeds vóór vele jaren de zekerheid, met welk belangrijk werk ons vaderland zou verrijkt worden. Dat werk is verschenen, en hierboven heb ik het een reuzenarbeid genoemd. Een ieder kan zich daarvan ligt overtuigen. Men behoeft het werk slechts te openen, om weldra te zien, welk een uitgebreid onderzoek er door den Schrijver is gedaan. Men geve er eens acht op, welk een aantal boeken, oude en nieuwe, die maar even in betrekking stonden met eenig onderwerp, er zijn geciteerd. En daarbij - welk een tal van handschriften, thans nog zorgvuldig in deze en gene bibliotheken bewaard, maar door den Schrijver opgezocht en ter hand genomen, die ons worden aangewezen als rijke bronnen voor de geschiedenis der kerk, waarin wij leven en ons bewegen.</p>
<p>Ik heb op die boeken en handschriften gewezen, niet alleen, om de aandacht te vestigen op de moeiten, die de schrijver zich bij zijne studie heeft getroost, maar ook, omdat men er de behoefte, die er aan zulk een werk bestond, te beter door leert kennen. Men ga te rade met de inleiding van Deel T, waarin een overzicht wordt gegeven van hetgeen vroeger voor de behandeling van onze vaderlandsche kerkgeschiedenis is gedaan. Voorwaar, de oogst valt vrij schraal uit! Is het getal van hen, die hunne krachten aan de beoefening van de geschiedenis der kerk van Nederland beproefd hebben, reeds klein, - zelfs het uitnemendsle, dat er nog werd geleverd, en dat door Moll naar
<pb n="63"/>verdienste wordt onderscheiden, was niet in staat, ons het gemis van een degelijk werk over hetzelfde onderwerp te vergoeden. Er bleef duisternis liggen over de ontwikkeling der christelijke kerk in ons vaderland vóór de dagen der hervorming. Lang, zeer lang heeft men eene voorstelling van de middeneeuwsche kerk gemaakt en vastgehouden, die niet met de waarheid overeenkwam. Ik zal hieronder gelegenheid hebben, daarop terug te komen.</p>
<p>Welnu - licht te doen opgaan in de bestaande duisternis; het voorgeslacht in zijn kerkelijk godsdienstig leven aan ons te doen aanschouwen; de ontwikkeling van dat leven aan ons te doen kennen; - dit alles was noodig en deed de behoefte ontstaan aan een degelijk werk over Nederlandsche kerkhistorie. Men had de vervulling dier behoefte sedert langen tijd van een anderen kant mogen verwachten. Het kan wel aan geen twijfel onderhevig zijn, of in de Roomsche kerk hier te lande hebben de geleerden over hulpmiddelen te beschikken, die bijna alle andere overtreffen. Van dien kant evenwel heeft men ons te vergeefs laten wachten. Wij maken er den Roomschen geleerden geen verwijt van, dat zij, zoodra eenig Protestant is opgetreden met zijnen arbeid, hem aanstonds te gemoet komen met hunne tegenspraak. Hunne zienswijze moet van de onze verschillen. Doch waarom lieten zij het veld ter bearbeiding meestal aan anderen over? Waarom bleven zij zwijgen op een gebied, dat door velen zoo gaarne wordt gekend?</p>
<p>Nu zij achterwege bleven, ondernamen Protestanten de taak, om door te dringen in de kennis van de eerste eeuwen van het bestaan der Christelijke kerk in ons vaderland. Ik noem slechts de namen van Ypey en Dermout, Royaards, Diest Lorgion. Naast deze stond reeds de naam van Moll bekend om hetgeen hij op het gebied van onze kerkgeschiedenis had geleverd. Thans heeft hij zich door zijn laatste werk de eerste plaats onder allen verworven, eene plaats, die hij vooreerst niet zal verlaten, want, naar mijn inzien, zijn de bronnen zóó door hem bestudeerd en bewerkt, dat eenige bijzonderheden welligt gerectifieerd kunnen worden, maar dat de hoofdzaak is afgewerkt, en er voor hem, die nakomt, weinige of geene lauweren meer op dit veld te behalen zijn.</p>
<p>Zoo is er dan eene bestaande behoefte vervuld. Een volledig werk over de geschiedenis onzer kerk sedert de dagen van haar
<pb n="64"/>ontstaan tot in het begin der 16<hi rend="sup">e</hi> eeuw is in het licht verschenen. En zoo ooit, dan hopen wij van dit werk, dat het met vrucht zal worden gelezen en aangewend. Er is overvloedig in, dat door velen ter harte dient te worden genomen. Ik heb gezegd, dat ik ook op de verdiensten van het boek zou wijzen. Of ik die verdiensten alle zal kunnen optellen, ik durf het niet beweren. Maar wat mij vooral in het oog viel, het was hier de zorg, die door den Schrijver besteed is, om ons het heidensche voorgeslacht te doen kennen; het was dáár het uitgewerkte tafereel van de komst der verschillende evangelieboden hier te lande; het was daarna de nauwkeurigheid, waarmede tot in de bijzonderheden van het kerkelijk leven onzer vaderen werd doorgedrongen. Zoo kan het niet anders, of dit werk moet bijdragen tot betere kennis van het voorgeslacht; zoo moet het vooral brengen tot eene meer regtvaardige waardering van onze middeneeuwsche kerk; maar zoo ook zal het eene bron worden, waaruit velen, al wijden zij zich niet uitsluitend aan de beoefening der Nederlandsche kerkhistorie, met vrucht kunnen putten.</p>
<p>Laat ik, om de verdienste van dit werk te beter te doen uitkomen, een voorbeeld kiezen. Men weet, dat aan onze jeugd op de scholen, bij het onderwijs in de vaderlandsche geschiedenis, mededeeling wordt gedaan van de mannen, die het evangelie gebragt hebben in de streken, thans door de Nederlanders bewoond. Nu zal niemand cischen, dat men der jeugd een uitgebreid overzicht van de geschiedenis dier kerstening geeft. Maar dat er meer gegeven kon worden, dan gewoonlijk geschiedt, - ik heb het al lang gemeend. Indien mijn geheugen mij niet bedriegt, of liever, indien er in de laatste jaren geene gelukkige verandering heeft plaats gehad, dan waren het de namen van Willebrord en Bonifacius, waarmede de onderwijzer zich tevreden stelde. En natuurlijk, dat aan den naam van Willebrord de put te Heilo, aan dien van Bonifacius zijn treurige dood bij Dokkum verbonden werd. Veel verder ging het onderwijs niet. Of ja, nog ééne zaak behoorde er noodzakelijk bij, namelijk Radbods voorgenomen doop met alles, wat de overlevering daarvan verhaalde.</p>
<p>Overigens, of er niet ook andere namen met eere onderscheiden dienden te worden, b.v. die van den abt Gregorius, van Ludger, - twee mannen, die het waardig zijn, dat zij aan onze feugd worden genoemd; of er niet wel eens bijzondere nadruk
<pb n="65"/>gelegd mogt worden op de liefde, waarmede alle zendelingen, voor het grootste gedeelte kinderen van goeden huize, hunnen gevaarvollen en vaak zoo ondankbaren arbeid hebben ondernomen; of er niet de aandacht op gevestigd moest worden, dat de tegenstand, dien onze Friesche voorvaderen aan de zaak des evangelies hebben geboden, zijne verontschuldiging hierin vindt, dat voor die Friezen de aanneming van het Christendom bijna gelijk stond met hunne onderwerping aan de Frankische heerschappij, - aan dit alles werd niet veel gedacht. En toch, dit een en ander behoort tot een goed onderwijs in de vaderlandsche geschiedenis, zelfs al wil men zich tot een beknopt overzicht van haar bepalen.</p>
<p>Die nalatigheid moet in de toekomst worden hersteld. Om deze reden vooral beschouw ik het als hoogst noodig, dat onderwijzers hunne studie maken van het werk van Moll, opdat zij meer uit die eerste eeuwen onzer geschiedenis kunnen mededeelen. Er dient in meer dan één opzicht een einde gemaakt te worden aan den ouden dreun. Ik reken daartoe ook dit te behooren. Velen zullen van dit werk hooren; doch, meenende, dat de geschiedenis der kerk niet onmiddelijk tot hun gebied behoort, zullen zij voorbijgaan en dit boek ongelezen laten liggen. Deze dwaling behoeft niet in het breede wedersproken te worden. Wie eenigzins acht heeft leeren geven op den toestand der Christelijke kerk in de middeneeuwen, weet reeds, hoe innig het kerkelijk leven toen was zamengegroeid met alle maatschappelijke toestanden. Men wachte er zich dus voor, in de oude dwaling te volharden. Wanneer men Moll's geschrift heeft ter hand genomen, zal men zelf inzien, dat men zich de geschiedenis van het voorgeslacht niet kan voorstellen, of de ontwikkeling van het kerkelijk leven moet noodzakelijk worden gekend.</p>
<p>Doch ook in een ander opzicht bedoelde ik, dat er een einde komen moest aan den ouden dreun. Het zal b.v. gaarne worden toegegeven, dat men, handelende over het begin onzer geschiedenis, de Batavieren op den voorgrond laat treden om den wille van hunnen beroemden stamgenoot Claudius Civilis. Jammer evenwel, dat de Friezen als oudste bewoners van ons vaderland, als onze beroemde voorvaderen, te weinig genoemd werden. Zij, een volk, om hunne wetten en gewoonten, om hunne magt en grootheid, kortom, om hunne geschiedenis te merkwaardig, om ooit vergeten te worden; zij zijn ongetwijfeld
<pb n="66"/>door geleerden gekend en beschreven; maar ik blijf zeggen, dat bij ons volk in het algemeen de kennis aangaande hunnen naam en roem ten achteren is gebleven.</p>
<p>Het komt mij voor, dat Moll den weg heeft aangetoond, om de Friezen op hunne regte waarde te stellen. Aan hen de eerste plaats gevende, die hun toekwam, onder de oudste bewoners des lands, doet hij hen kennen in hunne kracht, in hunnen strijd. En wederom - hij heeft er toe bijgedragen, eene juiste gedachte te vormen over den man, die voor velen als de Fries bij uitnemendheid heeft gegolden, over den welbekenden koning Radbod. Er is zeer verschillend over dien vorst geoordeeld. Nu eens beschouwd als de zoon der duisternis, die, dom en bijgeloovig alle licht verafschuwde, werd hij op een andermaal min of meer voorgesteld als de held, in wien de kracht van het voorvaderlijk heidendom zich had geconcentreerd, en die dus onderging, omdat hij met edelen ijver verdedigde wat onherroepelijk was voorbijgegaan.</p>
<p>De hoogleeraar doet dien Radbod goed aan ons kennen. Men zal belang in den koning der Friezen kunnen stellen, die, geplaatst in een tijd van overgang, vasthield aan het oude, omdat het nieuwe hem al te veel ontnam; maar nooit zal men in denzelfden vorst, die zoo wreed en despotiek zijn kon, den mensch leeren achten en bewonderen.</p>
<p>Ik heb mijne voorbeelden tot nu toe vooral aan Deel I ontleend, om de verdiensten van dezen arbeid te doen uitkomen. Ik zou vreezen, te breedvoerig te worden, indien ik het geheele werk op dezelfde wijze wilde doorloopen. En toch mag ik een paar andere opmerkingen niet achter houden. Indien ik namelijk hooge ingenomenheid met dit werk aan den dag heb gelegd, dan vindt die ingenomenheid bovenal ook daarin haren grond, dat dit geschrift den weg zal banen, om meer algemeen het gebrekkige weg te nemen, dat lang eigen is geweest en menigmaal nog zoo eigen is aan de voorstelling van Protestanten, die hunne zienswijze over den toestand der vroegere Roomsche kerk hebben uitgesproken. Zou het onregt zijn, te beweren, dat het aan Protestanten als van nature eigen is geweest, om alles kwaads aan de Roomsche kerk toe te schrijven? Het is waar, men prees de invoering van het Christendom hier te lande, maar men bewandelde den weg der geschiedenis met wantrouwen tegen hen, die de nieuwe godsdienst hadden gebragt en bevestigd. Het
<pb n="67"/>was voor veler geestesoog niet veel beter geworden, dan dat de oude afgodsdienst was gevallen, om plaats te maken voor eene andere, die dit alleen boven de vroegere vooruit had, dat de naam van Christus er aan was verbonden. M.a.w. de duisternis was eenvoudig wat minder duisternis geworden.</p>
<p>Onwillekeurig komt mij hierbij voor den geest het beeld, dat Opzoomer in <hi rend="i">de Restauratie</hi>, pag. 35, eenmaal van de vrienden der restauratie bezigde, toen hij schreef: ‘volgens hun wereldbeschouwing is de boom der menschheid door alle tijden heen regelmatig opgegroeid, en altijd regt in de hoogte geschoten; maar alleen in onzen tijd heeft hij een leelijk uitwas verkregen.’ Dat beeld mag worden toegepast op de door mij bedoelde zienswijze. Velen zagen in de verschijning van het Christendom iets, dat niet genoeg geprezen kan worden, totdat het, onder den invloed van de heerschappij der kerk van Rome met groote schreden achterwaarts was gegaan. De boom was niet regt blijven groeijen.</p>
<p>Tegen die partijdige en ongelukkige beschouwing, die, bovenal door gebrek aan kennis van den mensch, aan den eenen kant het goede in de oude Christenheid, aan den anderen kant het verkeerde in de kerk der middeneeuwen te eenzijdig in het oog houdt, - tegen die beschouwing is reeds dikwijls met goeden uitslag protest aangeteekend. Ook door dezen arbeid van Moll zal worden medegewerkt tot eene meer logische en billijke opvatting van het wezen der dingen in het verleden onzer vaderlandsche kerk. Laat ik mij hierover iets breeder verklaren, om tegelijk in het licht te stellen, in welke opzigten ik het schoone van dit werk waardeer.</p>
<p>Het is mij eene apologie voor het Christendom. Al aanstonds, zonder dat het door den Schrijver uitdrukkelijk gezegd wordt, dwingt zijn boek achting en waardering af voor de komst van het evangelie op den vaderlandschen bodem. Men lette er op, hoe (Deel I, pag. 458) wordt aangewezen, wat door de verschijning der Christenzendelingen beter is geworden, dan hetgeen voorheen werd gevonden. Zekerlijk, de weg der ontwikkeling duurt in het algemeen lang; maar toch roept ons de geschiedenis van de eeuwen, die ons hier voor den geest gebragt worden, onophoudelijk toe, dat er in den geest van het Christendom, of laat ik liever zeggen, in den geest van zijnen stichter, voortdurende levenskracht is. Die geest staat niet stil; hij brengt het
<pb n="68"/>menschdom vooruit in beschaving; hij roept tot zelfstandigheid en vrijheid, zoowel in het staatkundige als in het godsdienstige. Het is een geest, die beginnen kan zich te verbergen in vormen; maar die daarmede op den duur nimmer vrede zal houden. Hij rust niet, voordat hij zelf wordt gekend en nagejaagd. Wie hem hoort en verstaat, gaat vooruit tot kracht en leven; wie hem niet hoort, versteent in den vorm.</p>
<p>En met dit alles wordt, naar mijn inzien, tevens antwoord gegeven op eene vraag, die niet zelden in onze dagen gedaan is. Ik bedoel dit, dat men, zich in min of meer vijandige houding tegenover onze zendelinggenootschappen stellende, de vraag heeft opgeworpen, of de Oostersche volken in het algemeen, of de Javanen in het bijzonder wel geschikt zouden zijn, om het Christendom aan te nemen. Ik wil dit punt slechts ter loops aanroeren. Doch dit acht ik voor het minst zeker, dat men, met dezelfde vijandige houding tegenover onze evangelieboden, dezelfde vraag had kunnen doen met betrekking tot de heidenen in ons vaderland. Ook onder dezen waren toestanden, waren gewoonten en gebruiken, of deden zich bij het werk der bekeering gebeurtenissen voor, die het onmogelijk deden schijnen, om hen ooit tot Christenen te maken. Vergeet daarbij niet, hoevele eeuwen het geduurd heeft, eer de Friezen het evangelie tot hun zelfstandig eigendom hadden gemaakt! Ik zal niet meer doen, dan hierop wijzen, en dan nog alleen vragen, of men zich niet naauwkeuriger rekenschap geven moest van de kerstening hier te lande, eer dat men een oordeel uitspreekt over het al of niet mogelijke, om heden aan andere heidenen het evangelie te brengen?</p>
<p>Ik keer terug tot den arbeid des hoogleeraars. Ik meende reden te hebben, daarin eene apologie van het Christendom te vinden, al heeft de schrijver zich niet dadelijk dit doel gesteld. Doch nu gaf ik reeds te kennen, dat zijn werk er toe zal helpen, om het hatelijke dat aan zoo menige beschouwing over de vroegere Roomsche kerk hier te lande ten grondslag lag, te doen wegvallen. Neen - in dit werk wordt ons de kerk der zoogenaamde middeneeuwen niet enkel duisternis; hier is zij ons niet enkel de draagster en verkondigster van dom, ruw, ja ook onzedelijk bijgeloof. Bij de lezing leert men het verband tusschen vroegere en latere toestanden duidelijk inzien. Men leert het begrijpen, dat die kerk met haren uiterlijken praal, hare vor-<pb n="69"/>men, haar gezag, noodig was voor geslachten, die zoo even aan den toestand des heidendoms ontkomen waren. Waarlijk, men zal er de Roomsche kerk om kunnen achten en liefhebben, zonder daarom nog met haar te dweepen. Onpartijdig zich tegenover haar stellende, even onpartijdig als de Schrijver zich tegenover haar heeft geplaatst, zal men in haar erkennen een onmisbaren schakel van den grooten keten, die het tegenwoordige aan het verleden verbindt; een noodzakelijk deel van den weg, die van duisternis tot licht, van bijgeloof tot wetenschap, van overheerschend gezag tot zelfstandigheid en vrijheid voert.</p>
<p>Aldus meen ik in een paar opzigten op de groote verdiensten van het thans besproken werk te hebben gewezen. Of ik er genoeg van gezegd heb? Niemand kan hier beter van onvolledigheid overtuigd zijn, dan de referent zelf. Men houde in het oog, dat de rijkdom van stof, die in deze deelen wordt aangeboden, ontzaggelijk rijk is. Prof. Moll heeft in zijn werk alles opgenomen, wat met de door hem behandelde stof slechts eenigzins in betrekking stond. Zoo moest zijn onderwerp zich naar vele kanten uitbreiden, omdat de kerk van vroeger eeuwen haar gebied zeer ver uitstrekte. Daarom dan ook kon ik zeggen, dat velen, ook al rekenen zij zich niet te behooren tot de beoefenaars van de vaderlandsche kerkhistorie, een en ander kunnen vinden, dat hun niet alleen met vrucht kan dienen, maar hun zelfs noodzakelijk is te weten.</p>
<p>Zij b.v. die belang stellen in de geschiedenis van het onderwijs, zullen met vreugde kennis nemen van de zorg, die door den hoogleeraar is besteed, om in ieder tijdvak te doen uitkomen, wat er van de zijde der kerk is gedaan, om de jeugd en de jongelingschap te onderrigten. Wederom zullen er anderen zijn, die zich met niet minder belangstelling verwezen zien naar de oude wetten en regtspleging. Of ook - de Protestanten zullen als leden der gemeente er wèl aan doen, indien zij te rade gaan met de kerkelijke gebruiken van vroegere dagen, om daarin, dikwijls zeer onverwacht, den oorsprong terug te vinden van veel, dat nog heden - zij het in gewijzigden vorm - bestaat en voortleeft, zonder dat men zich er tot nu toe rekenschap van heeft gegeven.</p>
<p>Zoo zal men o.a. leeren inzien, waarom het beheer der kerkelijke goederen, eene kwestie, in onze dagen hier en daar zoo teeder om aan te roeren, in handen is gesteld van besturen, die
<pb n="70"/>eerder naast, dan in de kerk bestonden. Ik noem al verder den ijver, die is betoond, om ons zooveel mogelijk bekend te maken met de literatuur, afkomstig van de hand van beroemde kerkleeraars in Nederland. Ik wil eindelijk nog noemen de lijst der bisschoppen van Utrecht, waarbij men den schrijver er dank voor heeft te zeggen, dat hij de voornaamste persoonlijkheden onder hen in hunne kracht en werkzaamheid uit het verleden doet opdagen voor onzen geest.</p>
<p>In één woord - dit werk is een kostbaar, afgesloten geheel. Ik acht niet beter te kunnen doen, dan mijne aankondiging te besluiten met een kort overzicht van het geheele werk. Eer dat ik echter daarmede begin, moge een woord van lof worden toegebragt aan de uitgevers. Zij hebben de volste aanspraak op erkenning van hunne verdiensten. Waren het de heeren Nijhoff te Arnhem, die den aanvang maakten, men zal zien dat de heeren Kemink en Zoon te Utrecht de uitgave vervolgden en ten einde brachten. Een ieder zal toestemmen, dat er eenigen moed toe behoort, om zulk een boek in het licht te geven. Het groote publiek koopt zulke boeken niet, zou ook niet in staat zijn, ze te waarderen. Het zijn altijd slechts betrekkelijk weinigen, die met ingenomenheid de verschijning van zulk een geschrift begroeten. Des te meer hebben de uitgevers aanspraak op onze erkentelijkheid, dat zij zich door dit bezwaar niet lieten weerhouden; maar er lust in vonden, hunne taak zoo uitnemend te volbrengen, als hier is geschied. Deze uitgave vereert met den schrijver hen, die voor anderen de gelegenheid openstelden, dit werk te gebruiken.</p>
<p>Ik laat thans mijn overzicht van dit werk volgen. Neemt men Deel I ter hand en slaat men de <hi rend="i">inleiding</hi> op, dan vindt men daarin een gedetailleerd rapport van hetgeen te voren reeds was gedaan voor de bewerking der Nederlandsche kerkgeschiedenis. Waarlijk het kan niet uitblijven, of de indruk, door het lezen dier inleiding teweeggebragt, moet deze zijn, dat er nog weinig was gedaan, om de oude kerk aan ons te doen kennen. De auteur moge ons den arbeid van eenige schrijvers, met name van den hoogleeraar Royaards, noemen; het neemt niet weg, dat de behoefte aan het werk van Moll zelven onmiskenbaar in het licht treedt.</p>
<p>Na deze optelling van hen, die hem waren voorgegaan, doet de Schrijver eene opgave der bronnen en hulpwetenschappen,
<pb n="71"/>beiden zoo hoogst noodig voor een geregeld onderzoek van zijn onderwerp, om daarna de door hem gemaakte chronologische verdeeling te doen kennen. Zijne stof - Kerkgeschiedenis van Nederland vóór de Hervorming - is door hem gesplitst in twee tijdvakken: het eerste, dat der opkomst en vestiging van de Nederlandsche kerk, van de eerste helft der zevende tot den aanvang der elfde eeuw; het tweede, dat der ontwikkeling van de Nederlandsche kerk in haar Roomsch-katholiek karakter, van het begin der elfde tot in de eerste helft der zestiende eeuw. Tegen deze verdeeling, zoo geheel en al op den aard der zaak gegrond, zal niemand iets kunnen inbrengen. Integendeel, juist omdat zij pragmatisch is, zal de behandeling der kerkgeschiedenis in de zestiende eeuw en later, zich aan deze wijze van groepering het best kunnen aansluiten. De inleiding besluit met het nut der oude kerkhistorie ook voor den beoefenaar van andere wetenschappen te doen kennen, om eindelijk met een woord van ernst hare kennis aan te bevelen, als getuigende van het herscheppend vermogen van de godsdienst des evangelies.</p>
<p>Zoo treden wij het eerste tijdvak in, dat der opkomst en vestiging van de Nederlandsche kerk. De schrijver vangt zijn werk aan met een onderzoek naar de oudste bewoners en de Germaansche stammen op Nederlandschen bodem, (Hoofdst. I, § 1), en doet ons hunne vermoedelijke afkomst kennen, alsmede den invloed, door de Romeinen op hen uitgeoefend. Wij vinden in den tijd, waarin het verhaal begint als bewoners dezer streken in het Zuiden de Franken, in het Oosten de Saxen; maar vooral de kern des volks, de Friezen. Nadat zij dus aan ons zijn voorgesteld, die wij onze voorouders op dezen bodem hebben te achten, wordt er berigt gegeven van hetgeen ons is overgeleverd aangaande hun volkskarakter en den staat hunner beschaving (§ 2). Opmerking verdient hier het hoogst onpartijdig gebruik, dat door den hoogleeraar is gemaakt van Tacitus' beroemd werk <hi rend="i">de Germanis</hi>. Zonder in de fout te vervallen van den Romein, - eene fout evenwel, dïe mèt den Romein ook anderen lang deed dwalen in vooringenomenheid met het voorgeslacht - hangt Moll ons een eenvoudig en belangwekkend tafereel op van de deugden en ondeugden, die men den Friezen eigen noemen kon.</p>
<p>Aan de beschrijving van dien zedelijken toestand sluit zich aan die van den godsdienstigen. Men kon het verwachten. Eer dat wij hier te lande het evangelie zien optreden, dient men het
<pb n="72"/>heidendom te' kennen, dat bestemd was, om onder te gaan. Een vrij breed tooneel van dit voorvaderlijk heidendom wordt ons hier aangeboden (§ 3), - een tooneel, dat te meer onze aandacht verdient, omdat het gevolgd wordt (§ 4) door een interessant onderzoek, waarbij naauwkeurig wordt overwogen niet alleen in hoeverre de heidensche Friezen geacht konden worden rijp te zijn voor het evangelie, hun gebragt in den vorm van die dagen; maar ook waarom in hen de tegenstand tegen de nieuwe godsdienst wakker worden moest.</p>
<p>Door dezen voorbereidenden arbeid zijn wij gebracht tot het begin van den strijd tusschen het oude en nienwe, indien ik ten minste met dien naam de evangelisatie onzer vaderen mag noemen. Vooraf worden nog in een afzonderlijk hoofdstuk (II) de eerste pogingen vermeld, die tot bekeering van de bewoners van dit land zijn beproefd. Vervolgens (H. III en IV) zien wij ze optreden in eene lange rij, de krachtige gestalten, die ons nog eerbied inboezemen van wege den ijver, de liefde en zelfverloochening, waarmede zij de voor hen heilige taak der evangelieprediking hebben volbragt als eene roeping, hun opgedragen door hunnen God, om het heidendom aan de magt der duisternis te ontrukken.</p>
<p>Ik durf beweren, dat men reeds door de lezing van deze beide hoofdstukken den indruk ontvangt, dat de schrijver met ingenomenheid zijn stof heeft bewerkt, toen hij de aandacht had te vestigen op persoonlijkheden als de geloofspredikers Willebrord, Bonifacius, Gregorius van Utrecht, Ludger, die met hunne medearbeiders in de zending achtereenvolgens voor oogen worden gesteld. Vrij uitvoerig wordt ons berigt gegeven van het leven en de bijzondere werkzaamheid dezer mannen. Na den laatste hunner te hebben genoemd, slaat de auteur den blik op allen gezamenlijk terug, om ons (H.V.) de karakteristiek zoowel van de geloofspredikers zelven, als van hunnen zendingsarbeid te geven. Ook dit hoofdstuk acht ik een der voornaamste in het eerste deel te zijn. Omdat mijn overzigt mij niet toelaat, in bijzonderheden af te dalen, moge het genoeg zijn, indien ik er met nadruk op wijs, welk eene leerzame beschouwing ons van de personen der zendelingen wordt gegeven, - eene beschouwing, die hen stelt op de plaats der onderscheiding die zij verdienen; maar die met dat al niet zóó vooringenomen is, of wij vinden in hen de kinderen van hunnen tijd terug.</p>
<pb n="73"/>
<p>Wij komen nu in de negende en tiende eeuwen. De schrijver doet ons kortelijk stand houden, om een blik te slaan op den staatkundigen toestand van ons vaderland. (H. VI. § 1). Daarna vervolgt hij de geschiedenis met eene schets van de rampen, jaren achtereen door de invallende Noormannen gebragt over deze streken (§ 2). Hunne verschijning wordt herdacht met al de belangstelling, die zij verdient, zij het dan ook, dat de beschrijving een treurigen indruk moet achterlaten, die te naauwernood kan worden opgewogen door de vermelding van het goede, dat uit dien ramp der Noormannen voortkwam. Kalmer stemt ons de lijst der bisschoppen van Utrecht, die ons nu tot aan het einde van dit tijdvak worden genoemd (§ 3-5). Enkele persoonlijkheden onder hen worden, naarmate zij er regtmatige aanspraak op hebben, op den voorgrond gesteld. Ik noem bij voorbeeld de bisschoppen Balderik en Ansfried.</p>
<p>Bij den dood van den laatstgenoemde blijft de auteur staan, om nu op het eerste tijdvak terug te zien, en achtereenvolgens die onderwerpen in bijzondere behandeling te nemen, die in het nauwst verband stonden met de kerk of het kerkelijk leven. Het kan niemand bevreemden, dat wij hier inlichting ontvangen over de vorming van het bisdom Utrecht (H. VII, § 1), of dat wij hier berigten vinden aangaande de geestelijkheid en hare organisatie (§ 2), terwijl drie andere afdeelingen over kapittelen en kloosters, over synoden, die hare besluiten ook voor de Friesche kerk deden gelden, en over kerkelijke goederen en inkomsten (§ 3-5) zich hierbij uitnemend aansluiten.</p>
<p>Van groot belang achten wij de moeite, die de Schrijver zich gegeven heeft, om reeds voor dit tijdvak te verzamelen, wat ons is overgeleverd aangaande het onderwijs van die dagen. ‘School en letteren’ - onder dien naam wordt een overzigt aangeboden (H. VIII, § 1) niet alleen van hetgeen het onderwijs in dien tijd was; maar ook van de plaatsen, die zich daarin een goeden naam hebben verworven, waarbij Utrecht natuurlijk niet kon ontbreken, terwijl ook de personen der onderwijzers, uitsluitend geestelijken, en de vruchten van hunne hand worden aangewezen. Met het oog hierop vooral verklaarde ik vroeger, dat als wie de geschiedenis van het onderwijs hier te lande ter harte neemt, zich rekenschap zal moeten geven van hetgeen de kerk eenmaal voor dat onderwijs geweest is.</p>
<p>Na ons berigt te hebben gegeven van de ketterijen of liever
<pb n="74"/>kettersche bewegingen die zich in dit eerste tijdvak reeds zullen voorgedaan hebben, (§ 2), brengt de schrijver ons tot het kerkelijk leven der gemeenten. Eerst is het de openbare eeredienst, die men uit de heilige plaatsen en tijden, alsmede uit de heilige handelingen leert kennen (H. IX); daarna behoeft men slechts deze onderwerpen te lezen, nl. het huwelijk, vasten en bedevaarten, zorg voor stervenden en dooden, om te weten, dat ons daarin geschetst wordt, hoe de kerk haren invloed in het individueel leven deed gelden (H. X).</p>
<p>De schrijver besluit dit tijdvak door ons nog eens te doen terugzien op den zedelijk godsdienstigen volkstoestand (H. XI). Bij de rigting, die de Schrijver is toegedaan, en die ik reeds deed kennen als eene die in de kerk der middeneeuwen het middel ziet, waardoor zoo vele heidensche volken in Europa, en daaronder ook onze vaderen, tot zedelijke en geestelijke ontwikkeling geleid werden, kan men niet anders verwachten, of aan zijne beschouwingen ligt zeker optimisme ten grondslag. Ik bedoel daarmede niet, alsof het den auteur er uitsluitend om te doen ware geweest, én het heidendom der Friezen én de middeneeuwsche kerk enkel in het beste licht te doen voorkomen. Ik bedoel veeleer eene wijze van beschouwing, die uit alle verschijnselen, welke zich hebben voorgedaan, bij voorkeur zich rigt tot zoodanige, die gediend hebben, om den menschelijken geest vooruit te brengen. Doch in ieder optimisme ligt een gevaar, dat namelijk van de schaduwzijden wat minder zwart te kleuren, dan zij in de werkelijkheid zich hebben vertoond. Met opzet wees ik hierop, om te constateren, dat de schrijver aan dit gevaar is ontkomen. Handelt hij in het laatste hoofdstuk van dit eerste deel over den zedelijk godsdienstigen toestand des volks; er is bij al het goede, dat door hem wordt aangewezen, ook plaats voor de verschillende vormen, waaronder het bijgeloof zich deed kennen. Men leze wat hij mededeelt over het kruisteeken, de heiligen- en reliekendienst, het wondergeloof en de godsgerigten. Ik sta vooral bij dit hoofdstuk stil, omdat ik zijn inhoud ter ernstige overweging zou willen geven aan allen, die nog heden belang stellen in de missie onder het heidendom. Misschien, dat zij het meest tusschen de regels hebben te lezen, om de toepassing te kunnen maken op onzen tijd. Doch als ik o.a. denk aan dat tal van schoon gekleurde berigten, die jaren achtereen over den arbeid onzer zendelingen tot ons gebragt
<pb n="75"/>werden; - als ik ook denk aan de teleurstelling, die men later in zijne verwachtingen ondervond, dan meen ik, dat men, mèt Moll, kalm had behooren te overwegen, of eene natie, zoo even aan het heidendom ontrukt, aanstonds aanspraak zal kunnen maken op den roem van een levend geloof? Men zal die vraag, bij bedaard nadenken, ontkennend beantwoorden. Dit behoeft echter geene schade toe te brengen aan het groote werk en doel der zending. Wie instemt met de woorden van Moll aan het einde van zijn eerste deel, - woorden, die ik, omdat zij ons zoo waar de werking van het Christendom dier dagen kenschetsen, hier gaarne had overgeschreven, indien ik hunne lezing niet liever aan alle belangstellenden overliet; - wie dan met die woorden instemt, zal overtuigd zijn van den zegen, door de kerk aan het voorgeslacht geschonken.</p>
<p>Ik ben hiermede genaderd aan het einde van het overzigt van het eerste deel. Dat van het tweede kan betrekkelijk korter zijn. Dezelfde gang van behandeling, als die ten aanzien van het eerste deel is in acht genomen, wordt ook hier gevonden. Intusschen - dat tweede deel moest een grooteren omvang, en wel van vier stukken, verkrijgen, omdat de verschillende onderwerpen, als voor uitgebreider onderzoek dan in die vroegere tijden vatbaar, natuurlijk ook breeder behandeld konden worden. Ik zal mij er echter toe bepalen, het voornaamste te refereren.</p>
<p>Wij nemen dus het eerste stuk van het tweede deel ter hand. Het tijdvak, loopende van het begin der elfde tot in de eerste helft der zestiende eeuw, wordt geopend met het onderzoek naar het deel, dat ons vaderland heeft gehad in de groote wereldgeschiedenis. Ik behoef slechts den naam der kruistogten te noemen, en aanstonds zal men begrijpen, dat de Schrijver er werk van heeft gemaakt, om te schetsen, hoe ook ons voorgeslacht belangstelling toonde in de groote beweging der volken, die door de kruistogten werd veroorzaakt (H. I, § 1). Zij vormen als het ware een middenpunt, waartoe de auteur nu en dan terugkeert, om daarmede veel in verband te brengen, dat in deze streken onder haren invloed werd ontwikkeld. Na de herinnering aan die kruistogten ligt aan de beurt de staatkundige en maatschappelijke ontwikkeling van ons vaderland (§ 2), waarbij niet alleen de opkomende magt der graven van Holland en Zeeland, en der bisschoppen van Utrecht wordt herdacht; maar ook reken-<pb n="76"/>schap wordt gegeven van de zich allengs ontwikkelende magt der steden met hare poorters.</p>
<p>Zoo is de weg gebaand, om ons de lijst te leeren kennen der bisschoppen, die in het genoemde tijdvak hunne waardigheid hebben bekleed (H. II-V). Het is wel niet noodig, er bij te voegen, dat de krachtigste gestalten onder hen met nadruk op den voorgrond gesteld worden. Zoo verdient aandacht de houding, door Willem I aangenomen in den bekenden strijd tusschen paus Gregorius VII en keizer Hendrik IV, waarbij de Hollandsche prelaat zich aan de zijde van den laatstgenoemde schaarde (H. II, § 2). Voorts zijn het mannen als Jan van Arkel, Floris van Wevelinkhoven, Frederik van Blankenheim, David van Bourgondië, om niet meer te noemen, die bijzondere vermelding waardig zijn.</p>
<p>Is die lange rij van kerkvorsten voor ons voorbijgegaan, dan komen wij tot een hoofdstuk, dat voor den lezer minder aantrekkelijk is, en toch niet gemist kon worden. Wij, Protestanten, staan dikwijls als vreemdelingen tegenover veel, wat in de Roomsche kerk zich aan ons voordoet. De schrijver zelf gaf dit te kennen, toen hij later over den kerkelijken ritus handelde. Wij mogen dus iedere gelegenheid welkom heeten, die ons den weg opent, de inrigting der kerk van Rome te leeren kennen.</p>
<p>Zoo vinden wij hier de kerkelijke organisatie behandeld (II. VI). Ik heb slechts noodig de onderwerpen op te tellen, die achtereen bewerkt zijn. De verkiezing der bisschoppen (§ 1); hunne bevestiging, ordening en intrede (§ 2); hunne regten, pligten en bijstanders (§ 3); het domkapittel en de vier overige kapittelen te Utrecht (§ 5); de aartsdiakenen en dekens (§ 6); de parochiepriesters (§ 7); kapittel-kerken en kapittelen buiten Utrecht (§ 8); Synoden (§ 9); kerkelijke goederen en inkomsten (§ 10). Ligtelijk zal men inzien, hoe hiermede de geheele uitwendige inrichting der kerk wordt doorloopen. Dit stuk wordt besloten met eene beschouwing van het bisdom Utrecht, zooals het door vaste banden, eerst met het aartsbisdom Keulen, daarna met het groote orgaan, het pausdom te Rome, was vereenigd (§ 11). Ook thans mogen de woorden worden aanbevolen, waarmede de schrijver dit gedeelte van zijn werk heeft geëindigd. Met de herinnering, hoe dat bisdom van Utrecht vóór drie eeuwen is ondergegaan, stelt hij het goede in het licht, dat door zulk eene kerkelijke
<pb n="77"/>organisatie ook voor ons volk is teweeggebragt. Zulke opmerkingen verdienen gewaardeerd te worden. Leeren zij ons het verleden, dat is voorbijgegaan, niet te betreuren; zij dringen ons evenzeer dat verleden nimmer te minachten, maar het goede er in terug te zoeken, dat te zijner tijd onmiskenbaar tot ontwikkeling geleid heeft.</p>
<p>Wij slaan thans het tweede stuk van het tweede deel op Wederom zullen het de mannen der tonsuur zijn, die ons voor den geest gebracht worden, ofschoon zij een anderen naam dragen dan de geestelijken, die wij tot heden leerden kennen. Het zijn namelijk de monniken, of liever hunne verschillende orden, die ons vermeld worden. Dat de schrijver hen niet zou voorbijgaan, men kon het weten. Met die monnikenorden is eene te gewigtige magt opgetreden in het kerkelijk leven van de christenheid, en ook van onze vaderlandsche kerk, dan dat zij vergeten konden worden. De wijze, waarop de hoogleeraar dit stuk heeft bewerkt, maakt het bijna tot een afzonderlijk geheel.</p>
<p>Laat ik iets meer van dat tweede stuk zeggen, te eerder, omdat ik den inhoud der hoofdstukken korter kan aanduiden. Het is dan de geschiedenis van alle monnikenorden, die in ons vaderland voet gezet hebben, die hier wordt behandeld (VII-XIII). Deze opgave moge volstaan. Eene lijst van namen zou tot weinig nut zijn. Indien ik namen noem, het is, omdat ik meen, dat de broederen des gemeenen levens (H. XI, § 3), en met hen de mannen der congregatie van Windesheim (H. XIII), bijzondere aandacht verdienen. Hun werk is te zeer van Nederlandschen oorsprong geweest, dan dat het niet de voorliefde zou wettigen, die de schrijver èn hier èn door andere geschriften daarvoor heeft betoond. In dit werk, waarin zij uit den aard der zaak meer optreden in de lijst van hunnen tijd, waarin zij beter voorkomen als deel van het groote geheel, treedt onwillekeurig het edele van hunne bedoelingen in het licht.</p>
<p>Doch wat ik vooral wilde doen uitkomen, het zijn de beide hoofdstukken (XIV en XV), die door Moll aan school, wetenschap en letteren zijn ingeruimd. Toen later, in de zestiende eeuw, de reformatie hare stem deed vernemen, vond zij, naar bekend is, in Nederland ontelbaar velen, die haar aanstonds aanhingen. Dat verschijnsel verdient verklaard te worden, te meer, indien men de hervorming hier te lande op hare regte waarde zal stellen. Het is niet genoeg, in haar slechts eene revolutio-<pb n="78"/>naire beweging van de zijde onzer vaderen te willen zien, gelijk men hier en daar soms zeer eenzijdig ziet voorstellen.</p>
<p>Al wie het gadeslaat, hoe diep de hervorming wortelen had geschoten of aanstonds zou schieten in het hart des volks; - wie het gadeslaat, hoe èn eenvoudigen van zin èn meer ontwikkelden goed en bloed toonden over te hebben voor hun geloof, hij moet erkennen, dat de reformatie aan innig gevoelde behoeften voldeed, en dat zij een onweerstaanbare eisch was geworden van verstand en hart, zoowel bij leeken als bij geestelijken.</p>
<p>Hoe de weg daartoe is gebaand, ik meen dat men dien leert kennen uit de beide bedoelde hoofdstukken. Men raadplege ze en beoordeele, of het onderwijs in de eeuwen, die hier behandeld worden, heeft stilgestaan. Ik weet niet, of ik verkeerd oordeel, doch somtijds is het mij voorgekomen, dat men, in zake van onderwijs aan de kerk een minder gunstig aandeel toekende. Hoe krachtig echter de kerk is opgestaan, het werk van Moll kan het leeren. Als hij achtereenvolgens de kapittel-, klooster-, parochie- en bijscholen behandelt, om daarna eene algemeene karakteristiek van het onderwijs te geven; als hij vervolgens doet zien, hoe Nederlanders ook aan vreemde hoogescholen werden gevormd, om eindelijk een blik te werpen op de boekerijen; dan houd ik het er voor, dat niemand die belang stelt in de geschiedenis van het onderwijs, deze hoofdstukken ongelezen mag laten. Men zal er tevens uit erkennen, dat Nederland door zijn onderwijs voor betere dagen werd ontwikkeld.</p>
<p>In nauw verband hiermede staan de letteren, de vruchten des geestes, waarmede vele Nederlanders zich aan hunne landgenooten hebben medegedeeld. Onder deze vijf titels: geschiedenis; zedekunde en beoefeningsleer; bijbelsche uitlegkunde en scholastieke godgeleerdheid; predikkunde en liturgiek; brieven en geestelijke poezie, - doet de schrijver ons zien, in hoeverre het voorgeslacht werd verrijkt door den arbeid van anderen. Zeer vele geschriften worden ons genoemd. Natuurlijk dat zij het bewijs leveren voor de lust van velen, om zich vruchtbaar aan anderen mede te deelen. Maar wat zij ook bewijzen, het is, dat er oorzaak moet bestaan hebben, om die lust aan te moedigen. Er moeten lezers geweest zijn. En laat men zich dat getal oneindig kleiner denken, dan in onze dagen, ja laat men het tot een minimum terugbrengen, het neemt niet weg, dat er toen gevonden zijn, voor wien men wist, dat men schreef. Dit vooral is
<pb n="79"/>het, wat ik bedoelde, toen ik meende, dat de liefde voor de reformatie hier te lande kon verklaard worden. Zij heeft gesproken tot ons voorgeslacht; maar niet tot een geheel onontwikkeld volk, niet tot menschen, die van alle onderwijs en leiding verstoken waren gebleven; - neen, wat eenmaal zich als hervorming openbaarde, was jaren, ja eeuwen, voorbereid, totdat de dag kwam, waarin voor goed gebroken werd met het oude, dat, zooals men het gewoonlijk heeft zien gebeuren, zich zelf had ondermijnd, toen het mèt veel verkeerds ook den schat der eeuwige waarheid met zich bragt.</p>
<p>In nauw, onverbrekelijk verband staat met het gezegde de inhoud van hoofdstuk XVI, waarmede door den schrijver het derde stuk van zijn tweede deel is aangevangen. Het voert tot opschrift: kerkleer en kettersche bewegingen. Wie zich ook het ideaal moge voorstellen van eene groote gemeente, immer één van geloof, één van opvatting in de beschouwing van hare godsdienst; wie het zich ook ten taak stelle, zulk een ideaal naar vroegere eeuwen terug te voeren en het te betreuren, dat een, door hem aldus genoemde geest van revolutie en ongeloof een einde heeft gemaakt aan dat gelukkig verleden, - de stem der geschiedenis zal altijd in stellige tegenspraak met zulk een ideaal zijn.</p>
<p>Ik wijs daartoe op het genoemde hoofdstuk. Men zal daarin vinden medegedeeld, wat op vaderlandschen bodem, vóór den aanvang der zestiende eeuw, bekend werd van bewegingen op kerkelijk gebied, die gericht waren tegen de bestaande orde van zaken. Men onderscheide echter zorgvuldig dat, wat werkelijk in strijd geraakte met het overgeleverde, van datgene, wat wel als kettersche beweging werd aangezien zonder daarom dien naam te verdienen. Doch in ieder geval, er was ketterij, om mij van den gebruikelijken naam te bedienen. Zekerlijk, zij mag, zelfs in het algemeen, niet altijd met de dagen van de hervorming of van later worden gelijk gesteld; zekerlijk, zij bewoog zich niet dáár, waar de questions brûlantes der nieuwere tijden worden aangetroffen, maar het is en blijft toch meestal uiting van zelfstandig geestesleven. Wij Protestanten, hebben er belang bij, dat wij het weten. Wij hebben ons lang genoeg gehouden aan de voorstelling, die zelfs populair onder ons was geworden, om ons het tijdvak der middeneeuwen bijna niet anders dan als den langdurigen slaap der kerk te denken, waaruit zij in het begin der zestiende eeuw tot nieuw leven is ontwaakt. Men wist
<pb n="80"/>te spreken van Waldensen, Albigensen, Hussiten; doch van Nederland zelve wist men niets. Spoedig evenwel zal men, bij nauwkeurig onderzoek, ook leeren weten van de bewegingen op kerkelijk gebied onder onze vaderen. Ook in die vroegere dagen zal men het verzet ontdekken tegen het alles overheerschend gezag des pausdoms. Niet, dat wij zekere ‘Schadenfreude’ genieten hij het aanschouwen van elke poging, die gedaan werd, om het juk af te werpen, dat te drukkend dreigde te worden. Er was wel iets van die Schadenfreude in, toen men te voren van Protestantsche zijde aanstonds gereed was, om in iederen zoogenaamden ketter een voorlooper der reformatie te begroeten.</p>
<p>Tot deze laatste gevolgtrekking mogen wij nooit komen. Wie bij voorbeeld aan de band van Moll de sporen volgt der geduchte beweging, die eenmaal door den bekenden Tanchelm en zijne aanhangers werd veroorzaakt, hij zal ongaarne meer willen beweren, dan waartoe de vrij sobere, en daarbij nog zoo tegenstrijdige berigten van tijdgenooten en later levenden hem regt geven, maar tevens zal hij zich wachten om de uitspattingen dier vroegere bewegingen als uitingen van den geest Gods aan te merken.</p>
<p>Toch kunnen wij het hooge belang dezer bewegingen niet miskennen. Met den schrijver zien wij er het duidelijk bewijs in voor de zelfstandigheid van den menschelijken geest. Zij waren, in die middeneeuwen, de eerste pogingen van de vrijheid tegenover het gezag, dat zich onder alles in en aan den mensch deed gelden. Onder die ketters zal ééne figuur vooral de aandacht trekken. Hij is Herman van Rijswijk, in 1512 te 's Gravenhage verbrand op den brandstapel. Tot nu toe ligt zijne levengeschiedenis geheel in het duister; wij kennen weinig meer van hem, dan zijn verzet tegen de leer zijner kerk, of, beter gezegd, dan zijn ongeloof. Men vergelijke de bijlage tot dit derde stuk. Juist zijn ongeloof maakt hem merkwaardig, indien men ten minste mag afgaan op het weinige, dat ons over hem is bewaard. Hij is met dat ongeloof zoo geheel een kind van zijnen tijd. Hij staat daar voor ons op de grens van oude en nieuwe dagen. Ook hij had bepaald niet kunnen ontkomen aan den strijd, die toen in veler geesten reeds omging of begon om te gaan. De strijd sleepte ook hem mede, deed ook hem breken met het oude; helaas! onmagtig, om na het afbreken, ook weder voor eigen verstand en hart op te bouwen, kwam hij tot volslagen
<pb n="81"/>negatie. Ik meen hiermede niets te veel gezegd te hebben over dien man, al ligt zijn leven geheel in het duister: maar kan het verwonderen, dat zijn beeld mij aantrok, nu onze eigene dagen doen zien hoe bij menigeen uit den strijd der verschillende rigtingen zich hetzelfde gevolg ontwikkelt?</p>
<p>Eer dat ik van dit zestiende hoofdstuk afscheid neem, wijs ik nog met ingenomenheid er op, hoe de schrijver aan het begin (§ 1) een overzigt heeft aangeboden van hetgeen in dit tijdvak van wege de kerk hier te lande gedaan is in het belang der catechese. Wie belang stelt in de geschiedenis van het godsdienstonderwijs, zal de paragraaf, die handelt over geloofs- en zedeleer, gaarne lezen en zich niet beklagen over het licht, dat hem daarin opgaat.</p>
<p>De hoofdstukken, die zich aan het voorgaande aansluiten, zijn geheel en al aan de wijze van godsvereering der Christenheid hier te lande in de middeneeuwen gewijd. De heilige plaatsen, tijden en handelingen der openbare eeredienst worden behandeld met al de zorg, waaraan Moll ons gewend heeft (H. XVII-XIX). Vooral bij de heilige handelingen, als: mis, gezang en gebed, doop enz. is de schrijver in détails getreden, gelijk zijne inleiding op dit stuk daarvan reeds had gesproken. Met opzet namelijk is hij doorgedrongen in vele bijzonderheden van den cultus der Roomsche kerk. Hij deed het vooral met het oog op de onkunde, die daaromtrent aan de meeste Protestanten eigen is. Wie zal er hen hard om vallen? Wie ooit in de gelegenheid was, inzage te nemen in een of ander handboek ten gebruike van Roomsche seminariën, kan zich als Protestant weinig aangetrokken gevoelen tot dat oneindig aantal vormen, waarvan ieder voor zich misschien eene min of meer schoone en diepe beteekenis heeft; doch waarvan het aantal te groot is, dan dat men verwachten kan, dat ieder die beteekenis zal kennen. Daarenboven onder het gewigt van den vorm wordt in den regel de beteekenis, waarvan hij de uitdrukking zijn moet, begraven.</p>
<p>Het neemt niet weg, dat wij den hoogleeraar dankbaar hebben te zijn voor hetgeen hij ons heeft gegeven. Zijne inlichtingen doen ons de Roomsche kerk te beter begrijpen, en reeds dit moet gewaardeerd worden. Overigens - wij zullen de laatsten zijn, om over die vormen te klagen. De wet van het godsdienstig leven schijnt nu eenmaal deze te zijn, dat de ontwikkeling langs den weg van den vorm tot het wezen geschiedt. Heeft
<pb n="82"/>men dit ook hier te lande zien gebeuren, ons betaamt het dan, met belangstelling kennis te nemen van hetgeen aan het voorgeslacht bij zijne godsvereering eenmaal als iets heiligs heeft gegolden.</p>
<p>Nadat de kerk ons is voorgesteld als de draagster van de godsvereering, die zij aan hare leden deed aanschouwen of voorschreef, moest nu in logischen gang onderzocht worden, hoe diezelfde kerk zich in het dagelijksch leven der geloovigen door onderscheiden vormen deed gelden. Het vierde en laatste stuk van het tweede deel begint dan ook met hetgeen de schrijver in één hoofdstuk onder den titel ‘kerkelijke zeden’ heeft zaamgevat. Nog beter zal men het inzien, indien ik de vier onderwerpen noem, die worden behandeld, te weten: buwelijk, vasten en processiën, bedevaarten, zorg voor stervenden en dooden (H. XX, § 1-4). Dezelfde ondwerpen kwamen voor in het eerste tijdvak. Men kan het niet betwijfelen, of hier verdienen zij in grootere mate de aandacht. Innig en nauw is de band, waarmede de kerk van Rome hare leden poogt vast te houden op den weg van de wieg tot aan het graf. Het gaat niet, om het leven der individuën in de middeneeuwen te willen afscheiden van hunne gemeenschap met de kerk. Juist daarom verdienen de genoemde onderwerpen onze opmerkzaamheid in een tijdvak, toen de Roomsche kerk ontegenzeggelijk hare kracht, ook in het bijzonder leven der gemeenteleden, het meest zag bevestigd. Of die kerk echter beantwoord heeft aan het ideaal, dat zij niet slechts heeft na te jagen, maar waarop nog heden de stemmen van hare zeer ijverende zonen haar aanspraak geven; men zal het zelf kunnen beslissen, indien men inzage genomen heeft van het laatste hoofdstuk van Moll's werk, dat ons in verschillende opzigten den zedelijk-godsdienstigen volkstoestand schetst. Gaarne sta ik even bij dit hoofdstuk stil. Doct de eerste paragraaf, onder het opschrift: ‘geloof en bijgeloof’ ons opmerken, hoe het Christendom was vooruitgegaan onder de Nederlandsche natie; blijkt het duidelijk, dat de leden der gemeente zich rekenschap waren beginnen te geven van hun geloof; het verheugt ons te meer, dat de Christelijke kerk zich
met magt heeft doen gelden op het verstand en hart der vaderen. Het is waar, naast het geloof stond onmiddelijk veel bijgeloof; veel, wat den Protestant nimmer zal kunnen behagen; - het is waar, in vormen, als aan den eenen kant godsgerigten,
<pb n="83"/>aan den anderen kant visioenen, komt ons meermalen het onvolmaakte van dat godsdienstig leven van het voorgeslacht te gemoet; doch wij zien, dat de kerk zich niet onbetuigd heeft gelaten aan verstand en hart; - en reeds, dat is ons genoeg.</p>
<p>Vraagt men, of diezelfde kerk zich onbetuigd liet aan het leven; reeds terstond kunnen wij antwoorden, dat zij, indien zij verstand en hart van velen wist op te leiden, ook haren invloed op den wandel moest uitoefenen. Wie zal echter verwachten, dat hij in ons vaderland eene gemeente zal vinden zonder vlek of smet? Indien men het deed, men zou toonen, dat men zich weinig rekenschap had gegeven van de menschelijke natuur. Laat het een treurig beeld zijn, dat men ophangt, wanneer men de zonden van het voorgeslacht herdenkt; - het heeft zijn onmiskenbaar nut én tot betere waardering van vroegere tijden én tot waarschuwing tegen alle overdrijving. Moll treedt dan ook in een onderzoek naar de heerschende zonden (§ 2). Geestelijken en leeken, de eersten vooral, worden ons in hunne afdwalingen geteekend. Waarlijk, als Protestanten is het voor ons geene stof tot vreugde, indien ons duidelijk wordt gemaakt, hoe ontrouw de geestelijken, en dat in zoo grooten getale, konden worden aan de hun gestelde verpligtingen. Maar onwillekeurig dringt het zich aan ons op; - bijaldien de geestelijkheid der zelfde kerk, ondanks het verzet tegen de reformatie, hare kracht bepaaldelijk ook hier te lande in die mate op zich heeft kunnen zien terugwerken, dat de opzieners der gemeenten er zedelijker en naauwgezetter door geworden zijn, - waarom is onze tegenpartij daarvoor ten eenemale blind, en kan zij, bij vergelijking van vroegere en latere toestanden, in het werk der hervorming nooit iets anders vinden dan dat eener alles verwoestende revolutie?</p>
<p>Niemand zal ontkennen, dat de kerk zelve niet tegen allerlei zonden zocht in te gaan. Hoe zij het deed, de kennis der kerkelijke tucht (§ 3) kan het ons leeren; en de kerk is er ons lief om, die overeenkomstig den geest der tijden, hare leden door biecht en boetevormen zocht te leiden of ook door harde maatregelen poogde te dwingen. Of zij haar doel bereikt heeft, dan wel of zij op den duur onmagtig bleek te zijn, om door uiterlijkheden het binnenste van den mensch te verbeteren, dit laten wij thans in het midden.</p>
<p>Want van meer belang is het, op te merken, hoe Moll de
<pb n="84"/>instelling besproken heeft, die eenmaal zoo veel gerucht zou maken in de Christelijke wereld, nl. de aflaat (§ 4). Door eigen lezing zal men zich er van kunnen overtuigen, dat ons voorgeslacht er zich gaarne van bediende, maar ook, dat reeds spoedig in Nederland stemmen opgingen, die hem bestreden. Het doet ons goed voor den gezonden zin onzer vaderen, dat de tegenstand tegen den aflaat werd uitgesproken, en, naar men vertrouwen mag, ook gedeeld. De tegenpartij moge ons het wezen van den aflaat nog zoo fijn leeren onderscheiden, nooit zal zij ons kunnen overtuigen dat het misbruik niet aanstonds voor de hand ligt bij het volk, dat in den regel niet zoo heel naauwkeurig weet te onderscheiden tusschen wezen en vorm. Dat de Schrijver ook hier naast het kwade het goede in het licht heeft gesteld; men kan er zich van overtuigen, wanneer hij melding maakt van een zeer eigenaardigen aflaatsbrief, door zekeren Gosewijn Comhaer van Deventer gegeven.</p>
<p>Tot dusverre leerde men het christendom kennen in zijne verschijning als kerk, dus als de draagster van de godsdienstige denkbeelden en handelingen, die onze vaderen zich, door de invoering des evangelies, hebben eigen gemaakt. Eene hoofdvraag zal het echter altijd moeten zijn, of dat christendom bepaald zich heeft ingewerkt in het gemoed en leven van het voorgeslacht? of het zich positief heeft ingeweven in hun bestaan als menschen, en zulk een invloed heeft uitgeoefend, dat onze maatschappij eene christelijke is geworden in dien zin, dat zij verdiende gesteld te worden b.v. hoven den toestand des heidendoms?</p>
<p>Men gevoelt het, deze vraag, hoe gewigtig ook, is uit den aard der zaak moeijclijk te beantwoorden. Het gaat zoo ligt niet, in het zieleleven van anderen in te dringen, laat staan in dat van hen, die vroeger hebben geleefd. Tocb verdient deze vraag aan de orde gesteld te worden.</p>
<p>Vergis ik mij niet, dan heeft de Schrijver het antwoord zoeken te geven aan het einde van zijn werk. Het eerst wordt ons voorgehouden, hoe de idee der christelijke moraal zich heeft ontwikkeld (§ 5), en waarlijk het zijn schoone gedachten, die men vindt uitgesproken met de eigen woorden van vromen uit het verleden. Eindelijk wordt het oog geslagen op de vruchten des christendoms in het persoonlijk en maatschappelijk leven (§ 6). Kan dat onderzoek slechts beperkt zijn, aangenaam doet het den
<pb n="85"/>lezer aan, indien hij het zich duidelijk ziet maken, dat het christendom ook in Nederland zich allengs heeft doen kennen als eene magt, die in liefdadigheid, in zorg voor armen, ongelukkigen en ellendigen de roeping heeft trachten te volbrengen, waarop Jezus eenmaal heeft gewezen.</p>
<p>Ik ben hiermede genaderd aan het einde van mijn overzicht. Ik heb alleen nagelaten, melding te maken van de verschillende bijlagen, die aan ieder deel of stuk zijn toegevoegd. Die bijlagen zijn ontleend aan handschriften, en als zoodanig onuitgegeven bijdragen, die van belang zijn voor de onderwerpën, waarop zij betrekking hebben. Ik acht het onnoodig, de bijlagen afzonderlijk op te tellen. Mijn overzicht is reeds vrij lang geworden, ofschoon ik vertrouw, dat niemand, die in het werk van Moll de rijkdom van stof leert kennen, het te lang kan rekenen<note n="*)" place="foot">De red. dankt den Schrijver, dat hij haar in staat gesteld heeft, zich te kwijten van eene belofte, in 't <hi rend="i">Bibl. Nieuws</hi> van Januari 1870, (bl. 46) aan de lezers van dit tijdschrift gedaan.</note>. Indien ik slechts iemand overtuigd mogt hebben van de degelijkheid van dezen arbeid, ik zou als referent mijne taak niet te vergeefs volbragt hebben. Want ja - degelijk is dit werk, één van die welke den Nederlandschen naam op het gebied van wetenschappelijk onderzoek eere aandoen.</p>
<p>Terwijl ik dit schrijf, komt mij in handen het zeer nauwkeurig en met zorg bewerkt register op dit werk. Wie dit register alleen reeds inziet, moge oordeelen, of ik te veel heb gezegd.</p>
<p>Genoeg - het werk van den hoogleeraar Moll, zal buiten alle beoordeeling om, voor zich zelf blijven spreken. Het heeft den roem des schrijvers op nieuw verhoogd; het zal zijnen naam immer doen onderscheiden. Wie aldus zich heeft ingespannen, ons het voorgeslacht in zijne kerkelijke en godsdienstige ontwikkeling te doen aanschouwen; wie aldus heeft bijgedragen, langs den weg der historie, de schoonste apologie voor het christendom te geven, omdat hij het heeft doen kennen als eene magt des geestes tot al wal waar en goed, rein en liefderijk is; hij heeft aanspraak verkregen op een der schoonste getuigenissen, die den mensch gegeven kan worden, namelijk deze, dat hij niet te vergeefs heeft geleefd.</p>
<p>&nbsp;</p>
<p><hi rend="spat">Kwadijk</hi>, Aug. 1871.</p>
<p>G. <hi rend="sc">Paris</hi>.</p></div>
<div type="section">
<pb n="86"/>
<head rend="h4">III. Geneeskunde.</head>
<q rend="bq">1. De kunst om lang te leven, van Dr. L. Noirot. Naar de vierde uitgave uit het Fransch vertaald door J.G. Rooseboom, Medicinae Doctor te Gouda. Gouda, G.B. van Goor en Zonen 1871 kl. 8vo. 206 bl.
<lb/>2. Geschiedenis van een hapje Brood door Jean Macé, vertaald door Mevr. Busken Huët. Tweede druk. Amsterdam, G.L. Funke. 1871- kl. 8vo. 178 bl.
<lb/>3. Vervalschte levensmiddelen. Handboek tot herkenning der vervalschingen van de meest dagelijks voorkomende levensmiddelen, volgens eenvoudige methoden. Ten dienste van het algemeen. Door R.J. Opwijrda. Schoonhoven, S. en W.N. van Nooten, 1871. kl. 8vo. IV en 404 bl. Prijs 90 cts.
<lb/>4. De opvoeding van den mensch, van zijne kindsheid tot den volwassen leeftijd, inzonderheid van het zevende tot het twintigste levensjaar, door Dr. D. Lubach en Dr. S. Sr. Coronel. Haarlem, bij de erven F. Bohn. 1871. kl. 8vo. VI en 348. Prijs f 2.50.
<lb/>5. Davos-Platz 5000 voet boven de zee, in het Zwitsersche kanton Grauwbunderland. Verblijfplaats ter genezing van teringlijders, door A. Spengler, Prakt. geneesheer te Davos-Platz. Uit het hoogduitsch door A.W.J. Zubli, officier van gezondheid 1<hi rend="sup">ste</hi> klasse. Arnhem, D.A. Thieme, 1870. 67 bl.</q>
<p>1. De schrijver van de kunst om lang te leven, Dr. Noirot, die vermoedelijk te Dijon de geneeskunst uitoelent, behandelt zijn onderwerp, eene zoogenaamde Makrobiotiek, in de volgende vijftien Afdeelingen: I historische beschouwing van den langen levensduur; II over de middelen om het menschelijk leven kunstmatig te verlengen; III over den normalen duur van het leven bij het menschelijk geslacht; IV over de individueele omstandigheden, die voor een langen levensduur gunstig zijn; V over de lucht als voedsel des levens; VI over het licht en de warmtestof als opwekkers van het leven; VII over de matigheid en de hygiène der spijsvertering; VIII over de dranken; IX over de lichaamsoefening; X over den slaap; XI over de klimaten en verblijfplaatsen; XII over de zorg voor de huid; XIII over de onthouding en het huwelijk; XIV over den zedelijken toestand; XV over de levenswijze.’ Gelijk het meer logisch geweest zou
<pb n="87"/>zijn om de zaken, die den inhoud der derde Afdeeling uitmaken, in de eerste plaats te vermelden, zoo zou het streven naar duidelijkheid gevorderd hebben, om het onderwerp der 15<hi rend="sup">de</hi> Afdeeling door de woorden: ‘over de beroepsbezigheden’ aan te duiden. Voor het overige stemmen wij toe, dat de opgetelde rubrieken, waarin de schrijver zijnen letterkundigen arbeid gesplitst heeft, toereikende zijn om den inhoud eener populaire Gezondheidsleer, zooals die door den schrijver beoogd werd, te omvatten. ‘Het is toch, zooals wij aan het slot eener korte voorrede lezen - in deze laatste wetenschap, en niet in kunstmiddelen, dat men het geheim moet zoeken om het leven te verlengen, herwelk geen ander is, dan het niet te verkorten.’ Die verlenging van het leven kan somtijds de meest gewone grenspalen overschrijden, gelijk dit in de eerste Afdeeling met meer dan dertig, uit alle landen en tijden bijeengebragte voorbeelden wordt aangewezen. Of aan die talrijke zoogenaamde feiten, wier geloofwaardigheid geenszins boven bedenking verheven is, zooals b.v. de vermelding van een Russisch soldaat, die gezegd wordt den ouderdom van 200 jaren bereikt te hebben, eenig gewigt kan worden gehecht, is te betwijfelen, vooral dewijl de volgende daaruit afgeleide teleologische beschouwing van den schrijver allezins vreemd klinkt: ‘Die gevallen van verbazend langen levensduur, uit een wijsgeerig oogpunt beschouwd, zijn niet enkel een spel van het toeval, het gevolg van eene vergetelheid van den dood. Er ligt iets van de voorzienigheid in. God heeft den kleinmoedigen grijsaard, die de gewone graden des levens heeft bereikt, door de hoop willen versterken. Welk eenen hoogen leeftijd hij, om zoo te zeggen, ook moge hebben bereikt, altijd heeft de mensch nog voorbeelden voor oogen van wezens, die ouder geworden zijn dan hij. Er is geen mensch zoo oud en gebrekkig, of hij meent, met Methusalem voor oogen, nog wel twintig jaren levens voor
zich te hebben, zeide Montaigne. Dit vooruitzigt stelt hem gerust. Bij zijne illusiën denkt hij er niet aan, dat die bevoorregte wezens, wier gelukkig lot hij hoopt te deelen, slechts de weinige matrozen zijn, die bij eene groote schipbreuk zijn overgebleven.’ Is het aan bedenking onderhevig om die zienswijze van den schrijver uit een menschkundig oogpunt goed te keuren, evenzeer zal het nog wel nadere bevestiging noodig hebben, dat de tegenwoordige gemiddelde levensduur te Dyon meer dan 38 jaren bedragen zou. Dit wordt echter op
<pb n="88"/>blz. 10 verzekerd, alwáár eene reeks van statistieke gevolgtrekkingen, met de mededeeling van voornoemd door berekening verkregen resultaat geopend wordt. ‘Ik heb b.v. berekend, dat de gemiddelde levensduur te Dyon, die in de XVII eeuw 24 jaar en 4 maanden was, en in de XVIII eeuw tot 30 jaar en 8 maanden steeg, tegenwoordig 36 jaren en 9 maanden bedraagt.’ Evenwel hebben wij geene reden om de waarheidsliefde van den schrijver te betwijfelen, en wij rekenen het hem daarentegen als eene groote verdienste aan, dat hij aan waargenomen feiten meer gewigt hecht, dan aan theoretische redeneringen. Zullen waar- en proef-nemingen echter een behoorlijken grondslag voor wetenschappelijke kennis en voor eene bruikbare toepassing opleveren, dan moeten zij den toets der kritiek kunnen doorstaan. Is dat wel het geval met de kerkelijke overleveringen en vele berigten der kerkvaders, die op blz. 73 worden aangehaald? Tot een staaltje kunnen de twee volgende voorbeelden dienen: ‘Een monnik uit het klooster van Mochaus, Jonas geheeten, leefde 85 jaren, zonder iets anders te eten dan gras met azijn toebereid. St. Paulus de kluizenaar, die als grondvester van het kloosterleven in het Oosten wordt beschouwd, trok zich op zijn 22<hi rend="sup">ste</hi> jaar in eene woestijn terug, waar hij tot zijn 113<hi rend="sup">de</hi> jaar leefde, niets dan dadels etende en slechts water drinkende.’ Even apocryf klinken vele andere waarnemingen; zoo b.v. op blz. 89: ‘Heer heeft een priester gekend, die sinds zijne kindsheid slechts eens om de vierentwintig dagen stoelgang had, zonder dat de overige verrichtingen zijns lichaams er in het minst onder leden.’</p>
<p>Doch waartoe zou de mededeeling van nog meer zoodanige uittreksels dienen? Het aangevoerde zal wel toereikende zijn om te doen zien, dat er voor vertaler en uitgever geene voldoende reden bestond om het werkje van Noirot eene hollandsche vertaling en uitgave waardig te achten.</p>
<p>&nbsp;</p>
<p>2. De slotsom, die wij zoo even uit de beschouwing van Noirot's werkje afgeleid hebben, mag, naar ons inzien, evenzeer toegepast worden op zijn landgenoot Jean Macé, wiens geschrift over physiologische scheikunde door Mevr. Busken Huët in het hollandsch vertaald werd, en reeds ten tweede male heeft moeten gedrukt worden. Tegen den vreemdsoortigen titel- ‘geschiedenis van een hapje brood’ - hebben wij geene bedenking, daar
<pb n="89"/>het bij de populaire behandeling van een zoodanig onderwerp tamelijk onverschillig is, van welk punt men uitgaat, indien slechts de bijzonderheden, die achtereenvolgens ter sprake komen, in haar onderling verband en geleidelijk voorgesteld worden. Bovenal is zulks noodig bij een zoo moeijelijk en ingewikkeld studievak als de organische scheikunde is; des niet te min meent de schrijver, die wetenschap zelfs aan ‘kleine meisjes’ te kunnen onderwijzen. Dat het boek werkelijk die strekking heeft, wordt reeds in het begin der inleiding aangeduid: ‘Mijn voornemen is, lieve meid, u een aantal zaken uit te leggen die men over het algemeen voor zeer moeijelijk te begrijpen houdt, en welke men niet altijd aan volwassen jufvrouwen leert. Gelukt het ons, aan u en mij te zamen, deze zekere (?) dingen zich te doen nestelen in uw hoofdje, dan zou ik van mijne zijde daar zeer trotsch op wezen; en gij zoudt eens zien, hoe onderhoudend voor kleine meisjes de wetenschap der geleerde heeren is, hoewel die heeren zelf somtijds het tegendeel beweren.’ Dat doel nu, om de wetenschap der geleerde heeren voor kleine meisjes toegankelijk te maken, heeft Macé gemeend te kunnen bereiken door haar, van het begin tot het einde toe, in beeldspraak en dikwijls in ver gezochte vergelijkingen voor te dragen, zoodat men het dikwijls betwijfelen moet, of zelfs zeer ontwikkelde menschen en meer wetenschappelijk gevormde vrouwen, zooals Mevr. Busken Huët is, de zóó voorgedragene zaken begrijpen zullen. Om zijn oordeel te wettigen en om tevens de noodige kortheid te kunnen betrachten, meent de berigtgever niet heter te kunnen doen, dan een paar plaatsen van den tekst, wáár het boek openvalt, over te nemen. Op blz. 164 en 166 wordt de volgende beschrijving van het <hi rend="i">eiwit</hi> en van de <hi rend="i">stikstof</hi> gegeven: ‘Ik weet niet of het u gaat als mij, lieve kleine; doch ik beken dat het mij een weinig
begint te schemeren voor de oogen, wanneer ik al te lang staar in de diepe mysteriën der natuur. Zie hier dus eene zelfstandigheid die, altijd en overal dezelfde, wordt teruggevonden in het gras en in het ei, in uw bloed en in het rapensap. Uit deze ééne zelfstandigheid, welke Hij met milde hand heeft nedergelegd in al hetgeen gij eet, vervaardigt de groote kunstenaar, al spelend, de zoo oneindig verschillende en teedere deelen van uw ligchaam, zonder zich zelfs de moeite te geven die zelfstandigheid uit elkander te nemen, ten einde de grondstoffen waaruit zij bestond anders te schikken. Op zijn
<pb n="90"/>hoogst geeft hij haar van tijd tot tijd een tikje met den vinger om haar van aanzien te doen veranderen, doch niet van natuur; en even zoo als de scheikundige haar heeft waargenomen in een blaadje salade, even zoo zou hij haar terugvinden in het tipje van uw neus, wildet gij hem dit toevertrouwen ten einde er den inventarls van op te maken. Men is nuffig op zijn eigen klein persoontje; men glimlacht er tegen in den spiegel; men houdt het voor iets gansch bijzonders. Doch ziet men dieper, dan komt het uit dat dit zelfde persoontje eenvoudig een weinig kool, een weinig water, en een weinig lucht is. Dit herinnert mij dat wij nog geene kennis gemaakt hebben met het nieuwe figuurtje dat zoo even is opgetreden, de stikstof. Hare rol is te gewigtig dan dat ik haar langer dus in de schaduw mag laten’</p>
<p>‘Gij ziet men moet niet al te zeer vertrouwen op deze goede burgeres (de stikstof). Aan den anderen kant hebt gij vernomen dat niet alle verbindtenissen waarvan zij deel uitmaakt, even schrikwekkend zijn. De zelfde lichamen die, in kleine groepjes vereenigd, alles vernietigen, vormen met hun vieren te zamen, wij zagen het reeds, het kostbare voedingsbeginsel waaruit wij zijn zamengesteld. Zelfs is de eigenlijke naam daarvan <hi rend="i">stikstofhoudend voedingsbeginsel</hi>, omdat het vooral de stikstof is die zijne vorming tot stand brengt; zoo zelfs, dat het eene gewoonte geworden is de voedingskracht onzer spijzen te berekenen naar de hoeveelheid stikstof, die zij bevatten. Inderdaad schijnt de stikstof een aan al wat leeft naauw verwante zelfstandigheid te wezen. Hare drie gezellinnen doolen, in ontzaggelijke stroomen, de gansche schepping door; maar uitgezonderd in het onmetelijk gebied van den dampkring, waar zij zetelt in majestueuse rust, treft men haar zelve zelden aan, behalve in de dieren, of in die gedeelten der planten welke tot voedsel voor de dieren bestemd zijn.’</p>
<p>&nbsp;</p>
<p>3. Ook het door den heer Opwijrda (apotheker te Nijmegen?) onder den nader omschreven titel: ‘Vervalschte levensmiddelen’ uitgegeven werkje is van Franschen oorsprong, daar het grootendeels eene vertaling is van de gemeenzame over dat onderwerp door doctor Debourge, in het journal de Pharmacologie uitgegeven zamenspraken, onder het opschrift: ‘Causeries sur les principales falsifications des substances alimentaires et de plusieurs autres produits à l' usage de l' homme.’ Evenwel heeft de vertaler aan het door den Franschen schrijver geleverde niet
<pb n="91"/>alleen zijne eigene aanteekeningen en de resultaten van zijne eigene ervaring toegevoegd, maar ook aan het geheel een geschikteren vorm gegeven, door de bij elkander behoorende bijzonderheden in afzonderlijke hoofdstukken te behandelen. Op die wijze heeft de Hollandsche schrijver een beknopt en geregeld overzigt geleverd over de meest eenvoudige en doeltreffendste middelen tot herkenning der vervalschingen van de meest dagelijks voorkomende levensmiddelen. Onder deze zijn er, naar het ons voorkomt, geenerlei stoffen onvermeld gebleven, daar achtereenvolgens in 17 hoofdstukken, brood, meel, vleesch, wijn, bier, melk, koffie, suiker enz. worden afgehandeld. Ook zijn de middelen die kunnen aangewend worden om de veelsoortige vervalschingen, welke daarmede, ten koste van de gezondheid of ten nadeele van de beurs, door het bejag naar grootere winsten gepleegd worden, te ontdekken, doorgaans van een eenvoudigen aard, zoodat zij bijna voor elk begrip, mits het niet aan alle natuur- en scheikundige kennis ontbreke, toegankelijk zijn en gemakkelijk in praktijk gebragt kunnen worden.</p>
<p>&nbsp;</p>
<p>4) De gemeenschappelijke arbeid van twee, op het gebied der Anthropologie, Paedagogiek en populaire Geneeskunde, reeds gunstig bekende schrijvers heeft de strekking om, met het oog op de leer der opvoeding, meer overeenstemming tot stand te brengen in de nog altijd strijdige begrippen omtrent de ligchamelijke en zedelijk-verstandelijke ontwikkeling van den mensch. Hoewel deze beide toch van verschillenden aard zijn, staan zij echter in het naauwste verband tot elkander, en zijn even onmisbaar; want gelijk de vermogens van onzen geest en van ons zedelijk gevoel voor geene ontwikkeling vatbaar zijn, bijaldien niet aan de stoffelijke voorwaarden voor het leven voldaan wordt, zoo moeten wederkeerig alle voor de ontwikkeling en den wasdom van het zieleleven geschikte middelen gebezigd worden om den mensch werkelijk tot mensch te vormen en om tevens aan ons ligchamelijk welzijn bevorderlijk te zijn. Men ziet hieruit, dat de stof, welker bearbeiding de schrijvers als hunne taak op zich genomen, en volbragt hebhen, zich tot een zeer wijd gebied van wetenschap uitstrekt, en dat daarvoor niet alleen physiologische, maar evenzeer wijsgeerige en menschkundige kennis gevorderd werd. Het bezit van die vereischten meenen wij aan de schrijvers te mogen toekennen. Zij verdeelen hun werkje in drie hoofdafdee-<pb n="92"/>lingen, waarvan de eerste tot opschrift heeft; ‘Een blik op de ontwikkelingsgeschiedenis van den mensch in de eerste zeven levensjaren;’ de tweede: ‘De ontwikkeling van den mensch van het achtste tot het veertiende levensjaar;’ de derde: ‘De ontwikkeling van den mensch van het vijftiende tot het twintigste levensjaar.’ In elke dier afdeelingen worden eerst de bijzonderheden, welke tot de ligchamelijke ontwikkeling behooren, en dan die, welke op de verstandelijke en zedelijke ontwikkeling betrekking hebben, afgehandeld. Alvorens echter tot de uitvoering dier taak over te gaan, laten de schrijvers, onder het opschrift:
‘Algemeene opmerkingen’ eene inleiding vooraf gaan, waarin hoofdzakelijk over het verschil der beide seksen gehandeld wordt. Om alleen dat onderwerp in eene inleiding op het geheel, ter sprake te brengen, is wel minder logisch te achten, doch is blijkbaar geschied, dewijl het algemeene verschil tusschen de beide geslachten van den mensch, ook bij de opvoeding, in alle tijdperken des levens, in het oog moet worden gehouden, en dewijl de schrijvers, bijaldien zij anders gehandeld hadden, zich ligt aan herhaling zouden hebben schuldig gemaakt. Dat het echter niet de sekse alleen is, die bij het onderwijs en de opvoeding in aanmerking komen moet, maar dat men daarbij evenzeer nog vele andere punten van verschil, die in de individualiteit der jeugdige personen opgemerkt worden, in aanmerking nemen moet, zulks wordt herhaaldelijk door de schrijvers aangewezen. Dat daarbij zelfs het verschil in nationaliteit in het oog moet worden gehouden, wordt reeds in de voorrede opgemerkt, en wij meenen met het overnemen van de eigene, daarop betrekkelijke woorden onze aanbeveling te moeten besluiten, ook om daardoor te doen blijken, hoezeer een oorspronkelijk door vaderlandsche deskundigen vervaardigd geschrift de voorkeur verdient boven de meeste andere, die van vreemden bodem afkomstig, in onze taal werden overgebragt: ‘Ofschoon eene degelijke opvoeding voor alle beschaafde volken van onzen tijd van het grootste belang is, zoo heeft toch elk volk omtrent sommige punten zijne bijzondere begrippen, uit karakter, gewoonten en omgeving voortspruitende. Zoo verschilt het Nederlandsche in menig opzigt van dat van andere volken van den Germaanschen stam, hoezeer het daarmede vele punten van overeenkomst heeft. Dat verschil is in de eerste plaats een stamverschil, overeenkomende met dat wat b.v. ook den Noord-Duitscher van den Zuid-Duitscher scheidt, -<pb n="93"/>maar voor een groot deel heeft het ook zijn grond in de lotgevallen onzes volks, en in de staatkundige en
maatschappelijke toestanden waaronder het geleefd heeft, die haren onuitwischbaren stempel gedrukt hebben op onzen volksaard. Daarbij komt, dat de zucht, aan ons volk eigen, om vreemde zeden en gewoonten, waaronder niet altijd de beste, over te nemen, de taak van den wetenschappelijken opvoedkundige lang niet gemakkelijk maakt. Al hetgeen aan vreemden bodem is ontleend moest aan de eischen van ons volksleven getoetst worden, en veel daarvan blijkt daarop eer schadelijk dan gunstig te hebben gewerkt. Aan den anderen kant moest op menig vooroordeel gewezen worden, dat van oudsher bij ons burgerregt heeft verkregen of uit verkeerde volksbegrippen is ontstaan. Er bestaat overigens, bij de loffelijke zucht tot navolging van de goede beginselen uit het leven van andere natien, bij ons een streven om, na eene lange rust eenmaal opgewekt uit de sluimering, met eene zekere voortvarendheid alle ons ten dienste staande middelen aan te grijpen, om het doel te bereiken, maar die niet zelden dat doel doen voorbijstreven. Wij hebben slechts te wijzen op het groote gebied van het onderwijs, waarop in de laatste jaren ten onzent zich zulk een opgewekt leven geopenbaard heeft.’</p>
<p>&nbsp;</p>
<p>5. Meende men tot hiertoe, aan teringlijders, en aan candidaten voor die ziekte, een korter of langer verblijf, inzonderheid gedurende de winter - en de gure herfst- en voorjaarsmaanden, te Nice, te Hyères, te Pau, of elders in zuidelijke streken, vooral op het eiland Madeira, te moeten aanraden, men begint over die zaak, in den tegenwoordigen tijd, geheel anders te denken dan vroeger. Uit Spengler's brochure toch, die door den heer Zubli in onze moedertaal werd overgebragt, is het duidelijk zigtbaar, dat thans voor genoemde lijders, aan een oponthoud in hoogere bergstreken, en inzonderheid aan een meer langdurig verblijf te Davos-Platz, 5000 voet boven de oppervlakte der zee, in het Zwitsersche kanton Grauwbunderland, groote waarde toegekend wordt. Of de gunstige meening, welke aanvankelijk dienaangaande gekoesterd wordt, door de ondervinding bevestigd zal worden, zal de tijd leeren moeten. Uit de door den schrijver medegedeelde bijzonderheden blijkt, dat het aldààr gevestigde Cur-Haus, aan hetwelk de heer Spengler als geneesheer verbon-<pb n="94"/>den is, telkens door een grooter getal hulpzoekende lijders bezocht wordt, en dat het gebouw in den zomer van het vorige jaar met 10 kamers vergroot werd. Geneeskundigen, wier raad dikwijls door teringlijders, en hen die er aanleg toe hebben, wordt ingeroepen, en ook niet-geneeskundigen, die zelve meenen, vooral van een tijdelijk verblijf in een ander klimaat heil te mogen verwachten, zullen het boekje van Spengler, die zich als een wetenschappelijk man en oordeelkundig schrijver doet kennen, met vrucht raadplegen, en worden in een daaraan toegevoegden prospectus, voor verdere inlichtingen, naar de doctoren Brondgeest te Utrecht en Homoet te Arnhem verwezen.</p>
<p>&nbsp;</p>
<p>L.</p>
<p>S.</p></div>
<div type="section">
<head rend="h4">IV. Varia.</head>
<q rend="bq">1. Wildrick. Een roman van P.F. Brunings. II Deelen. 607 bladz. Prijs f 5.90.
<lb/>2. Een kruisdrager. Naar het Engelsch van Mevr. Duffus Hardy, vrij vertaald door B. de Heert. II Deelen. 528 bladz. Prijs f 5.75.
<lb/>3. Op leven en dood. Naar het Engelsch van F.W. Robinson, schrijver van ‘Grootmoeders geld,’ ‘In verzoeking,’ enz., door C. van Hulstheim. II Deelen. 565 bladz. Prijs f 5.75.
<lb/>4. Een vrouw van karakter. Naar het Engelsch van denzelfden, door R. Brouwer. II Declen. 577 bladz.
<lb/>5. Door eigen kracht. Naar het Engelsch van Ch. Reade, vrij bewerkt door J<hi rend="sup">o</hi>. de Vries. II Deelen. 625 bladz. Prijs f 5.90.
<lb/>Alle in groot 8vo. Amsterdam, Gebr. Kraaij. 1870.</q>
<p>Gevoegelijk kunnen deze vijf romans in ééne aankondiging bij de lezers van dit tijdschrift worden ingeleid. Zij zijn gelijktijdig, door dezelfde uitgevers in het licht gezonden; en zijn n<hi rend="sup">o</hi>. 2-5 vertalingen uit het Engelsch, n<hi rend="sup">o</hi>. 1 sluit zich, wat den inhoud betreft, zeer na aan n<hi rend="sup">o</hi>. 2., daar het, schoon het beloop der geschiedenis in beide verhalen nog al uiteenloopt, zoowel in het naar het landgoed Wildrick wel, als in het naar Brookland niet, naar den ‘ondermeester’ niet, naar den kruisdrager wèl genoemde verhaal een jongman is die de hoofdrol vervult, een jongman die tot in het alleruiterste zich eene zelfverloochening oplegt,
<pb n="95"/>welke voor geene bezwaren terugdeinst en zich zelfs als gewelddadig, uit een beginsel dat eerbied verdient maar tot in het overdrevene wordt vastgehouden, het bezit van het voorwerp eener diep gewortelde, reine liefde ontzegt totdat....maar ik wil aan lezer noch lezeres het verrassende der voorvallen benemen en zeg daarom ook niets van den grond der zelfverloochening, zoo bij den Engelschen Paul Wynter als bij den Nederlandschen Willem Arends. Bij den laatste is er toch ook eigenlijk geen verzwijgen aan, want de zaak ligt van den aanvang af bloot, en vruchteloos zoekt men in ‘Wildrick’ eenen knoop, eene verwikkeling, ontstaande 't zij uit eene onderlinge betrekking van hoofdpersonen die eerst bij de ontknooping aan het licht komt, 't zij uit een of ander voorval, waardoor handelingen, aanvankelijk onverklaarbaar, ten laatste worden opgehelderd - niets van dien aard, zoodat dan ook de schrijver aan het einde zeer ten onrechte spreekt van ‘ontknooping.’ Misschien is het hieraan toe te schrijven dat, hoezeer Willem Arends meestendeels het middelpunt van het verhaalde is, echter de roman eenen totaal-indruk mist. De epische eenheid - om het zoo uit te drukken - verschuilt zich achter episode op episode; bleken nu ten slotte, dat al die episoden zich oplosten in het hoofdonderwerp, dan voldeden zij aan de eischen der kunst; maar dit is met de meeste het geval niet: al wat met Aagje gebeurt, behalve alleen hetgeen betrekking heeft op de barones, strekt tot niets anders dan om de eenheid van het geheel te breken. De schrijver hadde even goed eenige avonturen van Arie of Wolferdine, van mevrouw Kreenen of Cornelis kunnen beschrijven - het werk ware er alleen wat uitvoeriger door geworden. Doch het is niet in den gang der geschiedenis alleen, dat de auteur eenen te vrijen loop laat aan zijne pen: een wezenlijk gebrek is het al te vaak herhaalde toegeven aan de zucht om bij allerlei gevondene en gezochte gelegenheden allerlei
zijsprongen te maken over allerlei onderwerpen. Hij voert eene dienstmaagd ten tooneele ‘eene stevige boerin, met wangen en armen als biefstuk, een uitmuntende meid, volgens de verklaring der jufvrouw - zelve, - en derhalve ongeschikt om er in een roman iets mede uit te voeren.’ En nu volgt anderhalve bladzijde over de stelling dat menschen die hun plicht doen geen timmerhout zijn in den roman, alsmede over het verschil van standpunt in het beoordeelen van personen en feiten. - De auteur verhaalt
<pb n="96"/>dat een neef de genegenheid zijner tante verloor door hare kat een schop te geven. Uitweiding: 's menschen beweerde afstamming van de apen. Een zijner helden gaat naar de sociëteit - een bladzijde wordt besteed om te zeggen hoe de schrijver over het lidmaatschap van sociëteiten denkt. - Ten huize van den onderwijzër Abé viert men een huiselijk feestje - al te verleidelijk om niet iets te vinden over het onderscheid tusschen partijen en huiselijke feesten, b.v. op verjaardagen. - De dochter van dien onderwijzer zal lessen krijgen voor eene hoogere ontwikkeling en kundigheden der beschaving - een paar pagina's deelen mede hoe de schrijver denkt over de emancipatie der vrouwen. En zoo nog vele; zelfs aan het slot nog iets over het lidmaatschap der Tweede Kamer. In dit en ook nog in andere opzichten zou den schrijver en zijn boek groote dienst bewezen zijn met het snoeimes in de hand van een niet te inschikkelijk vriend ter wegneming van waterloten.</p>
<p>En dit zou ik te liever gezien hebben omdat de schrijver, reeds door vroegere gansch niet ongelukkige schreden op het veld der letterkunde bekend, inderdaad goeden aanleg heeft om ook in den roman te slagen. Het hoofdpunt, de ijzeren wilskracht van Willem Arends, is tot hare overdrijving toe met vaste, geoefende hand geschilderd; ik zou waarlijk niet weten welke aanmerking daarop te maken zou zijn. Ook meester Abé, Clarence, Aagje en anderen zijn, elk in zijne of hare rol, met juiste trekken geteekend en niet weinige bladzijden zijn inderdaad roerend geschreven. Daarom acht ik het jammer, dat figuren zooals Jans, en gesprekken, zooals dat van den graaf met zijnen zoon die den hik beeft, benevens zetten hier en daar verspreid, eene soort van jacht op het boertige verraden, die te kennelijk naar zeker effect zoekt. Toch behoeft Brunings naar geen effect te zoeken, want tooneeltjes als met het eene kind dat zoo eenvoudig zegt: ‘ik heb geen moeder’, en het andere dat op hare wijze de begrafenis van haren vader beschrijft, ontlokken een traan aan het oog. Het flauwe ‘Besluit’ hadde de schrijver moeten schrappen; 't is eene verkeerde onderstelling dat de lezers, als de eigenlijke geschiedenis uit is, nog gaarne zouden willen weten hoe het verder met de bijpersonen gegaan is; tot de hond toe wordt hier niet vergeten.</p>
<p>2. Gelijk ik reeds zeide: ook N<hi rend="sup">o</hi>. 2 heeft tot onderwerp het lijden en de zelfopoffering van iemand, die uit aandrang des gemoeds
<pb n="97"/>niet ‘bij deze of gene gelegenheid ééne groote heldhaftige daad doet’, maar zich wijdt aan ‘ernstige, stilzwijgende volharding, algeheele zelfverloochening en grootmoedige handelwijze’. 't Zou wel der moeite waardig zijn, den Willem Arends van Brunings met den Paul Wijnter van Mevrouw Duffus-Hardy te vergelijken - de schrijver en de schrijfster zouden dan elk in eigen licht tegenover elkander uitkomen. Willem handelt krachtiger; Paul lijdt geduldiger; de eerste zet den schouder onder het kruis en heft zich met kracht op; de laatste bukt onder de zwaarte en kromt zich onder den last; de eerste is een krachtvol, in mannelijk schoon voor ons geplaatst man; de laatste een zwak, mismaakt, door de natuur misdeeld voorwerp. Maar beiden zijn met geoefende hand geteekend; de een door een krijgsman, de ander door eene letterkundige dame.</p>
<p>In den ‘Kruisdrager’ is het eerste gedeelte meer karakterteekening van de hoofd- en sommige bijpersonen; terwijl in het tweede de voorvallen meer op den voorgrond treden. Van die voorvallen kan wel een geoefend romanlezer knoop en samenhang vrij nauwkeurig vooruitzien, maar er blijft toch ook nog verrassends genoeg over. Ook hier vindt men enkele episoden, niets afdoende tot het hoofdonderwerp, b.v. het ‘heengaan van Claude’; want de bereidvaardigheid van Paul om hem te bezoeken levert eenen wel duidelijken, maar gansch niet noodigen trek tot diens karakter. Eene jacht op effect, doch die de schrijfster niet noodig had, toont het gebeurde ‘in den tunnel.’ Zeker, zij heeft zulke voetzoekers niet noodig, want ook zonder dergelijke kunstmiddelen weet zij den lezer te boeien door eene allerkeurigste karakterteekening, vooral waar zij hare personen voorstelt in gewichtige levensoogenblikken. Ik kan dit niet aanwijzen zonder mededeeling van de conceptie en den loop des verhaals, maar noem alleen Paul's verlaten van Brookland; Lucie's positie daarbij en daarna; Craigh's listen ten aanzien van dat meisje; de verhouding tusschen ‘zieke en gevangenisdokter’ - en wat niet al meer!</p>
<p>De vertaling is over 't algemeen zeer goed. Het Mr. der Engelsche romans vinden wij hier en ook in andere voor ons liggende vertalingen ongaarne ‘mijnheer’ overgezet; het paard van mijnheer of Mr. William kan in den Nederlandschen stijl even goed, veel beter, het paard van William heeten. ‘Getande wallen’ (I. 86) zijn zeker: muren met kanteelen; ‘zij had geene
<pb n="98"/>zorg voor Margaretha’ (I. 217), blijkens den samenhang vrees; ‘als eene vrouw jong, schoon en slecht is, acht ik haar veel gevaarlijker dan wanneer zij oud en leelijk is’ (II. 129), zeker eene verkeerde vertaling; en dergelijke meer. ‘Ergens iets op tegen hebben’ vindt men in n<hi rend="sup">o</hi>. 1 en 2 herhaaldelijk. Wat een ‘peri’ (I. 162) is weet ik niet; uit den zin zou men zeggen: een gevallen engel of zoo iets. Zinstorende feilen zijn: ‘Lucie achtte dit zeer waarschijnlijk’ (I. 37), lees: zeer onwaarschijnlijk, ‘een ander dien mijnheer Wynter geheel verkeerd beoordeelt’ (II 108), lees: die, want Wynter beoordeelt niet, maar wordt beoordeeld. Dit zijn misschien drukfouten zooals er nog al veel zijn; o.a. staat op het geheele 10<hi rend="sup">de</hi> vel van dl. I (bladz. 145-160) het bovenschrift: ‘Een Engelsche landbouwer’ in plaats van: ‘Huiselijke oneenigheden.’</p>
<p>3. De reden van den titel: ‘Op leven en dood’ is mij na het lezen van n<hi rend="sup">o</hi>. 3 niet recht duidelijk geworden. 't Schijnt eene van die jachtmakerijen op zonderlinge titels, die, zij het dan in anderen vorm, ons naar den tijd van: ‘Muizevallen en blaasbalgen te koop!’ terugvoeren. Vervolging van eenen onschuldige ‘op leven en dood’; familiehaat, paardrijden, liefde, geldbejag, alles ‘op leven en dood’ - 't zijn de gewone ingrediënten van den roman, die ook in dezen hun goede diensten bewijzen. Voeg er bij: een ouden, ziekelijken baronet, een prachtig park, een beeldschoon meisje, eenige lakeiën, een flinken jongman maar van burgerlijke afkomst, een geheimzinnigen moordaanslag, eene valsche handteekening, een berouwhebbenden schurk, een gelukkig huwelijk. Dit alles wel ondereengemengd - ziedaar! En door niets bijzonders onderscheidt zich overigens deze roman van tallooze soortgelijke, meest in twee deelen, soms, gelijk hier, niet enkel in hoofdstukken, maar ook nog in boeken afgedeeld. De knoop, 't gebeente van het lichaam, 't bestek van het gebouw, heeft ook al zoo heel veel bijzonders niet, terwijl de belangstelling verzwakt wordt doordien het eigenlijk onderscheidene knoopen naast elkander zijn; men laat het aanvankelijk voorkomen als ware 't alleen een twist over een recht van baning (overgang), en daarbij zegt de lezer: <hi rend="i">le jeu ne vaut pas la chandelle!</hi> Ook de karakters hebben meestendeels niets bijzonders; 't zijn genoegzaam alle met de algemeene trekken van cordaat of gemelijk of wat anders ook, maar zonder dat de personen zich van andere cordaten, gemelijken enz. onderscheiden. Zelfs met
<pb n="99"/>de hoofdpersonen is zulks het geval, terwijl het verhaal weinig tooneelen heeft, bij welke men zoo verlangend is naar de uitkomst, dat men het boek niet uit de handen kan leggen. Allergunstigst onderscheidt zich te dien aanzien het ontwaken van lady Kelpdale bij hare schoondochter, gelijk over 't geheel die lady genoegzaam de eenige is, wier portret zich boven de flauwe algemeenheden verheft. Zoo zijn ook vele veranderingen in de denk- en handelwijze der personen vrij ongemotiveerd en doen ziekten in dit opzicht bij herhaling wonderen. Doch er is ook iets, ik zal niet zeggen: wondervols, maar onnatuurlijks in 't geen de schrijver in den mond van sommigen zijner personen legt. Al is iemand dikwijls dronken, dan toch zal hij niet flink weg zeggen: ‘ik kan daarover nu niet met u spreken, want ik ben dronken’; ‘toen ik gisteren dronken was’, en derg. Sir Richard Kelpdale moge een ‘ploert’ zijn in den vollen zin des woords, - zóó spreekt geen matroos zelfs. In één woord: mijns inziens lijdt ‘op leven en dood’ aan zekere fletsheid. Ik kan er niet meer van zeggen omdat ik den gang der geschiedenissen niet wil blootleggen, zelfs niet te vermoeden geven.</p>
<p>De vertaler heeft zich over 't geheel zeer goed van zijne taak gekweten; de masters en misstress' en miss' spaart hij zijne lezers, maar wat hem bepaald nog ontbreekt, is oefening in de keuze van het rechte woord. Zoo schrijft hij op vele plaatsen ‘trotsch’ in plaats van ‘fier’ en laat zelfs sprekende personen roem dragen op die ‘trotschheid.’ Ook de vertaler van ‘eene vrouw van karakter’ schrijft herhaaldelijk ‘trotsch’ voor ‘fier’ of ook voor ‘norsch.’ Aan van Hulstheim geef ik het volgende hieromtrent in overweging en bepaal mij tot het eerste drukvel. ‘Hij verduurde het kwaad, dat het vleesch der Kelpdales beërfde (2), lees: ‘hij verduurde de kwalen, die de Kelpdales in het bloed zaten’, want er wordt gesproken van erfelijke familiekwalen en het woord ‘beërven’ is hier zeer misplaatst. ‘Hoewel zachtmoedig, was Prayse toch niet vreesachtig’ (12). ‘Zachtmoedig’ en ‘niet vreesachtig’ staan niet tegenover elkander. Men wil zeggen dat Prayse wel geen onverschrokken, maar toch ook geen laf, vreesachtig man was. ‘Het geld is als eene <hi rend="spat">rievier Verstandig gebruikt</hi>, kan 't het rad des levens <hi rend="spat">voordeelig</hi> doen draaijen - alleen de dwaze en <hi rend="spat">zorgelooze</hi> laat het in zee uitloopen’ (13). Een fraai beeld. De schrijver wil zeggen, dat het geld gelijk is aan stroomend water (op eigenlijke ‘rivieren’
<pb n="100"/>plaatst men in den regel geen waterraderen). Een wijs man bezigt het als beweegkracht ten einde het rad zijns levens om te drijven of te doen omwentelen, terwijl hij dwaas en loszinnig is, die het laat afvloeien of voortstroomen zonder er de schoepen van zijn levensrad in te doen vallen. Ik omschreef, van Hulstheim vertaalde; maar ik wilde slechts doen gevoelen dat de gespatiëerde woorden niet goed gekozen zijn; ‘verstandig’ te zijn is iets anders dan zijn verstand te gebruiken, ‘voordeelig’ iets anders dan ‘te zijnen voordeele’, en het uitloopen ‘in zee’ doet er minder toe dan het voortstroomen zonder een rad in beweging te brengen. ‘Hij sprak als een man, die diep belang in hem stelde’ (16). Het woord ‘diep’ wordt in dezen zin niet gebruikt. Men is door iets <hi rend="spat">diep</hi> getroffen, maar stelt in iets <hi rend="spat">hoog</hi> belang. - 't Zijn kleinigheden, maar die, dunkt mij, toch de aandacht van een vertaler verdienen.</p>
<p>4. Van denzelfden schrijver en ook in ‘boeken’ afgedeeld is ‘Een vrouw van karakter.’ Mathilda Christopherson, die de titelrol vervult, is inderdaad een meisje met een vast karakter, maar de omstandigheden en de omgeving, waarin de schrijver haar plaatst, zijn van dien aard, dat eene andere ook met een minder vast karakter in vele opzichten hetzelfde zou gedaan hebben. Slechts een paar gevallen stellen bijzondere geestkracht in het licht; daarentegen is er iets weifelends in sommige harer handelingen, ook zelfs in hoogstbelangrijke aangelegenheden, met name haar engagement met lord Evesby. Mij dunkt een meisje als Mathilda zou haar woord niet geven in de verwachting dat de eigenlijke liefde wel komen zou en terwijl zij voorshands er nog slechts vrede meê had zijne vrouw te worden. Ook is het in haar niet de overdreven pruderie der Engelsche dames, dat zij vertoornd is jegens den jongman, die haar omhelst en kust in de vervoering van dankbaarheid aan zijne bevrijdster; maar zij laat zich toch zijn smeeken om vergiffenis aanleunen als hadde die jongman eenen ernstigen aanval op hare eerbaarheid gedaan. Bij eene Engelsche met minder karakter ging dat aan, maar Mathilda is er het meisje niet naar. Dit zijn, dunkt mij, verkeerde trekken in het beeld. Overigens is het verhaal niets dan eene variatie te meer op het oude thema met den noodigen toestel van valsche handteekeningen enz.; zie hierboven. Hoe Bartholomeüs Spanswiek in hechtenis geraakte en overtuigd werd van de misdaad, voor
<pb n="101"/>welke Godfried op verdenking gevangen gehouden werd, verneemt de lezer slechts met een enkel woord; de schrijver had er een zeer onderhoudend hoofdstuk van kunnen maken. Dat men in Februari - en wel in 't begin dier maand, want er wordt gesproken van ‘de eerste dagen van het nieuwe jaar - te zes ure thee drinkt, en dat <hi rend="spat">daarop</hi> de avond komt eer men het bemerkt, - is eene groote onachtzaamheid.</p>
<p>De vertaling: goed over 't geheel, stijf hier en daar. Al spoedig na het begin (D. I, bl. 7, 8) leest men: ‘Maar meer nog verbaasde haar de haast en het verlangen om toch geholpen te worden van de menigte vóór de toonbank;’ wat verder (ald. 102): ‘een nieuwe zwarte fantasiehoed, in den band waarvan hij zijn derde klasse kaartje had gestoken’; elders: ‘eene reis beginnen’ voor: ‘op reis gaan’; ‘het paard droeg haar weg’ van eene dame, niet te paard, maar in een rijtuig gezeten (ald. 140); een reiszak heet een ‘knapzak’; van iemand in de kerk heet het (ald. 285), dat hij ‘onbetamelijke gedachten’ had - 't waren doodonschuldige, slechts wereldsche; de vertaler schrijft herhaaldelijk ‘kust’, waar het ‘strand’ bedoeld wordt; wat ‘leven als een centaur’ (II. 75) is, zullen niet vele lezers verstaan; ik denk dat het beteekent: ‘veel te paard rijden’; ‘verwaandheid’ is niet hetzelfde als ‘aanmatiging’ (II. 89) en ‘dapper’ iets anders dan ‘moedig’ (I. 179); het ongelukkige ‘wanneer’ voor ‘indien’ en de gallicisme: ‘zwak als zij was’, willen maar niet uit de vertaalde romans wijken; het woord ‘sjofel’ schijnt den heer Brouwer zeer te behagen.</p>
<p>De corrector hadde moeten toezien dat D. I bladz. 287 na het woord ‘patroons’ niet ware uitgevallen: ‘waren’; dat ald. bladz. 436: ‘als het niet <hi rend="i">voor</hi> hem was geweest’, gelezen werd: <hi rend="spat">door</hi> (<hi rend="spat">voor</hi> is onzin); dat ald. bladz. 163 de ‘wet der misdaad’ ware veranderd in <hi rend="i">weg</hi>. Ald. hoofdst. XIV mist een opschrift.</p>
<p>5. In den laatst aangeduiden roman komt een schrander, ijverig jongman ‘door eigen kracht’ eene onoverzienbare reeks moeilijkheden en tegenwerkingen te boven. Die tegenwerkingen bestaan ten deele in geweldenarijen, uitvloeisels van samenspanningen der werklieden - operatiën eener soort van ‘Internationale’. Van deze zijde is dit verhaal hoogst belangrijk, als gevende aanschouwelijke voorstelling van het ellendige despotisme, door eene onbepaalde vrijheid verkondigd. Er ligt in dezen roman dus nog eene andere gedachte ten grondslag dan het gewone
<pb n="102"/>thema: hoe een paar gelieven niet dan na veel en velerlei tegenspoed tot een gelukkig huwelijk geraakt; en van deze zijde verdient dit verhaal van Reade alle aanbeveling.</p>
<p>De vertaling is los; ontmoet men: ‘onderbrak’, ‘vraagde’, ‘onbeholpen werktuigen’; wordt het vroegtijdig verliezen eener moeder eene ‘kwade reis’ genoemd, - 't lust ons niet zulke vlekjes ook hier weder aan te wijzen; liever besluiten we deze toch reeds vrij uitvoerige beoordeeling met algemeene aanbeveling.</p>
<p>De uitvoering is zeer goed, doch de plaatjes laten zeer veel te wenschen over, zoo wat de conceptie als wat de uitvoering betreft. Op de meeste is de voorstelling weinig in overeenstemming met den tekst; op andere is het tooneel al zeer onbeduidend: eene mans- met eene vrouwefiguur schijnt van de meeste dier afbeeldingen het hoofddenkbeeld te moeten zijn. Voldeden zulke printjes dan nog maar aan den kunstsmaak; maar al zijn de eischen nog zoo bescheiden, de lithografietjes staan er nog beneden.</p>
<p>v.O.</p></div></div>
<div type="chapter">
<interpGrp>
<interp type="primair" value="hoek003"/>
<interp type="primair" value="sche091"/>
<interp type="primair" value="nieu086"/>
<interp type="primair" value="back018"/>
<interp type="primair" value="oost027"/>
<interp type="secundair" value="wert003"/>
<interp type="secundair" value="verv030"/>
<interp type="secundair" value="vlot002"/>
<interp type="secundair" value="helt001"/>
<interp type="secundair" value="boum012"/>
<interp type="secundair" value="eyk_002"/>
<interp type="secundair" value="meij037"/>
<interp type="secundair" value="louw005"/>
<interp type="secundair" value="veen004"/>
</interpGrp>
<pb n="103"/>
<head rend="h3">Binnenlandsche letterkunde.
<lb/>Bibliographie.</head>
<interpGrp>
<interp type="primair" value="18720100"/>
</interpGrp>
<head rend="h4">I. Fraaie Letteren.</head>
<q rend="bq">ERCKMANN-CHATRIAN. Geschiedenis der Fransche revolutie van 1789. Door een boer verhaald.</q>
<p>Het moet haast overbodig schijnen een werk bij het Nederlandsche publiek aan te bevelen, dat uit de pen en het hart van de ook in ons land zoo gewaardeerde schrijvers, Erckmann-Chatrian is gevloeid, daarbij vergezeld wordt door een voorbericht van den heer S. Gorter en een vertaler vond in den heer D. Lodeesen. Alleen het voorbericht of het oordeel van den vertaler omtrent dit werk zou zeker voldoende zijn er menigeen naar te doen verlangen; maar aangezien het voorbericht niet gelezen kan worden eer men het boek in handen heeft, zoo willen wij thans het een en ander uit het werk zelf mededeelen en enkele passages daaruit aanhalen, die gewis bij velen den wensch zullen doen ontstaan het in zijn geheel te genieten.</p>
<p>‘Ik zou mij kwalijk een boek kunnen denken, meer geschikt en meer waard <hi rend="i">algemeen</hi> opgang te maken bij mannen van wetenschap en letterkunde, bij zeer beschaafden en bij middelmatig ontwikkelden, bij burger en boer, bij man en vrouw, bij jong en oud, bij - Fransch-gezinde en Pruisisch-gezinde!’</p>
<p>Wanneer een oordeelkundig vertaler, na volbrachten arbeid in zulke bewoordingen zijn meening uit, is dit een bewijs, dat het werk den toets der kritiek wel zal kunnen doorstaan.</p>
<pb n="104"/>
<p>Wijlen de heer Gorter begon en eindigde zijn voorbericht met een opwekking aan al degenen die Erckmann-Chatrian nog niet kennen, om toch vooral ten spoedigste kennis met hen te maken! Geen geniale grepen, voegt hij er bij, verheven denkbeelden, stoute opvattingen, maar veel eenvoudig gezond verstand, het oordeel van een eerlijk gemoed, zonderlinge helderheid van voorstelling, waardoor alles klaar wordt als glas, en een levendige, prettige manier van vertellen, ziedaar wat men in dezen nationalen roman zal waardeeren.’</p>
<p>En zoo is het ook. Hoe menig boek komt ons niet onder de oogen, dat bij heel veel goeds en aantrekkelijks toch den indruk achterlaat van iets onbestemds en onzekers. Het is alsof wij personen en zaken als door een nevel aanschouwen; als wij een bril dragen zouden wij geneigd zijn dien af te nemen om de glazen schoon te maken, denkende dat zij beslagen zijn. En men verkeert soms in het onzekere of de oorzaak van dien nevel bij ons zelven dan wel bij den schrijver ligt. Ja, wanneer men zich inspant en lang tuurt, dan staan de figuren er wel levensgroot en onberispelijk achter, maar men moet eerst door een zuren appel heen bijten.</p>
<p>Bij Erckmann-Chatrian nu niets van dit alles. Het plastische der voorstelling is bijna voorbeeldeloos te noemen; wij zullen er enkele staaltjes van aanhalen, die bewijzen, dat wij in dezen niet te veel gezegd hebben.</p>
<p>Gelijk de titel aanduidt, hebben wij te doen met een geschiedenis der Fransche revolutie van 1789; maar niet met een geschiedenis dier revolutie volgens geleerde vertoogen, van uit een verheven standpunt; of met een geschiedenis, bewerkt naar de beste historische werken, de meest geloofwaardige bronnen; neen, een man uit het volk die meêgeleden, meêgestreden heeft, deelt ze ons mede. Wij worden dus niet op een meer of minder verheven standpunt geplaatst, we bevinden ons te midden van alle woelingen en ellende. Wij hebben vaak gelezen van de drukkende heerenrechten en kloosterlasten, van de ontzaggelijke sommen, die door den boerenstand moesten worden opgebracht, opdat het hof, de adel en de geestelijkheid zich in zwelgerijen en uitspattingen zouden kunnen baden. Maar in hoe verre, op welke wijze het volk er onder gebukt ging, daarvan kregen wij slechts matte voorstellingen. Door dit boeiend geschreven werk evenwel erlangen wij inzicht in de zaak, alles
<pb n="105"/>wordt ons klaar en duidelijk; want wij lezen hier niet, wij doorleven alles mede.</p>
<p>Wij zien hoe langzamerhand een onderdrukte menigte tot zelfbewustzijn komt, wij zijn getuigen hoe ze uit een langen slaap ontwaakt. De schreeuwende onrechtvaardigheden, die ze eeuwen lang gedwee, te gedwee, verdragen had, roepen luide om wraak. En tot bewustzijn van haar kracht gekomen, besluit ze op te staan en niet te rusten voor ze de rechten van mensch en burger verworven heeft.</p>
<p>Van zijn goede zoowel als zijn kwade zijde leeren wij het Fransche volk kennen; dat volk met zijn ondoordachte vooringenomenheid, gebrek aan bezadigd overleg in veel gevallen, maar dat nooit lang wrok kan koesteren over het kwaad dat het wordt aangedaan, en tot scherts en kortswijl geneigd is, zoodra het weder een veêr van de lippen kan blazen.</p>
<p>Onlangs hoorden wij beweren, dat de grootste fout der Franschen was, dat ze niet revolutionair genoeg zijn en daar is veel waars in.</p>
<p>Hoe nu? het volk dat in minder dan een eeuw vier revoluties te weeg bracht, en revoluties, die aan ijsselijkheden en afzichtelijke tooneelen in de geschiedenis geen wedergade hebben, zou zulk een volk nog niet revolutionair genoeg zijn? Neen, en wel in dit opzicht, dat het in de eerste revolutie langer had moeten volbouden. Had het Fransche volk op het laatst der vorige eeuw meer volharding geloond, had het zich niet door den schijn laten verblinden, zich niet door de schitterende talenten, de auréole, die zich aan één hoofd hechtte, laten medesleepen om eer en aanzien naar buiten te verwerven, vóór dat het verkregen had de rechten, waarop ieder volk aanspraak heeft, dan zou misschien één groote, wanhopige worsteling voldoende zijn geweest. De latere revoluties hadden niet plaats gegrepen; terwijl nu, na die herhaalde vreeselijke omwentelingen, het nog nauwelijks één stap is vooruitgegaan.</p>
<p>Of het met de laatste harde lessen zijn voordeel doen zal kan slechts de tijd leeren.</p>
<p>Maar wij dwaalden af en wij keeren thans terug tot het verhaal van den armen mandemaker met zijn vrouw en zes kinderen, waarvan één, Michel, de held en woordvoerder in deze geschiedenis is. Jean Pierre Bastien was dood arm, alleen rijk aan kinderen, geen duit geld, geen duimbreed gronds, geen geit,
<pb n="106"/>geen kip kon hij zijn eigendom noemen. Geen wonder dat de arme stumpers al spoedig uitgestuurd moesten worden om te bedelen, hetgeen in die streken van den Elsas en in die tijden niets bijzonders was. Drie vierden van de dorpsbewoners trokken 's winters uit om bedelend in de omliggende plaatsen aan de kost te komen. Er was voor veel ouders geen ander middel om hun kinderen voor den hongerdood te behoeden. Wel was het bedelen bij de wet streng verboden, want de bedelmonniken hadden geklaagd, dat als iedereen hun kostwinning opvatte, zij het land wel zouden moeten ruimen; maar nood breekt wetten, het gebeurde er even goed om.</p>
<p>‘O! die armoede, zij verlaagt den mensch! Of liever de armoede en het slechte voorbeeld. Immers als men op alle wegen en stegen Capucyners, Franciscaners en barvoetige Carmeliters, kerels van 6 voet, sterk als ossen, die met de spade een schop aarde zouden kunnen opbeuren om een ganschen kruiwagen te vullen - als men zulke deugnieten alle dagen, met hunne groote baarden en armen als dijen, de hand zag ophouden en lief kijken voor een cent, zonder eenige schaamte, - hoe kon er nog eergevoel onder de armen blijven?’</p>
<p>Onze Michel bedelde niet, maar alleen omdat hij het geluk had een peetoom te hebben, die smid was, en hem bij zich nam, eerst om op het vee te passen en later als leerjongen in zijn smederij. Deze baas Jan wordt door Michel aldus geschetst:</p>
<p>Hij was een groote zware man met lange rosachtige bakkebaarden, een dikken haarstaart op zijn rug afhangend, en snorren zoolang, dat hij ze achter zijn ooren omhalen kon. In dien tijd hadden de hoefsmeden bij de huzaren ook zulke bakkebaarden en het haar van achteren in een staart samengebonden. Ik geloof dat peetoom gaarne wat van zoo'n huzaar hebben wou. Hij had groote, grijze oogen, een dikken neus, ronde wangen, en lachte dat het daverde, als hij begon. Zijn lederen voorschootje kwam hem met een punt tot onder de kin, en als hij aan het smeden was, had hij winter en zomer zijn dikke armen bloot. Alle oogenblikken kibbelde hij met Valentin zijn smidsknecht, een groote kerel, mager en gebogen, die alles hier beneden goed en best vond: den adel, de monniken, de gilderechten, alles!....</p>
<p>‘Maar, ezel!’ riep peet dan wel eens, ‘als die dingen zoo niet waren, dan waart gij al lang, even goed als ik, smidsbaas ge-<pb n="107"/>weest; ge zoudt wat hij elkaâr verdiend en uw schaapjes op het drooge hebben.’</p>
<p>‘'t Is mogelijk,’ sprak dan Valentin,’ ge moogt denken wat gij wilt; ik voor mij ben voor onzen heiligen godsdienst, voor den adel en den koning. Dat is de orde door God ingesteld!’</p>
<p>Dan haalde baas Jan driftig zijn schouders op en zeide:</p>
<p>‘Toe maar, als gij alles goed vindt, ik heb er vrede meê. Voortgemaakt!’</p>
<p>En men begon weer te smeden.</p>
<p>Met der tijd werd Michel door baas Jan naar de school van pastoor Christophe gezonden en wij zullen hem eens laten vertellen hoe het daar toeging, een ieder voor zich zelven over het al of niet prijzens- en navolgingswaardige zijner methode latende oordeelen:</p>
<p>Met klokke acht kwamen de jongens achter elkander binnen, roepende: ‘dag, pastoor Christophe, dag, pastoor Christophe!’</p>
<p>Hij was er nog niet, maar men groette er even goed om. Men drong zich om den kachel, men lachte en stoeide. Maar zoodra de zware stappen van den heer pastoor in den gang gehoord werden, was alles stil. Ieder ging op zijn bank zitten, met zijn a-b-boek op zijn schoot en den neus er op, zonder kikken. Want om de waarheid te zeggen, pastoor Christophe hield niet van luidruchtigbeid of kibbelen. Ik herinner mij dikwijls genoeg, als men elkander stompte, hem midden onder de les te hebben zien opstaan, den zondaar bij den kraag uit den bank trekken, en hem buiten de deur gooien of het een jonge kat was.</p>
<p>Dan had niemand lust het weêr te wagen, en als hij u maar scheef aanzag kreeg men al kippenvel.</p>
<p>De heer pastoor kwam dus binnen; terwijl hij nog in de deur stond, zag bij rond of alles in orde was. Men kon het vuur hooren vlammen; geen schepsel verroerde zich! Dan ging hij voor zijne lessenaar zitten en riep: ‘komaan!’ en dan begonnen we allen te gelijk ons b-a-ba op te zingen. Dat duurde een geruimen tijd; eindelijk riep de pastoor ‘halt!’ en alles zweeg stil.</p>
<p>Dan riep hij ons ieder op de rij af:</p>
<p>‘Jacques! Michel! Nicolas! kom hier.....’</p>
<p>Dan kwam men met de muts in de hand voor hem staan:</p>
<p>‘Wie heeft u geschapen?’</p>
<p>‘God.’</p>
<pb n="108"/>
<p>‘Waarom heeft God u geschapen?’</p>
<p>‘Om hem te aanbidden, lief te hebben en te dienen, en daardoor het eeuwige leven te verwerven.’</p>
<p>Dat was een goede manier om ons te leeren, want alleen van het hooren zeggen, kende ik na drie maanden mijn catechismus op mijn duimpje.</p>
<p>Ook liet hij ons het gansche boekje mèt de vragen en antwoorden opzeggen; en dan had hij de gewoonte tegen elf uur achter de banken langs te loopen en over u heengebogen te luisteren, of gij wel aan het leeren waart. Als hij dan hoorde, dat iemand zachtjes spelde, dan kneep hij hem eventjes in de ooren en zeide:</p>
<p>‘Goed zoo....dat zal wel gaan!’</p>
<p>Zoo dikwijls hij dat tegen mij zeide, wist ik mij niet te bergen van genoegen. Eens zelfs zeide hij tegen mij:</p>
<p>Ge moet aan baas Leroux zeggen, dat ik best tevreden over u ben; hoort ge, dat moogt ge niet vergeten.’</p>
<p>Op zoo'n dag was ik den burgemeester te rijk af; en toch zeide ik niets aan baas Jan, om mij niet aan de zonde van hoogmoed schuldig te maken.’</p>
<p>Was het onderwijs van pastoor Christophe ook gebrekkig, hij zelf was een flinke kerel, die dapperheid en gezond verstand aan zedelijken moed paarde, gelijk uit zijn verdere houding in die moeielijke omstandigheden blijkt; en wat opvoeding en omgeving al niet kunnen doen, welk een verschil daardoor tusschen twee broeders kan ontstaan, zou men aan Nicolas Bastien kunnen zien, een jongen die eigenlijk nooit veel had willen deugen en voor wien Michel toch altijd nog een gevoelige snaar in de borst voelde kloppen, omdat hij hem tegen andere wilde jongens verdedigd had, hoewel hij zich niet ontzag bij tijd en wijlen Michel zijn uijen te ontnemen en op te eten.</p>
<p>Nicolas was onder dienst gegaan en eindelijk te Parijs in garnizoen gekomen, waar hij spoedig het aantal blagueurs met zijn persoon vermeerderde. Om den toestand van het land bekommerde zich van het gansche leger niet één soldaat, en wat hun ouders, broeders en zusters te verduren hadden, hoe ze zelven in hun jeugd leden, dat was vergeten, zoodra ze de uniform om de leden hadden. Niets gold bij hen dan het <hi rend="i">point d'honneur</hi>. Na vier en een half jaar van zijn ouders gescheiden te zijn geweest, schreef Nicolas of liever liet hij door een vriend, omdat hij-<pb n="109"/>zelf die kunst niet verstond, den volgenden brief schrijven:</p>
<p>‘In naam des Vaders, des Zoons en des Heiligen Geestes.’</p>
<p>&nbsp;</p>
<p>‘Aan Jean Pierre Bastien en Cathérine zijn echtgenoot, Nicolas Bastien, brigadier bij het 3de escadron van het regiment Royal-Allemand, in garnizoen te Parijs.’</p>
<p>&nbsp;</p>
<p><hi rend="sc">waarde vader en moeder, broeders en zusters!’</hi></p>
<p>&nbsp;</p>
<p>‘Gijlieden zijt zeker nog wel in leven, want het zou niet natuurlijk zijn om altemaal te sterven in vier jaar en zes maanden, terwijl ik zoo gezond ben als een visch. Ik ben nog niet zoo groot als de gildemeester der slachters, Kuntz van Phalsburg; maar zonder mijzelf te vleien, ik ben even sterk als hij, de eetlust mankeert me niet en de rest ook niet, en dat is toch maar de hoofdzaak.</p>
<p>Waarde vader en moeder, als ge me nu eens zaagt op een paard zitten, met de steek op één oor, de voeten in den stijgbeugel en de sabel in de vuist, hetzij voor den militairen groet, hetzij voor iets anders, of zooals ik lustig door de straat wandel met een kennisse aan den arm, dan zoudt gij opkijken en nooit gelooven, dat ik uw zoon ben! En als ik me van adel wou houden, zooals sommigen in het regiment, dat zou maar van mij afhangen; maar ge begrijpt wel, dat ik dat niet zou willen doen om uw grijze haren en den eerbied dien ik u toedraag.</p>
<p>Ge moet ook weten, dat ik in het eerste jaar vrij wat uit te staan heb gehad van den kwartiermeester Jerôme Leroux, altijd nog voor het merk van de kruik, dat ik hem op zijn gezicht heb gesmeerd.</p>
<p>Maar tegenwoordig ben ik brigadier bij het 3<hi rend="sup">de</hi> escadron, en ik ben hem niets meer dan het groeten schuldig, buiten de dienst. Eens word ik ook kwartiermeester en dan zal ik hem wel vinden! Want ik mag u niet verzwijgen, dat ik schermmeester in het regiment ben, en dat ik in mijn eerste jaar reeds twee prevoosten van Noailles geblesseerd heb. En nu zou, behalve Lafougère, de Lauzun, en Bousquet, onze overste, niemand mij scheef durven aanzien. Dat zit hem in het oog en de greep; men heeft het of men heeft het niet, het is een gave des hemels! - En zelfs komen die van andere regimenten mij uit jaloerschheid uitdagen.</p>
<p>Den eersten Juli laatstleden, vóór we uit Valenciennes trokken, heeft de staf van ons regiment op mij gewed, tegen dien
<pb n="110"/>van het regiment conti (infanterie). De schermmeester Bayard, een bruin kerelije uit het zuiden, schold mij altijd uit voor “Elsasser.” Dat begon mij eindelijk te vervelen. Ik zond hem twee prevoosten, om hem satisfactie te vragen. Alles was vooruit besproken en den volgenden dag hebben wij geduelleerd in het park. Hij sprong als een kat, maar bij den derden uitval heb ik hem met dat al geprikt in zijn rechter borst en een beetje netjes ook! Hij heeft geen kik gegeven en uit was het! Het gansche regiment had er pret in. Wel hebben ze me 24 uur politie-arrest gegeven, omdat ik een ongelukje gehad had, maar onze majoor, de ridder de Mendel, heeft van zijn eigen tafel een mand met wijn laten brengen naar Nicolas Bastien, een mand met fijne wijnen en vleesschen: dat mocht geproefd worden! Nicolas had dan ook ons regiment laten winnen, daar mocht hij wel eens voor getracteerd worden. Sedert hebben mijn superieuren wat met mij op.</p>
<p>En als ge weet wat hier omgaat, hoe die lummels van burgers zich beginnen te roeren, vooral de advokaaten en zulke pruiken - als ge dat weet, dan begrijpt ge dat er gelegenheid genoeg is zich te onderscheiden. Het is nog niet lang geleden, den 27<hi rend="sup">sten</hi> Augustus, gaf de commandant van de wacht, Dubois order om het canaille over hoop te rijden, op den Pont-neuf. En dien ganschen dag tot middernacht toe, hebben we niets anders gedaan dan ze onder de hoeven te dorschen, op het plein Dauphine, op het plein de la Grève en overal. Als ge den volgenden dag gezien hadt wat een slachting we hebben aangericht in de rue St. Dominique, de rue Meslée en andere straten, zoudt ge gezegd hebben “dat is de moeite waard.”</p>
<p>Ik was vooraan aan den rechtervleugel van het escadron in het tweede gelid: al wat in het bereik kwam werd neergesabeld. De luitenant-kolenel de Reinbach zei, toen het afgeloopen was, dat die pruiken nu wel geen kik meer zouden durven geven. Dat geloof ik graag; ze hebben er van langs gehad! Dan ziet men toch hoe mooi de krijgstucht is; als de order gegeven is, moet het er op los; al hadt ge vader en moeder, broers en zusters voor u, men gaat er over heen als over mest. Ik zou al kwartiermeester zijn, als men dan niet moest kunnen schrijven, om zijn rapport op te maken. Doch wees maar gerust, ik heb nog een appeltje te schillen met Jerome Leroux! Een kameraad van goede familie, Gilber Gardet, van het derde escadron,
<pb n="111"/>leert mij lezen, en ik geef hem schermles; ik zal er wel achter komen, dat beloof ik u. Bij den volgenden krijgt ge mijn eigen schrift en onder dezen zet ik mijn kruis, u in gedachten omhelzende en u toewenschende al wat ge wenschen kunt in dit en het toekomende leven.’</p>
<p>&nbsp;</p>
<p><hi rend="sc">Nicolas Bastien</hi>,</p>
<p>&nbsp;</p>
<p>Schermmeester bij het regiment Royal-Allemand, den 1<hi rend="sup">sten</hi> December 1788.</p>
<p>&nbsp;</p>
<p>Leert men uit dezen karakteristieken brief niet duidelijk den geest kennen, die toenmaals het Fransche leger bezielde? Geen notie van te strijden voor een idée, een beginsel, een hooger doel dan te toonen: ‘ik ben de baas, ik heb er zooveel in de borst geprikt en een beetje netjes ook!’ Alle betere opwellingen, elk gevoel van menschelijkheid uitgedoofd, althans op den achtergrond gesteld voor dit ééne doel.</p>
<p>Ondertusschen wordt het verhaal voortgezet en geschilderd, hoe de wolken op staatkundig tooneel zich steeds dreigender en dreigender samenpakken, hoe de goede zaak bevorderd wordt door het verspreiden van boeken en nieuwstijdingen, die de Calvinist Chauvel met zijn dochtertje Marguerite op levensgevaar af waagt te verkoopen en hoe baas Jan menigen harden slag op het aanbeeld doet om zijn woede te koelen, zijn hart lucht te geven over de domheden en bekrompen inzichten zijner medemenschen of de verregaande buitensporigheden der hoogere regeering. Den toestand van het rijk omstreeks dezen tijd leeren wij kennen uit een brief van Chauvel, die als afgevaardigde van den Derden Stand voor de Generale Staten naar Versailles was vertrokken. Ook neemt de schrijver, nu en dan aanleiding om vergelijkingen tusschen het heden en het verleden te maken. Tegenwoordig benoemt men afgevaardigden, die men nauwelijks kent, maar die van Parijs met de noodige aanbevelingen gezonden of door den prefect opgedrongen worden, - toen koos men de bekwaamsten, de moedigsten uit zijn dorp. Ziet wat de afgevaardigden van 1789 gedaan hebben en wat de tegenwoordige doen en oordeelt dan wat beter is.</p>
<p>In bovengemelden brief van Chauvel worden de staatszaken ons duidelijk uiteengezet: het dralen, het uitstellen, het telkens verschuiven van de beraadslagingen tot een gunstiger oogenblik, de eindelooze formaliteiten. die vooraf moesten worden in acht
<pb n="112"/>genomen, genoeg om zelfs de meest langmoedigen het geduld te doen verliezen. Verder hoe de drie standen eindelijk vergaderden, de koning zijn troonrede voorlas en de minister Necker een lange redevoering hield, waarin van een constitutie geen sprake was, maar alleen het ongeloofelijke hooge bedrag van het deficit werd genoemd met de uitnoodiging aan den Derden Stand om te zorgen dat de schuld gedekt werd. Vervolgens de weigering der adelijken en geestelijken om gemeenschappelijk met den Derden Stand te vergaderen, de kernachtige rede van Mirabeau om de geestelijken te bezweren in naam van den God des Vredes zich te scharen aan de zijde van de rede, het recht en de waarheid. Hoe de mogelijkheid om tot een minnelijke schikking te komen steeds geringer en de Derde Stand tot een daad van openlijk geweld gedwongen werd. Zij weigerden namelijk, tegen 's konings herhaald bevel, uiteen te gaan vóór de nieuwe constitutie op hechte grondslagen gevestigd was. Ten laatste wordt in den brief nog vermeld hoe het hof, bevreesd over de krachtige houding van den Derden Stand, steeds meer en meer troepen te Versailles bijeenbracht en de burgeroorlog dus gereed stond bij de geringste aanleiding uit te barsten.</p>
<p>De algemeene stemming te platten lande was vrees en afschuw voor zulk een strijd; met schrik deinsde men voor dit denkbeeld terug, wel wetende dat, wanneer het op een vechten ging, de gevolgen niet te berekenen zouden zijn - en - voegt de verhaler er bij - niemand van hen die toen leefden, adellijke, burger of boer heeft het eind der omwenteling gezien. Ze duurt nog voort, en ze zal niet eer afgeloopen zijn, dan wanneer de geest der zachtmoedigheid, der rechtvaardigheid en der rede eindelijk onder ons zal gekomen zijn. -</p>
<p>Het romantische in het werk, de liefde van Michel voor Marguerite, de Calviniste, zet het werk een eigenaardige bekoorlijkheid bij, biedt een aangename afwisseling bij de vreeselijke tooneelen der revolutie.</p>
<p>Wat is hij gelukkig, toen hij voor het eerst haar een dienst zal kunnen bewijzen!</p>
<p>Zij bracht hem haar gebroken spade en dadelijk ging hij aan het werk.</p>
<p>‘Ik leide het oude ijzer in het vuur en pakte de greep van den blaasbalg. Valentin keek me wat vreemd aan; mijn voortvarendheid verwonderde hem; hij zeide niets, maar ik voelde
<pb n="113"/>dat mijn ooren rood werden en dat mijn wangen ook al begonnen. Toen begon ik het smidslied aan te heffen:</p>
<p>Smid braaf en kloek, het vuurtje brandt helder! En hij, volgens gewoonte, stemde er dadelijk mede in, met grove stem en elk woord lang uithalende, op den slependen toon der oude knechts. Onze hamers sloegen de maat; en bij de gedachte, dat ik voor Marguérite werkte, sprong mijn hart op van genoegen. Ik geloof niet dat ik ooit in mijn leven beter gewerkt heb; mijn hamer sprong nog vlugger omhoog dan hij op het aanbeeld neerviel, het ijzer spreidde zich uit als deeg. Ik smeedde mijn spade eerst heet, en daarop koud na; ik gaf er een mooi fatsoen aan, vierkant, een weinig langwerpig, licht, de dikte precies in het midden, de voorkant ietwat rond, de hals zoo afgerond en vastgeklonken, dat Valentin van tijd tot tijd stil hield om mijn werk te komen bewonderen.</p>
<p>Ik hoorde hem in zich zelf mompelen:</p>
<p>‘Ieder zijn gave: baas Jan heeft zijn gelijke niet voor het hoefijzer; ik, ik heb het juiste oog voor de velgen en bussen. Ja, dat is een gave des hemels, dat zal niemand tegenspreken. Hij zal het krijgen voor de spaden, schoppen en ploegijzers, - dat is zijn vak; zijn gave des Heeren.’</p>
<p>Hij liep heen en terug, keerde zich om en vroeg mij soms:</p>
<p>‘Zal ik je helpen?’</p>
<p>‘Neen, neen! riep ik dan, wat trotsch en wat blij, dat ik mijn werk zoo goed zag vlotten.</p>
<p>Het was Michels moeder volstrekt niet naar den zin, dat hij zoo druk bij de Chauvels aan huis kwam. Zij was een ruwe, opvliegende onbeschaafde vrouw, vrij bekrompen van geest, die zich dan ook gewillig aan de leiding der priesters had overgegeven, welke haar inprentten dat verzet tegen adel en geestelijkheid de grootst mogelijke misdaad was. Dat hierdoor te huis dikwijls droevige tooneelen voorvielen is licht te begrijpen, daar vader en zoon beiden tot de ijverigste patriotten behoorden. Maar zij lieten zich door haar niet van hun stuk brengen, en Michel zocht even goed des Zondags zijn Marguérite op, met zijn steekhoed, zijn schoenen met eiwit netjes gepoetst, zijn groote roode cachet aan zijn horologie op zijn buik.</p>
<p>‘O! ik was die goede Michel Bastien niet meer, die al mooi genoeg dacht te zijn wanneer hij zich eens in de maand den baard schoor.</p>
<pb n="114"/>
<p>Sedert de terugkomst van Marguérite had ik ingezien, dat dit zóó niet meer ging, dat er wel meer waren die haar mooi vonden en die met genoegen haar groote bruine oogen en haar mooie zwarte haren zagen, en dat ik ook de eenige niet was, die haar verstandig en geestig vond. Neen! er waren er genoeg die van dezelfde gedachte schenen te wezen; en dat niet alleen werklieden of boeren, maar ook fijne meneertjes, jonge officieren van het regiment Auvergne, en groote lui van vóór de omwenteling (des ci-devant) met gepoederde pruiken, die den winkel met hun fijne reukjes vervulden, couranten kochten, lachten en aardigheden zeiden, om maar een glimlachje te krijgen.</p>
<p>Ik had dat spoedig in de gaten. Of ik mij dan ook wiesch en schoor en opknapte! Gij hadt mij Zondag morgen voor den spiegel moeten zien, dien ik tegen mijn dakvenstertje had hangen, bezig om mij twee en driemaal achter elkaâr te scheren. Mijn wangen glommen er van als een nieuwe bijl; en nog - vond ik mijzelf niet mooi genoeg. Ik streek wel tienmaal met mijn hand over mijn kin om te zien of alles glad was. En dan, na negenen, als moeder door weêr en wind en sneeuw opgestapt was om de mis te gaan hooren bij den weêrspannigen priester van Henridorf, dan kwam mijn oude vader heel zachtjes boven; hij klom de trap op, en zoodra zijn hoofd eventjes boven door het luik stak, zeide hij fluisterend:</p>
<p>“Michel, ze is weg!.....Zal ik je staart vlechten?” Want hij was het, die mijn staart opmaakte, een zwarten staart, zoo dik als een arm, en dien ik in de week onder mijn hemd moest wegstoppen, omdat hij mij bij het smeden op den rug sloeg en in het werken hinderde. De beste man deed dat altijd met het grootste genoegen en de uiterste zorg. Ik zie mijzelf nog schrijlings op mijn stoel, en mijn goeden, goeden vader, innig gelukkig aan het kammen en vlechten. Hij was wàt grootsch op mijn stevige schouders en zeide:</p>
<p>O! dat is nu niet omdat ik je vader ben, Michel, maar in 't heele land is er geen sterker man dan gij!</p>
<p>'t Was aandoenlijk en ik zou hem gaarne van mijn liefde gesproken hebben, maar dat durfde ik niet; ik vond dat niet eerbiedig genoeg tegenover mijn vader. Trouwens hij wist wel, dat ik van Marguérite hield, daar was ik zeker van. Moeder had het ook wel in de gaten, ze maakte zich al gereed voor den strijd; en vader en ik, zonder dat we er een woord over
<pb n="115"/>spraken, we maakten ons van onzen kant ook gereed! Het zou er wel Spaansch langs gaan, maar we hoopten het toch te zullen winnen.</p>
<p>Hoe het zij, op dat zoldertje onder het riet, droomden we van gelukkige dagen. Als ik dan eindelijk genoeg geschoren en opgedirkt was en mijn goede vader mij nog hier en daar afgeborsteld had, zeide hij:</p>
<p>In orde!....Ga nu maar gerust heen!</p>
<p>Amuseer je goed, mijn kind!....’</p>
<p>En met dit tooneeltje willen wij onze mededeelingen omtrent het eerste deel besluiten.</p>
<p>D.</p>
<q rend="bq">TUSSCHEN LICHT EN DONKER. Drie oorspronkelijke verhalen door J.L. <hi rend="sc">Wertheim</hi>. Amsterdam, Gebroeders Binger. 1870. Een Deel gr. 8<hi rend="sup">o</hi>. Prijs f 3,20.</q>
<p>Ik mag wel beginnen met Schrijver en Uitgever beleefd verschooning te vragen voor het nu eerst aankondigen van hun werk. Reeds lang had het een plaatsje tusschen de mij door de Redactie der <hi rend="i">Letteroefeningen</hi> toegezonden romans; - reeds meer dan eens nam ik het in handen om het te gaan lezen; - maar telkens greep ik weder naar een ander en eindelijk geraakte het in een hoekje, waar ik het niet meer zag. Was het de schemerachtige titel die mij afschrikte? Was het de volkomen onbekendheid met den Schrijver of wel dat voorop gezette ‘oorspronkelijke’?...Ik weet het niet, maar wel weet ik nu, dat ik niet rechtvaardig heb gehandeld, dat ik meer dan een prullerig uit het Engelsch vertaald romantisch product eer dan deze lettervrucht van een landgenoot ter sprake bracht, en nu niets tot mijne verontschuldiging heb dan, dat ik een onbestemd vooroordeel tegen dit werk had opgevat.....</p>
<p>Nu kom ik, als mosterd na den maaltijd, met mijne waardeering achteraan. Ik mag haar geen aankondiging meer noemen, want het boek is al lang in de wandeling, door vele lezers reeds verslonden en bewonderd misschien; mogelijk is het wel uitverkocht. Het kan evenwel ook zijn, dat het er mede gegaan is als met velerlei geschriften van den dag, die, als ze niet door de toon-<pb n="116"/>gevers op letterkundig gebied worden opgehemeld, blijven liggen. of die uit gebrek aan in 't oog loopende reclame onder den stortvloed der elkander verdringende romans en novellen begraven worden. Had <hi rend="sc">Wertheim</hi>, of liever, hadden de <hi rend="sc">Gebr. Binger</hi> - een auteur die gevoel van eigenwaarde heeft doet zulke gekke dingen niet! - neen, hadden de Heeren Uitgevers maanden van te voren in de eene of andere courant als <hi rend="i">entre filet</hi> laten drukken <hi rend="b">Tusschen Licht en Donker,</hi> of op geel papier met phantastischen omslag een paar vel als eerste proeve overal ter bezichtiging rondgestrooid, met de verzekering dat de rest, à zoo veel per aflevering, spoedig volgen zou; - ik twijfel niet of deze drie verhalen waren gekocht, besproken, gecritiseerd, en in allen gevallen door velen gelezen. Had bovendien een vriendje in de <hi rend="i">Gids</hi> ze in bescherming genomen, ze waren er bovenop geweest, en ik was misschien in de gelegenheid gesteld eene tweede editie aan te kondigen, waarbij ik dan mijn verzuim van de eerste verzwegen te hebben gevoeglijk had kunnen ignoreeren. De HH. <hi rend="sc">Binger</hi> deden echter niets van dat alles; zij gaven zeer net en zeer duur, en nog wel met een prent tegenover den titel, het nog niet bekende geschrift met zijn vreemden titel uit, zoodat wanneer het werkelijk reeds algemeen bekend is, het dit aan ‘eigen kracht’ te danken heeft. In dit geval is het gemis eener meer tijdige aankondiging in de <hi rend="i">Letteroefeningen</hi> van luttel beteekenis en met hun succes
tevreden kunnen auteur en uitgevers mij gemakkelijk absolutie geven. Maar, ik weet het niet, mijne eerste veronderstelling, - hoewel ik dit niet hoop! - kon ook juist en <hi rend="i">Tusschen licht en donker</hi> in de <hi rend="i">schemering</hi> gebleven of niet genoeg in 't oog gevallen zijn, en voor dit denkbare geval is het mijn, helaas! te lang verzuimde plicht de lezers van dit Tijdschrift opmerkzaam te maken op een boek dat zulk eene vergetelheid niet heeft verdiend.</p>
<p>Het werk moest een titel hebben en <hi rend="i">Tusschen licht en donker</hi> was even goed als <hi rend="i">Licht tusschen het donker</hi>, of <hi rend="i">Duisternis, Donker tusschen het licht; - Schemeravond</hi> had mogelijk ook kunnen dienen, want ik weet waarlijk niet, wat de Schrijver zelf met zijn opschrift heeft bedoeld. Dat zijne verhalen ‘oorspronkelijk’ zijn, nl. door hem zelven verdicht, zou niemand in twijfel hebben getrokken, al stond het niet op den titel: het ‘door’ met den naam des Schrijvers is, dunkt mij, voldoende; want niemand begint met een onbekenden auteur te verdenken van ‘onjuist-<pb n="117"/>heid’, of te veronderstellen dat een vertaler brutaal genoeg zou wezen, om zijn naam in de plaats van den oorspronkelijken auteur op een titel te zetten. Het geheimzinnige of weinig zeggende van den schemeravond-titel en dat proclameeren vooraf, dat de Schrijver zelf geschreven heeft wat hij zegt geschreven te hebben, zijn echter van die zaken, die door Uitgevers wel eens worden aangeraden - indien de Schrijvers er zelf niet op komen - als een beetje reclame of aanbeveling. Ik laat dit daar, en geef de verzekering dat mijn vooroordeel een vooraf geveld verkeerd oordeel was; - dat ik met genoegen met den mij geheel onbekenden Heer <hi rend="sc">Wertheim</hi> kennis gemaakt heb en hem, of liever zijne verhalen gerust durf aanbevelen als onderhoudende in goeden stijl geschreven lectuur. Er is phantasie in, soms zijn ze wel een beetje al te phantastisch, maar dit schaadt niet in onzen zoo realistischen, materialistischen tijd. De vinding is bij zulke verhalen hoofdzaak; en als de vorm, zooals hier, blijken draagt van verbeeldingskracht, of van die poëzie, die niet in <hi rend="i">would-be</hi> dichterlijke bewoordingen of bloem- en beeldrijken stijl bestaat, maar in het vermogen om in de werkelijkheid het ideale te zien en de werkelijkheid te idealiseeren, dan komt den Schrijver zeker lof toe. Gaat wat
de Heer W. hier schetst niet diep, hij heeft opmerkensgave en menschen- en wereldkennis genoeg om voor oppervlakkigheid bewaard te blijven; en al is hij zedepreker noch humorist, veel minder satiricus, hij is tot zekere hoogte kunstenaar, die frisch in 't menschelijke leven ingrijpt en zijn talent aan het schoone en goede dienstbaar maakt.</p>
<p>Ik weet niet of hetgeen hij hier in een bundel bijeenvoegt reeds vroeger afzonderlijk in periodieke werken opgenomen werd; maar acht deze drie verhalen eigenlijk meer geschikt voor bijdragen in belletristische Tijdschriften, dan om gezamenlijk uitgegeven te worden. Vele romanlezers houden niet van zulke korte verhalen in één boekje bijeengevoegd. Vooral als dit zoo royaal geschiedt, als in dit geval door de <hi rend="sc">Gebr. Binger</hi>, wordt deze soort van belletrie al ligt te duur in prijs voor Leesgezelschappen, die om de acht of veertien dagen een deel romans moeten rondzenden; en als men nagaat dat de novellen onzer bekende auteurs in grooter getal in enkele deeltjes der Guldens-éditie het licht zien, zal men mij zeker toestemmen, dat f 3,20 voor een 8<hi rend="sup">o</hi> deel van nog geen 300 bladzijden zeer ruimen druk mede onder de oorzaken kan behooren, dat <hi rend="sc">Wertheim</hi>'s <hi rend="i">Tusschen licht</hi>
<pb n="118"/><hi rend="i">en donker</hi> niet algemeen verspreid en bekend werd. Vergis ik mij hierin en is waarlijk, om den technischen term te gebruiken ‘de oplaag haast opgeruimd,’ dan zou dit slechts een bewijs zijn, dat ik niet ten onrechte het talent van den Schrijver prees en zijne verhalen ter elfder ure nog ter lezing aanbeval.</p>
<p>&nbsp;</p>
<p><hi rend="spat">Kampen</hi>, Jan. 1872.</p>
<p>J. <hi rend="sc">Hoek</hi>.</p>
<div type="section">
<head rend="h4">II. Wis- en Natuurkunde.</head>
<q rend="bq">LUCIFER, een volksboek tot verbreiding van natuurwetenschap, onder redactie van Dr. B. Verver, Directeur van de Hoogere Burgerschool te Sneek. Opgeluisterd door keurige lithographische platen en de vereischte gravures. Tweede deel. Leeuwarden. A. Akkeringa 1870. Onder de zinspreuk: Kennis is macht. Prijs f 4,20.</q>
<p>Sedert onze vorige aankondiging heeft de ‘Lucifer’ geheel het karakter van een tijdschrift aangenomen. Wij mogen ons daarin verheugen. Wel ontbreekt het in ons vaderland niet aan tijdschriften, die de resultaten der natuurwetenschappen onder het volk trachten te verbreiden, maar hoe meer zich die pogingen vermenigvuldigen, des te beter. Want niet alleen wordt daardoor de gelegenheid tot kennisneming dier resultaten vermeerderd, maar ook zijn schrijvers en uitgevers verplicht, zich meer moeite te geven, zoodat het gehalte beter zal worden. De juistheid dezer opmerking wordt door den ‘Lucifer’ ten volle bevestigd. Meer dan dit in het eerste deel het geval was, hebben de schrijvers hun best gedaan, de lezers, voor wie zij schreven, in het oog te houden. De taal en de stijl zijn veel verbeterd. De stukken zijn met meer overleg gekozen, en de behandeling is meer geleidelijk geworden.</p>
<p>Toch blijft er nog veel te verbeteren, en, als wij de zaak goed inzien, dan is het juist de plicht van den recensent, nevens het aankondigen van het werk, te wijzen op de bestaande lacunen en zijne inzichten omtrent de aan te brengen correctiën mede te deelen.</p>
<p>Het tweede deel van den ‘Lucifer’ wordt geopend met een stuk, dat getiteld is: <hi rend="i">goedkoop vleesch</hi>. Het is niet onbelangrijk,
<pb n="119"/>maar taal en stijl laten te wenschen over. De schrijver verwijst naar een vroeger stuk: <hi rend="i">verduurzaming van vleesch</hi>, dat in Luc. Dl. I p. 97-127 te vinden is. Nu kunnen wij de vraag niet onderdrukken, waarom men die beide stukken niet tot één flink geheel vereenigd heeft. Het komt ons voor, dat men dezelfde onderwerpen niet dan na verloop van een paar jaar behandelen moest, wanneer nieuwe ontdekkingen of nieuwe theoriën eene aanvulling noodzakelijk maken. Men zou dan ook van vele varia gebruik maken, die nu niets dan losse, onsamenhangende aanteekeningen bevatten en veel waarde hebben voor den wetenschappelijken man, maar weinig voor hem, die een populair geschrift leest. Zulke varia zijn de volgende: <hi rend="i">nog iets over de spierkracht der insecten</hi>, <hi rend="i">over den tijd waarop de vogels ontwaken</hi>, <hi rend="i">de Rio-Vinagre</hi>, <hi rend="i">het broeden der struisvogels</hi>, <hi rend="i">regens van visschen</hi>, <hi rend="i">sterrekundige ontdekkingen door middel van de spectraalanalyse tot stand gebracht</hi> (<hi rend="i">!</hi>), <hi rend="i">het benoodigd kapitaal tot het aanleggen van de spoorwegen der Vereenigde Staten</hi>, <hi rend="i">nieuwe petroleum-lamp</hi>, <hi rend="i">herstelling van de oogleden en van den neus na hunne wegneming</hi>, <hi rend="i">groenten-extract</hi>, <hi rend="i">bewerking der spinbare vezels in Groot-Brittannië en Ierland</hi>, <hi rend="i">doorgraving van de landengte van Panama</hi>, <hi rend="i">de wolproductie van de Kaapkolonie</hi>, <hi rend="i">vergiftiging van brood door het gebruik van dwarsleggers van spoorwegen als brandstof bij 't bakken</hi>.</p>
<p><hi rend="i">De wetenschappelijke resultaten van de eerste duitsche noordpool-expedilie</hi> maakt, vooral wat het eerste gedeelte aangaat, een gunstigen indruk. Het tweede gedeelte beviel ons minder en omdat het zoo weinig resultaten mededeelt, en omdat daarin iets langdradigs is. Het geheele stuk komt ons voor wat al te eenzijdig duitsch te zijn. Het geeft ons verder eenige opmerkingen in de pen omtrent het gebruik van noten, aan den voet der bladzijzijden; hieraan is de ‘Lucifer’ zeer rijk. Wij keuren het zeer goed, dat sommige zaken met een enkel woord wat nader verklaard worden, zooals b.v. op blz. 65, 70<hi rend="sup">1</hi>), 50, 54, 57, 94, enz. Evenzoo vinden wij het verwijzen naar vroegere stukken van het tijdschrift uitermate praktisch. Maar wat ons minder aanstaat, is, dat er in een noot een overzicht wordt gegeven over een geheele tak van wetenschap, dat natuurlijk gebrekkig moet zijn, zooals op blz. 73, 92, 454, 523, 545, 268. Somtijds vindt men in een noot uitweidingen over zaken, die hoegenaamd niets met het onderwerp te maken hebben, zooals op blz. 36, 319<hi rend="sup">1</hi>), enz.</p>
<p><hi rend="i">Commensalisme in het dierenrijk naar Prof. van Beneden</hi>, bevat wat
<pb n="120"/>te veel latijnsche namen. Bij dit stuk heeft de schrijver, onzes inziens, vergeten zichzelven af te vragen, voor wie hij eigenlijk schreef.</p>
<p>De stukjes <hi rend="i">een stemmachine, over het voortduren der hersenverrichtingen na de onthoofding</hi> en <hi rend="i">oorzaak van de intermitteerende koortsen</hi> laten zich met genoegen lezen; het eerste had misschien wat duidelijker kunnen zijn.</p>
<p><hi rend="i">Over den rijkdom der engelsche steenkolenmijnen en het tijdstip waarop zij uitgeput zullen zijn</hi>, is veel te absoluut; dit bewijst reeds aanstonds <hi rend="i">steenkolen in Zuid-Afrika</hi>.</p>
<p>Bij: <hi rend="i">het koper</hi>, <hi rend="i">een voorbehoedmiddel tegen de cholera</hi> mist men ongaarne, vooral in dezen tijd, de conclusie.</p>
<p><hi rend="i">Over de samenstelling van het hout</hi>, <hi rend="i">enz</hi>. is eene bijdrage, die voorname gedeelten van de botanie, de scheikunde, de houtcultuur de leer der capillariteit, en nog veel meer, dus veel te veel, behandelt. Wij gissen, dat het beloofde vervolg gezocht moet worden in: iets over de <hi rend="i">scheikundige samenstelling van het plantenlichaam;</hi> ook van dit stuk is de redactie slecht, zoodat een niet ingewijde het niet met genoegen lezen zal. Bij deze stukken, en niet minder bij: <hi rend="i">het ijzer</hi>, dat een vervolg van een vroeger stuk is, schijnen de schrijvers gemeend te hebben, dat ze een leerboek schreven. Of dit nu wel de bedoeling van den ‘Lucifer’ is, betwijfelen wij. Hij, die een leerboek voor de mechanische technologie of voor de botanie verlangt, zal waarschijnlijk een ander werk in handen nemen.</p>
<p>Vooral in de beide eerste stukken, maar ook elders, werden wij wederom onaangenaam getroffen door de onregelmatigheden in de spelling. Nu eens wordt de oude, dan weder de nieuwe spelling gebezigd; geheel vrij van spelfouten is de ‘Lucifer’ evenmin. De 15<hi rend="sup">e</hi> en 16<hi rend="sup">e</hi> afleveringen kenmerken zich door bijzonder slechte taal en onaangenamen stijl. Wij willen voor ditmaal geene voorbeelden bijbrengen, maar bevelen deze zaak den Redacteur nogmaals dringend aan. Vreemde en uitheemsche woorden zijn evenmin zeldzaam; wie spreekt er b.v. van: verwrijfbaar, opbewaard, enz.?</p>
<p><hi rend="i">De jongste ontdekkingen op de zon</hi> is niet volledig; sommige zaken worden te kort, andere te uitvoerig behandeld. Het is niet geleidelijk geschreven.</p>
<p><hi rend="i">De kunstmeststoffen</hi>, <hi rend="i">van Prof. G. Ville</hi> behandelt een schoon onderwerp op vrij goede wijze. Vele zaken, die hier voorkomen,
<pb n="121"/>behooren echter elders te huis. Men had vele herhalingen vermeden, als men meer gelet had op vroeger verschenen stukken. De schrijver is niet vrij gebleven van een gebrek, waarmede velen, die niet gewoon zijn populair te schrijven, behebt zijn. Zijn stuk bevat eene veel te groote hoeveelheid vragen. Om leesteekens schijnt hij zich niet veel te bekommeren. In hoeverre Prof Ville aan dit alles schuld is, weten wij niet; als men eene bloote vertaling geeft, dient men dit ook mede te deelen. Het komt ons niet raadzaam voor, vooral niet in een stuk als het hier bedoelde, om in eene noot, zaken die in den tekst worden medegedeeld, in twijfel te trekken of te weerspreken. Dit moet op den lezer-landbouwer geen goeden indruk maken. Waarom laat men zulke niet uitgemaakte punten niet liever rusten?</p>
<p><hi rend="i">Bereiding van alcohol uit rendierenmos</hi> is veel te kort voor het onderwerp; deze opmerking geldt evenzeer voor: <hi rend="i">invloed van het licht op het kruidje-roer-mij-niet</hi>, <hi rend="i">de nieuwe tunnel onder de Theems</hi>, en <hi rend="i">de blinde vlek van het oog</hi>.</p>
<p>Voorbeelden van eene veel te beknopte behandeling van onderwerpen, die eene meer uitvoerige bespreking verdienen, treft men vooral aan onder de varia. Dit is van toepassing op: <hi rend="i">de tunnel van het Nauw-van-Calais</hi>, <hi rend="i">diamanten in Zuid-Afrika</hi>, <hi rend="i">nieuwe baggertoestel</hi>, <hi rend="i">anthraciet</hi>, <hi rend="i">coton-cuir</hi>, <hi rend="i">een spoorweg in Peru</hi>, <hi rend="i">gebruik van het katoenzaad</hi>, <hi rend="i">toestel van Montagne voor het kunstmatig uitbroeden van eieren</hi>, <hi rend="i">antecedenten van het Suez-kanaal</hi>, <hi rend="i">machine om schapen te scheren</hi>, <hi rend="i">over de snelheid waarmede kristalloïde stoffen in georganiseerde weefsels doordringen en vervolgens daaruit worden afgescheiden volgens de onderzoekingen van Bence Jones</hi>, <hi rend="i">invloed van het licht op de voeding der planten</hi>, <hi rend="i">automatisch weefgetouw</hi>, <hi rend="i">de guano van de Chincha eilanden</hi>, <hi rend="i">twee merkwaardige lijkopeningen</hi>, <hi rend="i">temperatuur van het menschelijk lichaam</hi>, <hi rend="i">middel om het roesten van ijzer te voorkomen</hi>.</p>
<p><hi rend="i">Over het gebruik van petroleum als brandstof onder stoomketels en tot lichtgasbereiding</hi> is een goed stukje. De vraag of de zaak is aan te raden blijft echter onbeantwoord.</p>
<p><hi rend="i">De oorzaak der zeestroomen</hi>, een uittreksel van: die Untersuchungen über die Lehre von den Meeresströmungen, naar Adolph Mühry, is veel te beknopt en daardoor droog. Dit springt te meer in het oog, nu er in een volgend stuk: <hi rend="i">de olifanten</hi>, dat men overigens met het grootste genoegen lezen zal, 50 blz. aan deze diersoort wordt gewijd.</p>
<p>Verwijzingen naar geleerde tijdschriften komt, onzes inziens,
<pb n="122"/>in den ‘Lucifer’ niet te pas; deze opmerking geldt zoowel het eerste der beide genoemde stukken, als: <hi rend="i">het schietkatoen</hi>, een zeer verdienstelijk opstel. Intusschen zou men misschien met meer kans op belangstelling een ander fabrikaat hebben kunnen behandelen, dat van nog meer praktisch nut is dan het schietkatoen.</p>
<p>Een zeer flink geschreven stuk is: <hi rend="i">het water</hi>, ofschoon de taal slecht is: het zal later vervolgd worden. Wij betreurden het hier, dat de schrijver niet meer gelet heeft op eene aansluiting aan vroeger verschenen stukken over verwante onderwerpen, en dat hij niet sommige gedeelten afzonderlijk behandeld heeft. De hagel b.v. verdiende wel eene afzonderlijke beschouwing; misschien zou die ook wat beter zijn uitgevallen, dan thans het geval is.</p>
<p><hi rend="i">De kolibries</hi>, <hi rend="i">naar A.E. Brehm</hi>, laat zich zeer gaarne lezen. Wel is het stuk zeer lang, en behooren de kolibries zeker niet tot die vogels, waarin het publiek 't meest belang stelt, maar als ontspanningslectuur zal niemand deze bijdrage onvoldaan ter zijde leggen.</p>
<p><hi rend="i">Over eenige merkwaardige verschijnselen</hi>, <hi rend="i">die bij eene verandering van aggegratie toestand waargenomen worden</hi> is de niet gelukkig gekozen titel van een stuk, waarvan het eerste gedeelte uitnemend geschikt is om den minder ingewijde bekend te maken met de beste methode van proeven nemen. Het laatste gedeelte is zeer onvolledig.</p>
<p><hi rend="i">De ouderdom van het menschengeslacht. Naar Dr. L. Büchner</hi>, is een belangrijk stuk, doch het is niet onderhoudend geschreven. Waarom de aanteekeningen niet te gelijk met den tekst toté én geheel vereenigd zijn, begrijpen wij niet. De lezer zal er bij deze redactie niet veel van onthouden. Dit stuk munt uit door goeden stijl.</p>
<p><hi rend="i">Over krachtmachines ten dienste van kleine werkplaatsen</hi> is eene zeer goede bijdrage. Wij hopen er meer zoo te lezen en zouden dan daarbij de nadere beschrijving der machines ongaarne missen.</p>
<p>Een tal van ‘wetenswaardige varia,’ komen er in den ‘Lucifer’ voor. Tot de beste brengen mij: <hi rend="i">papieren hoeden</hi>, <hi rend="i">de namen der vijf werelddeelen</hi>, <hi rend="i">verbruik van lucifers</hi>, <hi rend="i">het voelen van den pols door middel van den telegraaf</hi>, <hi rend="i">de telegraaflijnen der Vereenigde Staten</hi>, <hi rend="i">de laatst overgebleven open van Gibraltar</hi>, <hi rend="i">bijdrage tot de geschiedenis der velocipèdes</hi>, <hi rend="i">bescherming der zeevogels</hi>, <hi rend="i">ijshandel tusschen Enge</hi>-<pb n="123"/><hi rend="i">land en Noorwegen</hi>, <hi rend="i">waartoe dienen oude schoenen?</hi>, <hi rend="i">over het ijsverbruik in Engeland</hi>.</p>
<p>Aan recepten van allerlei aard ontbreekt het niet; over de praktische waarde daarvan is moeielijk een oordeel te vellen. Wij brengen hiertoe: <hi rend="i">het schoonmaken der huizen door middel van stoom</hi>, <hi rend="i">nieuwe inkt om linnen te merken</hi>, <hi rend="i">middelen om vliegen te dooden</hi>, <hi rend="i">doelmatige middelen ter verwijdering van onderscheidene vlekken uit ongererfde linnen en katoenen stoffen</hi>, <hi rend="i">het rood verven van ivoren of beenen voorwérpen</hi>, <hi rend="i">middelen om olieverf aan zink te doen hechten door</hi> (van) <hi rend="i">Boettger</hi>, <hi rend="i">middel om te onderzoeken of groene zeep vervalscht is</hi>, <hi rend="i">voorschrift tot bereiding van een besten schrijfinkt door Dr. Sace</hi>, <hi rend="i">over het gebruik van benzine bij het teekenen</hi>, <hi rend="i">conservatie van eieren</hi>, <hi rend="i">middel om aan meubels van wit hout de kleur van palisander- of noteboomenhout te geven</hi>, <hi rend="i">samenstelling van een goeden kopieer inkt</hi>.</p>
<p>Bij het lezen van sommige varia, rijst de vraag, of ze wel te huis behooren in een wetenschappelijk tijdschrift. Deze vraag rees in ons op onder het lezen van: <hi rend="i">de kater en de musch</hi>, <hi rend="i">de padden op Cuba</hi>, <hi rend="i">vischvangst met behulp van zeezwaluwen</hi>, <hi rend="i">de leeuwenjacht in de omstreken van Bagdad</hi>, <hi rend="i">twee anecdoten betreffende de verstandelijke ontwikkeling vaa olifanten</hi>, <hi rend="i">huwelijkstrouw van een papegaai</hi>, <hi rend="i">struisvogeljacht</hi>, <hi rend="i">de giraffe en de leeuw</hi>.</p>
<p>De platen, die het werk versieren, ook die in den tekst zijn afgedrukt, munten uit door keurige bewerking. Ze zijn ook goed gekozen.</p>
<p>De Redacteur is gewoon in de getallen, achter de duizendtallen een punt te plaatsen. Wij raden hem aan, die gewoonte te laten varen. Ze is verouderd en geeft slechts aanleiding tot verwarring met het decimaal-punt.</p>
<p>De uitvoering van het tijdschrift laat weinig te wenschen over.</p>
<p>De correctie is veel beter dan in het eerste deel; slechts zelden hebben wij een drukfout aangetroffen.</p>
<p>Hiermede nemen wij voor ditmaal afscheid van den ‘Lucifer,’ en wenschen den uitgever, schrijvers en Redacteur toe, dat het boek in veler handen moge geraken.</p>
<p>&nbsp;</p>
<p><hi rend="spat">Amsterdam</hi>.</p>
<p>Dr. S.R.J. <hi rend="sc">van Schevichaven</hi>.</p></div>
<div type="section">
<interpGrp>
<interp type="primair" value="18720100"/>
<interp type="primair" value="18720131"/>
</interpGrp>
<pb n="124"/>
<head rend="h4">III. Onderwijs.</head>
<q rend="bq">Zielkundig-historische inleiding ter algemeene en Nederlandsche taalkennis, tweede herziene en veel vermeerderde druk, door Dr. <hi rend="sc">j. van vloten</hi>. - Te Haarlem, bij J. de Haan, 1871.
<lb/>Proeven van woordverklaring, door Dr. <hi rend="sc">w.l. van helten</hi>. - Bij J.H. Dunk te Rotterdam, 1871.
<lb/>De volkstaal in Noord-Holland, inhoudende eene lijst van woorden, die in deze provincie meer of minder gebruikelijk zijn, door <hi rend="sc">j. bouman</hi>, landman in de Beemster. - Te Purmerende, bij J. Schuitemaker, 1871.</q>
<p>Sedert de herleving der wetenschap in de 18<hi rend="sup">e</hi> eeuw openbaarde zich, ook op het gebied van taal- en letterkunde, een streven tot meer grondig onderzoek. Het beoefenen van de werken der meest gevierde Nederlandsche dichters en prozaschrijvers kreeg, tijdens de Fransche overheersching, eene hoogere beteekenis. Helmers e.a. wezen den tijdgenoot op den roem, dien het voorgeslacht zich, ook in dit opzigt, had verworven, om den moed der verdrukten aan te wakkeren en de hoop op eene betere toekomst levendig te houden. Is het wonder, dat men zich, na de gedenkwaardige verlossing van 1813, met verdubbelden ijver toewijdde aan de beoefening der eigen taal? Is het wonder, dat men zorgvuldig opspoorde, wat daarin van oudsher gedacht en geschreven was, om hare oorspronkelijkheid en haar regt van bestaan, als den besten waarborg voor het behoud der pas geredde nationaliteit, voor den landgenoot in een helder licht te stellen, en, zoo noodig, tegenover den vreemdeling te handhaven?</p>
<p>Noord- en Zuid-Nederland, die in de taal, door verreweg de meeste bewoners gesproken, een der weinige punten van overeenkomst vonden, werkten tot 1830 gemeenschappelijk, en hebben beiden, vooral nadat de eerste verbittering over de scheiding geweken was, in denzelfden geest voortgearbeid. Terwijl men zich voorheen doorgaans bepaalde, tot het lezen en bestuderen van enkele schrijvers uit het bloeitijdperk der Nederlandsche letterkunde, is men deze hoe langs hoe meer in haar geheel gaan beschouwen. Schatten uit het stof der eeuwen op-<pb n="125"/>gedolven, telkens met nieuwe vermeerderd en stelselmatig gerangschikt, hebben eene geschiedenis der letterkunde doen ontstaan, waarvoor het publiek terstond groote belangstelling aan den dag legde. De uitbreiding van het openbare onderwijs, vooral na de oprigting der hoogere burgerscholen, waar die geschiedenis onder de leervakken is opgenomen, heeft menige pen in beweging gebragt, om in eene thans werkelijk gevoelde behoefte te voorzien. De welligt overdreven vrees van sommigen voor nieuwe gevaren, die onze nationale zelfstandigheid bedreigden, was een verhoogde prikkel, om zich vaster te klemmen aan datgene, wat men te regt als het palladium eener nationaliteit kan beschouwen.</p>
<p>Onder de vele geschriften, in den laatsten tijd op het gebied van taal- en letterkunde verschenen, behooren ook de drie, welker titels hierboven vermeld zijn. Het eerste is een herdruk, waarbij de woorden ‘herzien en vermeerderd’ blijkbaar geene ijdele klanken zijn. De schrijver, die voornamelijk tegen Duitsche aanmatiging te velde trekt, komt in hoofdzaak tot de slotsom, dat Nederland, tot in de 16<hi rend="sup">e</hi> eeuw, met de landen van Noord-Duitschland, eene gemeenschappelijke schrijftaal bezat, die, na de kerkhervorming, ten oosten van de Eems voor het Duitsch van Luther plaats maakte, en zich daarentegen, in de lage streken van de Eems tot en over de Schelde, zelfstandig ontwikkelde. Deze landen ‘zagen zoo, op hun beperkten bodem, een zelfstandige taal en letterkunde rijpen, die tot op den huidigen oogenblik toe, vruchten afwerpen, het zelfstandige volk en zijne geschiedenis waardig, dat zich op dien bodem ontwikkelde en handhaafde.’ Om tot deze uitkomst te geraken, schetst de geleerde schrijver, op zeer heldere en geleidelijke wijze, het kenmerkend onderscheid tusschen mensch en dier, de eerste uiting der gewaarwordingen van het kind, en hoe dit trapsgewijze meer geregeld begint te denken en te spreken. Achtereenvolgend behandelt hij de indeeling der talen, het onderscheid tusschen spreeken schrijftaal, het beeld-, woord- en letterschrift, de eigenaardige ontwikkeling der Indische en der Germaansche talen, om ten laatste, met betrekking tot den oorsprong en de waarde onzer moedertaal, meer in bijzonderheden af te dalen.</p>
<p>Zonder eenig voorbehoud, durven wij dezen arbeid van den oud-hoogleeraar, aan ieder beschaafd Nederlander ter lezing aanbevelen. Wie het onderwerp opzettelijk beoefent, zal hier en
<pb n="126"/>daar nog wel een nuttigen wenk aantreffen. Wie belang stelt in alles, wat over onzen maatschappelijken en staatkundigen toestand eenig licht verspreidt, zal het boekje niet onvoldaan uit de hand leggen. Het is eene aangename lectuur. Nergens ontdekt men een spoor van den droogen betoogtrant, die vaak, bij een werk van dien aard het genot vergalt. Enkele uitheemsche woorden, die onmisbaar waren, zijn met gewone letters gedrukt en zoo spaarzaam mogelijk gebezigd. Hoe echt populair de behandeling is, blijkt o.a. uit hetgeen de schrijver, op bladz. 154, naar aanleiding van het onderscheid tusschen de beschaafde spreek- en schrijftaal zegt: ‘Zoo wandelen beide te zamen haren weg, met geen ander verschil dan dat van een meer gekleeden dosch en den meer bescheiden dagelijkschen tooi, die zich dan, in de volks- of (liever) straattaal van den gemeenen man, vaak tot haveloosheid toe verwaarloosd ziet. En gelijk men nu hem met recht belachen zou, die in bal- of hoftooi, of in een deftig vergaderpak, zijn dagelijksche bezigheden waarnam, zou men niet minder hem ook veroordeelen, die zich, in zijn huisplunje, in de feestzaal vertoonde.’ Naar aanleiding eener verhandeling van den hoogleeraar Roorda, over het onderscheid en de overeenstemming tusschen spreektaal en schrijftaal, heeft Dr. v. Vl. in der tijd een stukje geschreven, ook hier weder als bijlage opgenomen, waarin hij de oudheid der Nederlandsche buigvormen en de oorspronkelijkheid der Nederlandsche taal luisterrijk handhaaft.</p>
<p>Wat de uitvoering betreft, hebben wij slechts kleine, typographische onnaauwkeurigheden gevonden, die ook bij de meest zorgvuldige correctie niet altijd te vermijden zijn. De eenige zinstorende fout, p. 31 r. 19, waar ‘zaadkorrel’ i.p.v. ‘zandkorrel’ staat, wordt, door het verband met de redenering op de volgende bladzijde, genoegzaam als zoodanig gekenmerkt. Den heer v. Vl. zouden wij alleen wenschen te vragen, of de comparativus ‘tast<hi rend="i">baarder</hi>,’ op p. 34, wel te rijmen is, met dien van ‘prikkel<hi rend="i">barer</hi>,’ op p. 37, en of hij, bij nader inzien, op den eersten regel van p. 101, niet liever ‘belangrijk’ of iets dergelijks, i.p.v. ‘berucht,’ zou schrijven. Uit het onbeduidende dezer opmerking, moge tevens blijken, dat wij niets van meer beteekenis hebben aangetroffen.</p>
<p>2<hi rend="sup">o</hi>. Bij de proeven van woordverklaring, door Dr. van Helten, heeft deze zich meer bepaald ten doel gesteld eene verklaring
<pb n="127"/>van sommige woorden uit de vroegere sprecktaal, zoo als deze, in tallooze, ‘schoon grootendeels onbekende of vergeten blijspeldichters,’ is bewaard gebleven. De waarde hiervan zal ieder wel gereedelijk toegeven, ook zonder daarom in te stemmen, met het voorafgaande oordeel over de ‘hoogverhevene werken van Vondel, Hooft e.a. meer of minder door classicisme of rederijkerij gevormde schrijvers,’ hetgeen zeker geene lofspraak behelst, omdat de volkstaal der blijspeldichters onmiddellijk daarna genoemd wordt: ‘eene taal, door geene rhetoricale lessen of anderszins bezoedeld.’ Deze woorden, in den ijver voor de meer losse spreektaal, boven de vaak stijve boekentaal, uit des schrijvers pen gevloeid, zijn eenzijdig, omdat de eene de andere niet uitsluit. Het deftige treurspel en het geestige blijspel moeten beiden een gewaad dragen, hetwelk met hun inhoud en de gelegenheid strookt, gelijk de heer van Vloten dit, in de hierboven aangehaalde woorden, zoo kernachtig doet uitkomen. Beiden kunnen iets onbehagelijks hebben: het eene door te groote gekunsteldheid, het andere door te verregaande platheid. Beiden moeten elkander wederkeerig tegen uitersten behoeden, en evenals de spreek- en schrijftaal, waarvan zij de uitdrukking zijn, zich hand aan hand ontwikkelen.</p>
<p>De Proeven van Dr. v.H. - om tot het onderwerp terug te keeren - hebben, volgens de inleiding, haar ontstaan te danken aan de beoefening der werken van Brederoo. Hierbij bleek, dat het woordenboek, door den heer Oudemans op dien tooneeldichter geleverd, wel eenige aanvulling behoefde. De heer v.H. is, volgens zijne eigen woorden, voornemens daarop eene Nalezing te geven. Inmiddels trokken vele woorden of uitdrukkingen, om de eene of andere reden, zijne bijzondere aandacht, hetgeen hem tot eene meer uitvoerige behandeling aanspoorde. Eenige daarvan, voor de uitgave bewerkt, volgen nu artikelsgewijze.</p>
<p>Voor zoo ver de hier behandelde woorden bij Brederoo gevonden worden, of ten minste op diens geschriften betrekking hebben, rijst onwillekeurig de vraag bij ons op: waarom niet alles te gelijk? aangezien de schrijver toch ‘binnen kort’ zijn arbeid hoopt te voleindigen. Wat geheel vreemd aan Brederoo is, had dan in een tijdschrift, b.v. in de Navorscher, eene meer duurzame bewaarplaats kunnen vinden, dan een vlugschrift aanbiedt. Wij uiten deze opmerking in de volle overtuiging, dat de Proeven van den heer v.H., die op p. 89 zelf erkent, dat hij nog slechts betrekkelijk korten tijd aan zijn onderzoek heeft
<pb n="128"/>besteed, van groote belezenheid getuigen, veel wetenswaardigs bevatten, en zelfs, bij de zamenstelling van het woordenboek, menig gewenscht voorbeeld kunnen opleveren. Wie de letteren beoefent, de taal onderwijst of eenig voortbrengsel onzer vroegere litteratuur moet verklaren, zal deze proeven met belangstelling lezen, en er voorzeker met vrucht menige aanteekening uit kunnen maken. Daarom juist hebben wij bezwaar geopperd tegen de afzonderlijke uitgave; want zooals het werkje daar ligt, is het noch monographie, noch eene meer algemeene vraagbaak. Het behelst eene goede verklaring van sommige woorden en uitdrukkingen, met een schat van aanhalingen, vooral uit minder algemeen bekende blijspeldichters. De schrijver heeft die woorden en uitdrukkingen echter, naar het ons voorkomt, - hij vergeve ons de uitdrukking - wel wat al te veel te hooi en te gras gekozen. Zoo kan hij zijn doel missen. Zijne proeven gelijken toch op het kabinet van een liefhebber, waarin werkelijk zeldzame exemplaren voorkomen, doch waarin de opzettelijke beoefenaar eener wetenschap niet in de eerste plaats zoekt, ten zij hij toevalliger wijs van de aanwezigheid daarvan kennis draagt.</p>
<p>Gaarne erkennen wij, om bij het beeld te blijven, dat wij, te midden der verzameling van den heer v.H., met genoegen hebben verwijld, en dat wij, in gemoede, ook andere belangstellenden tot een kijkje kunnen aansporen. De artikels <hi rend="i">bruiden</hi>, <hi rend="i">dracht</hi>, <hi rend="i">dremen</hi>, <hi rend="i">drillen</hi>, <hi rend="i">gnl</hi>, <hi rend="i">schooien</hi> e.a. zullen den lezer niet onbevredigd laten. Op p. 32, zou het ‘ontelbre dikke drommels’ van Vondel niet misplaatst geweest zijn, omdat het zoo vaak kwalijk wordt uitgelegd. Bij p. 44, had <hi rend="i">drollig</hi> in den zin van kluchtig vermeld kunnen worden, waarvan de schrijver zelf, in de aanteekening op p. 74, een uitstekend voorbeeld aanhaalt. Onder de scheldwoorden, die zeer onvolledig opgesomd, doch misschien uitsluitend aan Brederoo ontleend zijn, is de behandeling van <hi rend="i">Bengel</hi> en <hi rend="i">Knul</hi> wel wat al te beknopt uitgevallen.</p>
<p>Over het geheel kenmerken zich de Proeven van Dr. v.H. door duidelijkheid van voorstelling en juistheid van uitdrukking. Wij zouden moeten vitten, om dienaangaande iets in het midden te kunnen brengen. De bij herhaling gebezigde uitdrukking, dat woorden beteekenissen ontwikkelen, achten wij minder naauwkeurig, dan dat zich beteekenissen ontwikkelen uit woorden, gelijk p. 46 en elders te regt staat. Hoofdzakelijk wegens de tegenstelling met het overige, trof ons deze zoo al niet duistere,
<pb n="129"/>dan toch eenigzins gewrongen zin, op p. 28: ‘Bij de meeste evenwel, die een genoegzaam aantal derivata hebben nagelaten, kan het aan deze alle gemeenschappelijke grondbegrip ons op den weg brengen, en zoo al niet met volkomen zekerheid, dan toch met zeer groote waarschijnlijkheid den oorspronkelijken zin aanwijzen.’</p>
<p>De uitvoering, wat druk, papier en zorgvuldige correctie aangaat, is keurig te noemen. Zelfs na herhaalde lezing, hebben wij niets dan een paar onbeduidende misstellingen gevonden. Wij kunnen ten slotte gerust zeggen, dat deze proeven naar meer smaken, en dat wij met verlangen de beloofde Nalezing te gemoet zien.</p>
<p>3<hi rend="sup">o</hi>. Eene uitspraak van Dr. van Helten, n.l. dat het streven van den ontwikkelden mensch, om zich het ontstaan der woorden te verklaren, noodwendig op wetenschappelijke kennis moet berusten, leidt ons, als van zelf, tot de volkstaal enz. door den heer Bouman, die zich zelven een landman in de Beemster noemt. Deze, blijkens het voorwoord van den heer Leendertsz, reeds op gevorderden leeftijd, beoogt echter niet zoo zeer eene verklaring van het ontstaan, dan wel van de beteekenis der woorden, die in Noord-Holland meer of minder gebruikelijk zijn. De zeer gegronde opmerking, die ieder voorzeker, bij eene oppervlakkige inzage, zal maken, n.l. dat er vele woorden in voorkomen, die ook elders, zelfs in een groot deel van ons land, gebruikt worden, is door den heer Leendertsz, in het voorwoord, reeds geuit. Werkelijk hadden <hi rend="i">aangaan</hi>, voor leven maken, <hi rend="i">baantje</hi>, <hi rend="i">bakbeest</hi>, <hi rend="i">blazen</hi>, in het damspel, <hi rend="i">fok</hi>, voor bril, <hi rend="i">grootscheepsch</hi>, <hi rend="i">hooiberg</hi>, e.a. gevoegelijk achterwege kunnen blijven. Nogtans moeten wij het, met den heer Leendertsz, ten volle goedkeuren, dat de schrijver liever te mild, dan te karig heeft willen zijn; te meer, omdat vele der ook elders gebezigde woorden tot de volkstaal behooren. Gelijk nu <hi rend="i">blaar</hi>, <hi rend="i">dral</hi>, <hi rend="i">drillen</hi>, <hi rend="i">drummel</hi>, <hi rend="i">geld</hi>, <hi rend="i">prengel</hi> en <hi rend="i">schooier</hi>, hier opgenomen, in het bovengemelde werk van Dr. van Helten wetenschappelijk zijn verklaard, zoo brengt de heer B. ook een tal van andere onder de oogen onzer meer wetenschappelijke taalvorschers. Dit moet hem reeds zekere voldoening schenken.</p>
<p>Over het geheel, is de beteekenis der woorden, die hij in zijne lijst heeft opgenomen, juist omschreven of verklaard. <hi rend="i">Apenkool</hi>, <hi rend="i">dorhoed</hi>, <hi rend="i">hennemelker</hi>, <hi rend="i">Hoorn</hi>, <hi rend="i">oerbank</hi>, <hi rend="i">pijp</hi>, <hi rend="i">poetsen</hi>, <hi rend="i">warschip</hi> e.a.
<pb n="130"/>behelzen zelfs niet onbelangrijke bijzonderheden. Niet overal echter heeft de verklaring ons bevredigd. Zoo is bij <hi rend="i">boffen</hi> niet vermeld de gewone beteekenis van een onverwacht voordeeltje hebben, en bij <hi rend="i">galgemaal</hi> alleen de overdragtelijke beteekenis opgegeven. De omschrijving van <hi rend="i">kiereboe</hi> is onvolledig, en die van <hi rend="i">koelerwaal</hi> zal wel niemand voldoen. Konden de oude kruisvaarders het lezen of hooren, zij zouden er ongetwijfeld tegen opkomen, dat hun ‘om zeep’ gaan werd gelijk gesteld met ‘buiten kennis’ geraken of ‘in flaauwte’ vallen, even als het den kloeken soldaat onzer dagen niet zou smaken, indien zijne krachtige ‘radjetoe’ inderdaad slechts ‘slappe kost’ of ‘waterige soep’ was. Dit laatste is eene wel wat grappige, doch ligt verschoonhare vergissing, daar de heer B., denkende aan de ‘dunne spoeling’ voor de varkens, met dien zelfden naam bestempeld, het <hi rend="i">dunne</hi> i.p.v. het <hi rend="i">dooreengemengde</hi>, als punt van overeenkomst beschouwde.</p>
<p>‘Plagen’ i.p.v. ‘plagten of plachten’, de eenige taalfout, die onze opmerkzaamheid heeft getrokken, vindt misschien haren oorsprong in het taaleigen van des schrijvers woonplaats, daar zij niet alleen op p. 35, maar ook op p. 40 en op p. 63 voorkomt. Het boekje, dat op goed papier en met zeer nette letter is gedrukt, maakt door zijn uiterlijk een aangenamen indruk.</p>
<p>Velen zullen in deze woordenlijst van den heer B. iets van hunne gading vinden. Voor den Noord-Hollander, ja voor den Nederlander in het algemeen, kan zij de beteekenis van menig dagelijks gebezigd woord verduidelijken; voor den wetenschappelijken beoefenaar der taal, bevat zij, gelijk wij reeds zeiden, ruime stof tot onderzoek; voor den novellist kunnen de alledaagsche uitdrukkingen, welke de schrijver bij sommige artikels ten beste geeft, in bepaalde geyallen, eene aanwinst zijn. Niet ieder auteur is toch zoo vertrouwd met de taal der landstreek, waarin hij zijne lezers wenscht te verplaatsen, als b.v. mevrouw Boshoom-Toussaint bleek te zijn, toen zij, eenige jaren geleden, ‘Oude bekenden’ schreef. Onze begaafde schrijfster behoefde niet uit dit of eenig ander boekje te leeren, wat een ‘thuishaalder’ is. Wie echter deze en meer dergelijke uitdrukkingen niet kent, zal het boekje van den heer B. niet te vergeefs opslaan.</p>
<p>&nbsp;</p>
<p><hi rend="spat">Nieuwediep</hi>, Januarij 1872.</p>
<p>B.D.</p>
<pb n="131"/>
<q rend="bq">DR. W.B.J. VAN EIJK, <hi rend="i">Redacteur der ‘Letteroefeningen</hi>.’</q>
<p><hi rend="sc">Amice</hi>!</p>
<p>&nbsp;</p>
<p>Poenitet me peccâsse! Ik heb waarlijk zwaar tegen U gezondigd; ik heb toch toegelaten dat ge mij steeds boeken (meestal boekjes gelukkig!) zondt ter aankondiging in Uw tijdschrift en zie ik liet den stapel sedert eenige maanden aangroeien zonder meer te doen dan de mij geworden exemplaren eens door te bladeren en op een plank in mijn kast te leggen. Zoo ongemerkt is die plank vrij vol geworden en kwam ik eindelijk tot het bewustzijn van mijne <hi rend="i">culpa</hi>. Wat nu te doen? Elk boek en elk boekje uitvoerig recenseeren? Dàt gaat toch waarlijk niet aan, ik zou dan over eene geheele aflevering van Uw tijdschrift moeten kunnen disponeeren en...zoolang over schoolboeken te hooren praten, zou het meerendeel Uwer lezers niet bevallen; terwijl ik eindelijk U gulweg moet bekennen dat ik geen kans zie om te recenseeren zonder nauwkeurig datgene gelezen te hebben, wat ik bij het publiek wil inleiden (er zijn er die beweren deze kunst te kennen) en dat het mij ten eenenmale aan tijd en lust ontbreekt, elk dier boeken en boekjes aan een nauwgezet onderzoek te onderwerpen. Sommigen er van hebben toch reeds den toets der kritiek doorstaan, anderen zijn wellicht reeds naar de pakzolders hunner uitgevers gebannen.</p>
<p>Dus het zwijgen - gedachtig aan de spreuk: ‘spreken is zilver, maar zwijgen is goud’, - er maar over bewaard? Ook dat gaat niet aan, daarmeê zou allerminst voldaan zijn aan de bedoeling der H.H. uitgevers, die de beleefdheid hebben gehad U een exemplaar van de bij hen uitgegeven werken te zenden.</p>
<p>Het eenige middel, 't welk ik er op weet om alle partijen zooveel mogelijk te bevredigen, is U te verzoeken maar eens in de eerstvolgende aflevering der Letteroefeningen aan het publiek mede te deelen wat ik alzoo onder mij heb gehouden. De grootte mijner schuld worde daarnaar afgemeten. Om U die mededeeling gemakkelijker te maken, heb ik al hetgeen ik nog onder mij had, in pakketten geschikt en vind dan al dadelijk dat, wanneer ik de vakken van het L.O. daarbij vertegenwoordigd naga, het <hi rend="i">Lezen</hi> de rijkste bouwstoffen heeft opgeleverd.</p>
<pb n="132"/>
<p>Nieuwe leesboeken vinden ongetwijfeld een groot debiet, want daaraan ontbreekt het nimmer. Ik tel er in dit pakketje al dadelijk dertien.</p>
<p>In de eerste plaats valt mijn oog op twee boekjes van den welbekenden Hardenbergschen onderwijzer <hi rend="i">Baarschers</hi>, die o.a. in de twee laatste jaren bij Tjeenk Willink te Zwolle heeft uitgegeven:</p>
<p><hi rend="i">Het boekje met Groote Lessen;</hi> een vervolg op: <hi rend="i">Het boekje met een prentje</hi>, en als vervolg op het voorgaande: <hi rend="i">Vertellingen en Versjes</hi>. Elk dier werkjes bevat drie vel druks en kost 15 cent.</p>
<p>Er bestaat nu alzoo eene doorloopende reeks van leesboekjes van den heer Baarschers, beginnende met het eerste tot vijfde leesboekje, vervolgens het groene boekje, het gele boekje, het boekje met een prentje, het boekje met groote lessen, vertellingen en versjes, het leesboek ter bevordering eener ongekunstelde beschaafde uitspraak en eindigende met het tweede leesboek. Eene goede serie voorwaar! Natuurlijk zijn er hier en daar enkele dingen in deze boekjes te vinden, die men anders zou willen hebben. Zoo vind ik het bijvoorbeeld dwaas om in een leesboekje zooals ‘het boekje met groote lessen’ door een grootvader te laten praten over ‘een half hektoliter’ (bl. 38). Het stukje ‘Grootvader vertelt’ waarin de uitdrukking voorkomt, laat zich zoo goed en gemakkelijk lezen, dat het jammer is dat het vreemde woord ook daar het goede hollandsche woord heeft willen verdringen. En toch zullen onze ellen, palmen, koppen, mudden en ponden blijven leven; al komen er nog zooveel wetten en ministeriëele circulaires. Een schipper zal nooit vertellen dat de ratten hem wel een half hectoliter zaad hebben ontstolen. Een ander vindt het echter wellicht juist heel pacdagogisch en mooi om de hollandsche kinderen van jongs af te behectoliteren.</p>
<p>Dat is nu, amice! eene knorrige ontboezeming, minder aan 't adres van den heer Baarschers, wiens werkjes hoogst verdienstelijk zijn, dan wel aan dat van die onpraktische kamergeleerden, die met hunne myriameters enz. onze Nederlandsche taal verknoeien.</p>
<p>In mijn eerste pakket vind ik voorts: <hi rend="i">W. Koning</hi>, <hi rend="i">Eenvoudige leesstof voor de volksschool;</hi> bij Nijhoff en Zn. te Arnhem, 59 bl. voor 12½ cent. 't Eigenaardige van dit boekje, waarin aardige leeslesjes voorkomen, is dat die woorden waarop de klemtoon valt, met andere letters gedrukt zijn.</p>
<pb n="133"/>
<p><hi rend="i">Knopjes</hi> is een <hi rend="i">Leesboekje voor de laagste afdeeling onzer volksscholen</hi>, in 1870 bij Blomhert te Nijmegen uitgegeven en door den schrijver, den hoofdonderwijzer J.H. Klappert, met eenige andere zijner leesboekjes tot voorgangers van de bekende <hi rend="i">Mosroosjes</hi> enz. bestemd. Het eerste stukje is mij slechts geworden.</p>
<p>Eene oude kennis treffen wij aan in ‘<hi rend="i">De kruidenier en zijn winkel</hi>’ welk werkje van J. Schmal te 's Hage, reeds vroeger in dit tijdschrift met ingenomenheid door mij is aangekondigd. Het doet mij genoegen toen zoo juist gezien te hebben. De wakkere uitgever S. Folkers te Amsterdam heeft er thans den derden druk van de wereld in kunnen zenden voor den prijs van 30 cents; voor bijna 100 bladz. ook al niet te veel. Op het titelblad staat thans: ‘Goedgekeurd en ingevoerd door de maatschappij tot Nut van 't Algemeen’ hetgeen ongetwijfeld bij velen tot aanbeveling zal strekken. Voor de helft van gemelden prijs heeft de heer Folkers ‘<hi rend="i">De kleine kruidenier</hi>’ uitgegeven; zooals uit titel en prijs blijkt voor jongere kinderen bestemd. Het mag m.i. wel betwijfeld worden of beide boekjes op dezelfde scholen zullen gebruikt worden, verscheidenheid van leesstof is en blijft eene zeer wenschelijke zaak.</p>
<p>Evenals ‘De kruidenier en zijn winkel’ beweegt zich het volgende zestal leesboekjes tevens min of meer op het gebied van vak <hi rend="i">h</hi> der wet, t.w. de beginselen der kennis van de natuur. De titels dezer boekjes zijn:</p>
<list>
<label><hi rend="i">a</hi>.</label><item><hi rend="i">De jaargetijden. Leesboek voor de middelste klasse eener lagere school</hi>. Door den schrijver van: ‘<hi rend="i">Leer de dieren kennen</hi>.’ Sneek, T.S. Feenstra 1869. 64 bl. 20 cent.</item>
<label><hi rend="i">b</hi>.</label><item><hi rend="i">Onze omgeving. Leesboekje voor de laagste klasse</hi>. 2<hi rend="sup">e</hi> st. 2<hi rend="sup">e</hi> dr. 61 bl. 15 cent.</item>
<label><hi rend="i">c</hi>.</label><item><hi rend="i">De kleine Humboldt. Leesboekje voor lagere scholen, over de oppervlakte der aarde</hi>. 3<hi rend="sup">e</hi> dr. 83 bl. Deze beide boekjes zijn geschreven door <hi rend="i">J.C. Sander</hi>, hoofdonderwijzer te Schiedam, het eerste in 1870, het tweede in 1871 uitgegeven door W.N.C. Roldanus te Rotterdam. Eindelijk zijn bij J.B. Wolters te Groningen uitgegeven:</item>
<label><hi rend="i">d</hi>.</label><item><hi rend="i">Natuurgenot. Leesboek voor de hoogste klasse der lagere school</hi>. Groepen en beelden uit het natuurleven, verzameld door M. Leopold, directeur der H.B. te Goes. 2<hi rend="sup">e</hi> dr. 1869; 107 bl.</item>
<label><hi rend="i">e</hi>.</label><item><hi rend="i">Vlinders voor 't jonge volkje. Leesboekje voor school en huis</hi>, door H.W. Dijken, 1871. 64 bl.</item>
<pb n="134"/>
<label><hi rend="i">f</hi>.</label><item><hi rend="i">Schetsen van kunstvoortbrengselen. Een leesboek voor de scholen</hi>, door W. Oliemans Hzn. Eerste stukje. Amsterdam, Schalekamp enz. 1869, 84 bl. 20 cent.</item></list>
<p>Dat het uiterlijk van de boekjes bij den heer Wolters uitgegegeven al bijzonder gunstig is, behoeft nauwelijks te worden opgemerkt. Vooral het onder <hi rend="i">f</hi> vermelde werkje steekt daarbij wat af, doch het is goedkoop. Sommige dezer boekjes hebben hunnen weg reeds gevonden en beleven een 2<hi rend="sup">en</hi> of 3<hi rend="sup">en</hi> druk. Bij een vluchtig doorbladeren der overigen, is het mij niet voorgekomen dat er redenen bestaan, waarom ook deze niet even gelukkig zouden zijn. Dat er aanmerkingen te maken zijn, wie zou er aan twijfelen. Zoo vind ik het bijv. niet mooi om een nieuwen volzin met het voegwoord <hi rend="i">En</hi> te beginnen, zooals de heer Sander in ‘Onze omgeving’ bijv. op bl. 24 en 25 eenige malen doet. In ‘de Jaargetijden’ wordt evenals in de meeste nieuwe schoolboekjes, de zoogenaamde nieuwe spelling gebruikt en toch komt het woord ‘dienst’ op bl. 35 nog als vrouwelijk voor, hoewel de Vries en te Winkel het voor mannelijk verklaren; eene kleine inconsequentie welke overal, behalve in een schoolboek, vergeeflijk is.</p>
<p>Nu wij ons toch op taalkundig gebied beginnen te bewegen wil ik uwe aandacht vestigen op: <hi rend="i">Foutieve brieven. Leesboek voor de hoogste klasse der lagere school</hi>, door L. Bruins, hoofdonderwijzer te Koog a/d Zaan. Te Doesborgh bij A.H. van der Hoeve Jr. 1870. 80 bl. f 0,25.</p>
<p>Tegen dit leesboekje heb ik wel eenige bezwaren. Het woord <hi rend="i">leesboek</hi> op den titel staat mij niet best aan, al geeft de schrijver in zijn voorbericht de verzekering dat het juist als leesboek goede vruchten zal opleveren.</p>
<p>Wil men brieven laten lezen? opperbest; doch dat het dan ook brieven zijn zonder fouten. Voor foutieve opstellen op het bord zijn echter deze brieven zeer wel te gebruiken, zoo men althans niet ten eenenmale het gebruiken in de school van dergelijke opstellen afkeurt.</p>
<p>Over de taalboekjes echter later. Nu is eerst het <hi rend="i">schrijven</hi> aan de beurt. Daarover wordt juist niet bijzonder veel geschreven, maar toch vind ik hier twee nette boekjes, ook al weer bij den heer Wolters te Groningen uitgegeven, getiteld: <hi rend="i">Schrijfcursus. Oefeningen tot het verkrijgen van eene nette en duidelijke schrijfhand</hi>.</p>
<p>Beide stukjes zijn bewerkt door de Groninger onderwijzers
<pb n="135"/><hi rend="i">K. Hofkamp</hi> en <hi rend="i">C.T. Haarman</hi>. Aan den binnenkant van den omslag worden door die H.H. nuttige wenken gegeven omtrent het gebruik van dezen schrijfcursus, die zich door eenvoud en goedkoopheid (25 ct. per stukje) aanbeveelt.</p>
<p>Het <hi rend="i">rekenen</hi> is een vak dat ook al dikwijls aanleiding geeft tot het maken van boekjes. Hun getal is legio en toch kom ik hier alweer met een pakketje aandragen. In de eerste plaats ontmoeten wij, even als bij het <hi rend="i">lezen</hi>, den heer Baarschers. Van hem vind ik een 1<hi rend="sup">e</hi>, 2<hi rend="sup">e</hi>, 3<hi rend="sup">e</hi> en 4<hi rend="sup">e</hi> rekenboekje met antwoorden, te zamen 8 dunne boekjes, altegader voor 77½ cent te koop. 't Is de 2<hi rend="sup">e</hi> druk van die boekjes, welke volgens de titelbladen gewijzigd zijn overeenkomstig art. 3 der Wet van 7 April 1869.</p>
<p>De heer Tjeenk Willink, bij wien deze boekjes in 1870 het licht zagen, schreef indertijd aan de redactie van dit tijdschrift: ‘Reeds de eerste druk, die in korten tijd was uitverkocht, werd zeer gunstig beoordeeld. Praktische eenvoudigheid is het kenmerkende der werkjes van Baarschers.’ De praktijk moet, naar ik hoor, bewezen hebben dat gemelde uitgever niet te veel heeft gezegd.</p>
<p>Van eene andere reeks van rekenboeken is mij geworden het 4<hi rend="sup">e</hi> en 5<hi rend="sup">e</hi> stukje. De geheele titel is wat lang; de samensteller, de heer J. den Broeder te Rotterdam, is in de onderwijzerswereld wel zoo bekend dat zijne ‘<hi rend="i">Rekenboeken voor de lagere scholen</hi>,’ die bij den heer Storm Lotz in genoemde stad zijn uitgegeven, gretige koopers zullen vinden.</p>
<p>Van een ander Rotterdamsch onderwijzer, de heer M. Valk, vind ik een eerste stukje van een <hi rend="i">Rekenboekje</hi>, bij de firma Roldanus in 1871 uitgegeven, en eindelijk heb ik hier twee stukjes in 1870 bij J.M.E. Meijer te Amsterdam uitgegeven, behelzende 200 <hi rend="i">rekenkunstige voorstellen ten dienste der Normaalscholen bijeenverzameld</hi> door K. Dekker. Gij zult mij, waarde redacteur, wel ten goede houden dat ik U omtrent de meerdere of mindere waarde van elk dezer boekjes weinig mededeel. De prijs behoeft memand van het koopen aftehouden; met een paar kwartjes kan men al veel doen.</p>
<p>Dat de <hi rend="i">nederlandsche taal</hi> niet stiefmoederlijk door onze onderwijzers wordt behandeld, daarvoor strekken de vele werkjes in de beide laatste jaren uitgegeven mede ten bewijze; van die werkjes werden mij door U ter aankondiging gezonden: J. den Broeder en A. Jansen: <hi rend="i">Taalboekje voor de lagere scholen</hi> bij J.H.
<pb n="136"/>Dunk te Rotterdam; 4 stukjes in 6 afd. voor f 0.75. Op het titelblad leest men nog verder: ‘<hi rend="i">Vereeniging van Spreek- en Stijloefeningen en Spraakkunst</hi>’ waaruit het doel van dit werkje genoegzaam blijkt. Die zes kleine deeltjes schijnen mij zeer praktisch te zijn ingericht. In 't voorwoord zeggen de schrijvers, dat zij ieder voor zich een handboekje voor het taalonderwijs op hun eigen school hadden bewerkt en dat die handboekjes bij vergelijking bleken zoozeer overeentestemmen dat zij hun werk hebben vereenigd. Hieruit kan men, dunkt me, de conclusie trekken dat de schrijvers hunne methode proefondervindelijk als deugdelijk hebben leeren kennen.</p>
<p>Onder denzelfden titel is wat vroeger, bij Schalekamp, van de Grampel en Bakker te Amsterdam, verschenen de 2<hi rend="sup">e</hi> druk van den eersten cursus van het <hi rend="i">Taalboekje</hi> van den welbekenden Weesper hoofdonderwijzer A.L. Boeser. Dit is wat minder uitvoerig dan het vorige en daarom voor sommige scholen wellicht verkieslijk.</p>
<p>Van een Amsterdamsch hoofdonderwijzer, den heer F.G. Mellink Pz., hebben in 1870 bij G.L. Funke te Amsterdam twee boekjes het licht gezien en wel een <hi rend="i">tweede</hi> druk zijner: <hi rend="i">Kleine nederlandsche Spraakkunst ten dienste der lagere scholen;</hi> en een <hi rend="i">derde</hi> druk zijner <hi rend="i">Nederlandsche Spraakkunst</hi>, blijkens het voorbericht bestemd voor scholen waar meer uitgebreid lager onderwijs wordt gegeven. Beide boekjes zijn <hi rend="i">zeer</hi>, m.i. <hi rend="i">al te</hi> compres gedrukt; het eene bevat 24, het andere 76 bladzijden; wat de boekjes kosten is mij niet bekend. 't Zal mij benieuwen of die boekjes voor schoolgebruik niet wat dor en wat al te wetenschappelijk zijn ingekleed. Me dunkt een kind zal schrikken om er eene les uit te leeren; 't zal zelfs een heele toer zijn om bijv. zelfs een jongen van de fransche school, te doen leeren en onthouden dat: <hi rend="b">Bepaling-aankondigende</hi> voornaamwoorden zulke zijn, die een <hi rend="i">bepalenden</hi> zin bij zich behoeven om een voorwerp aan te wijzen. In de <hi rend="i">kleine Spraakkunst</hi> worden de kinderen op dezelfde droge definitie vergast. Ik betwijfel of 't wel paedagogisch is, op de lagere school vooral, de kinderen met vele definitiën lastig te vallen. Laat ze des noods kunnen vertellen wat een voornaamwoord is, maar plaag ze toch in 's hemels naam niet met ‘bepaling-aankondigende voornaamwoorden’ en dergelijke fraaiigheden meer.</p>
<p>Van anderen aard is de: <hi rend="i">Handleiding lot de beoefening der ne</hi>-<pb n="137"/><hi rend="i">derlandsche taal</hi> door A. van der Hoeven, Instituteur te Hoorn. Deze handleiding is vervat in twee stukjes, het eene getiteld: <hi rend="i">Vormleer;</hi> het anderen <hi rend="i">Syntaxis</hi> en is in 1870 uitgegeven te Amsterdam bij J.M.E. Meijer, terwijl elk stukje 40 cent kost. Bij het woord Vormleer heeft men niet te denken aan het bij art. I letter <hi rend="i">d</hi> der schoolwet vermelde leervak, maar aan de vorming van woorden en volzinnen. Hoewel die twee deeltjes mij zeer nuttig - meer nog in handen van den onderwijzer dan van de leerlingen - voorkomen; stuit ik echter bij het doorbladeren alweer op geleerdheid, waarvan de schoolkinderen al bitter weinig zullen begrijpen of onthouden. Zoo begint bijv. § 69 aldus: ‘<hi rend="i">Aanvullingszinnen van grond</hi> zijn dezulke, waardoor de oorzaak eener werking aangegeven wordt. Die oorzaak kan zijn: 1<hi rend="sup">o</hi> een <hi rend="i">zaakgrond</hi>, 2<hi rend="sup">o</hi> een <hi rend="i">beweeggrond</hi> en 3<hi rend="sup">o</hi> <hi rend="i">kengrond</hi>.’ Och! ik bid U Heeren Onderwijzers! als gij deze boekjes gebruikt, en ik meen dat gij er U in vele opzichten wel bij zult bevinden, schenkt Uwe leerlingen dan hier en daar wat van dat heele mooie. - Ik eindig deze rubriek met de vermelding van een zeer net, in 't afgeloopen jaar bij Laureij in den Helder uitgegeven boekje. Het heet: <hi rend="i">Kennen en kunnen</hi>. Eerste taallessen en toepasselijke opgaven om schriftelijk te bewerken door L.A.C. van Beest, hoofdonderwijzer te Utrecht. 't Kost maar 25 cent. 't Is niet duur en er ligt ook geen wetenschappelijk waas over; ik ken mijnheer van Beest niet, maar hij is zeker een goed prakticus; blijkens zijne voorrede is het niet eens zijne bedoeling dat de taalkundige verklaringen, die de oefeningen steeds voorafgaan, door de leerlingen bepaaldelijk zullen worden van
buiten geleerd, niettegenstaande die verklaringen zoo eenvoudig mogelijk ingekleed zijn. Ik geloof dat de wensch van den schrijver, dat zijn werkje onder de <hi rend="i">bruikbare</hi> boekjes voor de lagere school zal gerekend worden, niet onvervuld zal blijven.</p>
<p>Thans kan ik, daar er over kennis der natuur niets tot mij is gekomen, deze opsomming van boeken over de vakken van het gewoon lager onderwijs besluiten met de opnoeming van die welke handelen over <hi rend="i">aardrijkskunde</hi> en <hi rend="i">geschiedenis</hi>.</p>
<p>'t Is alweer de heer Baarschers op wiens naam het eerst mijn oog valt. Zijne <hi rend="i">Aardrijkskundige lesjes</hi> (te Zwolle bij Tjeenk Willink f 0.25) hebben de verdienste dat zij van meet af aan, t.w. met de school en hare omgeving, beginnende, langzamerhand opklimmen, zoodat het laatste lesje iets over de zeestroo-<pb n="138"/>mingen en over de beweging der aarde behelst. Daar dit alles echter in nog geen 52 bladzijden wordt afgehandeld, ligt het voor de hand dat het boekje, even als vele populaire werkjes, zeer oppervlakkig is. Behalve eenige schetskaartjes vindt men in dit boekje twee in kleuren gedrukte kaartjes; het eerste heet ‘rondom de school’ en is eene goede vingerwijzing hoe men voor elke school zulk een kaartje kan maken; het tweede is een klein kaartje van Nederland. Hoeveel goeds dit boekje ook moge behelzen, zoo hoop ik toch dat de heer B. geen veelschrijver zal worden; taal en stijl lijden daaronder allicht. Bij het doorbladeren heb ik dan ook hier en daar een potloodschrapje gezet.</p>
<p>Door den titel ‘<hi rend="i">Grepen uit de land- en volkenkunde van zuidelijk Europa</hi>’ verlokt, heb ik een werkje van de HH. Kesler Jr. en Sander, te Rotterdam in 1871 bij Roldanus uitgegeven, bij het pakketje aardrijkskundige boeken gelegd. Bij de inzage blijkt het mij dat het met meer recht eene plaats verdiende onder mijne eerste rubriek: de leesboeken; 'k heb er een paar stukjes in gelezen en die kwamen mij niet onaardig voor. De prijs van dit boekje, 't welk 100 bl. behelst, is slechts 25 cent.</p>
<p>Van den heer F.G. Mellink vind ik ook in deze rubriek een paar boekjes, die bij denzelfden uitgever als zijne spraakkunst in 1870 het licht zagen. Het eene is getiteld: <hi rend="i">Noord-Holland. Handboekje voor de middelste en hoogste klasse der lagere scholen;</hi> en bevat eene keurige kaart dier provincie. Het tweede heet: <hi rend="i">Aardrijkskunde. Handboekje voor de hoogste klasse der lagere scholen</hi>. Beide boekjes behelzen vele namen en bijzonderheden, gelukkig wil de schrijver niet dat de inhoud uit het hoofd geleerd zal worden. 't Is te hopen dat de onderwijzers die er op hunne scholen gebruik van maken dit niet uit het oog verliezen. Verbeeld u eens eene klasse, zelfs eene hoogste, die bijv. van buiten moest leeren: ‘Het wapen des Rijks is een klimmende gouden leeuw met keelen, tong en klauwen, gedekt door de koninklijke kroon, op een veld van lazuur, bezaaid met gouden blokken.’ enz. enz. Dat is zeker zeer fraai, doch wat heeft de schooljeugd er aan?</p>
<p><hi rend="i">Nederlandsch-Indië met een kort overzicht onzer bezittingen in andere werelddeelen</hi>, is de titel van een: Aardrijkskundig leeshoekje samengesteld door H.J. Wulling, hoofdonderwijzer te Hellouw. Zalt-Bommel, H.J. van de Garde. 1870. Al ben ik het met den schrijver eens dat Oost-Indië op onze scholen wat uitvoeriger
<pb n="139"/>dient behandeld te worden dan thans veelal geschiedt, geloof ik toch dat het in de praktijk niet doenlijk is om onze schoolkinderen alles te laten leeren wat in dit boekje voorkomt. Al leerden zij daarenboven bijv. eens dat tot de residentie Ternate behooren de eilanden: Dsjilolo, Ternate, Tidor, Batsjan-eilanden, Soela-eilanden, Obi en Mortahie, wat zouden zij het spoedig weer vergeten! Het laatste lesje ‘Bezittingen op de kust van Guinea’ zullen wij nu kunnen schrappen.</p>
<p>Een zeer goed boek is: <hi rend="i">E. van der Maten's Aardrijkskunde voor schoolgebruik; tot op den tegenwoordigen tijd bijgewerkt door H. Frijlink</hi>. Daarvan is in Seyffart's Boekhandel te Amsterdam in 't vorige jaar, de <hi rend="i">veertiende</hi>, verbeterde en vermeerderde druk uitgekomen. Het boek bevat 175 bl. en is verkrijgbaar voor 90 cent, doch dan heeft men er 21 gekleurde kaartjes bij, waarmede het is doorschoten. Verlangt men die kaartjes niet, dan kost het maar 60 cents. Deze veertiende druk schijnt werkelijk verbeterd en vermeerderd te zijn en niet, zooals maar al te dikwijls geschiedt, enkel met die woorden op het titelblad te prijken. Van de kaartjes kan ik u niet veel goeds vertellen; men moet al zeer goede oogen hebben wil men menigen plaatsnaam ontdekken. De spoorwegen, zelfs de hoofdlijnen, zoekt men, behalve op de kaart van de Nederlanden en België, benevens op die van Frankrijk, te vergeefs. De kaart van Afrika kon wel wat vollediger, doch voor zulk een geringen prijs mag men ook niet veel vergen. Het verdient vermeld te worden dat de wijzigingen, die Frankrijk en Duitschland na den jongsten oorlog ondergaan hebben, in de kaartjes dier landen zijn opgenomen. Het boek komt mij voor bij het middelbaar onderwijs en voor kweekelingen en hulponderwijzers beter te kunnen gebruikt worden dan in de gewone lagere scholen.</p>
<p>Hoewel geen schoolboek zijnde, meen ik toch, eer ik van deze rubriek afstap, melding te mogen maken van de <hi rend="i">Statistische tabel van alle landen der aarde</hi> enz. enz. door den welbekenden Nijmeegschen leeraar J. Jurrius bij van der Hoeve te Doesborgh uitgegeven. Voor 40 cent is dit nuttige <hi rend="i">vademecum</hi>, 't welk reeds elders herhaaldelijk is besproken, verkrijgbaar. 't Is maar jammer dat dergelijke boeken zoo gauw verouderd zijn. Zoo zijn ten gevolge van den Fransch-Duitschen oorlog de statistieke opgaven omtrent deze beide landen onjuist geworden, zoo is Spanje geen republiek meer, kunnen de bezittingen ter kuste van Guinea
<pb n="140"/>niet meer tot Nederland gerekend worden, en moet de kerkelijke staat als een afzonderlijk land geschrapt worden. Dit merkte ik bij eene vluchtige doorbladering op; er zal dus wel nog meer te wijzigen vallen; eene nieuwe uitgave is bij gevolg al noodzakelijk.</p>
<p>Over geschiedenis ontving ik het volgende: <hi rend="i">Galerij van vorsten uit het huis van Oranje-Nassau</hi>, door J.F. Jansen hoofdonderwijzer te Harlingen. Groningen L. van Giffen. 1869, prijs f 0,25 (96 bl.)</p>
<p>Deze schetsen beginnen met Prins Willem I en eindigen met Koning Willem II. Volgens het ‘voorbericht’ schijnt dit werkje geschreven te zijn omdat het ‘bij den tegenwoordigen toestand der Nederlandsche volksschool’ noodig is ‘dat de onderwijzers blijk geven van hun nationalen zin.’ Met eene opdracht ‘aan de Nederlandsche jeugd’ vangt de schrijver zijn werk aan; jammer dat in den tweeden regel eene drukfout den zin zijner pathetische toespraak komt storen. 't Eerste stukje: Prins Willem van Oranje is mij minder bevallen dan de beide volgenden; 't is wat al te fragmentarisch. Hoe de kleine lezers de beide volgende zinnen op bl. 6 en 7 voorkomende met elkander in harmonie zullen brengen weet ik niet: op bl. 6 staat: ‘De prins van Oranje was toen en lang daarna nog steeds de leer der Roomsch-Katholieke kerk toegedaan;’ en een twintigtal regels verder: ‘De prins van Oranje, sedert openlijk toegetreden tot de “de nieuwe leer,” waarin hij door zijne brave moeder Juliana van Stolberg was opgevoed,’ enz.</p>
<p>Voorts heb ik nog twee boekjes voor mij, die bearbeid zijn door de H.H.A. Nuiver en O.J. Reinders, hoofdonderwijzers te Groningen en te Nieuwe Schans. Zij zijn beide bestemd voor de hoogste klasse der volksschool en in 1870 en 1871 uitgegeven bij J.B. Wolters te Groningen. Het eene boekje bevat 138, het andere 152 bl.; de prijs is mij echter onbekend. Het eerste heet: <hi rend="i">Nieuue geschiedenis. Verhalen en schetsen</hi>, het tweede: <hi rend="i">Vaderlandsche geschiedenis. Schetsen en tafereelen</hi>. Deze boekjes laten zich bijzonder goed lezen. Dat er evenwel niets in aangetroffen wordt, dat volgens de H.H. ultramontanen aan hen aanstoot kan geven, zoude ik niet durven beweren. Zoo wordt er bijv. gesproken over: ‘het vroom gemoed van Luther.’ Dit zal in hunne oogen reeds voldoende zijn om deze boekjes te veroordeelen; eene doodzonde die waarschijnlijk niet wordt opgewogen doordat van Ignatius de Loyola getuigd wordt dat hij was ‘vervuld met liefde voor de
<pb n="140"/>menschen.’ Genoemde H.H. hebben echter reeds zoovele bezwaren tegen de openbare school, de onderwijzers en de schoolboeken weten te vinden, dat het er op een paar meer of minder niet zoo precies aankomt. Beschouwt men de zaken niet geheel en al van hun standpunt, dan is het toch alles verkeerd. Men zal dus ten hunnen aanzien slechts gedachtig aan het ‘doe wel en zie niet om’ moeten handelen; wil men de geschiedenis van de school niet weren - en die zwakheid zal men hoop ik nimmer hebben - dan blijkt het meer en meer eene onmogelijkheid te zijn hen te vreden te stellen.</p>
<p>Hiermede stap ik van de vakken van het gewoon lager onderwijs af, ik heb reeds te veel van uw geduld gevergd; het meer uitgebreid L.O. moet het bijgevolg voor ditmaal met eene zeer stiefmoederlijke behandeling voor lief nemen. Trouwens de meeste schrijvers of samenstellers der fransche, duitsche en engelsche leerboeken zijn in onze onderwijzerswereld wel zoo bekend dat ik veronderstellen mag dat hunne werken, die in de beide vorige jaren zijn uitgekomen, reeds hun weg gevonden hebben. Ik zal mij dus, hoe ongaarne ook, vergenoegen de titels op te geven; mocht deze of gene onderwijzer met enkele daarvan nadere kennis willen maken, ik geloof elk uitgever zal hem daar gaarne op zijne aanvrage toe in staat stellen.</p>
<p>Van ‘de drie talen’ zooals men hier wel eens zegt, is het Engelsch het karigst vertegenwoordigd en wel door: ‘<hi rend="i">The historical friend being an entertaining sketch of history adapted to the study of the English language by Servaas de Bruin</hi>. Amsterdam, J.M.E. Meyer. 1870. f 0,90 (112 bl.)</p>
<p>Voor het Duitsch kan ik noemen: <hi rend="i">Die klassischen Perioden der deutschen literatur. Ein Handbuch der Geschichte der Blüthezeiten deutscher Dichtung, Für die oberen klassen der höheren Bürgerschulen herausgegeben von M.B. Bruck. Zueite Abtheilung. Neue Zeit. Erstes Bändchen</hi>. Deventer. Verlag van A. ter Gunne. 1870 (258 bl.)</p>
<p>Voor Duitsch en Fransch beide: <hi rend="i">Morceaux destinés à être traduits en Allemand, J.N. Valkhoff</hi> (docent te Heerenveen). Zalt-Bommel, H.J. van de Garde. 1871, (98 bl).</p>
<p>Voor 't Fransch is de oogst het rijkst: <hi rend="i">a. Vertaaloefeningen bij het onderwijs in de fransche taal</hi>. (Onr. Werkw. Deelw. en Aanw. Wijs). Schrijver en uitgever als voren. 1870 (71 bl.)</p>
<p><hi rend="i">b. Le trésor des Enfants; livre de lecture et de version française, à l'usage de classes moyennes et inférieures par J.H. van Linschoten</hi>.
<pb n="142"/><hi rend="i">Premières Lectures</hi>. Fransch leesboek voor de lagere klassen der hoogere burgerscholen enz. door Ludwig Herrig. Voor Nederland bewerkt door D.J. Helderman, leeraar aan de H.B. school te Amersfoort. Deventer, A. ter Gunne 1871. (234 bl).</p>
<p><hi rend="i">d. Uitspraakleer der Fransche taal</hi> (<hi rend="i">met woordenlijst</hi>) door A. van der Hoeven, Instituteur te Hoorn. Amsterdam. J.M.E Meijer. 1871. f 0,90 (254 bl.)</p>
<p><hi rend="i">e. Vijf honderd fransche volzinnen, eigenaardige uitdrukkingen en spreekwoorden, bijeenverzameld uit de nieuwste Fransche week- en dagbladen</hi>, <hi rend="i">voorzien van eene nederlandsche vertaling en gerangschikt om van buiten te worden geleerd</hi> door G.A. Vorsterman van Oyen, Onderwijzer in de Fransche taal. Te Purmerende, bij L.G. Post, 1871. f 0.40 (63 bl.).</p>
<p><hi rend="i">f</hi>. Eindelijk een viertal boekdeeltjes bij Muller frères te Boisle-due uitgegeven (jaartal en prijs zijn mij onbekend) door Dubois, professeur de langue et de litérature françaises.</p>
<p>Drie dier deeltjes vormen een geheel onder den titel: <hi rend="i">Cours gradué de Grammaire Française à l'usage des écoles moyennes en Hollande</hi>. Het vierde behelst een: <hi rend="i">Recueil de Thêmes et d'exerciees</hi> behoorende bij de Cours gradué. Dit werk, hoewel hier het laatst genoemd, is voorzeker niet het minste.</p>
<p>En hiermede amice, voor ditmaal basta. Ik beveel mij steeds in Uwe vriendschap aan.</p>
<p>Vale</p>
<p>t.t. <hi rend="sc">Monitor</hi>.</p>
<p>31 Januari 1872.</p></div>
<div type="section">
<interpGrp>
<interp type="primair" value="18720100"/>
</interpGrp>
<head rend="h4">IV. Varia.</head>
<q rend="bq">De verdraagzaamheid van Prins Willem van Oranje, een woord ter herinnering bij den strijd der partijen in onzen tijd, door <hi rend="sc">d.h. meyer</hi>. Te Kampen, bij K. van Hulst, 1871.</q>
<p>Met belangstelling sloegen wij dit werkje op. Het doel van den schrijver toch, op den titel reeds aangeduid, en zoowel in de inleiding, als aan het slot nader uiteengezet, was 1<hi rend="sup">o</hi> de verdraagzaamheid van den grondlegger onzer vrijheid in het volle licht te stellen, en 2<hi rend="sup">o</hi> deze deugd ook voor het tegenwoordige
<pb n="143"/>aan te bevelen, bepaald met betrekking tot de onderwijs-quaestie.</p>
<p>Om de gematigde zienswijze van den Prins van Oranje, bij de kerkelijke geschillen van zijn tijd, te doen uitkomen, zijn vele plaatsen uit Bor, van Meteren, Hooft, Brandt, Wagenaar, Groen van Prinsterer en Motley bijeen gezameld. Daar het echter niet in het plan van den schrijver lag, een doorloopend en afgerond verhaal te leveren, zullen wij de historische vraagstukken onaangeroerd laten, ofschoon tegen sommige uitspraken wel iets in te brengen is. Zoo staat b.v. op bladz. 12, ‘dat deze bisdommen mede moesten dienen om de wreedaardige inquisitie van Spanje in de Nederlanden in te voeren.’ Genoeg zij het ons, dat de verdraagzaamheid, door den Prins van Oranje in verschillende omstandigheden betoond, duidelijk wordt aangewezen. Eene andere vraag is, of de heer M. zich overigens, vooral met betrekking tot het tweede gedeelte zijner taak, even geluklig beeft gekweten. Hierop moeten wij, om meer dan eene reden, ontkennend antwoorden.</p>
<p>Zal een werk van dezen aard doel treffen, dan moet het zich kenmerken door eene bezadigdheid en kalmte van toon, die wij hierin niet vinden. Over die kleine uitvallen tegen sommige leeraren en tegen hen, die zich in onze dagen wederregtelijk den naam van oranjemannen toeëigenen of aanmatigen, zouden wij heenstappen, indien de herhaling van het laatste ons niet wat gevaarlijk voorkwam in den mond van iemand, die partijen wil bevredigen, welke juist in hare gemeenschappelijke verknochtheid aan hetzelfde vorstenhuis een punt van overeenstemming vinden; indien de woorden, ten opzigte van kerkelijke ijveraars van onzen tijd gebezigd, ons niet wat bedenkelijk voorkwamen, in verband met hetgeen aangaande Petrus Dathenus wordt gezegd. Zonder dezen heftigen en bij uitstek onverdraagzamen prediker, uit het laatst der 16<hi rend="sup">e</hi> eeuw, in het minst te willen verdedigen, kunnen wij ons alleen niet voorstellen, dat het een enkelen ijveraar onzer dagen tot inkeer zal brengen, wanneer hij van den man, wiens psalmberijming gedurende twee honderd jaren in gebruik was, leest: ‘reeds vroeger had deze dolzinnige ijveraar eene hoogst ellendige rol gespeeld,’ ‘opgezweept door den woesten dominé,’ ‘Ds. Dathenus ruidde (?) zijn volk door zijn gepreek en geschreeuw tot openbaar verzet op.’ - Wij laten Dathenus in zijne waarde of onwaarde, doch achten dergelijke uitdrukkingen meer geschikt, om iemand, die maar eenigermate
<pb n="144"/>aan hetzelfde euvel mank gaat, te verbitteren, dan om hem te verbeteren.</p>
<p>Nu is deze onze meening, als geheel subjectief, voor tegenspraak vatbaar. Een ander bezwaar tegen het boekje is van meer objectieven aard. Wij bedoelen het verbazend aantal stijl- en taalfouten, die men volstrekt niet met Argus-oogen behoeft te zoeken. Vaak wordt een verkeerde naamval gebezigd, en telkens bestaat er gebrek aan overeenstemming tusschen het werkwoord en zijn onderwerp. Om dit oordeel te staven, laten wij hier eenige uitdrukkingen volgen, waarin wij de fouten met cursieve letter aanwijzen en het onze tusschen () plaatsen:</p>
<p>Pag. 7. ‘zonder te overwegen dat zij door een geheel anderen geest geleid worden dan den onvergetelijke<hi rend="i">n</hi> prins W.v.O., den vader des vaderlands.’</p>
<p>Pag. 12. ‘zijn voornemen, om de onschuldige protestanten te hoeden voor (behoeden tegen) - ontsproot in dezen tijd minder <hi rend="i">voort</hi> uit’ enz.</p>
<p>Pag. 15 ‘werd zijn verdraagzame<hi rend="i">n</hi> geest vooral in hem vaardig.’</p>
<p>Pag. 24. ‘Alzoo had de prins, de man, aan wien den koning een steun had kunnen vinden, ware <hi rend="i">hij</hi> in staat geweest, diens edel karakter te begrijpen en de eeuw te verstaan, waarin <hi rend="i">hij</hi> tot den troon geroepen was, in <hi rend="i">Filips</hi> oog, de houding van een opstandeling aangenomen.’</p>
<p>Pag. 39. ‘Hij werd door de burgers beschermd, die bij het minste gerucht, dag en nacht voor de woning, waar <hi rend="i">Oranje</hi> (hij) verblijf hield, een sterke burgerwacht plaatste (n).’</p>
<p>Pag. 46. ‘Het volk, opgezweept enz., kwam tegen de plannen van den prins op, vernielden alles en joege<hi rend="i">n</hi>’ enz. ‘De regeering van de stad stelde<hi rend="i">n</hi> enz.</p>
<p>Pag. 50. ‘hoe verraad en geestelijk en adelijk despotisme - eene gevaarlijke rol speelde’ (n).</p>
<p>Pag. 52. ‘Had de prins <hi rend="i">evenzoo</hi> de katholieke geestdrijverij der waalsche bevolking <hi rend="i">zoowel</hi> als de (n) dolle (n) oproergeest van het Gentsch gepeupel kunnen bezweren.’</p>
<p>‘Toen toch de hervormden - vernamen en alzoo het voordeel berekende (n), welke (dat) enz. - toen zij - het nadeel besefte (n) - en die verbittering wekte plotseling de (n) geest van onverdraagzaamheid weer op.’</p>
<p>Onder de vele drukfouten, behoort die in het opschrift boven aan pag. 40 tot de zonderlinge, te meer daar zij in den inhoud
<pb n="145"/>terugkomt. Op beide plaatsen staat: ‘Prinsen's schrijven aan,’ i.p.v. ‘'s Prinsen schrijven.’ Men denkt hier onwillekeurig aan Prinsen's leerwijze. Doch het is ons stellig voornemen geweest, bij het ongunstig oordeel, dat wij over deze pennevrucht moesten uitbrengen, alles te vermijden, wat maar eenigzins naar ironie zweemt. Sommige constructiën waren anders verleidelijk genoeg. Wij hebben getracht den lezer dezer regels naar ons beste weten in te lichten, zonder den schrijver, dien wij niet persoonlijk kennen, noodeloos te grieven. Mogt deze een welgemeenden raad van ons willen aannemen, dan zouden wij hem, indien gezette oefening in taal en stijl welligt niet meer met zijn leeftijd strookt, ten minste het gebruik van een ervaren corrector aanbevelen, wanneer hij andermaal voor het publiek wenscht op te treden.</p>
<p>&nbsp;</p>
<p><hi rend="spat">Nieuwediep</hi>, Januarij 1872.</p>
<p>B.D.</p>
<q rend="bq">NEPHELOKOKKYGIA, DE WOLKENSTAD DER VOGELEN. Aristophanes' komedie, gespeeld op het hedendaagsch wereldtooneel. Een nevelbeeld waargenomen door den grooten dwarskijker, en afgeschetst met het puntig staal van Phantastikos. Met ophelderende kantteekeningen. Zutphen, J.A. Willemsen. 1871.</q>
<p>Onder het mom der ontleding van ‘de vogelen’, een der stukken van den Griekschen blijspeldichter Aristophanes, geeft ‘Phantastikos’ inderdaad ‘met puntig staal’ eene zeer scherpe, maar zeer geestige satire op ‘den man van Sedan’. Zijn toestel van oude scholiasten, genommerde codd., kritische conjecturen enz. is aardig te pas gebracht zonder laffe overlading. Wij geven een paar proefjes, die zeker het verlangen wel zullen opwekken naar het geheel en tevens den trant doen kennen.</p>
<p>Op het woord <hi rend="i">Huishaan</hi> wordt aangeteekend: ‘In den Griekschen scholiast staat, dat de man eigenlijk, zeer kenmerkend voor zijn ambt, Dikandros heette, 't welk is overgezet zijnde volgens Passow's Griech.-Deutsch Wörterb. Haussmann, op zijn hollandsch dus huisman, een met het begrip van huis vereenzelvigd man, een door de gedachte “huis” bepaald man, met het
<pb n="146"/>idee fixe van huis behebt man, die leeft voor huizen-bouwenbreken, enz. - en die er van leeft ook, en goed ook; dat verzeker ik je! Zulk een man moest M.<note n="⋆" place="foot">M., niet N. Men zie dus het boekje zelf.</note>) juist hebben. Zijne stad moest de fraaiste worden van al de steden op en boven de aarde, en tevens de luchtigste, ruimste, - ten einde alle roerige vinken daar binnen met één haal in 't net te kunnen vangen, als ze 't hem te lastig maakten. De kosten der vinkebaan, netten, strikken, tralies voor rekening der gecondemneerden en - uit de staatskas. - Deze huisman nu werd in de vogelenstad een echte, waakzame huishaan, om ze wakker te kraaien metéén en aan 't werk te zetten.’</p>
<p>‘Opent hij die’, (de doos van welke gesproken wordt) ‘een stroom van rampen zal zich uitstorten over zijne heerschappij; maar ook op den bodem der doos zal hij vinden het hoogste loon den in de lucht hangenden sterveling toegekend, des heiligen vaders drievuldigen zegen, benevens als een bijzonder bewijs zijner vaderlijke genegenheid, de heilige juweelen roos, het zinnebeeld en de prijs der deugd en onschuld, als bruidschat voor zijne aanstaande levensgezellinne.’ Op die roos nu deze aanteekening: ‘Een oud heilig gebruik. Die prijs der onschuld werd echter aan eene andere toegekend, die - zwaarder woog.’ (Men weet dat de zeer onschuldige en deugdzame ex-koningin van Spanje eene zeer vleezige tante is).</p>
<p>Er wordt niet alleen gesproken over den adelaar zelven, maar ook over het adelaarskuiken. Die aant. is te lang om over te nemen. De conclusie is, ‘dat een echt-adelaarskuiken beteekent een echtelijk, een uit- of althans in den echt geboren kuiken. Of de twee voorzetsels <hi rend="i">uit</hi> en <hi rend="i">in</hi> nog eenig verschil in de al- of niet echtheid kunnen maken, dat laat ik aan de geleerden over.’</p>
<p>v.O.</p>
<q rend="bq">Vlissingen in 1572 of Oog om Oog en Tand om Tand. Geschiedkundig verhaal door P. Louwerse. Alphen, W. Cambier van Nooten. - Prijs f 1.90</q>
<p>Gaarne bevelen wij dit werkje aan bij ouders en onderwijzers, die voor hunne jongens (of meisjes) een geschikt en aangenaam
<pb n="147"/>boekgeschenk verlangen. In dit jaar van vaderlandsche herinneringen en gedenkfeesten kan het medewerken om daarbij een goeden geest op te wekken en te bewaren in onze vaderlandsche jeugd. Door zijne voorstelling den Protestant niet te grieven en den Katholiek niet te ergeren, zonder ontrouw te worden aan de waarheid en het karakter der geschiedenis van die dagen, maar eenvoudig door het zuiver nationale element op den voorgrond te plaatsen, dit is blijkbaar het doel geweest van den Schrijver. Natuurlijk, met den wensch er bij, om de jongens eene tegelijk leerende en aangenaam-onderhoudende lectuur te verschaffen. In beide opzichten mag hij gezegd worden tamelijk wel te zijn geslaagd. Vooral zijn held Levien, - een jonge Watergeus, die zich bij de hier beschreven heldendaden tegen de ‘Spanjolen’ wreekt over den moord door dezen aan zijn vader gepleegd, - trekt den hollandschen jongen aan. En dat mag ook wel, daar het beginsel: ‘oog om oog en tand om tand!’ daarbij door hen toegepast toch ten slotte wordt afgekeurd en het verkeerde daarvan gevoeld, ook omdat het met wezenlijke edelmoedigheid en een flink karakter gepaard gaat. Overigens is er leven in het verhaal en nu en dan is ook de kleur des tijds niet kwaad getroffen. - Van harte wenschen wij daarom Schrijver en Uitgever een ruim debiet, dat de laatste ook wegens de lieve plaatjes en het prettig uiterlijk van zijn boekje heeft verdiend. Een weinig nauwkeuriger correctie zij in 't vervolg den eersten aanbevolen.</p>
<p>&nbsp;</p>
<p>B.</p></div>
<div type="section">
<head rend="h4">V. Bibliographisch Nieuws.</head>
<q rend="bq">1572-1672. Feestliedjes voor 1872 door J. van der Veen Az. Assen. De erven D.H. van der Scheer.</q>
<p>Het 3<hi rend="sup">e</hi> eeuwfeest onzer nationale geboorte staat voor de deur. Wèl past het Neerland's volk, om deze gebeurtenis - eene gebeurtenis, die met 't innemen van Brielle begon, die den grond gelegd heeft onzer burgerlijke en godsdienstige vrijheid en waardoor voor altijd de band is gestrengeld, die Nederland en Oranje te saam snoert - met warme geestdrift te vieren.</p>
<pb n="148"/>
<p>Die geestdrift moet zich ook kunnen uiten in toepasselijk volksgezang. Het lied der dankbare herinnering moet alom in den lande weerklinken. ‘Een volksfeest zonder gezang is een onding’ - dacht de heer v.d. Veen te recht - en hij zong zijn volk zeven liederen op algemeen bekende wijzen vóór. Hij deed dit goed, ja! uitslekend. Men oordeele! ‘<hi rend="i">Van den Briel uit</hi>’ zoo heet het eerste.</p>
<lg type="poem">
<head>1.</head>
<l>Herdenkt, hoe voor drie eeuwen,</l>
<l rend="; 1tab">'s Lands ballingen, vol moed,</l>
<l>Als fiere waterleeuwen,</l>
<l rend="; 1tab">Trotseerden wind en vloed;</l>
<l>Hoe in den kamp met Spanje,</l>
<l rend="; 1tab">Der Geuzen kleine vloot,</l>
<l>Aan Holland en Oranje</l>
<l rend="; 1tab">Haar trouw en bijstand bood!</l></lg>
<lg type="poem">
<head>2.</head>
<l>Hoe - toen in Eng'lands staten,</l>
<l rend="; 1tab">'t Verblijf hun werd ontzegd, -</l>
<l>Zij, als van elk verlaten,</l>
<l rend="; 1tab">Daar zwierven zonder regt,</l>
<l>En toch, ten spijt van Spanje,</l>
<l rend="; 1tab">Al klom ook steeds 't gevaar,</l>
<l>Klonk van de scheepskampanje,</l>
<l rend="; 1tab">Het lied der dapp're schaar:</l></lg>
<lg type="poem">
<head>3.</head>
<l>‘Wilhelmus van Nassauwen</l>
<l rend="; 1tab">De Geuzenvlag in top!</l>
<l>Vooruit met zelfvertrouwen!</l>
<l rend="; 1tab">Vooruit! op 't bruischend sop!’</l>
<l>Fluks wendden zij den steven</l>
<l rend="; 1tab">Naar Texels veil'ge ree,</l>
<l>Doch vruchteloos is hun streven,</l>
<l rend="; 1tab">Noch wind noch stroom zijn mee.</l></lg>
<lg type="poem">
<head>4.</head>
<l>Toch dralen zij noch rusten,</l>
<l rend="; 1tab">Als dreef hen Hoogerhand:</l>
<pb n="149"/>
<l>Zoo nad'ren zij de kusten</l>
<l rend="; 1tab">Van 't dierbaar vaderland;</l>
<l>Zij zeilen vol vertrouwen</l>
<l rend="; 1tab">Al dreigt er hen de strop,</l>
<l>Voor Willem van Nassauwen</l>
<l rend="; 1tab">Den breeden Maasstroom op.</l></lg>
<lg type="poem">
<head>5.</head>
<l>Daar dagen zij en nad'ren,</l>
<l rend="; 1tab">En komen voor den Briel.</l>
<l>O! 't bloed kookt hun in de ad'ren,</l>
<l rend="; 1tab">En 't klinkt van kiel tot kiel:</l>
<l>‘Laat ons de Spaansche roov'ren</l>
<l rend="; 1tab">Bestoken in hun nest,</l>
<l>Laat ons de stad veroov'ren,</l>
<l rend="; 1tab">Voort, voort naar Brielle's vest!’</l></lg>
<lg type="poem">
<head>6.</head>
<l>Zij geven 't lijf ten beste,</l>
<l rend="; 1tab">En wagen stout den kop,</l>
<l>En eischen fier de veste</l>
<l rend="; 1tab">In naam des Prinsen op.</l>
<l>Zij slagen, de getrouwen!</l>
<l rend="; 1tab">En 't ruischt door 't krijgsgegons:</l>
<l>‘Wilhelmus van Nassauwen,</l>
<l rend="; 1tab">Hoezee! de Briel is ons!’</l></lg>
<lg type="poem">
<head>7.</head>
<l>Goddank! die kleine zege</l>
<l rend="; 1tab">Werd grooter elken dag,</l>
<l>Toen 't volk zich allerwege</l>
<l rend="; 1tab">Ontrukte aan 't Spaansch gezag.</l>
<l>'t Verbrak in 't eind zijn keten:</l>
<l rend="; 1tab">De stoute Geuzendaad</l>
<l>Schonk vrijheid van geweten,</l>
<l rend="; 1tab">Aan Neerlands Kerk en Staat.</l></lg>
<p>Het tweede evenzeer op de wijze van ‘Wilh. v. Nassauwen’ luidt: ‘<hi rend="i">Ontaard noch Vervaard</hi>’.</p>
<lg type="poem">
<head>1.</head>
<l>De koene Watergeuzen,</l>
<l rend="; 1tab">Die mannen kloek en vrij,</l>
<pb n="150"/>
<l>O! 't waren halve reuzen,</l>
<l rend="; 1tab">Maar hemel! wie zijn wij?’</l>
<l>Zoo zuchten er thans velen,</l>
<l rend="; 1tab">En maken 't anderen diets</l>
<l>Wat zij gedurig kweelen:</l>
<l rend="; 1tab">Och! Nederland kan niets!’</l></lg>
<lg type="poem">
<head>2.</head>
<l>‘Waar zijn die zeevrijbuiters,</l>
<l rend="; 1tab">Bekend met elke ree,</l>
<l>De Trompen en De Ruijters,</l>
<l rend="; 1tab">Die Koningen der zee?</l>
<l>Hun nakroost is verbasterd,</l>
<l rend="; 1tab">'t Is zonder merg en pit!’</l>
<l>Zoo fluistert men en lastert</l>
<l rend="; 1tab">De jongens van De Witt.</l></lg>
<lg type="poem">
<head>3.</head>
<l>‘Men heeft ons Land voor 't nemen,</l>
<l rend="; 1tab">Het smarte wien het smart,’</l>
<l>Zoo zuchten, klagen, teemen</l>
<l rend="; 1tab">Die wezens zonder hart,</l>
<l>Die, schuw voor krijgsbedrijven</l>
<l rend="; 1tab">In vestingmuur en veld,</l>
<l>Bij moeders pappot blijven,</l>
<l rend="; 1tab">Als elk te wapen snelt.</l></lg>
<lg type="poem">
<head>4.</head>
<l>Neen, neen! laat Spanje komen,</l>
<l rend="; 1tab">Laat komen Gal en Brit!</l>
<l>Laat Duitsche vorsten droomen</l>
<l rend="; 1tab">Van Nederlands bezit!</l>
<l>Laat wie het lust proberen,</l>
<l rend="; 1tab">Laat komen wie er kan,</l>
<l>Die ons wenscht te annexeren,</l>
<l rend="; 1tab">Hij vinde aan ons zijn man!</l></lg>
<p>Méér dan deze beide proeven heeft men niet noodig, om onze ingenomenheid met deze ‘Feestliedjes voor 1872’ te staven.</p>
<p>&nbsp;</p>
<p>E.</p></div></div>
<div type="chapter">
<interpGrp>
<interp type="primair" value="hoek003"/>
<interp type="primair" value="duym003"/>
<interp type="primair" value="dozy003"/>
<interp type="primair" value="meij039"/>
<interp type="primair" value="oost027"/>
<interp type="secundair" value="woud027"/>
<interp type="secundair" value="boss019"/>
<interp type="secundair" value="vos_119"/>
</interpGrp>
<pb n="151"/>
<head rend="h3">Binnenlandsche letterkunde.
<lb/>Bibliographie.</head>
<interpGrp>
<interp type="primair" value="18711000"/>
<interp type="primair" value="18720204"/>
</interpGrp>
<head rend="h4">I. Fraaie Letteren.</head>
<head>Vertaalde Engelsche romans.</head>
<q rend="bq">1. KATHELEYNE ST. QUINTIN. Een verhaal door de Schrijfster van ‘Raymond en zijne uitverkorene.’ Uit het Engelsch door Mevrouw <hi rend="sc">van westrheene</hi>. Te Sneek, bij van Druten en Bleeker. 1870. Twee deelen gr. 8<hi rend="sup">o</hi>.
<lb/>2. DE LANG VERWACHTE ERFENIS. Een verhaal door de Schrijfster van ‘Raymond en zijne uitverkorene.’ Uit het Engelsch. Amsterdam, P.N. van Kampen. 1871. Twee deelen gr. 8<hi rend="sup">o</hi>.
<lb/>3. JONG AMERIKA. Een verhaal uit het maatschappelijk leven in New-York, door <hi rend="sc">richard b. kimball</hi>, Schrijver van ‘Een voorspoedig - ook een gelukkig man (?).’ Uit het Engelsch. Amsterdam, P.N. van Kampen. 1871. Twee deelen gr. 8<hi rend="sup">o</hi>.
<lb/>4. ALLEEN BEGRAVEN. (Burried alone). Naar het Engelsch, door s.J. ANDRIESSEN. Amsterdam. Jan Leendertz. 1869. Twee deelen gr. 8<hi rend="sup">o</hi>.
<lb/>5. HET ONGELUKKIGE HUWELIJK VAN MYDDLETON POMFRET. Naar het Engelsch van <hi rend="sc">w. harrison ainsworth</hi>, Schrijver van: ‘<hi rend="i">Liefde en list.’ - ‘Bourbon's strijd.’ - ‘Old Court,</hi>’ enz. enz. Amsterdam. J.D. Sybrandi. 1870. Twee deelen gr. 8<hi rend="sup">o</hi>.
<lb/>6. IN 'T HOEKJE VAN DEN HAARD. Niewe levensbeschouwingen van Christoffel Crowfield. Uit het Engelsch van Mrs. HARRIET BEECHER STOWE, Schrijfster van ‘<hi rend="i">De kleine Vossen,</hi>’ ‘<hi rend="i">Ons Huis</hi>,’ enz. Met een aanbevelend woord van <hi rend="sc">p. bruijn.</hi> Amsterdam, P.N. van Kampen 1869. Een deel post-formaat.</q>
<p>1. Een drietal Engelsche aankondigingen - door de HH. <hi rend="sc">van druten</hi> en <hi rend="sc">bleeker</hi>, vertaald en op losse blaadjes gedrukt, bij hunne
<pb n="152"/>uitgaaf van dezen roman gevoegd - spreken met hoogen lof van dit ‘Verhaal.’ Ik kende <hi rend="i">Raymond en zijne Uitverkorene</hi> niet, en door deze Engelsche reclame juist niet voor de schrijfster ingenomen, omdat die lof zoo bijzonder hoog klonk, nam ik haar werk ter hand. Al spoedig echter bleek mij de waarheid der aankondiging van het <hi rend="i">Athenaeum</hi>, want men behoeft slechts weinige bladzijden te lezen om te ontdekken, dat zij met ‘scherpzinnigheid’ ‘eene zeer ongewone intrigue’ opgezet heeft; en al voortlezende werd ik hierin bevestigd. De ‘gave van samenstelling,’ zooals de <hi rend="i">Saturday Review</hi> haar schrijftalent noemt, is zeker niet alledaagsch, haar vindingsvermogen en hare plastische kunst verdienen allen lof. Ik aarzel dan ook geen oogenblik het boek aan te bevelen als onderhoudende, alleraangenaamste lectuur. Of ik evenwel al het goede dat die Engelsche critici er van zeggen mag beamen, is eene andere vraag. Hoeveel zielkunde en menschenkennis de schrijfster ten toon moge spreiden, hare personen zijn mij niet natuurlijk genoeg, hunne karakters worden niet allen zoo volgehouden, dat zij niet doen vermoeden min of meer naar de omstandigheden gewijzigd of door de schrijfster voor het kader harer intrigue pasklaar gemaakt te zijn. Het karakter van <hi rend="sc">katheleyne</hi> is zeker goed opgevat en blijft ook vrij goed zich gelijk; maar toch gaat de overgang van haar wrevel tegen <hi rend="sc">hugo</hi> in het geheel tegenovergestelde gevoel van liefde, voor zulk een karakter, naar mijn inzicht, wat heel snel in zijn werk om natuurlijk te zijn; het zelfde is te zeggen van <hi rend="sc">hugo</hi>'s tegenzin, die indien mogelijk nog spoediger tot hartstochtelijke genegenheid overslaat. Ook een andere hoofdpersoon, nl. de ongelukkige <hi rend="sc">george</hi>, is wat bijzonder onleerzaam en onredzaam om waar te kunnen zijn. Zeker was het moeijelijk, de
metamorphoze van zulk een winkelbediende uit eene kleine stad tot een rijken erfgenaam van eene patricische familie natuurlijk voor te stellen, en menigmaal houdt de schrijfster zich aan de werkelijkheid, zoodat men onder 't lezen denkt, ja, zoo links moet zich zoo'n ‘jonkman’ gedragen. In zooverre dus komt haar alle lof toe; maar tegenover <hi rend="sc">katheleyne</hi> maakt zij hem wel wat heel naar en onbeholpen, zelfs in weerwil van de avances van haar kant. Ik kan het mis hebben. De schrijfster heeft ook misschien met opzet zulk een mispunt willen schetsen; maar dan wordt de denkbeeldige liefde van zulk een meisje genoegzaam onmogelijk en de genegenheid van de lieve <hi rend="sc">alice</hi> ten eenenmale ondenkbaar. Haar
<pb n="153"/>minnaar mocht in de vormen der samenleving uiterst onervaren, zelfs door zwakheid van karakter te Londen gemakkelijk mede te slepen zijn geweest, maar zoo geheel en al een nul, een stuk hout, dat niets weet te zeggen dan ‘mooi weertje vandaag,’ tegen een beeldschoon, lief en schrander meisje, waarmee hij NB! op trouwen staat, neen, <hi rend="i">c'est trop fort!</hi>....Het geheele verhaal deed mij gedurig denken aan een tooneelspel, en met eenige behendigheid zou van dezen roman eene niet onaardige komedie te maken zijn. Sommige scènes zijn reeds zoo geschetst alsof zij op de planken en niet in de werkelijkheid worden vertoond. De schrijfster spreidt weinig of geen humor of satire ten toon, en toch zouden de gegevens van haar boek al bijzonder geschikt zijn voor een humorist of satiricus om allerlei vooroordeelen en vormen der samenleving op het tooneel van de belagchelijke zijde ten toon ten stellen. Die <hi rend="sc">george</hi> is hiervoor eene onbetaalbare persoonlijkheid, niet zooals de schrijfster hem teekent, maar zooals een <hi rend="sc">thackeray</hi>, bijv. hem opgevat en opgevoerd zou hebben. Telkens als hij in den roman optreedt en zich bespottelijk aanstelt wekt hij bij den lezer zekeren wrevel op, in plaats van een gullen lach, of den glimlach bij meer kleine vergrijpen tegen den goeden conversatietoon. De vent is eigenlijk te onbeduidend, te ploerterig om een romanheld te zijn, die belangstelling inboezemt, hij verdient niet dat er zooveel beweging om hem gemaakt wordt. Dit is de grootste grief die ik tegen het overigens niet onverdienstelijke werk van deze schrijfster heb.</p>
<p>Vertaling en uitgaaf zijn van dien aard, dat men het boek met genoegen leest.</p>
<p>2. Nauwelijks had ik boven genoemden roman gelezen en zijne aankondiging geschreven of de redactie zond mij dit andere werk van dezelfde auteur. Ik nam het terstond ter hand en indien het, even als de vertaling, later uitkwam dan <hi rend="i">Kateleyne St. Quintin</hi>, durf ik gerust verzekeren, dat de schrijfster vooruit is gegaan. Spreidt zij ook in dezen roman dezelfde vindingsgave ten toon en is ook hier de intrigue van dien aard, dat zij van den beginne af tot het einde toe den lezer boeit, in de teekening der karakters is, naar mijn oordeel, meer waarheid. Oom <hi rend="sc">gilbert</hi> moge iets karikatuurachtigs hebben, wij weten te goed hoe excentriek de Engelschen soms zijn kunnen, en een echte gierigaard zoo te laten handelen als hij, strijdt, dunkt mij, volstrekt niet met de eischen der werkelijkheid. Ook zijn neef en erfgenaam moet
<pb n="154"/>geen man zijn van karakter, geen man van edele beginselen, om zich te kunnen onderwerpen aan de voorwaarden, welke hem gesteld worden; zijne moeijelijke taak moest hem althans bij eenige fierheid, eenig gevoel van eigenwaarde, ondraaglijk, zoo niet onmogelijk geworden zijn. De schrijfster was dus wel verplicht de begeerte naar het bezit der erfenis als eene hem geheel beheerschende en zijn heter gevoel verstompende kracht voor te stellen. Maar dat zij hem ook daarna, ook in de dagen van zijn voorspoed, zoo geldzuchtig en ijdel afschildert, ja, zooveel lage zelfzucht aan hem toeschrijft, beneemt aan zijn persoon al het tragische, dat tot ons hart spreekt, als wij een beter mensch zien worstelen met zijn lot of met de zwakheden en gebreken zijner eigen natuur. Bij zijn eerste optreden nam de heer <hi rend="sc">waters</hi> mij voor hem in. Ik meende in hem een helder denkend, flink mensch te ontmoeten, met wien men gaarne kennis maakt en in wiens lief en leed men hartelijk deel neemt; maar hij beantwoordt volstrekt niet aan de opgewekte verwachting, integendeel hij valt bitter tegen, en eindelijk ziet men met deernis - zooals men voor ieder gevallen mensch gevoelt - in hem niets anders dan het slachtoffer van onbeteugelde zelfzucht. De laaghartigheid, waarmede hij denkt en spreekt over den man, die zijn eerlijken naam voor hem en zijn gezin ten offer gebracht heeft; - het volslagen gemis van medelijden met hen, die van dat offer een tijd lang de schromelijke gevolgen moeten dragen, en de poging ter elfder ure aangewend om de rechtvaardiging van den waren schuldige onmogelijk te maken of zich zelven ten koste van hem voor schande te vrijwaren; - dit alles samen genomen is zoo verachtelijk, dat het medelijden in wrevel ontaardt, zoodat men ruimer ademt als de nietswaardige hoofdpersoon van het drama van het tooneel aftreedt. Eene scherpe tegenstelling met den onwaardigen echtgenoot vormt zijne verstandige, liefhebbende gade. <hi rend="sc">Agnes</hi> is geen
ideaal, maar eene lieftallige vrouwelijke figuur, wier liefde voor haar ongelukkigen broeder, vooral als deze in strijd komt met de liefde voor haar man, meesterlijk is geteekend. Ook <hi rend="sc">emmy</hi>, de dochter, en <hi rend="sc">Miss evricson</hi> zijn beminnelijke wezens, echt vrouwelijk, en hare gebreken zoowel als hare deugden niet aan de conventioneele romanwereld ontleend maar van de werkelijkheid afgezien. Over 't geheel zijn de vrouwelijke karakters veel beter geteekend dan de mannelijke, en levert ook deze schrijfster op nieuw het be-<pb n="155"/>wijs, dat de dames-romanschrijfsters gemakkelijker hare zusters weten te beschrijven dan de leden van het andere geslacht.</p>
<p>Vraagt men nu, waarom ik deze, en in het geheel op vertaalde romans dergelijke aanmerkingen maak of mijne opmerkingen ten beste geef, daar toch de oorspronkelijke auteurs mijn geschrijf nooit in handen krijgen, zoo antwoord ik, dat ik het doe, opdat de lezers van de door mij aangekondigde werken ook eenig nut van hunne romanlectuur zouden hebben.</p>
<p>Velen hunner die niet enkel tot uitspanning lezen, of een roman alleen om de intrigue doorbladeren, zullen van zelf in de karakters en toestanden, die voor hen geschilderd worden, het woelen der hartstochten, de gevolgen van goed en kwaad, den invloed van goede beginselen of het noodlottige van hun gemis opmerken en er voor hunne zelfkennis en menschenkennis nut mede doen; maar er zijn genoeg, vooral jeugdige romanlezers, die nog wel eene vingerwijzing noodig hebben, om opmerkzaam gemaakt te worden op hetgeen zij in een vaak pompeus aangekondigd of onverdiend door goede vrienden aangeprezen boek kunnen vinden. Voor hen schrijf ik, om hun smaak te wijzigen of voor bederf te bewaren, daar niets zoo zeer den smaak bederft als het schijn-schoone, het boeijende of wegslepende van sensatieromans, die in den vorm soms wezenlijke kunstgewrochten maar in het wezen heillooze scheppingen van eene bezoedelde verbeelding zijn. De smaak, of het schoonheidsgevoel staat onmiddelijk in verband met het gevoel voor het ware en goede; en durf ik niet zeggen, dat een slechte smaak ook een slecht hart verraadt, er is toch groot gevaar dat de verkeerde wijziging van het schoonheidsgevoel, of de ontaarding van den smaak allernadeeligst op het gemoedsleven werkt. Een jong mensch bijv. die zich door de vernuftige vinding, de geestige gesprekken, de fraaije schilderingen, in 't algemeen door de schoonheid van den vorm der Fransche roman-litteratuur heeft laten wegslepen en eindelijk alleen behagen vindt in de voortbrengselen dezer over 't algemeen zoo onzedelijke letterkunde, zal niet alleen weinig behagen hebben in degelijke boeken, in de tendenzromans (zooals zij in den regel zijn) der Engelsche of Duitsche schrijvers, - om van de Hollandsche niet te spreken, waarvoor hij met minachting den neus optrekt - maar tien tegen een, dat zijne verbeelding is bedorven en de fijne voelhoorens van zijn zedelijk gevoel zijn afgestompt.....Ik ga niet verder, om-<pb n="156"/>dat ik hier dingen
schrijf, die honderdmaal door anderen gezegd zijn; maar omdat ik niet instem met hen, die om den smaakbedervenden invloed der vaak oogenschijnlijk schoonste voortbrengsclen der romantische poëzie, haar geheel en al veroordeelen, - omdat ik een goeden roman niet alleen eene aangename maar ook eene nuttige uitspanning noem, eene deugdelijke afwisseling van meer ernstige dagelijksche bezigheid, - om deze reden is het bij iedere aankondiging van een nieuwen roman mijn toeleg, te wijzen op het goede of kwade dat er in te vinden is. Zoodra ik er een onder handen krijg, welks strekking mij onzedelijk voorkomt, al is hij ook nog zoo mooi, verklaar ik dit openlijk, in spijt van kunstrechters, die de kunst om de kunst vereeren, of van uitgevers die bang zijn voor hun debiet; als ik er onware, onnatuurlijke, opgeschroefde of te sterk geïdealiseerde karakters in vind, wijs ik dit aan en houd bij het een en ander altijd in het oog, het mijne er aan toe te brengen - al is het nog zoo weinig - dat de smaak mijner landgenooten gezuiverd worde en alle wezenlijk goede lectuur in handen van diegenen kome, wier harten nog niet bedorven zijn. De beide hierboven aangekondigde uit het Engelsch vertaalde werken van dezelfde schrijfster behooren, naar mijn oordeel, tot de soort die aanbeveling verdient. ‘Zoo zijn er,’ zou men van het meerendeel der hier ten tooneele gevoerde personen kunnen zeggen; behoudens hetgeen ik van het ongelijkmatige en het een weinig te veel voor de omstandigheden pasklaar gemaakte van sommige karakters beweerd heb; en wie zulke boeken met opmerkzaamheid leest, zal er zeker voor zich zelven nut uit kunnen trekken.</p>
<p>Wat ik van de vertaling en de uitgave van N<hi rend="sup">o</hi>. 1 gezegd hebt geldt in hooger mate nog van N<hi rend="sup">o</hi>. 2. Vertalers en Uitgevers der beide werken hebben eer van hun werk.</p>
<p>3. De schrijver van <hi rend="i">Een voorspoedig - ook een gelukkig man?</hi> vooral ook van <hi rend="i">Het verborgen leven van Wallstreet</hi> en <hi rend="i">IIenry Powers</hi>, is aan mijne landgenooten reeds te goed bekend om mijne aanbeveling te behoeven. De nieuwe roman, die in het oorspronkelijke uitkwam onder den titel van <hi rend="i">To day in New-York</hi>, en die mij ter aanbeveling in de <hi rend="i">Letteroefeningen</hi> werd toegezonden, is door <hi rend="sc">van kampen</hi>, op de van hem bekende keurige wijze, in 't Hollandsch uitgegeven. Ik zou dus kunnen volstaan met dit hier eenvoudig neder te schrijven. Ik acht mij echter verplicht hierbij te voegen, dat dit verhaal, al heeft het, zooals van <hi rend="sc">kimball</hi> met
<pb n="157"/>recht te verwachten is, veel goeds en verdient het, vooral aan jongelieden, ter lezing aanbevolen te worden, mij minder bevallen is dan de drie bovengenoemde. Het was mij te gekunsteld, te geknutseld; het miste in mijn oog dat eenvoudige, frissche en oorspronkelijke, dat mij in zijne andere romans voor zijne schrijfwijze had ingenomen. Het komt mij voor, dat hij geluisterd heeft naar hen, die hem zochten diets te maken, dat hij te eenvoudig, te ongekunsteld en niet romantisch, niet dichterlijk (?) genoeg was geweest, en dat hij nu zijn best eens heeft gedaan om meer poëtisch, meer een romanschrijver van den gewonen stempel te zijn. Zoo heeft hij zich misschien laten verleiden, gebruik te maken van eene zeker niet nieuwe of oorspronkelijke manoeuvre om, ten einde terstond belangstelling in zijne hoofdpersonen in te boezemen, hen in het eerste hoofdstuk op zekeren leeftijd ten tooneele te voeren en in de volgende de geschiedenis hunner vroegere jeugd en kindsche dagen mede te deelen. Dit geeft iets verwards aan zijn verhaal; het wordt hierdoor meer eene reeks van grootere en kleinere niet afgewerkte tafereelen, die de eenheid verbreken en doen verlangen naar de eigenlijke geschiedenis of de verdere ontwikkeling van het op de eerste bladzijde voorgestelde. Hoe veel goeds er dan ook, in weerwil van hetgeen ik een gebrek in den vorm zoude noemen, hoeveel belangrijks er vervolgens in de ontwikkeling der karakters en gebeurtenissen moge voorkomen, het vormt, naar mijn oordeel, een minder goed geheel en treft en boeit niet zoo sterk als zijne vroegere verhalen. <hi rend="sc">Kimball</hi> heeft, naar mijne bescheiden meening, met het schrijven van dit werk een nieuw bewijs gegeven, dat een roman te scheppen, die aan de vereischten der kunst voldoet, veel moeijelijker is dan in den vorm van roman of verdicht verhaal een heerschend maatschappelijk gebrek te bestrijden, een karakter als voorbeeld aan te prijzen of een zedelijk denkbeeld aanschouwelijk te
maken. Zijn wezenlijk talent kwam meer uit toen hij dit deed, dan nu hij een geheel uitgewerkten roman gaf, waaraan ook wel zedelijke ideeën ten grondslag liggen, maar die toch alles moest bevatten wat gewoonlijk geacht wordt tot een volledigen roman te behooren.</p>
<p>Wat den vertaler bewogen heeft dat ‘Jong Amerika’ met groote letters boven zijne omschrijving van den oorspronkelijken titel te zetten, begrijp ik niet. Bedoelde hij er mede het jonge Amerika, zooals wij spreken over het jonge Nederland, over <hi rend="i">la jeune</hi>
<pb n="158"/><hi rend="i">France</hi>, of over de richting die het jongere geslacht op letterkundig of politiek gebied volgt? Dan heeft hij <hi rend="sc">kimball</hi> volstrekt niet begrepen. Moet het aanduiden dat wij hier te doen hebben met jonge Amerikanen of met zeden en gewoonten der Amerikaansche jeugd, dan is het woord nog altijd dubbelzinnig, want <hi rend="i">jong Amerika</hi> doet onwillekeurig denken aan de nog jeugdige Nieuwe Wereld in tegenstelling met de Oude Europeesche. Maar ook dit behoefde volstrekt niet; en als de schrijver op zijn titel zette <hi rend="i">To day in New-York</hi> dacht hij noch uitsluitend aan jongelieden noch aan Amerika in het algemeen. <hi rend="i">Uit het hedendaagsche leven in New-York</hi> of <hi rend="i">Uit New-York in onzen tijd</hi> ware voldoende geweest, daar de letterlijke vertaling <hi rend="i">Heden ten dage in New-York</hi> te stroef zoude zijn. Of <hi rend="sc">kimball</hi> zelf niet een beteren titel voor zijn roman had kunnen vinden, laat ik in 't midden, maar naar mijn oordeel zijn vertalers verplicht zich zoo goed mogelijk aan den oorspronkelijken titel te houden en hem alleen dan te omschrijven als hij onvertaalbaar is, maar dan ook zoo kort mogelijk! Ieder schrijver weet waarom hij zijn boek dien naam geeft, dien het draagt, en het is hem onrecht aandoen als men willekeurig daarin verandering brengt. Dat echter niet alle schrijvers gelukkig zijn in hunne keuze van titels is maar al te waar en zeker het geval met</p>
<p>4. Deze roman heet <hi rend="i">Alleen begraven</hi>, en ten bewijze dat de vertaler woordelijk weergeeft, zooals zijn plicht was, wat de oorspronkelijke auteur op den titel zette, voegt hij er tusschen twee haakjes het Engelsche <hi rend="i">Burried alone</hi> bij.</p>
<p>De bedoeling is ‘eenzaam (<hi rend="i">solitary</hi>) begraven,’ of niet op het kerkhof maar op een plek door den begravene zelf bij zijn leven gekozen in een fraai gedeelte van zijn landgoed. Maar hoe de Engelsche schrijver er toe gekomen is zijn verhaal zoo te betitelen, weet ik niet. Die alleen begravene is niet de hoofdpersoon, veel minder wat er met hem voorvalt of wat hij doet de hoofdzaak van den roman. Hij is slechts de broeder van het meisje, dat in het drama de hoofdrol vervult, en de boezemvriend van haar toekomstigen echtgenoot. Zijn dood moge indruk maken op deze beide met hem zoo nauw in betrekking staande jongelieden, hij noch zijn vroegtijdig sterven hebben overheerschenden invloed op hun lot. Het schijnt dat de laatste twee woorden van het geheele boek de aanleiding zijn geweest tot deze titulatuur; maar zij geven even weinig te verstaan wat men in dezen roman
<pb n="159"/>vinden zal, als wanneer een schrijver zijn boek besloot met te zeggen: ‘en zoo ben ik aan het einde,’ en dan dat ‘Aan het Einde’ tot titel nam. Maar al ware de naam van dezen roman ook even veel beteekenend als hij nu ongeschikt is om den hoofdinhoud aan te duiden, dit zoude het werk zelf niet belangrijk maken. Naar mijn inzien had het gerust onvertaald kunnen blijven; en moge het als ligte lectuur niet veel eischende lezers nog eenigszins kunnen behagen, omdat het eene en andere fraaije passage bevat, niemand zal er bij verliezen als hij <hi rend="i">Alleen begraven</hi> ongelezen laat. Het zijn allen conventioneele karakters die hier eene rol vervullen. De hoofdpersoon is een meisje, dat als tweejarig kind gestolen is door iemand, die zich NB.! door dezen diefstal op haar vader wreken wilde! Het wordt vervolgens door dezen wraakzuchtigen dief tot eene engelreine jonkvrouw opgevoed en door een muziekmeester tot een muzikaal talent gevormd. Een theaterdirecteur ziet in haar een genie, en leidt haar tot opera-zangeres op. Zij debuteert voor een kleinen kring, maar in dien kring, te Napels, zitten al te toevallig haar vader, hare moeder, haar broeder en toekomstige echtgenoot. Een in een crucifix verborgen papier ontdekt op het juiste moment hare geboorte enz. enz. en zij trouwt met den man, om wien reeds in haar binnenste de liefde met haar genie strijd voerde omdat zij wist als Engelsche adelijke jonge dame geen opera-zangeres te kunnen blijven. Het geheele verhaal hangt van onwaarschijnlijkheden aan elkander, draagt den stempel dat de schrijver de kunst om het kunstmatige van zijn samenstel te verbergen niet verstond, en verveelt bovendien door ellenlange gesprekken over alledaagsche onderwerpen of alleen voor de sprekers belangrijke zaken. Het spijt mij voor den vertaler die zijn goed werk wel aan een beter boek had mogen besteden. De Engelsche romanlitteratuur levert stof genoeg hiertoe op.</p>
<p>5. Minder nauwgezet, dan die van N<hi rend="sup">o</hi>. 4, ging de vertaler van <hi rend="i">Myddleton Pomfret</hi>, zooals deze roman in het oorspronkelijke heet, met de overbrenging van den titel te werk. Hij voegde er nl. <hi rend="i">Het ongelukkige huwelijk</hi> bij en maakte zich hierdoor schuldig aan een dubbel vergrijp tegen de bedoeling des schrijvers. Vooreerst heeft deze niet gewild, dat de lezer reeds vooraf zou weten, dat hij hier met een ongelukkig huwelijk te doen zou hebben, en ten andere zette hij niet den waren maar den aangenomen naam van den hoofdpersoon op den titel, om de een-<pb n="160"/>voudige reden, dat in het aannemen en blijven dragen van dien pseudoniem de hoofdzaak der geheele intrigue bestond.</p>
<p>Als er van een ‘ongelukkig huwelijk’ op den titel gesproken worden moest, zou het altijd van <hi rend="sc">julian curzon</hi> moeten zijn, of nog beter van <hi rend="sc">sophy leycester</hi>, zijne beklagenswaardige echtgenoote; en ten bewijze dat de vertaler met zijn willekeurig bijvoegsel al zeer ongelukkig is geweest, kan ik den lezer verzekeren, dat <hi rend="sc">myddleton pomfret</hi> als <hi rend="sc">pomfret</hi> nooit in den huwelijken staat heeft geleefd. Van zijn ‘ongelukkig huwelijk’ te spreken is dus ten eenenmale onjuist.</p>
<p>Wie mijne aankondigingen van Vertaalde Romans leest zal zeker wel de opmerking gemaakt hebben, dat ik nog al eens aanmerkingen op titels maak en bij herhaling opkom tegen de verkeerde handelwijs van vertalers bij het overbrengen van de oorspronkelijke namen, die de schrijvers aan hunne werken geven. Die vertalers zelven schijnen van deze wenken geen kennis te nemen of er zich niet aan te storen. Dit spijt mij voor hen, want het pleit niet voor hun gezond oordeel, daar toch ieder die nadenkt zal moeten toestemmen, wat ik zoo dikwijls herhaalde, dat een verkeerde titel eene verkeerde opvatting van een boek geeft, en die omschrijvende titels altijd veel van de illusie benemen, die voor het wezenlijke genot van een roman onmisbaar is. Als men bij het begin van een eenigszins goed samengesteld verdicht verhaal reeds kan gissen waarop de intrigue moet uitloopen of welk denkbeeld er aan ten grondslag ligt, is het genot der lezing veel minder, dan wanneer dat verhaal zelf bij zijne voortgaande ontwikkeling de intrigue ontvouwt of het denkbeeld vinden laat. Spijt het mij daarom, dat de schrijvers dikwijls zelven dwaze opschriften boven hunne pennevruchten zetten en vertalers het nog gekker maken door goede titels (zooals hier inderdaad die enkele naam van ‘<hi rend="sc">myddleton pomfret</hi>’ was) te verknoeijen; het spijt mij nog meer voor het lezend publiek, dat menigmaal, ook zonder het te vermoeden, juist door een verkeerd uithangbord van het wezenlijke genot eener goede conceptie beroofd wordt. Het is om deze reden, dat ik mij de moeite blijf getroosten telkens op nieuw opmerkzaam te maken op ongelukkig gekozen titulatuur van de auteurs zelven, of op eigenwijze veranderingen der oorspronkelijke titels door onze vertalers.</p>
<p>Wat nu dezen roman betreft, kan ik den lezer verzekeren, dat
<pb n="161"/>hij hier volstrekt niet de beschrijving vinden zal van een ongelukkig huwelijk, waarin man en vrouw met elkander kijven of met bezwaarde harten den onverbrekelijken huwelijksketen torschen. Als hij eerst na kennismaking met deze aankondiging het boek ter hand neemt, lette hij niet op dien ongelukkigen titel, vergete hem zelfs, als hij kan, en wijde zijne volle aandacht aan het stellig zeker zeer onderhoudend geschreven verhaal. Voelt hij zich een beetje teleurgesteld, als hij te spoedig vermoedt wie aan <hi rend="sc">sophy</hi> uit Madras schrijft en de schulden van haar overleden man betaalt, hij moet al zeer scherpzinnig zijn om het verdere beloop der gebeurtenissen te gissen; ik betwijfel zelfs of hij dit zal kunnen, te meer, omdat <hi rend="sc">ainsworth</hi> zulk een groot aantal nevenpersonen om zijne hoofdpersonen gegroepeerd heeft, dat men deze soms geheel uit het oog verliest om zich te amuseeren met Mrs. <hi rend="sc">bootle</hi> en hare schoonmoeder. <hi rend="sc">Murgrave</hi> moge hij een mispunt vinden en een beetje boos worden op de onhandigheid van <hi rend="sc">pomfret</hi>, om niet duidelijker te schrijven als hij in Marseille aangekomen is, zelfs zich ergeren aan de wraakzucht van den ongelukkigen pseudonymus, omdat hij toch eigenlijk zelf, vooral door bedoelde onhandigheid, de oorzaak is dat zijn vijand zooveel invloed heeft op het lot van <hi rend="sc">sophy</hi>, - ik twijfel niet of het meerendeel van het romanlezend publiek zal behagen hebben in dit geheele boek. In N<hi rend="sup">o</hi>. 6 van dezen jaargang der <hi rend="i">Letteroefeningen</hi> (1871) gaf ik, naar aanleiding van zijn <hi rend="i">Old Court</hi>, mijne meening over dezen schrijver te kennen; hoewel mij die roman beter beviel dan deze en ik hem in zijne soort een beter kunstproduct vind, is ook naar mijn oordeel <hi rend="i">Myddleton Pomfret</hi> een met veel talent geschreven werk. Het behoort, even als <hi rend="i">Old Court</hi>, meer tot de sensatie- dan
tot de sentimenteele of verliefde romansoort, houdt zich niet op met zielkundige ontleding der gemoedsaandoeningen van de opgevoerde personen, en van godsdienstige, staat- of zedekundige strekking komt niets in. Het verhaal werd geschreven om het verhaal, de karakters zijn gekozen, zooals zij in zulk een verhaal passen, en zijn over 't algemeen goed volgehouden, hoewel, gelijk in zulke verhalen van zelf spreekt, sommige er van meer in de conventioneele romanwereld dan in de werkelijkheid gevonden zullen worden. Maar het is een roman en daarom <hi rend="i">transeat cum caeteris</hi>.</p>
<p>Als ik vitten wilde zoude ik den vertaler nog al eens opmerkzaam kunnen maken op onnauwkeurigheden en peccadilles
<pb n="162"/>tegen wat men een lossen en bevalligen stijl mag noemen; hij is, vooral in de gesprekken, een beetje te stroef en laat zijne personen woorden gebruiken, die een beschaafd mensch in de conversatie niet bezigt. Maar waartoe zou dit dienen? Ook vind ik dat aanmerkingen maken een vervelend werk. Ik verwijs daarom ook den uitgever naar hetgeen ik van zijne uitgave van <hi rend="i">Old Court</hi> in het Juni-nommer (van 1871) heb gezegd.</p>
<p>6. Hoewel dit boekje geen roman is, noch eenig ‘Verhaal’ bevat, breng ik het toch aan het eind van deze aankondiging ter sprake, omdat het afkomstig is van eene romanschrijfster en zeker het meest door romanlezers, ik hoop vooral door lezeressen, zal ter hand genomen worden. Het verdient dit ten volle, omdat het geheel in den geest en den trant geschreven is als <hi rend="i">De kleine Vossen</hi> en <hi rend="i">Ons Huis</hi> van de ook bij ons zoo goed bekende en hoog gewaardeerde Mrs. <hi rend="sc">beecher stowe</hi>. Eene aanprijzing is dan ook onnoodig, te meer omdat juist dit werkje, toen het nog niet vertaald was, reeds in de <hi rend="i">Letteroefeningen</hi> van 1868 (Juni-nommer) door den heer <hi rend="sc">p. bruijn</hi> allergunstigst werd beoordeeld. Alle dames, die gaarne over de ‘meiden’ en ‘het toilet’ praten, raad ik ten sterkste aan eens te onderzoeken wat hier over deze belangrijke onderwerpen gezegd wordt; en wie belang stelt in de <hi rend="i">question brûlante</hi> van den dag, de roeping en werkkring der vrouw, zal hier veel goeds kunnen vinden. Opmerking vooral verdient wat de schrijfster hare gefingeerde personen laat zeggen over de opvoeding en de, vooral huiselijke, plichten van haar geslacht. Oude matronen en ook jongere nufjes, die van middelbaar onderwijs voor meisjes en dergelijke ‘nieuwigheden’ niets weten willen, geef ik echter in gemoede in bedenking, of het niet beter ware, zoo'n wijs boekske als dit maar ongelezen te laten, zij mochten zich onder de lectuur eens beginnen te schamen over hare bekrompen inzichten in die ‘roeping’ en ‘werkkring,’ waarop haar onbeduidend leven zoo weinig gelijkt....</p>
<p>Ik voeg hier nog bij, dat ik niet weet waarom de vertaler goed gevonden heelt, als hij 't over vrouwen in 't meervoud heeft van ‘hen,’ en ‘hun’ te spreken, alsof zij dan mannelijk worden; zoover is toch de émancipatie nog niet gegaan! Zijne vertaling is overigens los en vloeijend genoeg.</p>
<p>&nbsp;</p>
<p><hi rend="spat">Kampen</hi>, October 1871.</p>
<p>J. <hi rend="sc">Hoek</hi>.</p>
<pb n="163"/>
<q rend="bq">ADAM OEHLENSCHLAEGERS drama Axel en Walborg. Uit het Deensch bewerkt door W.G. Nieuwenkamp. Amsterdam, Abraham Frijlink, 1871. - Prijs f 0.90.</q>
<p>Adam Oehlenschlaeger, Denemarkens hoofddichter, behoort buiten twijfel tot de voortreffelijkste vertegenwoordigers, die de nieuwere tijden op het gebied der poëzy hebben aan te wijzen, en moeijelijk zou het zijn een tweede te noemen die elk harer vakken, van den statigen epos af tot de luchtige vertelling toe, met even gelukkig gevolg heeft beoefend als hij. Vooral aan het drama wijdde hij zijn beste krachten, en wat hij daarin heeft voortgebracht, wordt misschien alleen door de meesterstukken van Engelands koninklijken bard overtroffen, schoon men bij het lezen zijner dramas vaak zóódanig aan Shakspere herinnerd wordt, dat men als het ware den nagalm meent te hooren ruischen van diens verheven lied. Tot voor weinige jaren was Oehlenschlaeger ten onzent een vreemdeling. Toen sloeg de heer Nieuwenhuys de hand aan het werk en vertaalde den Hakon Jarl en bracht de dichter Ten Kate den Correggio in vloeijende verzen over. Thans mogen wij het genoegen smaken de vertaling aan te kondigen van een derde stuk, van den Axel en Walborg. De naam des vertalers was ons niet van elders bekend, zoodat het ons niet verwonderen zou, indien wij hier met een eersteling te doen hadden. Is dit vermoeden juist, dan is het debut des heeren Nieuwenkamp in de litteraire wereld alleszins gelukkig te noemen. Reeds de keus van het stuk pleit voor zijn goeden smaak, en ten volste vertrouwen wij dat deze Noordsche Romeo en Julia, in een Nederlandsch gewaad gestoken, vooral bij onze dames, opgang maken zal.</p>
<p>Steller dezes, die een tweetal jaren in Kopenhagen doorbracht, en daar met Oehlenschlaegers werken kennis maakte, was in de gelegenheid deze vertaling te vergelijken met het oorspronkelijke en erkent volmondig dat de heer Nieuwenkamp, over het geheel genomen, Oehlenschlaeger zeer juist begrepen en op waardige wijze wedergegeven heeft, en meer dan eens bewijs gaf de Deensche taal volkomen machtig te zijn. Slechts ééne enkele plaats schijnt hij niet begrepen te hebben. Daar heeft hij ten minste geheel iets anders gezet dan Oehlenschlaeger bedoelde, schoon hij
<pb n="164"/>daarin met zooveel takt te werk ging, dat het den zin weinig schaadt en alleen door vergelijking met het oorspronkelijke te ontdekken is. Ook behield hij - met onderdrukking van enkele regels, waarin gezinspeeld werd op personen en zaken, meerendeels aan de Noordsche godenleer ontleend en voor den Hollandschen lezer volkomen duister - hier en daar beelden, die ons eenigszins vreemd toeschijnen en zeer goed òf geheel weggelaten, òf door anderen waren te vervangen geweest. Aan den anderen kant echter komen er gedeelten in voor, die meesterlijk geslaagd zijn te noemen, en wij gelooven niet ons aan eenige overdrijving schuldig te maken door te beweren dat vooral het 4<hi rend="sup">e</hi> en 5<hi rend="sup">e</hi> bedrijf versregels bevatten, waarvoor een Ten Kate zich niet zoude behoeven te schamen.</p>
<p>Zij het ons vergund met weinige woorden den inhoud van het stuk hier weder te geven. Een jonge Deen uit Drontheim, Axel Thordsen, bemint zijne schoone stadgenoote de ‘blonde Walborg,’ maar daar zij elkander verwant zijn en de kerk een huwelijk tusschen bloedverwanten verbiedt, is er voor hen aan geene verbindtenis te denken, tenzij de Paus, in weerwil der bestaande wetten, zijne toestemming verleent. Axel trekt naar Rome ten einde de pauselijke bewilliging te erlangen en slaagt hierin boven verwachting. Zijn Heiligheid verklaart in een eigenhandig schrijven den graad van bloedverwantschap tusschen beide gelieven vernietigd, en met blijdschap in het hart en de schoonste toekomst voor oogen, snelt Axel naar zijn vaderstad terug. Nauwelijks aangekomen verneemt hij hoe Hakon Herdebred, Drontheims koning, getroffen door de schoonheid der maagd, het plan heeft opgevat haar te huwen, en reeds bij hare verwanten aanzoek heeft gedaan om hare hand. Axel evenwel, steunende op het pauselijk schrijven en verzekerd van de trouw zijner geliefde, meent hiervan niets te vreezen te hebben. Nu leeft er in Drontheim een zekere Knud, een monnik en des konings biechtvader, een sluw eerzuchtig man en van geweten niet zeer nauwgezet. Deze heeft kennis genomen van den brief en tot elken prijs de vriendschap des konings zoekende te winnen, ontdekt hij hem een omstandigheid, waarvan slechts hij de wetenschap draagt en wel deze, dat Axel Walborg niet alleen in den bloede bestaat, maar tevens dat beide door dezelfde vrouw te gelijk ten doop gehouden zijn, wat ook door de oude kerkelijke registers gestaafd wordt. Daar dit nu volgens de Noordsche wetten een even ge-<pb n="165"/>wichtig beletsel is tot hun huwelijk als hun bloedverwantschap en de brief hiervan zwijgt, is deze ten eenenmale van onwaarde. Op bevel des konings wordt alles voor Axel en Walborg geheim gehouden en inmiddels, schijnbaar, de noodige toebereidselen voor hun huwelijk in gereedheid gebracht. Drontheims
bisschop, de edele grijze Erland zal hen in den echt verbinden en als nu het oogenblik gekomen is, dat deze den zegen over hunne hoofden uitspreken zal, nadert Knud met een register en wijst hem de plaats aan, die op hun doop betrekking heeft.</p>
<lg type="poem">
<l rend="speaker"><hi rend="sc">Erland</hi>.</l>
<l>Rampzaligen! Naar ambtsplicht moet een grijzaart,</l>
<l>In weêrwil van zich zelf, u tegenhouden</l>
<l>Op 't pad der hoop, met rozen mild bestrooid.</l>
<l rend="speaker"><hi rend="sc">Axel</hi>.</l>
<l>.........Mijn God! Wat zegt ge,</l>
<l>Eerwaarde vader? Laast ge niet de bul?</l>
<l>Is niet onze aanverwantschap uitgewischt,</l>
<l>Ons huwelijk gewettigd door den Paus?</l>
<l rend="speaker"><hi rend="sc">Erland</hi>.</l>
<l>Mijn zoon - rust in den strijd met 't noodlot u</l>
<l>Met heldenmoed!....Walborg kunt gij niet huwen.</l>
<l>Wèl is uw bloedverwantschap uitgewischt;</l>
<l>Maar heur doopbroeder zijt ge; op d' eigen stond</l>
<l>Heeft u dezelfde vrouw ten doop geheven.</l>
<l>Niets spreekt de bul van deze omstandigheid,</l>
<l>En zulk een huwelijk verbiedt de Kerk.</l></lg>
<p>Onmiddelijk gebiedt de koning de minnenden te scheiden en Walborg naar het klooster te voeren, van waar hij haar den volgenden dag als zijne bruid huiswaarts denkt te geleiden. In overleg met den bisschop wordt nu door Axels boezemvriend, Wilhelm, het plan beraamd Walborg in den nacht te ontvoeren ten einde haar gelegenheid te geven met haar minnaar, Drontheim voor het aanbreken van den dag te ontvluchten. Daar echter de eenige weg naar het klooster door de kerk geleidt, en de koning dien door een twintigtal gewapende mannen bezetten deed, moet hier, waar geweld niets vermogen zou, tot een list de toevlucht geno-<pb n="166"/>men worden. Gebruik makende van een oud volksgeloof dat aan St. Olaf, Noorwegens beschermheilige, de macht toeschrijft naar willekeur zijn graf te verlaten en voor het volk te verschijnen, zal Wilhelm zich als St. Olaf vermommen om daardoor de soldaten te beangstigen en zoo mogelijk op de vlucht te jagen. Zoo gezegd, zoo gedaan. Alles gaat naar wensch. Bij de verschijning van den gewaanden heilige verlaten de soldaten in allerijl hun post en wordt Knud gedood. Axel en Walborg treden de kerk binnen en als zij zich gereed maken, bij de graven hunner voorvaderen hun laatst gebed op vaderlandschen bodem uit te storten, hoort men in de verte driemalen achtereen een schel geluid. Gotfred, Wilhelms schildknaap, verschijnt.</p>
<lg type="poem">
<l rend="speaker"><hi rend="sc">Gotfred</hi>.</l>
<l>De hemel zelf begunstigt onze vlucht.</l>
<l>Zoo juist is Erling Skakke uit Bergen met</l>
<l>Een sterke vloot verschenen voor de stad,</l>
<l>Om Hakon Herdebred de kroon te ontrukken.</l>
<l>Dat hoorngeschal geeft tot den aanval 't sein:</l>
<l>Thans is er niets, dat onze vlucht belet,</l>
<l>Want heel de stad is gants in rep en roer.</l></lg>
<p>Nu echter verklaart Axel elke vlucht onmogelijk. ‘Wat wilt ge dan?’ vraagt hem Wilhelm. ‘Hakon Herdebred beschermen,’ andwoordt hij. ‘Uw vijand?’ ‘Ik heb mijn vijand eens den rug gekeerd; thans wordt mijn koning bedreigd, en het is de koning, wien mijn leven behoort.’ Als Wilhelm hem nochtans zoekt te overreden, zegt Axel:</p>
<lg type="poem">
<l>Laat niet uw mond met sluw-gedachte vonden</l>
<l>De stem van uw geweten smoren, vriend!</l>
<l>De koning is geen booswicht. 't Is de list</l>
<l>Eens monniks, die zijn hartstocht voedsel gaf.</l>
<l>Versmade min, jeugd en verkeerde raad, -</l>
<l>Elk dezer drie is op zich-zelf voldoende</l>
<l>Om 't reinst gemoed in slingering te brengen.</l>
<l>Wreed trachtte Hakon <hi rend="i">mij</hi> mijn bruid te rooven;</l>
<l>Dat duldde ik niet! Wreed tracht men <hi rend="i">hem</hi> zijn rijk</l>
<l>Te rooven thands - dat duld ik evenmin.</l></lg>
<p>Als Walbrog in tranen losbarst, voert hij haar tegen:</p>
<pb n="167"/>
<lg type="poem">
<l>Ween niet, mijn lief! voorbij is al mijn vreeze.</l>
<l>Thans slaat mijn hart niet langer zwaar en bang:</l>
<l>Niet rooven wil 'k mijn Walborg, neen - 'k wil haar</l>
<l>Verdienen!</l></lg>
<p>en andwoordt de edele maagd:</p>
<lg type="poem">
<l>Ik zal niet schreien, Axel! Ook het meisjen</l>
<l>Kan heldenmoed in lijdzaamheid betoonen.</l>
<l>Mijn uitverkoren, welbeminde jongling -</l>
<l>Ga! Walborg schenkt u aan het vaderland.</l></lg>
<p>Dus snelt Axel zijn koning te hulp. Onder de eersten die in den kamp gewond worden behoort deze, en nu is het wederom Axel die hem ter zijde staat, in de kerk een schuilplaats voor hem vindt en zijn wonden verbindt.</p>
<lg type="poem">
<l rend="speaker"><hi rend="sc">Hakon</hi>.</l>
<l>Is dat een trotschheid, wreede en tuk op wrake?</l>
<l>Is dat grootmoedigheid, rein en natuurlijk?</l>
<l>'k Versta u niet! Of wilt gij kolen vuurs</l>
<l>Op 't hoofd van Hakon staaplen?</l>
<l rend="speaker"><hi rend="sc">Axel</hi>.</l>
<l rend="; 1tab">Neen, mijn koning!</l>
<l>Bij God en menschen - trouw wil ik u dienen;</l>
<l>U krenken, of verwijten doen - dat niet.</l>
<l rend="speaker"><hi rend="sc">Hakon</hi>.</l>
<l>Uwe edelmoedigheid verzwaart mijn pijn.</l>
<l>O Hakon Herdebred, rampzalige -</l>
<l>De trots uws legers weigert u zijn achting.</l>
<l rend="speaker"><hi rend="sc">Axel</hi>.</l>
<l>Bij God daarboven, bij mijn Walborg, Hakon!</l>
<l>Ik acht u.</l>
<l rend="speaker"><hi rend="sc">Hakon</hi>.</l>
<l rend="; 1tab">Nu geloof ik u, mijn vriend!</l>
<l>Gij zwoert een heilgen eed. Wel - zij het zoo!</l>
<l>Want Hakon handelde als een vurig minnaar</l>
<l>Die op een troon zit - en niet als een booswicht.</l>
<pb n="168"/>
<l rend="speaker">Axel.</l>
<l>Wie, die de macht der liefde kent, begrijpt</l>
<l>Heur drang en werking niet?</l></lg>
<p>Hakon is verwonnen. Ik heb gedwaald, zegt hij,</p>
<lg type="poem">
<l>Ik heb gedwaald, 'k begreep uw reine ziel niet,</l>
<l>Uw edel hart deed thands den blinddoek vallen;</l>
<l>En vrij en frank, omdat ik 't goede wil,</l>
<l>Beteugel ik de tochten van mijn hart,</l>
<l>En schenk ik u uw bruid, uw schoone Walborg,</l>
<l>Het dierbaarst wat voor mij op aarde leeft.</l>
<l>Misken mij niet: zie wèl <hi rend="i">wat</hi> ik u offer.</l></lg>
<p>Er wordt gerucht vernomen. Vijandelijke soldaten zijn den koning op het spoor gekomen en zoeken zijn dood. Axel besluit zich voor hem op te offeren. ‘Uw helm drukt uw voorhoofd, de mijne is lichter, laat ons ruilen,’ zegt hij. Als hij Hakons helm opgezet en den mantel, dien deze had afgelegd terwijl hij verbonden werd, omgeworpen heeft, stormen de soldaten binnen. ‘Daar staat de koning,’ roepen zij, Axel ziende. ‘Ja, ik ben de koning,’ zegt deze.</p>
<lg type="poem">
<l>Hierheen, gij schurken! hier staat koning Hakon</l>
<l>Met opgeheven zwaard!.........</l>
<l>Verdien het goud, op Hakons hoofd gesteld.</l>
<l rend="speaker"><hi rend="sc">Hakon</hi> (zijn zwaard trekkende).</l>
<l rend="; 1tab">Hij</l>
<l>Bedriegt u......</l>
<l rend="speaker">Axel.</l>
<l>.....Gij zijt gewond; zwijg, Axel Thordsen!</l></lg>
<p>Axel wordt verwond, maar daar verschijnt Wilhelm door eenige gewapende mannen gevolgd, en de vijand kiest de vlucht. Hakon omhelst zijn edelen redder en verlaat de kerk om naar het tooneel des krijgs te snellen en door zijne tegenwoordigheid den moed der soldaten aan te vuren. Wilhelm, Axels gevaarvollen toestand bespeurende, verwijdert zich om Walborg te halen, en juist als beide de kerk betreden, blaast Axel den laatsten adem uit. Walborg knielt naast hem en na eene roerende en met innige teederheid
<pb n="169"/>beschreven scène sterft ook zij, aan de borst des zielsgeliefden.</p>
<p>Onze talentvolle Hofdijk, die de opdracht van het stuk welwillend aanvaardde, en op wiens aanmoediging de heer Nieuwenkamp besloot het in het licht te zenden, heeft daardoor onze dramatische litteratuur op nieuw aan zich verplicht. In genoemde opdracht spreekt de vertolker de hoop uit in een welwillende ontvangst een aansporing te mogen vinden om zijne voorgenomen vertolking van eene andere dramatische schepping van den grooten Deen ten uitvoer te brengen. Recht verlangend zien wij een nieuwe pennevrucht van zijne hand te gemoet.</p>
<p>De uitvoering is keurig en smaakvol, iets wat wij echter van den heer Frijlink steeds gewoon zijn.</p>
<p>&nbsp;</p>
<p>Dr. A. <hi rend="sc">Tersteegh Hz.</hi></p>
<p><hi rend="spat">Rotterdam</hi>, 4 Februari 1872.</p>
<div type="section">
<interpGrp>
<interp type="primair" value="18720300"/>
</interpGrp>
<head rend="h4">II. Rechts- en Staatswetenschappen.</head>
<q rend="bq">Twee redevoeringen over liberale koloniale politiek, gehouden te Groningen en te Leeuwarden door L. van Woudrichem van Vliet. Amsterdam. - J. Noordendorp. Maart, 1871.</q>
<p>De koloniale politiek van den heer van Vliet is den lezers van dit tijdschrift bekend. Niettemin gevoel ik mij gedrongen, naar aanleiding van bovengenoemde redevoeringen, het een en ander aan de aandacht der lezers van dit tijdschrift te onderwerpen. Te beter zal de lezing er van bevorderd worden.</p>
<p>In de te Groningen uitgesproken redevoering (den 26<hi rend="sup">sten</hi> Jan. 1871) wordt eene lange lijst van niet onbelangrijke regeringsdaden van de laatste jaren vermeld. De heer van Vliet voegt er aan toe, dat die lijst misschien nog wel met eenige te vermeerderen ware. Maar die lijst getuigt tevens van doorgaand gemis aan een vast systeem van regeringsbeleid over Java. De heer van Vliet drukt dit nog sterker uit, als hij zegt: ‘ieder der opgesomde regeringsdaden is eene greep in het bestaande regeringsbeleid en brengt dit alzoo een stap nader tot zijn val. Niet een draagt bij tot vestiging van een verbeterd regerings-<pb n="170"/>beleid over Nederlandsch-Indië’ Hoe is dan het karakter van het tegenwoordige beleid, en wat behoort het karakter van ieder beleid te zijn, onverschillig of het in Europa of in Azië moet worden toegepast, wordt gevraagd. <hi rend="i">Onverschillig of het in Europa of in Azië moet worden toegepast</hi>, want er zijn geen Oostersche in tegenoverstelling van Westersche ‘beginselen’. Westersche <hi rend="i">beginselen</hi> van regeringsbeleid kunnen op Java even goed als elders en met gelijke goede uitkomsten als rigtsnoer van bestuur worden van kracht verklaard. Het karakter nu van het tegenwoordige regeringsbeleid over Java is: onverdeeld gezag gepaard aan gemis van openbaarheid. Natuurlijk komen hierbij de bekende bezwaren: het onverdeeld bezit van den grond en de gedwongen prestatiën in arbeid. Nu is het toch eene liberale koloniale politiek, gaat de heer van Vliet voort, in de plaats van onverdeeld gezag te stellen verdeeling van gezag. Maar het Europeesch gezag behoort zich te wachten de nieuwe ambtelijke betrekkingen aan Europeanen op te dragen. Neen. Voor iederen tak van dienst een afzonderlijk, zelfstandig, <hi rend="i">inlandsch</hi> ambtenaar. De regeringspersoon echter, die dat wil, het lid der vertegenwoordiging, die dat bij de regering wil aanbevelen, moet
voorstellen de afschaffing van alle prestatie in arbeid, dus ook van allen cultuur-arbeid ten behoeve van den staat; dus ook in de eerste plaats van de gouvernements koffij- en suiker-cultuur.</p>
<p>Laat ik hier nu eens eenige oogenblikken stilstaan. Het groote bezwaar van den heer van Vliet tegen het tot heden gevoerde regeringsbeleid is, dat men een aantal, overigens niet onbelangrijke, maatregelen genomen heeft, die dat beleid tot zijn val brengen, zonder dat daardoor een beter beleid wordt gevestigd. Afgescheiden nu van de genomen maatregelen zelve, staat het toch vast, dat men, als men verbeteren wil, het bestaande stelsel telkens een stap nader tot zijn val <hi rend="i">moet</hi> brengen. Heeft men nu daardoor nog niet een volledig systeem van verbeterd regeringsbeleid gevestigd - wat de liberale rigting volkomen erkennen zal - men heeft toch verbeteringen aangebragt en kwam daardoor in de noodzakelijkheid, om het bestaande nader tot zijn val te brengen. En dat men niet <hi rend="i">onbelangrijk</hi> verbeterd heeft, erkent de heer van Vliet zelf.</p>
<p>Intusschen het <hi rend="i">karakter</hi> van het tegenwoordige regeringsbeleid is verkeerd. En dit karakter meent de heer van Vliet te kunnen aanduiden als bestaande in het <hi rend="i">onverdeeld gezag gepaard aan gemis</hi>
<pb n="171"/><hi rend="i">van openbaarheid</hi>. Of hij evenwel geheel consequent is gebleven aan zijne voorstelling, meen ik te moeten betwijfelen. Immers hij verklaart eveneens, dat hij, die verdeeling van gezag wil, tevens moet willen: afschaffing van alle prestatie in arbeid, dus ook van allen cultuur-arbeid ten behoeve van den staat, dus ook in de eerste plaats van de gouvernements koffij- en suiker-cultuur.</p>
<p>In het laatste zit, geloof ik, het groote bezwaar. Of men al het onverdeeld gezag over verschillende ambtenaren gaat verdeelen - overigens een zeer noodige en goede maatregel - en men behoudt ten behoeve van den staat den gedwongen arbeid en de beschikking over den grond van den inlander, dan zal de verdeeling van het gezag niet veel baten. Juist die onnatuurlijke toestand van gedwongen arbeid en beschikking over den grond moet in de eerste plaats ophouden. Die verkeerd werkende helastingen en middelen moeten herzien worden, en wel in de allereerste plaats de landrente-belasting, welke eene gewone grondbelasting worden moet. Daarnaar is in de laatste jaren getracht en men is dat doel een belangrijk eind wegs genaderd.</p>
<p>De minister van koloniën, de heer de Waal, heeft door 's lands vertegenwoordiging weten te doen aannemen twee wetten van het hoogste belang voor de ontwikkeling van den landbouw en de nijverheid in Indië. Volgens de eerste wet (de agrarische) kunnen gronden in erfpacht worden afgestaan voor 75 jaren en kan de inlander den grond, door hem in erfelijk individueel gebruik bezeten, op aanvraag van den regtmatigen bezitter in eigendom verkrijgen. De beschikking over zijn grond (voor eigen gebruik ontgonnen, of als gemeene weide of uit eenigen anderen hoofde tot de dorpen behoorende) ten behoeve van den staat voor groote werken of cultures houdt op. Daarover wordt niet beschikt dan ten algemeene nutte en ten behoeve van de op hoog gezag ingevoerde cultures tegen behoorlijke schadeloosstelling.</p>
<p>De tweede wet, de zoogenoemde suikerwet, schrijft voor, dat nieuwe invoering der suikercultuur op hoog gezag niet plaats heeft. Waar zij bestaat eindigt de beschikking over gronden, door den inlander voor eigen gebruik ontgonnen, met den aanplant van 1890. Na den aanplant van het jaar 1878 wordt, behoudens de regten bij het in werking treden van de wet verkregen, die beschikking voor elke onderneming jaarlijks trapsgewijze verminderd. Bij de regelingen en overeenkomsten te dezer zake moet
<pb n="172"/>een aantal bepalingen in acht genomen worden. o.a. deze zeer belangrijke, dat gelijktijdig niet meer dan over één vijfde der velden van elke betrokken dessa worde beschikt, tenzij de bevolking zelve afwijking van dit voorschrift verlangt; dat de bevolking voor de afgifte van den grond behoorlijk wordt schadeloos gesteld en voor haren arbeid behoorlijk betaald; dat de tusschenkomst des bestuurs tot beplanting met suikerriet, zoo spoedig doenlijk, in overleg met den fabriekant ophoudt; dat tot het verkrijgen van arbeiders en verdere hulpmiddelen, zoo voor het snijden en vervoeren van het riet, voor werkzaamheden in en bij de fabriek, voor den afvoer van de suiker, als anderzins, de tusschenkomst des bestuurs aan de ondernemers niet verleend wordt buiten volstrekte, telkens te bewijzen, onmisbaarheid.</p>
<p>Ziedaar wat art. 56 al. 6 van het regeringsreglement bedoelde toen het voorschreef, dat moest worden voorbereid eene regeling, steunende op de vrijwillige overeenkomsten met de betrokken gemeenten en personen, welke regeling moest voorbereiden den toestand, waarbij de tusschenkomst des bestuurs zou kunnen worden ontbeerd. Nu behelzen de bovengenoemde wetten zulke algemeene beginselen, welker uitvoering aan het koloniaal bestuur wordt opgedragen. De parlementaire ondervinding had geleerd, dat men alleen langs dien weg tot eenig resultaat kon komen. 's Lands vertegenwoordiging houdt bovendien door middel van de ministeriële verantwoordelijkheid toezigt op die uitvoeringen. Waar in strijd met die wetten gehandeld wordt, daar zal hij die daartoe medewerkte gemakkelijk gedrongen kunnen worden daarmee overeenkomstig te handelen. Het besluit tot uitvoering van de agrarische wet o.a. schijnt met die wet in strijd te zijn. En wat zien wij? De tegenwoordige minister van koloniën heeft reeds verklaard, daarin verandering te zullen brengen. Ik twijfel er geen oogenblik aan, of de heer de Waal, ware hij aan het bestuur gebleven, zou tot hetzelfde besluit hebben moeten komen.</p>
<p>Wij zijn dus werkelijk een heel eind wegs gevorderd op den weg, die leidt tot opheffing van allen gedwongen arbeid, van elke beschikking over den grond van den inlander. Wij hebben aan de particuliere industrie de gelegenheid tot verdere ontwikkeling geopend door de bij de wet aangenomene erfpacht en wij hebben den inlander het genot en behoud van zijn grond verzekerd. Maar nu blijft de gouvernements-kofficultuur nog en de aan het gouvernement te presteren heerediensten. Ja ze-<pb n="173"/>ker. Maar kan alles op eens geschieden? Kunnen wij bovendien nog niet wijzen op een tal van verbeteringen in de Javasche huishouding aangebragt? Hebben wij niet afgeschaft de cultuurprocenten voor de ambtenaren met de cultures belast; niet beperkt de gedwongen diensten ten behoeve van de Inlandsche hoofden? Ik wijs slechts op de meest gewigtige maatregelen.</p>
<p>Waarmede dus de heer van Vliet beginnen wil, daarmede zijn wij reeds begonnen. En wij zullen blijven voortgaan, tenzij parlementaire verwikkelingen tusschenbeide komen. Wij zullen eindelijk van onze Oost-Indische bezittingen maken, waartoe eene koloniale mogendheid verpligt is. De heer van Vliet echter zal het niet met deze redenering eens zijn. Behoudens enkele <hi rend="i">uitzonderingen</hi> misschien kent hij geene cultuur van stapelproducten voor particuliere rekening op Java, die geacht kan worden vrij te zijn in de gezonde beteekenis van het woord <hi rend="i">vrij</hi>. Mij dunkt, een tal van fabriekanten, die voor particuliere rekening werken, zullen het tegendeel kunnen getuigen.</p>
<p>‘De woordvoerders der liberale koloniale politiek hebben niets anders gedaan dan zich om strijd beijverd den eenen grondslag na den anderen af te breken van het, hoewel kunstmatige, toch kostbare koloniale gebouw, dat het verloop van jaren ons had geschonken. Maar zelfs tot het geven van eene schets van het nieuwe koloniaal systeem schijnen zij niet in staat.’</p>
<p>Ik heb niet noodig deze redenering nog te wederleggen na het reeds aangevoerde. Maar, waartegen ik meen te moeten opkomen, is wat de heer van Vliet ten opzigte van de cultuurwet van den heer van de Putte opmerkt. Ik loop volstrekt niet weg met die wet en nog veel minder met hare behandeling in de tweede kamer. Maar zij beteekende niet zoo weinig als de heer van Vliet voorstelt. En baar voor te stellen als de alpha en omega, het begin en het einde der koloniale wijsheid van den heer van de Putte en zijne voorstanders gelijkt naar niets. Men heeft toen alleen voorgesteld, wat in de toenmalige omstandigheden bereikbaar was. En die wet bevatte veel goeds. Aan den inlandschen bezitter werd toegekend de eigendom van den grond, dier hij bij de invoering der wet in individueel en erfelijk gebruik bezat. Aan de gezamelijke geërfden zouden behooren in eigendom de bebouwde dessa-gronden, waarvan zij gewoon zijn het genot tijdelijk onder elkander te verdeelen. Alle gronden daaronder niet vallende, noch vóór de invoering der wet door derden uit
<pb n="174"/>anderen hoofde wettig in eigendom verkregen, zouden behooren aan den staat. Insgelijks zoude behooren aan den staat de op hoog gezag aangelegde koffijtuinen. De gemeenschappelijke dessagronden zouden tusschen de regthebbenden worden verdeeld, zoodra de meerderheid van hen dit mogt verlangen. De tusschenkomst van het bestuur ter voortzetting der bestaande suikerondernemingen na afloop der contracten en de oprigting van nieuwe ondernemingen van suikerbereiding zou zich niet verder uitstrekken dan tot de verzekering aan den ondernemer van beschikking over velden voor eene bepaalde oppervlakte; het verleenen van beschikking aan den ondernemer over de noodige gronden tot plaatsing der fabrieken en toestellen, alles tegen schadeloosstelling aan de eigenaren, des noods te betalen door den landraad. Dan behelsde een der artikelen het beginsel van publieke uitbesteding der suiker-contracten aan den meestbiedende. Eindelijk zou, onverminderd de nakoming der verpligtingen door den staat op zich genomen bij de thans werkende cultuurcontracten, van staatswege niet over den arbeid der inlanders ten behoeve van eenige cultures beschikt worden.</p>
<p>De liberale koloniale politiek heeft dus tot heden niets anders gedaan dan overeenkomstig de wet die maatregelen te nemen, waardoor de <hi rend="i">inlander</hi> voorbereid wordt over zijn grond, werkkrachten en tijd vrij te kunnen beschikken, waardoor aan de particuliere <hi rend="i">nijverheid</hi> en <hi rend="i">handel</hi> de gelegenheid om zich naar de eischen van den tijd te ontwikkelen verschaft wordt, waardoor bij slot van rekening de <hi rend="i">staat</hi> het beste varen zal. Ik heb reeds gezegd dat er nog veel te doen valt, omdat wij zoo ver ten achter zijn. Maar men is begonnen en men zal niet eindigen, voordat men van Indië gemaakt heeft wat eene koloniale mogendheid er van maken moet.</p>
<p>Eene opmerkelijke bijdrage tot de juistheid der meening dat de heer van Vliet het eigenlijk eens is met de liberale koloniale politiek, levert hij zelf in deze redevoering. Ik heb er vroeger reeds opmerkzaam op gemaakt. Nog een voorbeeld. Zeer te regt zegt hij, dat vrije arbeid geene aangelegenheid is vatbaar om te worden ingevoerd bij wettelijke verordening, wel de algemeene voorwaarden, waaronder vrije arbeid zal kunnen ontstaan. En welke zijn nu volgens den heer van Vliet die algemeene voorwaarden? O.a. uitgifte van den grond in 75jarige erfpacht. De erfpacht is immers aangenomen bij de wet van den minister
<pb n="175"/>de Waal. En er is geen twijfel aan of hetgeen de heer van Vliet verder noemt, - oprigting eener hypotheekbank, aanleg van stoom-spoor-verkeer (men is er immers gedeeltelijk reeds druk mede doende), kanalisatie enz. - zal wel komen. Qui trop embrasse, mal étreint. Opmeting van den bodem van Java heeft plaats.</p>
<p>De hervormingen nu, welke de heer van Vliet wil en welke de liberale rigting in het algemeen wil en ook reeds voor een gedeelte volbragt heeft, behoeven niet gelijktijdig in alle residentiën ingevoerd te worden. Eene quaestie van uitvoering. Als men voortgaat op den weg, door den heer de Waal begonnen, dan kan dit ook zeer goed. De algemeene beginselen van hervorming stelt de wetgever vast, aan het koloniaal bestuur de wijze van uitvoering overlatende. Daarom juist was het zeer goed gezien van den heer de Waal, om de zaak aldus aan te vatten. Nog iets ten slotte wat deze redevoering aangaat.</p>
<p>De heer van Vliet meent dat de tegenwoordige minister van koloniën, de heer van Bosse, de regte man kan zijn, om de middelen tot eene gezonde en afdoende oplossing van het koloniale vraagstuk aan te grijpen. Daarin verschillen de liberalen, naar ik meen, niet. Onder ééne voorwaarde echter. De minister late de zaken niet te lang in den tegenwoordigen toestand. Hij heeft naar het mij voorkomt hierop wel wat sterk gedrukt. Het is dringend noodig met hervormen voort te gaan. Aan de koffijcultuur, de landrente, de heerediensten, de belastingen en middelen moet de hand geslagen worden. De heer van Bosse is daartoe in staat; hij weet veel van koloniale aangelegenheden, gelijk hij in het algemeen een uitnemend bekwaam man is. Maar voortgaan, zij het wachtwoord, op de wijze zoo als de heer de Waal begon, al is het met wat minder conservatieve tendenzen, wat volstrekt geen bezwaar is.</p>
<p>Ik heb bij de te Groningen gehouden rede nog al vrij lang stilgestaan. Ik zal korter kunnen zijn, bij de aankondiging van de rede, door den heer van Vliet den 27<hi rend="sup">sten</hi> Januarij 1871 te Leeuwarden gehouden. Aan het slot resumeert de spreker de door hem wenschelijk geachte en bekende hervormingen. Schenk aan de Javaansche bevolking goed beschreven grondregt; goede regtsbedeeling; schaf alle belasting in arbeid af en verbeter aanslag en heffing der belastingen in geld; leg aan afvoerwegen voor de vruchten van haar arbeid; geef haar volks-onderwijs en
<pb n="176"/>doe dat alles niet <hi rend="i">stuks</hi>-gewijze, maar <hi rend="i">traps</hi>-gewijze, d.i. ontwerp een geheel, in al zijne deelen uitgewerkt plan van hervorming, stel dit bij de wet vast en voer het binnen weinige jaren, <hi rend="i">residenties-gewijze</hi> over geheel Java uit. Naar hetgeen ik hier boven reeds gezegd heb, is het onnoodig hierbij nog stil te staan. De heer van Vliet heeft meermalen zijne denkbeelden omtrent de hervormingen in het koloniaal regeringsbeleid aan te brengen doen kennen. Wat hij in het algemeen wil en zooals hij dit in de te Leeuwarden gehouden rede geformuleerd heeft, wil de liberale rigting. Of zij het precies op dezelfde wijze, vooral ook wat de uitvoering aangaat, wil, is eene andere vraag. Intusschen is het voor ieder, die zich bezig houdt met koloniale zaken, van belang, kennis te nemen van deze beide redevoeringen van den heer van Vliet.</p>
<p>&nbsp;</p>
<p><hi rend="spat">Deventer</hi>, Maart 1872.</p>
<p>C. <hi rend="sc">Duymaer van Twist</hi>.</p>
<q rend="bq">Thorbecke tegenover de uitbreiding van het kiesregt. Eenige bladzijden uit hoofdstuk XLVIII van deel VIII van Guizot's gedenkschriften, door L. van Woudrichem van Vliet. - Amsterdam. - J. Noordendorp. Maart, 1871.</q>
<p>Het ziet er voor ons land niet al te best uit, volgens den heer van Vliet. Geen enkel der vele vraagstukken, die sinds vele jaren op afdoening wachten, wordt tot oplossing gebragt. De marine is in verval (ik dacht dat men druk bezig was, om ze uit haar verval op te heffen); het leger buiten staat ons te verdedigen; de welvaart in onze overzeesche bezittingen en koloniën vernietigd; het evenwigt tusschen 's lands uitgaven en inkomsten verbroken; de belasting-wetgeving verouderd: de regtsbedeeling slecht, langzaam en kostbaar (zoo absoluut gesproken ontken ik deze bewering); de toestand van de arbeidende klasse laat veel te wenschen over. Behoudens eenige uitzonderingen kan niet ontkend worden, dat er zeer veel juist is in de voorstelling van den heer van Vliet. En toch is het even waar, dat in het maatschappelijke leven de druk van hetgeen ons in zoo hooge mate ontbreekt, weinig gevoeld wordt. Dat komt omdat onze natie in het algemeen geene politieke
<pb n="177"/>natie en er zeer op gesteld is, dat men haar naar eigen goedvinden en oud gebruik late voortleven. Ook wordt hetgeen ons ontbreekt wel eens wat breed uitgemeten en te weinig gelet op wat wij in tegenstelling van andere natiën hebben. Leest men het begin van dit geschrift van den heer van Vliet, men zou geneigd zijn te vragen, wie, die anders kan, wil hier nog wonen. Te scherp accentueren leidt tot overdrijving. Het is ontegenzeggelijk, dat men in Nederland zeer goed leeft, al zou men eene menigte zaken anders wenschen.</p>
<p>Maar wat moeten wij nu doen, om eindelijk eens te komen tot afdoening van een tal van vraagstukken, welke daarop wachten? Wat hebben wij noodig, om onzen politieken en socialen toestand te verbeteren? Zonder aarzelen aan het kiesregt zoo veel uitbreiding geven als met de tegenwoordige grondwettelijke bepalingen is overeen te brengen, antwoordt de heer van Vliet. Daar moeten andere mannen in ons parlement. Nieuw leven is er noodig. Met het tegenwoordige parlement is niets te beginnen. En de heer van Vliet verwacht die parlements-vernieuwing van eene uitbreiding van het kiesregt. Thorbecke wil dat wel niet, maar aan Thorbecke wordt voorgehouden een allermerkwaardigst hoofdstuk uit de Mémoires van Guizot, die te zijner tijd aan den wensch om uitbreiding van het kiesregt niet toegaf, en men weet met welke gevolgen. Uitbreiding van kiesregt, het panacee tegen de bestaande politieke en maatschappelijke gebreken. Maar dat kiesregt uitgebreid alleen zoover als met de tegenwoordige grondwettelijke bepalingen is overeen te brengen. Mij dunkt, als de heer van Vliet zooveel verwacht van de uitbreiding van het kiesregt, dan had hij zijne wenschen niet moeten beperken tot binnen de grenzen van de grondwet. Dan had hij er des noodig eene grondwetsherziening voor over moeten hebben. Mij dunkt, de grondwet moet hem meer dan hij noodig acht, beperken.</p>
<p>Ik wil wel erkennen, dat ik de urgentie eener uitbreiding van het kiesregt niet inzie. Iets anders is het, de kiesbevoegdheid in de verschillende gemeenten van ons land meer gelijk te maken. Wenschelijk ware het ook, aan een tal van personen, die van wege hun betrekking of positie in de maatschappij kiesbevoegd behoorden te zijn, het kiesregt toe te kennen. Maar daarvoor heb ik geene grondwetsherziening noodig, welke alligt grootere proportiën zou aannemen. Doch het is er om te doen, een ander
<pb n="178"/>en beter parlement te krijgen, dat de groote vraagstukken afdoet. Denkt gij dat gij dit zult verkrijgen door het getal kiezers uit te breiden? Ja, als gij het getal ontwikkelde en bekwame kiezers kondt uitbreiden. Maar dat kunt en wilt gij immers niet. Het is slechts te doen om door verlaging van den census het kiezerspersoneel uit te breiden. Dus, gij vermeerdert met uwe census-verlaging alleen het <hi rend="i">aantal</hi> kiezers en gij bereikt er eenvoudig dit mede, dat gij in nog meerdere mate dan thans het roer aan de minder ontwikkelden in handen geeft. In plaats van tot den bekwaamheid-census te naderen, verwijdert gij er u langs zoo meer van. Daarin moogt gij nu geen bezwaar zien, het is evenwel niet tegen te spreken, dat eene op die wijze gekozene kamer zeker niet eene, veeleer in het geheel niet, de door u bedoelde vraagstukken tot oplossing brengt, hetgeen toch uw doel was. Zou de liberale rigting daartoe medewerken? Het is er in de eerste plaats om te doen, dat wij mannen in onze tweede kamer hebben, die de noodige kracht en het onmisbare talent bezitten, om de reeds zoo lang hangende groote zaken aan een eind te brengen. Dat vernieuwing in het personeel van de kamer wenschelijk is, wie zal het niet toestemmen. Maar een tal van onontwikkelde kiezers meer zal die vernieuwing niet aanbrengen, en zoo al, dan kon de vernieuwing wel eens zeer ongewenscht zijn. Geven de tegenwoordige verkiezingen ook wel aanleiding, om het stemregt uit te breiden?</p>
<p>In beginsel stem ik gaarne toe, dat het kiesregt langzamerhand uitgebreid moet worden. Ook in de wijze van verkiezen moet verandering komen. Konden wij nu reeds komen tot het algemeen stemregt, niets zou meer gewenscht zijn, omdat toch een vertegenwoordigend ligchaam, geroepen om de belangen van de geheele maatschappij waar te nemen en te regelen, behoort verkozen te worden zooveel mogelijk door al de belanghebbenden. Maar daaraan valt niet te denken vooreerst. En om dezelfde reden kan ik ook nog geen heil in uitbreiding van het kiesregt zien. Niet eerder dan wanneer het gebleken zal zijn, dat de natie politiek genoeg ontwikkeld is, om aan het verkiezingswerk in grooteren getale deel te nemen. Het ligt in de rigting der liberalen, om, naar mate de ontwikkeling der natie toeneemt, hare politieke regten en bevoegdheden uit te breiden. Maar eerst moet de politieke ontwikkeling er zijn. Het wijzen op Frankrijk ten tijde van Guizot doet, dunkt mij, weinig af. De tijd zal
<pb n="179"/>nog moeten leeren, welk stelsel van regering voor Frankrijk het meest passend is. Maar er is, dunkt mij, geen twijfel aan, dat ook met de uitbreiding van het kiesregt, en welligt juist ten gevolge daarvan, Guizot's bestuur in Frankrijk nog eerder gevallen zou zijn.</p>
<p>&nbsp;</p>
<p><hi rend="spat">Deventer</hi>, Maart 1872.</p>
<p>C. <hi rend="sc">Duymaer van Twist</hi>.</p></div>
<div type="section">
<interpGrp>
<interp type="primair" value="18720100"/>
<interp type="primair" value="18720303"/>
</interpGrp>
<head rend="h4">III. Onderwijs.</head>
<q rend="bq">NEÈRLANDS HELDENDADEN TE LAND VAN DE VROEGSTE TIJDEN AF TOT IN ONZE DAGEN door <hi rend="sc">j. bosscha</hi>, lid der Koninklijke akademie van wetenschappen. Herziene en verbeterde uitgaaf. Leeuwarden, G.T.N. Suringar.</q>
<p>Onze vaderlandsche geschiedenis, vooral in 't tijdperk onzer nationale grootheid, heeft in den laatsten tijd zoo hier te lande als in 't buitenland een vlijtig bearbeid, trouwens ook dankbaar veld van studie opgeleverd. Geen wonder; naarmate het beginsel van, zij het dan vermomde, volkssouvereiniteit baan begint te breken ook in die landen, waar eeuwen door de vorst de gezalfde des heeren was, naarmate bovenal men zich meer rekenschap begint te geven van de waarde eener volksvertegenwoordiging, die dien naam verdient te dragen, naar die mate wordt ook meer en meer de belangstelling opgewekt in den roemrijken strijd tusschen een krachtig, vrijheidlievend volk en den vorst, die zelf de voorwaarden had verbroken, aan welke alleen hij zijn recht om te regeeren kon ontleenen. IJverig worden de archieven van de Europeesche hoofdsteden onderzocht, tal van belangrijke historische feiten werpen nieuw licht op duistere punten, terwijl daarnaast de resultaten van dat onderzoek in goed geschreven monografieën in wijden kring wordt verspreid. Zij, die op deze wijze onzen nationalen roem dienen, kunnen waarlijk niet klagen over gebrek aan waardeering; maar al te zeer wellicht klampen wij ons vast aan de herinnering van wat wij <hi rend="i">waren</hi> in plaats van te bedenken, wat wij <hi rend="i">nog worden kunnen</hi>. Daarnaast dreigt een ander gevaar bij die waardeering der jon-<pb n="180"/>gere schrijvers, hoo verdiend die ook zij; geringschatting namelijk van hen, die de eerste steenen aanbrachten voor het monument van onzen nationalen roem, van hen ook, die met minder hulpmiddelen, minder volledig daardoor, minder juist soms, toch zoo groote aanspraak hebben op onze erkentelijkheid. Het ‘verouderd’ is een doemvonnis, waardoor op historisch terrein maar al te veel onrecht wordt bedreven. Alsof niet op de meeste punten ook nu nog slechts een schemerdonker heerschte, alsof niet keer op keer de gisteren verkregen resultaten door de ontdekkingen van
heden worden omver geworpen, en men niet licht morgen genoodzaakt zal zijn tot de voorstellingen van gisteren terug te keeren. Hoe grooten invloed toch heeft de tijdelijke of plaatselijke levensbeschouwing op de beschouwing van feiten en personen. Leg Guizot naast Macaulay, Johannes Scherr naast Carlyle, hoe verschillend is de opvatting van dezelfde gebeurtenissen, hoe verschillend zijn de lessen, die ieder er uit trekt in overeenstemming met zijn eigen karakter. Het ligt in den aard der zaak, dat de populariteit van den schrijver in groote mate hiervan afhangt, of zijne levensbeschouwing overeenkomt met die van zijn tijd, en het zou een onderwerp zijn, den schrijver der Curiosities of literature waardig, een essay te schrijven over: den invloed van het temperament op de letterkunde, niet het minste op de historische letterkunde.</p>
<p>In de laatste jaren heeft één schrijver bovenal de aandacht van het groote publiek, op het gebied der vaderlandsche geschiedenis. geabsorbeerd: Motley. Het is er verre af, dat ik zijne verdiensten, vooral die van zijn ‘Opkomst’ zou willen verkleinen, maar ik vrees, dat de ijdelheid, gestreeld door de omstandigheid, dat een vreemdeling onze geschiedenis tot het doel zijner grondige studiën maakte, wel een weinig in 't spel komt bij die algemeene vereering. Die ijdelheid moge ons niet onbillijk maken tegenover onze landgenooten. Naast Motley mag voorzeker Bosscha niet ontbreken in onze boekenkast. Te minder omdat de beschuldiging, waarop ik zooeven wees, als zou hij verouderd zijn, allen grond verloren heeft door de nieuwere uitgaaf van welken ik den titel hierboven afschreef.</p>
<p>De Belgische opstand en het eenstemmig antwoord van Neerlands volk op de roepstem van Neerlands eersten koning waren de aanleiding, die Bosscha, toen hoogleeraar in de geschiedenis aan de militaire akademie en weldra aan het Athenaeum illustre
<pb n="181"/>te Amsterdam, bewoog door het verhaal van Nederlands heldendaden te land den zoo plotseling als vurig opgewekten volksgeest te bevestigen door de herdenking van het verleden en tevens, zooals hij in de voorrede zegt, opdat ‘de mannen van het zwaard in Nederland niet langer het verhalen en waardeeren van de wapenfeiten hunner voorgangers mochten overlaten aan de mannen van den tabbert.’ Die wensch is niet onvervuld gebleven. Menig officier heeft zich vreedzamen roem verworven in de republiek der letteren, waar het hem niet vergund is bloedige lauweren te plukken op het veld van eer, en al bleek soms de nauwe soldatenrok helaas te knellend voor de vrije studie, onze vaderlandsche geschiedenis heeft niet geringe verplichting aan die ‘mannen van het zwaard.’ Ook Bosscha's werk werd van verschillende zijden beoordeeld en besproken, het ontbrak niet aan terechtwijzingen, aan aanvullingen, naarmate telkens nieuwe bronnen aan het licht kwamen, die het oordeel van den schrijver van zelf moesten wijzigen.</p>
<p>Ook deze echter sliep niet in op zijn werk. Nauwlettend nam hij kennis van den uitslag der nasporingen hier en elders, en toen eindelijk de tijd kwam voor eene nieuwe uitgave van <hi rend="i">Neerlands heldendaden</hi> kon hij ons een werk aanbieden, dat het ‘herzien en verbeterd’ niet maar voor de leus op den titel droeg. Te zeer is dit zelfs van bevoegde zijde uit het oog verloren, te weinig heeft men in dit opzicht recht gedaan aan den man, die toch door zijn werk de erkentelijkheid van ieder warm vaderlander verdiend heeft. Om er een voorbeeld van aan te halen behoef ik slechts te herinneren aan de belangrijke studie van den generaal Knoop over den slag bij Nieuwpoort (in den Gids van Oct. en Nov. 1869). Doelende op het Journaal van Duyck zegt hij te meenen, dat hij ‘zelfs na Bosscha's meesterlijke beschrijving van den slag bij Nieuwpoort nog wat nieuws zal kunken zeggen over de krijgsgebeurtenissen, thans nu men daarover opgaven kent, wier kennis denkelijk verborgen is gebleven aan den hooggeachten schrijver van ‘Neerlands heldendaden te land.’ Immers reeds toen was deze nieuwe uitgave tot Frederik Hendrik gevorderd, en het ware niet ongepast geweest, bij deze waardeering van wat Bosscha's werk eenmaal <hi rend="i">was</hi>, ook te wijzen op wat het in zijn nieuwen vorm <hi rend="i">geworden is</hi>. Juist het verhaal aangaande den slag bij Nieuwpoort bewijst, hoe ijverig Bosscha zoowel de Archives als het Journaal van Duyck had bestudeerd,
<pb n="182"/>zoodat het dan ook geheel omgewerkt en uitgebreid is, en nauwelijks uit eenige volzinnen het oorspronkelijke te herkennen is. Datzelfde merken wij overal op, waar door nieuwe bronnen nieuw licht geschonken is; overal is het oorspronkelijke veranderd of uitgebreid, en de noten aan den voet der bladzijden rechtvaardigen overal de gewijzigde voorstelling.</p>
<p>Zoo moge dan het werk van den vreemdeling niet langer den arbeid van onzen landgenoot overschaduwen, maar zooals beiden gestreefd hebben naar één doel, mogen ook beider namen leven in de hulde van ons denkend publiek, en moge ook beider werk de ruimste verspreiding vinden. De prijs kan daartegen geen beletsel zijn. Waar haast evenveel wordt uitgegeven voor een soms zeer middelmatigen roman, zou men door die onderstelling ons lezend publiek beleedigen. Maar bovenal vinde het een plaats in iedere school- of volksbibliotheek, opdat het opkomend geslacht uit de roemrijke voorbeelden der vaderen de geestdrift putte om, waar dit noodig ware, te strijden voor ons volksbestaan, dat zij door hun bloed bezegeld hebben.</p>
<p>&nbsp;</p>
<p><hi rend="spat">Deventer</hi>, Jan. 1872.</p>
<p>G.J. <hi rend="sc">Dozy</hi>.</p>
<q rend="bq">English Grammar for the use of the cadets of the Royal Navy College at Willemsoord bij J.G.R. Vos, Preceptor of languages, History and Geography. Second Edilion Revised and enlarged. Nieuwediep, J.C. de Bruisonjé. 1872.</q>
<p>Is het streelend voor een schrijver zijn papieren kinderen een goed figuur in de wereld te zien slaan, ze dikwijls aangehaald, zelfs, zoo als de heer Vos beweert, door anderen geplunderd te zien, 't bewijst zeer bepaald voor de waarde van een boek, wanneer het na langen of korten tijd de eer geniet van verbeterd en verjongd een nieuwe verschijning op dit ondermaansche te mogen beleven. Die eer genoot dezer dagen de bovenvermelde ‘English Grammar’ in 1860 met een bepaald doel uitgegeven, en daarom ook wellicht niet zóó veel in gewone inrichtingen van onderwijs gebruikt als zij wel verdient. Cooper's werken behooren onder de novellen van de beste en
<pb n="183"/>de meest frissche soort, en toch worden ze betrekkelijk weinig gelezen, omdat ze een eigenaardig cachet hebben. In den goeden ouden tijd, toen onze brave jongens nog voor de ‘Militaire Academie’ moesten klaar gemaakt worden, sprak 't wel als van zelf, dat ‘v. Heusden’ en ‘Bosscha’ niet alleen de slachtoffers voor Breda, maar zelfs geheele klassen en scholen tot eene hoogst oppervlakkige en gebrekkige kennis van Aardrijkskunde en Geschiedenis voerden. Wat toch bestemd was voor inleiding, werd gebruikt tot handboek, en sedert die ongelukkige africhting en dril-methode voor goed de kop werd ingedrukt, is der firma Broese zeker een uitstekende melkkoe afgestorven. Zoo heeft het groote publiek, afgaande op den specialen titel, wellicht ook gedacht dat in deze spraakkunst wat veel ‘marinetermen’ zouden voorkomen, of om andere redenen minder lust gevoeld om kennis te maken met dezen arbeid van den heer Vos, die overigens zulk eene kennismaking ten volle verdient. Wie den heer Vos persoonlijk kent, weet volkomen goed, dat hij zijn goeden naam niet zal te grabbelen gooien door 't uitgeven van oppervlakkige schoolboeken. Hij bewees in 1860 den beoefenaars der engelsche taal- en letterkunde een bepaalden dienst door de uitgave zijner spraakkunst in 't engelsch geschreven. Bij het onderwijs in eene taal bediene men zich toch bij voorkeur van die taal om den leerlingen het doordringen daarin gemakkelijk te maken. Onze aanstaande diplomaten, kooplieden, industrieelen, het beschaafde jonge Nederland leert geene nieuwere talen om die te kunnen lezen en vertalen; zij moeten noodzakelijk zich daarvan als spreektaal leeren bedienen. De ligging van ons land, de kleinheid van ons volk, onze welvaart, die ons zoo licht verleidt om den vreemde in te gaan, en met eigen oogen te zien, met eigen oordeel te bewonderen of af te keuren, maakt voor ons de grondige kennis van vreemde talen even noodzakelijk als voor den Rus.
Geen vreemdeling komt lichtelijk in de verzoeking om Russisch of Nederlandsch te gaan leeren. Men beweert wel dat beiden, Russen en Nederlanders, een bijzonderen aanleg voor vreemde talen hebben; ik durf beweren, dat beschaafde Duitschers, dat Italianen en Grieken dien aanleg met hen gemeen hebben, en dat juist de noodzakelijkheid maakt, dat zij er zich met meer ijver, en daardoor met meer vrucht op toeleggen. 't Uitgeven van een spraakkunst in de taal zelve, goed en bevattelijk geschreven, heeft ook daarom voor
<pb n="184"/>Nederlanders bepaald veel waarde, omdat de spraakkunsten, in Engeland, Frankrijk en Duitschland voor inboorlingen samengesteld veel bevatten, dat voor vreemdelingen geene waarde heeft en veel missen van 't geen zij niet ontberen kunnen. Ik betreur het daarom dat de spraakkunst van den heer Vos niet veel eerder een herdruk heeft mogen beleven, en houd mij overtuigd dat deze tweede druk geen twaalf jaar zal oud worden.</p>
<p>Of zij geheel onberispelijk is, of de heer Vos kennis genomen heeft van hetgeen in den laatsten tijd op 't gebied van spraakkunst en taalstudie in Engeland zelf is verschenen, of hij met Dr. Henry Alford's ‘<hi rend="i">Plea for the queen's English</hi>’ te rade is gegaan - die met tienduizendtallen in Engeland zelf is verspreid geworden - alvorens hij na 12 jaar, een tweede editie van zijn werk bezorgde; of een hoofdstuk voor de ‘<hi rend="i">Synonyms</hi>’ niet eerder op de onderscheiding van vier bladzijden uitbreiding aanspraak maken mocht, dan de regels over de ‘<hi rend="i">Punctuation</hi>’, welke toch ten slotte in alle talen op 't zelfde neder komen, wil ik hier niet uitpluizen; ook niet of de eigenaardigheden welke voor Nederlanders 't gebruik der <hi rend="i">auxiliary verbs</hi>, de zoogenaamde <hi rend="i">iteration</hi> als anderszins hebben, duidelijk genoeg voorgesteld of wèl onvermeld gelaten zijn, deze en meer andere opmerkingen wil ik in 't midden laten, en liever wijzen op 't onmiskenbaar vele goede, dat het werkje bezit, op de grondige en door vele voorbeelden opgehelderde verklaring der regels, de eenvoudige definities - al konden die m.i. geheel vervallen, wanneer onze leerlingen die éénmaal goed in de moedertaal geleerd hebben, daar een bijv. n.w. toch b.v. overal dezelfde eigenschappen behoudt -, op de regels der uitspraak, welke men in de meeste spraakkunsten mist, en die voor de vreemdelingen toch minstens even noodzakelijk, ja onmisbaar zijn, als de regels voor de meervoudvorming, en die door 't gebruik alleen niet kunnen geleerd worden. Wat er nog aan ontbreekt zal de heer Vos er wel later bijvoegen ‘<hi rend="i">Life is short</hi>, <hi rend="i">but art is long</hi>’. Wij begroeten de verschijning van den herdruk zijner ‘English Grammar’ met genoegen.</p>
<p>Wij geven aan 't werkje in zijn verjongd gewaad een eereplaats in onze schoolboekerij en bevelen 't gebruik daarvan gaarne aan allen aan, die grondige studie van de spraakkunst der Engelsche taal wenschen te maken, al protesteer ik persoonlijk bepaald tegen de opmerking in 't voorbericht door den heer
<pb n="185"/>Vos gemaakt met betrekking tot de twee nederlandsche schrijvers over 't zelfde onderwerp, die zijn werk zouden geplunderd hebben: ‘Felix qui nihil debet.’</p>
<p>&nbsp;</p>
<p><hi rend="spat">Deventer</hi>, 3 Maart 1872.</p>
<p>J.H. <hi rend="sc">Meijer</hi>.</p></div>
<div type="section">
<head rend="h4">IV. Biblioscopie.</head>
<q rend="bq">1. De Zuidzee-bubbel. Naar het Engelsch van W. Harrison Ainsworth. 2 deelen. In groot 8vo. 548 bl.
<lb/>2. De predikantsvrouw. Naar het Engelsch van Mrs. Oliphant. 2 deelen. In post 8vo. 707 bl.
<lb/>3. De zorgen van een rijk weeuwtje. Naar het Engelsch van Anth. Trollope. In post 8vo. 266 bl.
<lb/>Alle: Amsterdam, J.D. Sybrandi. 1871.
<lb/>4. Vorst en burger. Een roman naar het Hoogduitsch van Herman Schmid. 3 deelen. In groot 8vo. 831 bl. Alkmaar, P. Kluitman. Prijs f 8.00.
<lb/>5. Strijd baart vrede. Een verhaal van Amalia von Klausberg. Naar 't Hoogduitsch, door W.L.F. Moltzer. 2 deelen. In groot 8vo. 481 bl. Amsterdam, P.N. van Kampen. 1871.
<lb/>6. Verzoend. Een roman, door Amelie Godin. Uit het Hoogduitsch. In groot 8vo. 346 bl. Amsterdam, G.L. Funke. 1872. Prijs f 3.00.
<lb/>7. Esther. Naar het Engelsch van de schrijfster van ‘Corneth up as a flower’. 2 deelen. In groot 8vo. 539 bl. Deventer, A. ter Gunne. 1871.</q>
<p>Al weder een zevental romans, uit Engelsch of Duitsch vertaald en ten behoeve van den naar 't schijnt onverzadelijken honger naar verdichte verhalen ‘in een Nederlandsch gewaad’ aangeboden. 't Is ten deele van reeds zeer bekende, ten deele van nog weinig of niet bekende schrijvers en schrijfsters; van de eersten worden dan ook op de titels getrouwelijk de kwaliteiten van ‘schrijver van....’, ‘schrijfster van...’ opgenoemd (1-3, 5). Gelijk meestal, zoo moeten wij ons ook hier bepalen tot eene beknopte vermelding; tot uitvoerige eigenlijk gezegde beoordeeling heeft dit Tijdschrift geene genoegzame plaatsruimte, en dat vertaalde voeder voor leesgezelschappen en leesbibliotheken is in den regel ook geene kritische studie waardig.</p>
<p>1 heeft als roman geen hooger waarde dan de meeste van
<pb n="186"/>Ainsworth, wiens trant onwillekeurig doet denken aan A. Dumas: levendig verhaal wel, maar ook grillige gang, wonderlijke sprongen, opgeschikte onbeduidendheden. En toch vinden we alle reden om dit verhaal, met veel nadruk zelfs, aan te bevelen. Het geeft eene aanschouwelijke voorstelling van eene maatschappelijke kwaal, die in gewijzigden vorm ook eene is van onze dagen.</p>
<p>Zeer bekend is de geschiedenis der geldspeculatie in Frankrijk, 1717-1720, de windhandel in Mississippi-actiën onder Law. Minder bekend echter is eene dergelijke geschiedenis, die terzelfden tijde in Engeland voorviel. Onder de regering van George I en het bestuur van den minister R. Walpole was de Engelsche staatsschuld tot het voor dien tijd ontzettende cijfer van 54 millioen L. St. gestegen. Een groot gedeelte was voorgeschoten door en dus verschuldigd aan eenige handelmaatschappijen, die daardoor een verontrustend overwicht in den gang van 's lands zaken kregen. Eene dier maatschappijen, zich naar de ‘Zuidzee’ noemende, verkreeg bij parlements-acte in 1719 verlof om de geheele staatsschuld over te nemen tegen uitgifte van actiën op hare ondernemingen in de Zuidzee. Dit deed eenen windhandel - bubbel - in die actiën ontstaan, bijkans even buitensporig als de Mississippi-actiën-handel in Frankrijk. De actiën stegen van 130 tot 1000 L. St. en daarboven, maar daalden ook met verbazende snelheid, ten gevolge waarvan niet alleen eene menigte huisgezinnen in de diepste armoede werden gestort, maar zelfs in het geheele maatschappelijke leven in Engeland eene grenzenlooze verwarring ontstond, ja een oogenblik de zaken zoo geschapen stonden dat door een boosaardig en bedriegelijk ontwerp de geheele natie zou worden ten onder gebracht.</p>
<p>Deze windhandel maakt het historische gedeelte van Ainsworth's roman uit. En als waarschuwende spiegel van het gevaarlijke dier zoo roekelooze speculatiën mag de geschiedenis, zij het in romantischen vorm, wel worden voorgehouden in eenen tijd, in welken men nauwlijks eene enkele courant kan in de hand nemen zonder in groote cijfers de uitlokkendste aanbiedingen aan te treffen van buitenlandsche premie-loterijen, die door lagen prijs der loten en korten termijn van trekking de spaarpenningen in den middelstand oneindig meer bedreigen dan het effectenspel, vooral in eenen tijd van geringe koerswis-<pb n="187"/>seling. Dat de titel slecht gekozen is heeft de lezer reeds bemerkt.</p>
<p>2. Ook ‘De predikantsvrouw’ heeft in zoover eenen min nauwkeurigen titel als in het eerste deel Isabel geen hoofdpersoon is en men een eind in het tweede gevorderd is eer zij predikantsvrouw wordt. Mrs. Oliphant knoopt haar verhaal insgelijks vast aan een historisch feit: eene der zoogenoemde ‘opwekkingen’ in Schotland, overspanningen, verschijnselen van een ziekelijk piëtisme, maar zoo aanstekelijk dat zij duizenden medeslepen en meer nut zouden stichten indien bloesems vruchten waren. Men vindt dan ook in dezen roman aanschouwelijke voorstellingen van godsdienstige oefeningen, doorgaans met loffelijke objectiviteit geschilderd, schoon de schrijfster hier en daar eenen ietwat spotachtigen trek laat zien. De ‘vromen’ zullen dat misschien met verontwaardiging heiligschennis noemen; in ons oog bewijst het alleen dat verschijnselen, heilig in het oog van gemoedelijken onder onze medechristenen, eigenlijk geen geschikt timmerhout voor den roman zijn. Al rekent men voor zich zelv' zulke overspannen godsdienstigheid noch noodig, noch zelfs in vele gevallen nuttig voor het praktisch Christendom, dan toch behoort de moedwil ze te ontzien als eerbiedwaardige uitingen van 's menschen diepst en heiligst gevoel; ja zelfs daar waar zulke verschijnselen bepaald de grenzen van het christelijke overschrijden, gelijk b.v. onderscheidene onloochenbare afgoderijen der Roomsche kerk - ik herinner mij b.v. tijdens de uitstalling van den ‘heiligen rok’ te Trier, een bidprentje te hebben gezien waarop gedrukt stond: ‘heilige rok, bid voor ons!’ - ook daar nog is zulks wel een voorwerp van ernstige terechtwijzing, nimmer van bittere spotternij of lachwekkende scherts.</p>
<p>Doch dit daargelaten is ‘De predikantsvrouw’ een zeer onderhoudende roman, in welken het niet ontbreekt aan belangwekkende karakters en prikkelende situatiën. Ik kan daaromtrent niet in bijzonderheden treden zonder ontrouw aan mijn' aangenomen regel: den gang van een roman niet bloot te leggen, aangezien daardoor een goed deel der lezing voor velen zou bedorven worden.</p>
<p>3 beschrijft minder de ‘zorgen’ dan de positie van een ‘rijk weeuwtje’, vooral tegenover twee mededingers naar hare hand...ik moest zeggen: naar hare beurs. Het verhaal heeft eenen
<pb n="188"/>hoogst eenvoudigen gang; nagenoeg geen knoop, dus ook zoo weinig als geen ontknooping. Niemand onder de optredende personen is een ander dan hij schijnt; geen verholen familiebetrekking, geen geheim huwelijk, geen verduisterd testament, geen ontvreemd kapitaal - niets van dien aard. En toch laat het zich aangenaam lezen, in zoover men dien naam kan geven aan iets, waar niet machtig veel in zit. Inzonderheid heeft de schrijver veel tact getoond in zijne gesprekken; uitstekend geslaagd zijn b.v. die tusschen Mrs. Bucksby en hare kamenier over de geschenken van Cheesacre, de liefdeverklaring van den kapitein, de gesprekken tusschen de beide medeminnaars, zoo aan tafel bij de weduwe als op Oileymead, om geene meerdere te noemen. Enkele onwaarschijnlijkheden moge de lezer overzien, met name dat Cheesacre door de weduwe in die mate wordt om den vinger gewonden, en dat die weduwe (bladz. 205) tot haar nichtje spreekt op eene wijze zooals eene fatsoenlijke Engelsche, al is zij geen ‘kruidje-roer-mij-niet,’ zeer waarschijnlijk niet doen zou.</p>
<p>Aangaande n<hi rend="sup">o</hi>. 1-3 zij nog gezegd, dat vertaling en typographische uitvoering lof verdienen. De corrector (tenzij het aan de vertalers ligge) volgt echter eenen meer en meer in onbruik gerakenden trant: het overladen der volzinnen met comma's. Ik haal slechts ééne zinsnede aan. ‘De groote, ouderwetsche haardsteden, het stevige, maar oude huisraad, de fletsche tapijten op den vloer, de zware, maar verkleurde gordijnen voor de vensters, met één woord, alles, wat men in die ruime kamers rondom zich ontwaarde, bewees, dat de eigenaar van Winnamor Stall zich bijzonder aan 't oude gehecht gevoelde.’ (N<hi rend="sup">o</hi> 3, bladz. 4.)</p>
<p>4 is op end' op een politieke roman. De ‘vorst’ die er in optreedt is een jong hertog, die zijnen vader in de regering opvolgende, in weerwil van de vertoogen zijner moeder de aloude landsvaderlijkheid ter zijde gaat zetten en het moderne staatsrecht uitoefenen. In hoever en met welken uitslag? Men leze dit in den roman zelven. De ‘burger’ zal de bedachtzame Riedl zijn, een echt praktisch staatsman, te verlicht om zich door holle theoriën te laten wegslepen. Het verhaal is uitmuntend geschreven, en als iemand aan de karakterteekening juistheid en diepte zou betwisten, bedenke hij dat het niet om deze, maar om de staatkundige beginselen te doen is. En die beginselen worden ook
<pb n="189"/>genoeg gegeneraliseerd om over 't hoofd te kunnen zien dat onderscheidene toestanden enkel in een Duitsch popperijkje voorkomen kunnen.</p>
<p>De vertaling is niet kwaad; beter althans dan men zou verwachten als men ergens leest van schoone oogen, waaruit een ‘onheimelijke’ gloed straalt.</p>
<p>5. Dit verhaal van de door den roman ‘Zielskracht en hartstocht’ te onzent gunstig bekende schrijfster verdient eervolle onderscheiding en gunstige beoordeeling. Schoon de geschiedenis eene gansch andere is dan die in haren vorigen romam, spelen ook hier ‘zielskracht en hartstocht’ de hoofdrol. De ‘hartstocht’ is een alles overweldigende, smeltende, gloeiende liefde, zoo hopeloos en smachtend als men haar bij La Fontaine - smachtender nagedachtenis - terugvindt. Maar dat hopelooze werpt niet in ziekestoelen en stefbedden; aan den ‘strijd’ wordt eene richting gegeven, die kracht en moed geeft tot het richten des levens naar een edel doel. Bij den mannelijken hoofdspersoon is dat deplastische kunst; indien de nadenkende lezer daarbij nog wel iets anders gewenscht zou hebben dan het wel niet uitgedrukte, maar toch doorschemerende denkbeeld alsof de edele vormen der kunst den edelen mensch hunnen vormen, dan wijzen wij daartegenover op het godsdienstig element, dat den strijdenstijd der vrouwelijke veredelt en heiligt. Bij beiden leidt die inwendige levensstrijd tot inwendigen zielevrede, met dien verstande....doch ik wil niet vooruitloopen op de nieuwsgierigheid. De karakters zijn voortreffelijk ontwikkeld, vooral de vrouwelijke, gelijk trouwens van eene vrouw te verwachten is. Alleen komt het mij niet waarschijnlijk voor, dat felle haat het eerste, zij het dan al ras voorbij gaande gevoel was dat zich van Armgard in dien strijdensnacht meester maakte. Ook kan ik niet nalaten op te merken, dat het vrouwelijke karakter zoowel in Armgard als in Meta tot in het alleruiterste wordt geïdealiseerd, terwijl eene andere - de ‘doorschijnende schoonheid’ - wel wat heel nietig is. Zij moet dat zijn krachtens de oeconomie van het verhaal; maar de vindingskracht der schrijfster hadde haar gemakkelijk een middel aan de hand kunnen geven om aanschouwelijk te maken, dat tusschen zulke ontwikkeling van de
bovenste plank en zulke ziekelijke onbeduidendheid ook nog wel flinke vrouwekarakters kunnen staan van meer dagelijkschen stempel. En van deze zijde is dit verhaal niet vrij te pleiten van groote
<pb n="190"/>eenzijdigheid, ook waar het 't bezoeken van de kale hutten der armoede, de legersteden van ellendige en verlaten kranken, met zelfverloochening en opoffering het aardsche gebrek verachtende, eenen ‘steilen, maar zekeren weg ten hemel’ noemt - iets waarin het ware met het onware dooreen is geweven. Ook is Lize eene zeer onwaarschijnlijke figuur; het middelpunt van haar leven is niet genoeg gemotiveerd. Over enkele kleine zonden zullen we de schrijfster niet hard vallen: de kamperfoelie heeft in Juli lang uitgebloeid, en van eene photographie, welker ‘hemelsche oogen met roerende uitdrukking’ op iemand gericht zijn, valt het moeilijk zich een denkbeeld te vormen.</p>
<p>De vertaler heeft zijne taak uitnemend verricht. Die hem zulken arbeid toevertrouwt geeft dien in zeer goede handen. Maar juist omdat wij hem nog meermalen wenschen te ontmoeten worde zijne opmerkzaamheid op enkele feilen gevestigd. Disch (tafel), in 't vrije (de open lucht), bruid (verloofde), frisch water, Michaelis (St. Michiel, maar bij ons zoo niet gebruikelijk als St. Nicolaas enz), zijn wezenlijke germanismen; ‘de tongval waarin zij (de hoffelijkheid des harte) zich uitspreekt, moge al de zware Saksische of de sissende Zwabische zijn’ - is wel geen germanismus in de taal, maar toch te germaansch van inhoud om letterlijke vertaling te gedoogen. Voorts moet ik waarschuwen tegen zonderlinge, grillige, ten deele min verstaanbare woorden, als: innigheid (bij de vrouw, tegenover sterkte des mans; daar t. pl., I. 25, ware fijnheid beter woord), toenadering (aankomst), een onzeker zwevend karakter (uitdrukking van ‘onzeker zwevende’ beteekenis), gronden aangeven, vrouwelijk (iets vrouwelijks in het karakter eener vrouw, zonder dat men, zie I. 65, I. 30 en vele andere pll. er recht wijs uit kan worden waarin dat vrouwelijke bestaat), een huis dat op een heuvel ligt, eerbaar (waar eerzaam bedoeld is), belichaming, opwinding (spanning) - de smaakvolle vertaler zal dat alles afkeuren en mij toegeven, dat wij de ongehuwde dochter van eenen graaf niet ‘gravin’, maar ‘freule’ noemen: gelijk ook ‘dokter’ in het dagelijksche leven niet de aanduiding van eenen predikant is, ook al is hij gepromoveerd; in Engeland wel. Vlekjes als: een bankbriefje dat hij voor haar lag, ontsnappen licht aan de aandacht.</p>
<p>Doch deze kleinigheden benemen zoo weinig als niets aan de belangstelling met welke gewis dit verhaal zal worden gelezen, al is het nu geen zoo bijzonder letterkundig produkt om de ver-<pb n="191"/>taling aan eene vorstin op te dragen; nu ja! omdat de schrijfster eene onderdane van H.K.H. de groot-hertogin van Saksen-Weimar-Eisenach is.</p>
<p>Ingenomen met ‘Strijd baart vrede’ schreef ik er wat lang over en bekort mij daarentegen over</p>
<p>6. Waarom deze roman den titel: ‘Verzoend’ draagt, weet ik niet. Er heeft, ja, eene verzoening in plaats, zelfs meer dan ééne, maar dat is eveneens het geval in genoegzaam elken roman. De schrijfster verhaalt aangenaam en met veel talent, zoo van dialoog als van beschrijving. Men heeft de aanmerking gemaakt dat in dit verhaal Caja alleen voorkomt als schuldig aan eenen misstap, die de schrijfster niet belet Paul als een achtingwaardig man voor te stellen. Maar deze beschouwing is zeer eenzijdig. Von Osten had haar volstrekt niet verstooten; integendeel, hij was volkomen bereid hare eer te redden zoodra zulks werd vereischt, en de overspannen, hartstochtelijke tooneelspeelster was door eigen onberadenheid oorzaak van den lateren loop harer lotgevallen. Doch niet meer hiervan - ik wil de geschiedenis niet bloot leggen en zeg alleen, dat het verhaal eene aanschouwelijke voorstelling geeft van de behartigingwaardige waarheid, dat het een ellendig en vruchteloos hulpmiddel is ter bewaring van vrede in het huwelijk, indien de echtgenooten leed en grieven in eigen boezem trachten te begraven, liever dan door openhartige verklaring, zoo noodig door oprechte schuldbelijdenis, den verborgen wrevel weg te nemen.</p>
<p>De vertaling wordt ontsierd door eene menigte feilen. Herhaaldelijk wordt gesproken van eenen ‘reismaarschalk’ - reisgenoot die als gids het reisprogramma regelt; van een porseleinen ‘haard’ - kachel; van eene huisschel die ‘weerklinkt’ - klinkt; van een warmen adem, die iemand beroert’ - aanraakt; wij ‘maken’ geen wandeling maar ‘doen’ haar; zij had genoeg medegedeeld om Paul een denkbeeld te ‘vormen - te geven; een jongman van zeventien jaar is geen ‘knaap’ meer, enz. enz. Ook de taal laat veel te wenschen over: (muziek) tonen; door de nacht; eene arme beginner plaatsen; deze getuige (een knaap), en: bepaal de dag, 4<hi rend="sup">de</hi> naamv. (op dezelfde bladz. 232); mannenstem; gevierden loopbaan; zij legde een vel papier voor haar, - 1. zich - neder. Dat zijn slordigheden; stijlgebreken als: ‘De Newa was opgebroken, en thans zouden de koopvaardijschepen na een lange rust weder uitloopen, waartoe de
<pb n="192"/>voorbereidende maatregelen de pennen van verscheidene klerken in beweging brachten’ - zijn ook geen sieraden. Bladz. 220 heet Pauls vrouw zijn dochtertje, en bladz. 205 staat de zon boven eene Duitsche badplaats in het zenith!</p>
<p>7. 't Zou den lezer dezer aankondiging waarschijnlijk vervelen als dergelijke taal- en vertaalfeilen hun al te dikwijls werden onder de oogen gehouden, en buitendien - zij zijn in den goed vertaalden roman ‘Esther’ niet zoo overtalrijk. Wat het verhaal zelf betreft, het is zeer levendig geschreven. Er ligt een bevallig waas van frischheid over, dat eene gunstige uitzondering maakt op den koekoek-één-zang der meeste familie-romans, in Engeland geschreven en in Engeland ‘spelende.’ Het karakter der ondanks bare onbedachtzaamheid beminnelijke hoofdpersone is uitnemend ontwikkeld; situatiën en voorvallen houden de aandacht levendig.</p>
<p>De hoofdaanmerking die ik op den roman heb, is eene hier en daar doorschemerende zucht om uit te weiden in ‘uien’, Eenigzins vindt men het geheele boek met al zijne voortreffelijke en min goede eigenschappen terug in de volgende regels uit het eerste hoofdstuk, die wij daarom ten besluite overschrijven.</p>
<p>‘De enkele mannen en vrouwen van wie ik u ga vertellen en die ik zal noodig hebben om u een weinig te behagen of te mishagen, zooals het toeval dit medebrengt, waren niets buitengewoons wat goedheid, schoonheid of talenten betreft. Zij deden ieder op zich zelf honderdduizend ondeugende dingen; sommigen zonder er voor gestraft te worden, zoover het in deze wereld gaat; anderen werden als met scorpioenen voor hunne wanbedrijven gegeesseld. Wat ik u verhaal is geen leven der heiligen, maar evenmin eene geschiedenis van duivelen en wie iets dergelijks verwacht of daarin genoegen schept, mag terstond dit boek sluiten en het in het vuur werpen, zoo het zijn eigendom en niet de gescheurde bezitting van een leesgezelschap of leesbibliotheek is. Wie van eene heftige moraal of een heftig oordeel over zonden en dwaasheden houden - gaarne hooren dat een man doodgeslagen is omdat hij gevloekt heeft, of eene vrouw omdat zij naar een bal ging, zooals sommigen beweren dat de weg der Voorzienigheid is - zullen evenzeer, als zij die vermaak hebben in erge onzedelijkheid, teleurgesteld worden, wanneer zij van mij begunstiging hunner eigenaardigheden hopen.’ De woorden
<pb n="193"/><hi rend="spat">wanneer</hi> en <hi rend="spat">eigenaardigheden</hi> in den laatsten volzin teeken ik alleen aan.</p>
<p>Ten aanzien der uitvoering is 't zoo al het oude: slecht innaaien en slechte titelplaatjes, het overige goed.</p>
<p>&nbsp;</p>
<p>v.O.</p></div>
<div type="section">
<head rend="h4">V. April-Litteratuur.</head>
<p>Dat in de maand <hi rend="i">April</hi> van den jare 1872 onze leestafel als 't ware zou overvloeien van allerlei lektuur over den dageraad van ons onafhankelijk volksbestaan en de glorierijke daden onzer kloeke voorvaderen, - dat liet zich vermoeden. Wie, die een echt-Nederlandsch hart in den boezem draagt en een oog heeft voor de politieke, sociale en godsdienstige voorrechten, welke aan de knellende vuist van een overmachtigen dwingeland na een langen en bangen reuzenstrijd door ons voorgeslacht zijn ontworsteld, - voelt zijn bloed niet tintelen, als hij aan vroeger dagen terugdenkt? Wie, die zich te binnen brengt, wat Neêrland en Oranje, Oranje en Nederland, in lief en leed aaneengeschakeld en verhonden, hebben dóórgebracht en dóórgestaan, kan thans lauw en koel blijven, als hij ziet op den schat van geluk en zegen, dien Hollands volk onder de regering van een geliefd en geëerbiedigd Vorstenhuis, boven zooveel andere natiën van Europa, geniet?...'t Is helaas! maar al te waar, de mensch, tot welvaart gekomen, is zoo licht geneigd zijn verleden te vergeten. En een volk, dat in de weldaden van vrede en voorspoed zich baadt, denkt zich maar zelden, en dan nog slechts ter loops, in vroegeren toestand van lijden en strijden terug.</p>
<p>Toch is zulk een terugblik, zoo voor individu als voor volk, noodig en heilzaam. Men kan er uit leeren, hoe slechts door eendrachtige samenwerking en veerkrachtige inspanning een schoon en groolsch doel bereikt wordf. En zóó spiegelt zich ook in onze volkshistorie de ernst des levens af. Gelukkig 't volk, dat zich van dien spiegel niet afkeert, maar de beelden, daarin weerkaatst, met onverzwakte stem tot zich spreken laat. Het zal
<pb n="194"/>tot bewustzijn komen van wat het aan zijn verleden verschuldigd is en de edele krachten, die in zijn boezem sluimeren, niet laten verzwakken of ontzenuwen door onheiligen invloed ofvreemde machten. Zich oprichten zal het uit zijn weelde, om vol edel zelfgevoel zijn bestaan tegen elken indringer of aanrander te verdedigen en met leeuwenmoed pal te staan voor het behoud van zijn zelfstandigheid, waar of wanneer deze mocht worden bedreigd. Het zal de handen in één slaan, met opoffering van bijzondere inzichten, en verjaarde veten vergetende, zich als één man opmaken, om trouw op zijn post, de voorvaderlijke haard te beschermen en te waken over de vrijheid van 't plekje gronds, waarop ‘zijn wieg eens stond en....ook zijn graf zal zijn.’ Ja! warme liefde voor 't vaderland, geestdrift voor Oranje, verbroedering en eensgezindheid, ware levensernst en innige godsdienstzin - ziedaar de lessen die onze volkshistorie luiderstemme verkondigt!</p>
<p>En wanneer doet zij dit welsprekender, dan in 't begin dezer maand? Dan toch vieren wij het 3<hi rend="sup">e</hi> eeuwfeest van onze nationale geboorte. Elkander verhalen wij het, met welke bange en benauwde weeën die geboorte vergezeld ging. Herroepen hebben wij het voor ons geheugen, wat onze vaderen 80 jaren lang ten offer brachten voor 't kostelijke bezit onzer onafhankelijkheid. Met onze zonen en dochteren hebben wij de heerlijke bladen onzer geschiedenis nog eens opgeslagen, waarop al die feiten geboekt staan. De gelegenheid hiertoe ons geschonken, was inderdaad te schoon, dan dat de rechtgeaarde Nederlander deze ongebruikt zou kunnen laten voorbijgaan. Vele en velerlei hulpmiddelen stonden en staan hem hiertoe ten dienste. Van allen kant dagen er schrifturen en brochuren in proza en poëzij op, die er van spreken.</p>
<p>Wil men, dat wij er een paar noemen, dan wijzen wij allereerstt op Mr. J. <hi rend="sc">van Lennep's</hi> <hi rend="i">Herinneringen uit den worstelstrijd met Spanje</hi>, een uittreksel uit diens ‘Geschiedenis van Noord-Nederland.’ De heer A.W. Sijthoff te Leiden stelde dezen herdruk voor slechts 50 Ct. verkrijgbaar en deed daarmeê een goed werk. De pen van onzen van Lennep is in populariteit nog niet overtroffen en zal dus menig vlugschrift van den dag overbodig maken. Toch zagen wij met genoegen de verschijning van een nauwkeurig historisch relaas van ‘<hi rend="i">het innemen van den Briel door de Watergeuzen op den</hi> 1<hi rend="sup"><hi rend="i">sten</hi></hi> <hi rend="i">April</hi> 1572 <hi rend="i">in herinnering gebracht door</hi> Mr. B. <hi rend="sc">ten Brink</hi>’ (Utr. Gebr. v.d. Post, met eene plaat). Van
<pb n="195"/>veel grooter omvang evenwel is: ‘<hi rend="i">Spanje en Oranje</hi> of <hi rend="i">Neêrlands worsteling en bevrijding</hi> door J. <hi rend="sc">Kassies</hi>,’ - eene uitgave van H. de Hoogh &amp; Co. Titel en uitgevers doen reeds vermoeden, in welken geest dit gedenkboek geschreven wordt. En zeker! Wat wij hierboven opmerkten, bewijst genoeg, dat wij hiertegen volstrekt geen bezwaar hebben. Wij zeiden het reeds, dat Nederland en Oranje in onze geschiedenis onafscheidelijk zijn en de lotgevallen van beiden onmiskenbaar saâmvallen. Verliest Nederland zijn onafhankelijk volksbestaan, dan draagt het ook geen Oranjetelg meer op zijn bodem. En als Oranje wederkeert, dan keert ook de vrijheid terug tot ons land. - Draagt voorts dit boek de kenmerken, dat het in ernstig-godsdienstigen zin is geschreven, ook dit kunnen wij niet anders dan goedkeuren, indien de auteur slechts zorg draagt, dat hij zich van alle particularisme en partijkleur onthoudt. Voor zoover wij uit de 6 affeveringen (het werk zal in 8 aflev. verschijnen en f 1,40 kosten) opmaken kunnen, lijdt zijn standpunt niet aan eenzijdigheid en kunnen wij zijn geschrift daarom gerust aanbevelen.</p>
<p>Wij doen dit vooral twee uitgaven van den heer G.L. Funke te Amsterdam, bestaande in:</p>
<p>1<hi rend="sup">o</hi>. een tweeden, vermeerderden druk van <hi rend="i">het Nederlandsche volk geschetst in de verschillende tijdperken zijner ontwikkeling</hi> door W.J. <hi rend="sc">Hofdijk</hi>, waarvan de 1<hi rend="sup">e</hi> aflevering voor ons ligt. Men kent dat kostehjk werk. Men weet, dat het alom gunstig ontvangen en beoordeeld is. En geen wonder! De penseel van onzen <hi rend="sc">Hofdijk</hi> heeft op de hem eigene wijze in boeiende tafereelen de zeden en gewoonten van ons voorgeslacht in de verschillende momenien zijner bistorie in huis en maatschappij zóó treffend juist en plastisch geschilderd, dat wij geen tweede boek daarnaast kunnen leggen, hetwelk dit evenaart. 't Draagt zoo geheel zijn eigenaardig cachet, dat niemand den voorrang in dit opzicht aan Hofdijk zal willen betwisten. Dat hij een karakteristieke opvatting en schrijfwijze bezit blijkt ook</p>
<p>2<hi rend="sup">o</hi>. uit zijn <hi rend="i">feestgave bij Neêrlands derde jubilé</hi>, verschenen onder den sprekenden titel van: <hi rend="i">de Triomf der Piraten</hi>. Twee keurige cbromolithografiën strekken niet weing tot sieraad van deze feestgave. De 1<hi rend="sup">e</hi> stelt ons den Brielschen edelman Wilhelm van Bloys Treslong voor - en de 2<hi rend="sup">e</hi> geeft ons een flink gezicht op den Briel in 1572. Bij den overstelpenden toevloed der April-littera-<pb n="196"/>tuur verdient Hofdijk's geschiedverhaal met onderscheiding te worden behandeld, en mag dit niet met de ‘dingen van den dag’ worden opgeruimd, zoodra de gedenkfeesten afgeloopen zijn. Daartoe bezit het een te hooge waarde. Flink en krachtig klinkt ook 't korte lied, waarmeè hij zijne ‘Herinnering aan de Watergeuzen’ allen Nederlanders heeft toegewijd.</p>
<p>Nu wij aan Hofdijk's hand van lieverlede op 't veld der poëzie zijn gekomen, willen wij niet alles vermelden, wat op dit gebied 't licht zag. ‘Legio’ zijn de April-verzen, gezangen, liederen, waarmeè onze dichters ons overladen. Dat er veel kaf onder 't koren schuilt, behoeft niet gezegd te worden. 't Getal onzer barden is, helaas! niet groot. Onder die enkelen is er nochtans een, wiens geestvol en krachtig lied wij noode zouden missen. Het is dat van onzen éénigen <hi rend="sc">Schimmel</hi>. Zoo iemand, dan is hij - ja! hij juist de man, om den rechten toon aan te slaan - en dit te doen met het volle, rijke talent, dat hij bezit. Wèl verdient hij het, dat men naar hem luistert in een tijd, ‘waarin de blindgehitste driften gevoel en rede saâm vergiften,’ waarin godsdienstige en staatkundige hartstochten worden opgezweept, om het morgenrood onzer vrijheid te karikaturiseren of te bezwadderen met gif en gal. Tot dezen is de warme en stoute dichtertaal van Schimmel gericht. Hij kan het niet dulden, dat onze nationale zegepraal door partijdrift wordt ontadeld - en tracht de dissonanten, die onze feestvreugde dreigen te verstoren, de schrille kreten en schelle wanklanken die zijn ziel opving, op te lossen, ja! te bezweren door den geest van zijn dichterlijk lied - en van zijn liefde tot 't vaderland. Hij doet dit....maar wij kunnen, wij mogen niet omschrijven, wat door hem zoo meesterlijk gezongen is. Er blijft ons niets anders over, dan slechts de prachtige en krachtige apostrophe, waarmeê hij zijn gloeiend dichtstuk ‘<hi rend="i">Aan mijn vaderland</hi>’ besluit, over te nemen:</p>
<lg type="poem">
<l>Kleingeestige strijders, die niets van 't Verleden,</l>
<l rend="; 1tab">Dan 't kleine en bekrompne in het Heden herdenkt,</l>
<l>En 't grootsche Ideaal, waar de besten voor streden,</l>
<l rend="; 1tab">Als de ijvraars van toen met een zotskap beschenkt;</l>
<l>Die nóg bij de erinring, na drie eeuwen strevens,</l>
<l rend="; 1tab">In 't worstlen voor vrijheid uw kerkgeloof mengt -</l>
<l>Al hing het vermogen van 't water des levens</l>
<l rend="; 1tab">Van 't kruikje' af, waarin gij 't den smachtenden brengt;</l>
<pb n="197"/>
<l>Den bril afgelegd der verstorven geslachten!</l>
<l rend="; 1tab">Staart stout in het rond, van traditiën vrij,</l>
<l>Of anders - de stroom der moderne gedachten</l>
<l rend="; 1tab">Vaart over uw hoofden of stuwt u ter zij!</l>
<l>&nbsp;</l>
<l>Genoeg van ‘die eeden-vertrapping en schenning!’</l>
<l rend="; 1tab">Gij wordt niet genood tot een kerkelijk feest.</l>
<l>De erinring gevierd van den strijd voor de erkenning</l>
<l rend="; 1tab">Van 't recht des persoons en het recht van den geest!</l>
<l>Dat recht, steeds bestreden maar eindlijk verkregen,</l>
<l rend="; 1tab">Met stroomen van bloed, niet te duur toch, betaald,</l>
<l>Het spoort tot ontwikling, gedijend tot zegen,</l>
<l rend="; 1tab">Hoe dor ook de grond waar 't de zege behaalt.</l>
<l>Zie, 't drasse moeras dat de moeiten nauw loonde</l>
<l rend="; 1tab">Van het te ontworstlen aan het ziltige nat,</l>
<l>Hoe 't, vloeiend van melk, zich een Kanaän toonde,</l>
<l rend="; 1tab">Waar welvaart en vrijheid haar woonplaatse had.</l>
<l>Gegroet, Republiek der Vereenigde Landen,</l>
<l rend="; 1tab">Die stout in de Staten Europaas u drong,</l>
<l>Het Oost en het Westen omspande in uw handen</l>
<l rend="; 1tab">En schatten ontperste in Uw krachtigen wrong,</l>
<l>De driekleur liet wapperen op de oceanen,</l>
<l rend="; 1tab">En iedren smaad wist te loonen met schroot,</l>
<l>Der Wetenschap wist nieuwe wegen te banen</l>
<l rend="; 1tab">En menigen lijder een peluwe bood!</l>
<l>Gegroet, Republiek der Vereenigde Landen,</l>
<l rend="; 1tab">Die 't eerst de banier der geloofsvrijheid hief,</l>
<l>Wij voelen het harte in ons binnenste branden,</l>
<l rend="; 1tab">Wij hebben in u onze Vaderen lief!</l>
<l>&nbsp;</l>
<l>En gij, die verdeelt door uw kerklijke kleuren,</l>
<l rend="; 1tab">Ons telkens uw haat in uw Godsdienst doet zien,</l>
<l>Bespeurt gij dan niet hoe de kerkmuren scheuren,</l>
<l rend="; 1tab">Hoe de edelsten onzer uw tempels ontvliën?</l>
<l>De Wetenschap voortschrijdt en lacht met uw wetten,</l>
<l rend="; 1tab">Uw wapenen bot schaart, uw banbliksems tart,</l>
<l>U neervelt, zoo vaak zij den voet waagt te zetten</l>
<l rend="; 1tab">In 't diepst van de heemlen en 't diepst van het hart?</l>
<l>Maar trotsch op haar zege, in haar vaart niet te teuglen,</l>
<l rend="; 1tab">Aan 't weten geen perk stelt, d'ontkenning geen grens,</l>
<pb n="198"/>
<l>De rede, de trillende, grijpt in de vleuglen,</l>
<l rend="; 1tab">Zelft 't hopen vernielt in de borst van den mensch?</l>
<l>&nbsp;</l>
<l>Ik ken onder u zoo veel vroeden en vromen!</l>
<l rend="; 1tab">Ik ken onder u menig eedlen van geest,</l>
<l>Die, noeme de wijze der aarde 't ook droomen,</l>
<l rend="; 1tab">In 't licht van de starren den Eeuwige leest!</l>
<l>Strijdt tegen <hi rend="spat">dien</hi> overmoed, tegen <hi rend="spat">dat</hi> weten,</l>
<l rend="; 1tab">Maar dan ook met waapnen, gants anders gesmeed!</l>
<l>Zij de oude u onteerende vete gesleten</l>
<l>En moog 't op het feest van <hi rend="spat">gantsch</hi> Nederland heten:</l>
<l rend="; 1tab">Verdeelt niet, verwijt niet: <hi rend="spat">vergeeft en vergeet</hi>!</l></lg>
<p><hi rend="sc">Schimmel</hi> verdient méér dan onze hulde, méér dan onzen dank. Hij verdient, dat allen naar hem luisteren - dat allen als landgenooten, medeburgers en broeders van hetzelfde vaderland, onder hetzelfde stamhuis van Oranje en dezelfde grondwet zich eendrachtig aanéén sluiten en zijn woord ter harte nemen.</p>
<p>&nbsp;</p>
<p>E.</p></div></div>
<div type="chapter">
<interpGrp>
<interp type="primair" value="hoek003"/>
<interp type="primair" value="back018"/>
<interp type="primair" value="sche091"/>
<interp type="primair" value="mane004"/>
<interp type="primair" value="oost027"/>
<interp type="primair" value="tyde005"/>
<interp type="secundair" value="gort006"/>
<interp type="secundair" value="alph008"/>
<interp type="secundair" value="witt029"/>
<interp type="secundair" value="bouw026"/>
<interp type="secundair" value="oost044"/>
<interp type="secundair" value="balb002"/>
<interp type="secundair" value="viss097"/>
<interp type="secundair" value="oost028"/>
<interp type="secundair" value="vrie077"/>
</interpGrp>
<pb n="199"/>
<head rend="h3">Binnenlandsche letterkunde.
<lb/>Bibliographie.</head>
<interpGrp>
<interp type="primair" value="18720200"/>
</interpGrp>
<head rend="h4">I. Fraaie Letteren.</head>
<q rend="bq"><hi rend="sc">Simon Gorter</hi>'s Letterkundige studiën, met een voorwoord van <hi rend="sc">j.g. de hoop scheffer</hi>, 2 deelen. Te Amsterdam bij P.N. van Kampen, 1871.</q>
<p>Bloemen, door een talentvol schrijver gedurende eene kortstondige loopbaan gekweekt, en na diens overlijden door eene vriendenhand vergaard, zullen ongetwijfeld velen welkom zijn. De talrijke vereerders van den overledene krijgen toch nu bijeen, wat zij vroeger op verschillende tijden en plaatsen verstrooid hebben aangetroffen. En zij, die met den arbeid van Gorter of niet, of slechts ten deele bekend zijn, kunnen hunne schade inhalen, nu zijne verspreide pennevruchten, met een woord tot aanbeveling van den hoogleeraar de Hoop Scheffer, vereenigd het licht zien. Hierom kunnen wij de uitgave daarvan slechts toejuichen; want het zijn inderdaad juweeltjes van pikanten stijl.</p>
<p>Wie echter, tintelend van vernuft, over allerlei onderwerpen handelt, en dan zijne gedachten in een zoo los gewaad steekt, als Gorter dit heeft gedaan, loopt gevaar, dat zijne geestigheid dezen of genen kwetst, en dat zijne losse inkleeding tot slordigheid voert. Dit zal wel de bedoeling van den heer de H.S. zijn geweest, waar hij in het voorwoord spreekt van ‘gebreken en zwakke zijden,’ die hij vroeger meer dan eens den auteur aanwees, maar die hij nu, ‘terwijl nog nauwelijks een bloem, op zijn graf is ontloken,’ geen moed heeft ‘breed en meedogenloos voor het publiek uit te meten.’ Met deze uitspraak kunnen wij
<pb n="200"/>evenwel, om dezelfde reden, volstrekt geen vrede hebben. Niemand zal van den vriend en leermeester dat onbarmhartig uitmeten van kleine gebreken vorderen. Zoo als daarop nu wordt gezinspeeld, zonder nadere aanduiding, zal veler nieuwsgierigheid worden geprikkeld, en onwillekeurig de vraag oprijzen, wat het dan eigenlijk is. Op dezelfde wijs schreef Burnet, de warme aanhanger van Willem III, en in navolging van hem ook Wagenaar, dat genoemde vorst vrij was van alle ondeugden, uitgezonderd eene, die hij echter niet terstond noemt, waardoor hij, lijnregt in strijd met zijne bedoeling, de deur open stelde voor de meest gewaagde gissingen. Ten einde iets dergelijks te verhoeden, ten opzigte van Gorter, met wiens arbeid ook wij ten hoogste zijn ingenomen, zullen wij den vinger maar aanstonds op de zwakke zijden leggen.</p>
<p>Zonderling is, op zijn zachtst genomen, de plaatsing van eenige partikels, welke dien ten gevolge doorgaans niet onmiddellijk den regten klemtoon ontvangen. Van een vedelaar, lezen wij (I. p. 125) in den vorm van een tusschenzin: ‘verloren zoon wellicht ook en kind van rijken huize eens.’ Daarna p. 146: ‘Nu kan men, deze dingen lezende, onbevattelijk eerst en dan onhandelbaar zijn.’ Meermalen krijgt het ontkennend bijwoord zijne geregtigheid niet. Zoo staat (II, p. 196): ‘Men wijdt zich wel eens aan het schoone niet, maar aan het goedkoope effect en het gemakkelijke succes.’ Vervolgens p. 265: ‘Het is eene berging, een museum niet.’ Of dit bij de correctie veranderd had mogen worden, laten wij in het midden. Daarbij zijn toch nog al drukfouten ontsnapt, waarvan de meeste gelukkig niet zinstorend, zooals jonk<hi rend="i">vrouw</hi> i.p.v. jonk<hi rend="i">man</hi> (I, p. 288). Vreemde en soms gekunstelde woordkoppelingen treft men hier en daar aan. ‘Verbeeldings machtwoord’ (I, p. 205) doet bepaald aan Spieghel denken. Stellig minder naauwkeurig is het, dat de schrijver op de vorige pagina ‘eene bladzijde’ ‘diep bewogen’ noemt; dat hij (II, p. 35) de werkzaamheid van Jeremia in twee tijdperken laat ‘uit een vallen’; en dat hij (II, p. 178 en 179) Bilderdijk, nagenoeg in denzelfden adem, als ‘eenzijdig’ en ‘veelzijdig’ voorstelt, zonder er uitdrukkelijk bij te voegen, dat het eerste van diens oordeel, het laatste van diens werkzaamheid geldt. Maar reeds genoeg om aan te toonen, dat zoo de vloeijende en levendige stijl van Gorter niet overal onberispelijk is, de zonden, op dit gebied door hem begaan, dan toch niet verbazend erg zijn.</p>
<pb n="201"/>
<p>Gevaarlijker klip voor een dartelend vernuft is de andere n.l. dat het aanstoot geeft, niet zoo zeer door iets te zeggen, hetwelk met iemands overtuiging strijdt, dan wel door het te doen op eene wijze, die ten minste eenigzins zweemt naar spotternij met ernstige zaken. Dienaangaande kunnen wij geen stellig oordeel vellen; want het is eene fijne quaestie van aanraken of niet aanraken, even als bij het zoogenaamde knibbel- of liever kibbelspel der kinderen. Alleen kunnen wij, als onze meening, uitspreken, dat Gorter de klip menigmaal genaderd, - waar de stof er aanleiding toe gaf, zooals in Lodensteyn en Bilderdijk onbegrijpelijk digt genaderd is; doch dat hij doorgaans haar vrij gelukkig is te boven gezeild. Zijne vrijzinnigheid in het kerkelijke is onmiskenbaar, en gaf zeer te regt den oud-hoogleeraar van Vloten, dien men toch niet van kitteloorige orthodoxie zal beschuldigen, aan het slot eener lofspraak in ‘Dicht en ondicht,’ deze opmerking in de pen: ‘slechts den modernen godgeleerde zou men er, een enkele maal minder in willen zien doorschemeren.’ Doch wie hiermede instemt, en zelfs nog een stap verder gaat, door sommige uitdrukkingen te scherp en bepaald aanstootelijk te vinden, zal omgekeerd moeten toegeven, dat Gorter een open oog en een open hart bezat voor het waarachtig goede in den mensch, waar hij dit aantrof, zooals o.a. blijkt uit het oordeel over den Engelschen geestelijke, die hem voor verloren hield (I, p. 67); dat uit het geschrift over Jeremia b.v. een innig godsdienstig gevoel spreekt, al koestert men dan ook andere denkbeelden over de roeping van dien profeet. Wegens de vaak goedhartige en onschuldige jokkernij van Gorter, zullen de meeste lezers hem reeds hebben lief gekregen, eer de gelegenheid tot ergernis zich voordoet.</p>
<p>Na de bovenstaande op- en aanmerkingen, die wel niemand van het lezen dezer studiën zullen terughouden, moeten wij zelfs met nadruk daartoe opwekken. Zij bieden toch eene verscheidenheid van onderwerpen aan, met zulk eene levendigheid van stijl, zulk eene frischheid van opvatting behandeld, dat het geheel aangenaam en nuttig bezig houdt, zonder te vermoeijen. Welk een kieschen smaak toont de schrijver te bezitten, waar hij het gebied der kunst betreedt! Op grond hiervan, hoog in zijne eischen, en daarbij onverbiddelijk gestreng in zijn oordeel, weet hij overal de zwakke zijde, nu eens met slechts wat ondeugende scherts, dan weder met scherpe ironie in het licht te
<pb n="202"/>stellen. Blijkt hij zoodoende een fijn opmerker geweest te zijn, waar het de gewrochten der menschelijke kunst gold; bezat hij een ontvankelijk gemoed voor het waarlijk schoone, dat hij er in aantrof; niet minder openbaarde hij dit voor het schoone in de natuur, en in haar pronkstuk, den mensch zelven. Om hiervan eenig denkbeeld te geven, zouden wij moeten afschrijven, en telkens verlegen staan met de keus. Wij zullen den bundel liefst doorbladeren en eenige proefjes geven uit den rijken voorraad, om den lezer dezer regels tot kennismaking met het geheel aan te sporen.</p>
<p>1<hi rend="sup">o</hi>. <hi rend="i">Arcachon</hi>, waarmede het eerste deel aanvangt, behelst een verhaal van de reis naar die badplaats en van des schrijvers verblijf aldaar, in den vorm van brieven. Doch welk een verhaal, en welk een briefstijl! Dit moet er terstond bij gevoegd worden, opdat niemand wane hier iets te zullen vinden in den trant van Grandison of een anderen langwijligen correspondent uit den tijd der trekschuiten. Het zijn losse trekken, schijnbaar op grond eener vlugtige waarneming, die nogtans eenig hoofdkenmerk voortreffelijk doen uitkomen, doorvlochten met allerlei geestige zetten. Even vermakelijk als de schets van dat elegante ‘iets,’ waardoor het Parijs van 1864 zich onderscheidde, is wat er later volgt over het ‘Systhème Hugues’ tot het winnen van hars, over de Fransche kookkunst, over de eigendommelijkheden van het Fransche en het Engelsche volkskarakter, enz. Had Gorter, waar dit pas gaf, reeds menig woord van afkeuring geuit over hetgeen op vaderlandschen bodem niet aan zijn kunstsmaak voldeed, hij waardeerde toch in hooge mate het echt nationale, en het was hem, na zijne terugkomst een genot ‘weder in het trouwe Hollandsche oog te staren en den welsprekenden handdruk van vrienden te gevoelen.’</p>
<p>2<hi rend="sup">o</hi>. <hi rend="i">Eene tentoonstelling van onde kunst</hi>, te Amsterdam gehouden, tijdens de wereldtentoonstelling te Parijs, gaf hem eene bittere klagt in de pen over veler gebrek aan kunstgevoel, doch tevens een uitvoerig vertoog over het wezen der kunst in het algemeen, en over de eigenaardigheden der oud-Hollandsche kunst in het bijzonder. Aan het slot, dringt hij aan op de stichting van een rijks-museum en op meer gezette beoefening van de geschiedenis der kunst.</p>
<p>3<hi rend="sup">o</hi>. <hi rend="i">Lodensteyn's liederen</hi>, naar aanleiding eener bloemlezing daaruit, in 1867 verschenen, bragten den schrijver wel zoo na
<pb n="203"/>mogelijk bij de hierboven aangeduide klip. Of hij soms even gestooten heeft, laten wij in het midden. Zeker gaat hij te ver (I, p. 159), door van Lodensteyn te zeggen: ‘De staaltjes van slechten smaak en godlasterende zinnelijkheid zijn voor 't grijpen,’ en dan eenige regels aan te halen, welke die uitspraak niet regtvaardigen. Zij behelzen toch slechts de schildering van het lam Gods, dat eens geslagt, altijd versch gebraden op den disch staat; dat eens, aan het helsche vuur geschroeid, ons hiervoor bewaart, enz. Wie zal bij het lezen dezer regels, nu een spoor van die godlasterende zinnelijkheid kunnen vinden, die zoo menigen Franschen roman kenmerkt, en helaas sommige producten van Nederlandschen letterarbeid ontsiert? Doch het plastische der voorstelling hinderde den schrijver, en in de hitte van het betoog schreef hij ‘zinnelijkheid’ i.p.v. ‘verzinnelijking.’ Zoodra het kerkelijke opvattingen betreft, kleurt hij doorgaans zijne beelden wat sterk, en dus is eene kleine vergissing met het penseel wel te begrijpen. Meer van algemeene gading zal ongetwijfeld zijn:</p>
<p>4<hi rend="sup">o</hi>. <hi rend="i">Van Huis</hi>, <hi rend="i">Anna Rooze en Lidewyde</hi>, waarin deze drie oude bekenden omstandig worden besproken. Gorter wijst er beurtelings de licht- en schaduwzijden van aan, weegt alles op de schaal eener naauwlettende kritiek, en bevindt dan vooral het eerste veel te ligt. Wij achten ons niet geroepen, om ons hier in het daarover gevoerde debat te mengen, doch mogen niet verheelen, dat wij het werk van den heer Keller te hard, dat van den heer Busken Huet te verschoonend, en dat van den heer Cremer het meest naar waarheid beoordeeld vinden. Wie de genoemde werken heeft gelezen, zal echter voorzeker dit stukje daarover nog eens met genoegen ter hand nemen. Het getuigt van dezelfde gave op het gebied der letteren, die Gorter op dat der beeldende kunsten had aan den dag gelegd. Nu wij hiervan reeds zoo menig blijk gezien hebben, verheugt het ons, dat wij aan het slot van dit eerste deel, even als aan het begin, niet eene beoordeeling van anderer kunstwerk, maar een kunstwerk van des schrijvers eigen hand aantreffen, en wel</p>
<p>5<hi rend="sup">o</hi>. <hi rend="i">Een praatje</hi>. Vroeger opgenomen in den volksalmanak der maatschappij Tot nut van 't algemeen, <hi rend="spat">voor</hi> 1869, is dit zeker in ruimer kring verbreid, en dus meer algemeen bekend, dan menig ander geschrift van Gorter. Doch het verdient zulks ten volle, en heeft den auteur waarschijnlijk in niet geringe mate tot aan-<pb n="204"/>beveling gestrekt bij het lezend publiek. Voor iemand, die gewoon is, bij den overvloed van dagelijksche lectuur, meer te bladeren dan te lezen, heeft dit stuk iets bedriegelijks. Men ontwaart zoo ter loops, dat er sprake is van eene dienstmaagd, die uit het raam ligt en zoo toevallig iets ten halve ziet, van een dameskransje en geruchten, die eerst gefluisterd, daarna luider herhaald worden, en waant slechts eene breede uitwerking te vinden van hetgeen reeds Virgilius over de faam, en Gellert zoo natuurlijk van het kind met de groote ooren heeft gezegd. Bah! de oude geschiedenis! - Neen, mijnheer of mevrouw, volstrekt niet louter de oude geschiedenis, al had Gorter, die het opmaken der moraal voor uwe rekening laat, met de eigen woorden van Gellert daaronder gezet:</p>
<lg type="poem">
<l>‘Der Dörfer und der Städte Plage,</l>
<l>Verwünscht seist du, gemeine Sage!’</l></lg>
<p>Slechts zouden deze woorden van den Duitschen dichter, als toelichting van het Praatje eene ruimere en diepere beteekenis erlangd hebben; want Gellert schetst alleen de dwaze overdrijving van het loopend gerucht, dat van een kind met groote ooren een schrikbarend monster maakt, terwijl Gorter bovendien het nadeel aanwijst, dat hieruit kan voortspruiten. Hij vertelt toch niet alleen het ontstaan en den wasdom, maar ook de misdaden van een praatje. En hoe? In één woord, meesterlijk. Het was kamerdag, toen de dienstmaagd uit het raam keek, en zag, hoe een afgewaaide hoed een heer en eene jonge dame toevallig in aanraking bragt. De beschrijving van dien kamerdag zelf is uit het leven gegrepen. Het waargenomene wordt, in verband met andere waarnemingen, op eene theevisite besproken, zoo natuurlijk....dat wij er, uit beleefdheid, maar een speldje bij moeten steken. Nu won het gerucht veld, dank zij de toepassing van twee uitdrukkingen: <hi rend="i">men noemt geen koe bont</hi>, <hi rend="i">of er is wel een vlekje aan</hi>, en <hi rend="i">ze zeggen het moet waar wezen</hi>, welker liefdelooze en hatelijke strekking door Gorter welsprekend wordt aan de kaak gesteld. Werkelijk dreigt het dwaze praatje twee onschuldige harten te breken. Doch alles heldert zich ten laatste op, en terwijl de betrokken partijen de handen bevredigd in elkander leggen, is de toepassing gemakkelijk te maken, en zal het misschien ditmaal zelfs Nurks niet treffen, dat het verhaal waarlijk uit is.</p>
<p>Voor dat Gorter in zijn Praatje en Arcachon toonde, hoe tref-<pb n="205"/>fend hij meer alledaagsche toestanden kon schilderen, had hij reeds de bewijzen geleverd, dat hij ook onderwerpen van anderen aard flink wist te behandelen. Welk eene verheffing, welk eene kernachtigheid van stijl, ligt er niet in:</p>
<p>6<hi rend="sup">o</hi>. <hi rend="i">Een groot man en een fel bewogen tijd</hi>, het eerste stuk van het tweede deel! Het is eene beschouwing over Jeremia, den profeet van oud-Israël, waarmede hij gereed was, toen er te Leiden een werk van Dr. H. Oort over hetzelfde onderwerp uitkwam. Naar aanleiding hiervan wijzigde Gorter het zijne, dat nu, in het April- en Mei-nommer van ‘de Gids voor 1867’ werd gedrukt. Hij verplaatst den lezer geheel in den tijd en onder het volk van den profeet. Na eerst over de Mozaïsche godsdienst te hebben uitgeweid, en over de zich telkens openbarende neiging harer belijders tot afgoderij, waaruit deze slechts nu en dan voor eene wijle werden opgeschrikt, hangt de schrijver een droevig tafereel op van het diepe verval van den staat en de godsdienst onder Israël, toen Jeremia optrad. Levendig schildert hij diens werkzaamheid in hare verschillende uitingen; overschoon, tijdens de regering van Jojakim; ontzettend, als de zelfstandigheid van het verdwaasde volk ten einde spoedt! Onder allerlei verguizing, bleef Jeremia den jammervollen dag van verwoesting en ondergang doorgaans in de meest heftige bewoordingen prediken; doch toen eindelijk de gebeurtenissen het gesprokene ‘komen bevestigen, heeft reeds zachter toon het donderwoord vervangen, en profeteert op de puinhoopen van stad en tempel de hoop van den geloofsheld van de schooner toekomst voor 't herboren vaderland.’ (II, p. 89). Na de onsterfelijke profetie te hebben aangehaald, waarin de Heer een nieuw verbond aan het verstrooide volk toezegt, roept de schrijver uit: ‘Waar wijst gij mij in de geschiedenis der kunsten en wijsbegeerte van dat Griekenland, dat nauwelijks begon te ontwaken; van dat Egypte, dat slechts aan zijne graven een onvergankelijken duur wist te verzekeren; van dat Rome, dat zijne reusachtige rooverijen nog niet aangevangen had, toen Jeremia op de steenhoopen van stad en tempel naar een nieuw tijdperk in de
geschiedenis der wereld heenwees, - een schouwspel dat half zoo verheven is?’ - Doch onmiddellijk daarop, vraagt hij met bijtenden ernst: ‘Bevat een volk als het onze de elementen, waaruit de machtige hand Gods zulk een man en zulke verwachtigen zou kunnen kneden? Mag men ook weten waarvoor dit volk eigenlijk leeft?
<pb n="206"/>Voor koffie en koffie-veilingen? Voor den onbelemmerden, steeds vermeerderenden afzet van zijne kaas en zijn gedistilleerd?’ enz. (II, p. 91) Op smalenden toon spreekt hij over de uitbreiding van het spoorweg- en telegraafnet, over ons middelbaar onderwijs in het algemeen, en met name over dat in staathuishoudkunde en chemie. Als met schorpioenen, kastijdt hij den al te materiëelen geest der eeuw, slechts eene kleine opening latende voor de hoop op betere dagen. En waarom werpt men nu zulk een boek niet verontwaardigd uit de hand? Waarom plooit zich slechts een glimlach op de lippen, en welt geen toorn in het hart? Omdat het de bedoeling niet is te kwetsen; omdat hij, die bij zich zelven moet erkennen: ik ben die man, er geen wraak over zal roepen; omdat hij, die werkelijk naar iets hoogers streeft, met genoegen ontwaart, dat Gorter toch maar eene betrekkelijke waarde hechtte aan de bewondering en het ontzag, ingeboezemd door een gewrocht van menschenhand, een cathedraal, een spoorwegbrug of een linieschip, zoo als hij dit bij de behandeling van Lodensteyns liederen aanprijst. Zoo is het werkelijk, gelijk ook uit de verdere beschouwing over Jeremia blijkt.</p>
<p>Hij wijdt nog eenige regels aan den lateren levensloop van den profeet, en trekt daarna alles te zamen, om het voortreffelijke van diens gansche persoonlijkheid helder te doen uitkomen. Dezelfde prediker, die zoo heftig de afgoderij van zijn volk heeft bestreden; die, zelf Israëliet, meermalen eene ruimere opvatting van het nationale godsbegrip heeft aangekondigd; diezelfde profeet houdt, nu het eenige kleine volk, hetwelk den onzienlijken God, schoon onder tallooze afdwalingen aanbad, in ballingschap dreigde onder te gaan, de fakkel brandende. ‘Als het altaar in puin valt, bergt hij in zijn aarden vat het heilige vuur der ware godsaanbidding en levert het reiner aan de komende geslachten over. En zoo wij in onze dankbare oogenblikken het licht van vrijheid en geestelijken godsdienst, waarbij wij leven, zegenen, laat ons niet vergeten, dat de fakkel des Evangelies ook aan dat vuur is aangestoken, dat Jeremia heeft gered.’ (II, p. 102).</p>
<p>7<hi rend="sup">o</hi>. <hi rend="i">Bilderdijk</hi>, insgelijks een man uit een felbewogen tijd, vond uit den aard der zaak minder sympathie bij Gorter, omdat zijne vaak schorre uitspraken in kerkelijke en staatkundige aangelegenheden niet die vrijzinnigheid ademden, waaraan de profeet door menige uitdrukking en door zijne houding tegenover de woordvoerders van Israël voedsel had gegeven. Eene uitgave der kom-<pb n="207"/>plete dichtwerken van Bilderdijk, onder toezigt van da Costa, bij Kruseman; en eene hierop gevolgde bloemlezing door Dr. J. van Vloten, was de ongezochte aanleiding tot dit geschrift, waarin Gorter, de rangschikking der werken, in beide uitgaven, vergelijkt. Hij keurt die van da Costa af, en prijst die van Dr. van Vloten, waarbij de tijdsorde is in acht genomen. Met blijdschap begroet hij de bloemlezing, in de hoop dat zij zal, en in de overtuiging, dat zij kan volbrengen ‘'t geen de groote uitgave niet vermocht, maken dat Bilderdijk, bekend, gelezen, begrepen, genoten, bewonderd wordt, - van Bilderdijk eene kracht doen uitgaan tot vorming, tot voortgezette hervorming van onze poëzie en van onzen goeden smaak.’ (II, p. 124) ‘Aan het einde gekomen,’ zegt Gorter (II, p. 130), ‘hebben wij misschien onze vragen over duister gebleven punten, onze bedenkingen of klachten; wij wenschten misschien, dat de toelichtende fakkel hier of daar wat langer bij deze of gene bijzonderheid ware gehouden geworden, of dat haar licht minder eenzijdig en ten minste met vriendelijker, verschoonender glans op de zwakke plekken ware gevallen - in elk geval wij hebben genoten. Wij hebben - en er kan na al wat over Bilderdijk geschreven werd, ten opzichte van onberekenbaar veel landgenooten gerust bij gevoegd worden voor het eerst - van aangezicht tot aangezicht gestaan met die groote, geheimzinnige, dreigende figuur, meer geprezen dan gekend, den mensch en den dichter Bilderdijk.’</p>
<p>Voorwaar een bewijs, dat Gorter ten zeerste waardeerde en bewonderde de uitstekende gaven van den man, in wiens stelsel hij zich niet kon vinden, met wiens tegenstrijdigheden in woord en daad hij volstrekt geen vrede kon hebben. Hij staaft dit met eene vrij breede lijst van Bilderdijk's gebreken en zonden, om deze eindelijk, nadat alles kort, goed en mannelijk gezegd is, te vergeten en er niet meer over te spreken. ‘Wij willen ons herinneren’, zegt hij II p. 159, ‘welke rampen dien dichter hebben overstelpt, hoe vreemd zijn lot, en hoe dubbel zwaar de strijd om goed te zijn juist voor zijn karakter is geweest’. En ieder zal wel gereedelijk toestemmen, dat een zoo merkwaardig man, als Bilderdijk, het volste regt heeft, om in het licht van zijn tijd beschouwd, en als ware het met de maat zijner eeuw gemeten te worden. Gorter uit den wensch, dat ook de bloemlezing van Dr. van Vloten, zekere schuwheid voor den barren man moge doen verdwijnen, die nooit populair is geweest en
<pb n="208"/>dit vermoedelijk nimmer zal worden. Wij kunnen daartoe ook de lezing dezer studie aanbevelen; want zij werpt een helder licht over de persoonlijkheid van den dichter. En deze verdient in zijne veelzijdige werkzaamheid gekend te worden. Dan zal, in weerwil van tallooze overdrijvingen, onjuistheden en onbewezen stellingen, ook ten volle uitblinken de ontzaggelijke rijkdom, op zoo menig gebied, door Bilderdijk ten toon gespreid.</p>
<p>8<hi rend="sup">o</hi>. <hi rend="i">Over de jongste tentoonstelling in Arti et Amicitiae in</hi> 1869, het volgende stuk in den bundel, moeten wij zeer kort zijn. Het bevestigt nader, wat reeds over den kunstsmaak en de strenge eischen van Gorter is gezegd. Zijn oordeel over de meeste stukken is scherp, en waar hij prijst, roert hij deze of gene zwakke zijde, soms wel ter loops, doch zoo ironisch aan, dat het laatste een meer duurzamen indruk maakt. Over het kunstwerk der dames, laat hij zich in den regel gunstiger uit, doorgaans met opgaaf van redenen, zoodat het niet louter uit beleefdheid geschiedt. Aan het slot weidt hij uit over den ellendigen toestand van het Trippenhuis, met een vernieuwden aandrang op de stichting van een rijksmuseum.</p>
<p>9<hi rend="sup">o</hi>. <hi rend="i">Over beeldspraak</hi>, een klein opstel aan het einde van het tweede deel, bevat allerlei juiste opmerkingen en koddige uitvallen over de fouten, welke de meesten onzer bij het spreken, ja wat meer zegt, ook bij het schrijven begaan. Toch achten wij het, ten minste zoo als de titel luidt, hier minder geschikt, als pennevrucht van zulk een onverbiddelijken kunstregter over anderen, dan als eene aardigheid voor den volksalmanak, waarin de maatschappij Tot nut van 't algemeen het opnam. Om dit te staven moeten wij vragen, of acht bladzijden tot inleiding, twee bladzijden over beeldspraak, en weder acht bladzijden over het misbruik hiervan, een geheel uitmaken, dat aan het opschrift beantwoordt. Men vindt er noch de eenheid van gedachte, noch de naauwkeurigheid in onderdeelen, welke de schrijver zoo gestreng van anderen eischte. Waarom verklaart hij b.v. den oorsprong der taal, door hetgeen zoo al bij het vangen van een wild paard te denken was? Zou er iemand gevonden worden, die meent, dat de eerste mensch zoo maar terstond op de jagt ging? Men vergelijke hiermede eens wat Dr. van Vloten dienaangaande zegt, in zijne ‘Zielkundig-historische inleiding ter algemeene en Nederlandsche taalkennis’, en zal dan moeten erkennen, dat het eene waar en natuurlijk, het andere slechts
<pb n="209"/>aardig is. Billijkerwijs zou men, in een stukje over beeldspraak, eene juiste bepaling hiervan mogen verwachten, of ten minste een meer steekhoudend voorbeeld, dan het ontleenen van ‘schoonheid’ aan den geboenden vloer onzer zindelijke huismoeders. Zoo als het daar ligt, had de titel op zijn hoogst mogen luiden: ‘Invallende gedachten over beeldspraak’, of iets dergelijks.</p>
<p>Nogtans heeft dit opstel veel aantrekkelijks. De voorbeelden zijn uit het leven genomen. Kan men over de keuze van dat paard heenstappen, dan zal de geleidelijke uiteenzetting van de poëzie, het vermogen en de trapsgewijze ontwikkeling der taal tot uitdrukking van afgetrokken begrippen wel bevredigen, even als het klanknabootsende van sommige woorden, en het overdragtelijk gebruik van andere, dat als van zelf tot de beelden voert. Na zoo maar voor de hand eenige juiste voorbeelden te hebben aangehaald, komt Gorter blijkbaar tot zijn onderwerp, n.l. tot het verkeerd gebruik van beelden, waaraan beschaafde sprekers en schrijvers zich dikwerf schuldig maken. Hieronder rangschikt hij: groote woorden, die kwalijk met het hoofdbegrip overeen te brengen zijn; lievelingswoorden, zoo als <hi rend="i">daarstellen</hi>, <hi rend="i">vervaardigen</hi>, e.a. die, tot verarming der taal, op allerlei voorwerpen worden toegepast; overdaad van op zich zelf juiste beelden, die hierdoor te alledaagsch worden en hunne kracht verliezen; eindelijk het dooreen warren van ongelijksoortige beelden, waarvan hij inderdaad kluchtige staaltjes levert. Dit heeft veler belangstelling gewekt, en zal dit met reden wel blijven doen, ondanks hetgeen wij op dit stukje moesten aanmerken. Wij deden het evenwel niet uit bedilzucht, om ter elfder ure nog iets te kunnen inbrengen tegen een overigens talentvol schrijver, maar in het belang der waarheid, door hem zelven een geneesmiddel tegen vele kwalen genoemd.</p>
<p>Gaarne erkennen wij, dat Gorter hiermede waarheid in anderen zin bedoelde, en wel in dien van natuurlijkheid, als den besten waarborg tegen gezochtheid, gezwollenheid en bespottelijke overdrijving. Wij moeten daarbij tevens erkennen, dat hij, naar ons gevoelen, in dit opzigt ten volle heeft betracht, wat hij anderen voorschreef; want de geschriften, in dezen bundel opgenomen, zijn ten eenenmale vrij van de genoemde gebreken. Gorter kleedt zijne denkbeelden in even sierlijken, als natuurlijken vorm, laat zich door zijn vernuft nergens tot de geringste onkieschheid verleiden, en toont, behoudens de reeds aangestipte
<pb n="210"/>onnaauwkeurigheden, overal een meesterschap over de taal bezeten te hebben, dat vele bladzijden zijner studiën tot modellen van een goeden stijl maakt. Bedriegen wij ons niet, dan zal het lezen en herlezen daarvan voor menigen jeugdigen beoefenaar onzer taal een vruchtbare arbeid kunnen zijn. Wij, die hier bij een onverdeeld genoegen hebben gesmaakt, wenschen ten slotte, dat de uitvoerigheid onzer beoordeeling, slechts tot een maatstaf van onze ingenomenheid met Gorter's studiën moge strekken.</p>
<p>&nbsp;</p>
<p><hi rend="spat">Nieuwediep</hi>, Februarij 1872.</p>
<p>B.D.</p>
<div type="section">
<head>Een Duitsche vertaalde roman.</head>
<q rend="bq"><hi rend="spat">Langs Slingerpaden</hi>. Naar het Hoogduitsch van <hi rend="sc">f.w. hackl</hi>ä<hi rend="sc">nder</hi>. Vertaald door <hi rend="sc">Ds. a.a. deenik mlz.</hi> Haarlem. - De Erven Loosjes (zonder jaartal.) Twee Deelen gr. 8<hi rend="sup">o</hi>.</q>
<p><hi rend="sc">Hackl</hi>ä<hi rend="sc">nder</hi> is als romanschrijver ook in ons land te goed bekend, dan dat het nog noodig zou zijn te zeggen wat men van zijn talent te verwachten heeft. Eene aankondiging van een nieuwen door hem geschreven en in onze taal overgezetten roman kan dus volstaan met op te geven wat de hoofdinhoud is, om het verder gerust aan het lezend publiek over te laten of het zijn werk ter hand wil nemen of niet. <hi rend="i">Langs Slingerpaden</hi> verplaatst ons aan een Duitsch Hof en wel van een Duitsch, natuurlijk gefingeerd, Koningrijk. Een Koning, eene Koningin, een Kroonprins, een Minister en tal van mannelijke en vrouwelijke hovelingen zijn de karakters, die hier sprekende en handelende worden opgevoerd, en de ‘slingerpaden’, waar langs wij geleid worden, zijn de intrigues die aan zulk een Hof denkbaar - voor eene minder sterke verbeelding waarschijnlijk niet denkbaar zijn. De eigenlijke hoofdpersoon is een <hi rend="i">chevalier d'industrie</hi>, zooals er van tijd tot tijd werkelijk aan de Hoven van kleine Staten zich vertoonen en er met min of meer gunstig gevolg een tijd lang hunne rol spelen. De hier geschilderde held, die om zich zoo hoog op te werken natuurlijk de schitterendste gaven naar ligchaam en geest moest bezitten, heeft bovendien een meisje bij zich, dat hij op straat te Londen als kleine bedelares
<pb n="211"/>opgeraapt en tot eene vlekkelooze maagd en beeldschoone jonge dame opgevoed heeft. Met de grootste gemakkelijkheid weet zij met prinsen en graven om te gaan, alsof zij eene geboren aristocrate is en van kindsbeen af in de hoogste maatschappelijke kringen geleefd heeft, ja, zij is zoo beeldschoon en heeft zulk een engelreinen oogopslag, dat haar portret reeds in staat is op haar te doen verlieven. De Kroonprins is dan ook spoedig geheel onder de macht harer bekoorlijkheden en zou om harentwil gekheden hebben gedaan, als zijne dolle verliefdheid slechts door haar gedeeld ware geworden. De opvoeder en patroon, haast schreef ik: de bezitter van dit vrouwelijke wezen - maar hij bezit noch haar hart noch haar persoon, hoe zou zij anders vlekkeloos hebben kunnen blijven? - de boven bedoelde held, wilde ik zeggen, verheft zich door hare bekoorlijkheden eerst tot vertrouwden vriend van den prins en exploiteert vervolgens haar afslaan van 's prinsen liefde om zich in de gunst des Konings te dringen....Alles gelukt hem; en het mooiste is, dat de intrigant niet ontmaskerd, maar aan 't eind van het verhaal door den Koning zelven als een mentor aan zijn zoon gegeven wordt, om, de eenige onder alle intrigeerende, zelfzuchtige hovelingen, Z.K. Hoogheid waar het noodig is de waarheid te zeggen......</p>
<p>Men zou zich bedriegen, als men meende dat de slingerpaden, waarlangs dit individu op tooverachtige wijze zijn doel bereikt, de eenige kronkelwegen waren, waarop aan dit fictieve Hof naar de hoogste eereprijzen, hofambten en de liefde van beminnelijke dames gestreefd werd. O neen! De geheele roman is vol van dergelijke dingen, en men moet de combinatiegave of het vindingsvermogen van den Schrijver bewonderen, die onuitputtelijk schijnt in het uitvinden van dergelijke verwikkelingen. Dat hij het daarbij met waarheid en werkelijkheid, zelfs met waarschijnlijkheid zoo nauw niet neemt, moet gij hem ten goede houden. Hij schrijft alleramusantst; hij boeit u, hoewel gij weet, dat gij met beelden eener voor niets terugdeinzende phantasie te doen hebt; en bij slot van rekening heeft hij u toch belang ingeboezemd voor zijne denkbeeldige wezens, wilt gij toch weten hoe dit of dat afloopt, of zij nog elkander krijgen zullen enz. enz. Aan eene enkele episode herkent gij ook in dezen roman den min of meer burlesquen auteur, die echte caricaturen weet te maken van verliefde en bigotte oude vrijsters: in dit geval van een op
<pb n="212"/>zulk een oud potstuk in liefdevuur ontstoken kamerbehangersknecht....<hi rend="i">Transeat cum caeteris</hi>.</p>
<p>Wie dus behagen heeft om zich door <hi rend="sc">hackl</hi>ä<hi rend="sc">nder</hi> voor eenigen tijd ‘langs slingerpaden’ eener vruchtbare romanschrijvers-phantasie te laten rondvoeren, zal hier zijne gading vinden. Hij late zich, noch door den titel, noch door de vreemde inhoudsopgaven der hoofdstukken, van zijn boek afschrikken. Laatstgenoemde zijn slechts bewijzen te meer voor 's mans vindingrijkheid, die zelfs opschriften weet uit te denken, waaraan kop noch staart te vinden is, zoodat men ze, zelfs na het boek gelezen te hebben, niet begrijpt en alleen beaamt, dat het verhaal allermerkwaardigst door elkander geslingerd is.</p>
<p><hi rend="sc">Ds. deenik</hi> heeft goed slag van vertalen en de Erven Loosjes zorgden voor eene leesbare uitgaaf. Ik wensch hun veel satisfactie van hun werk, die wel hoofdzakelijk bestaan zal in het debiteeren van dezen roman aan allerlei Leesgezelschappen en Leesinrichtingen tot bevrediging van den onverzadelijken leeshonger van dat groote publiek, dat op de degelijkheid en deugdelijkheid zijner lectuur niet angstvallig let. Trouwens kwaad zal men uit <hi rend="sc">hackl</hi>ä<hi rend="sc">nders</hi> werk niet leeren, nl. als men het bederven van den goeden smaak geen kwaad noemt.</p>
<p>&nbsp;</p>
<p><hi rend="spat">Kampen</hi>, Februari 1872.</p>
<p>J. <hi rend="sc">Hoek</hi>.</p>
<q rend="bq">Reisverhalen van- en herinneringen aan een' togt viâ Harwich, Londen en Weymouth, naar de Normandische of Kanaal-eilanden Jersey en Guernsey. - Een dagboek, met aanteekeningen enz. door Jhr. Mr. D.F. van Alphen, schrijver van ‘Londen, zijne omstreken en het eiland Wight’, ‘Reisverhalen enz. uit Ierland,’ enz. - 's Gravenhage, J.M. van 't Haaff. 1871. XI en 217 bladzijden. Kl. 8<hi rend="sup">o</hi>. (Gedrukt en uitgegeven voor rekening van den schrijver).</q>
<p>Voor een twintigtal jaren dacht er bijna nog niemand aan om de dusgenoemde ‘Channel-Islands’ eens tot het voorwerp van een ‘toer’ te kiezen. 't Was daar eene idyllische stilte, vèr van 't gedruisch en gewoel der wereld, een waar toevluchtsoord voor beminnaars van rust en kalmte. Maar sedert eenigen tijd is ‘het Kanaal-Paradijs’ door een geregeld stoombotenverkeer
<pb n="213"/>met ‘de wereld’ in verbinding gebracht, en 't wordt thans in Engeland mode om er een tocht heen te maken. Het is er thans evenzoo ‘vergeven’ van Engelsche en andere toeristen als aan den Rijn, in Zwitserland en in den Hartz.</p>
<p>Trouwens, die eilandjes bezitten schier voor iedereen eene zekere aantrekkingskracht. De politieke uitgewekene vindt er eene schuilplaats; de ethnoloog kan er de vermenging der onderscheidene menschenrassen bestudeeren; de pomoloog heeft er gelegenheid om de kostelijke vruchten, o.a. de wereldberoemde ‘peren van Geurnsey’ te zien en te eten; de oudheidkenner kan er de zeden en de sagen leeren kennen, en er op rijken buit rekenen; de krijgsman kan er de sterke vesting- en verdedigingswerken bezien en bewonderen, die dreigend naar de Fransche kust heenzien. Recht hebben de Engelschen niet veel op die eilandjes. Maar 't zijn voor hen stations, zooals Helgoland en Gibraltar, die eigenlijk respectievelijk tot Duitschland en Spanje behooren, maar....En zoo ‘behooren’ dan Jersey, Geurnsey, Aurigny (Alderney) Sark, Herm, Jethon, en nog een aantal andere kleinere eilandjes en rotsklippen tot het koninkrijk Groot-Britannië, doch zonder belastingen of eenigerhande tribuut aan Engeland te betalen, en ook zonder aan de Engelsche staatsregeling deel te hebben. Zij vormen eene ‘historisch-politische individualiteit’ op zichzelve, met eene eigene constitutie, rechtspleging, vertegenwoordiging, enz., alles, natuurlijk, in Lilliputsche afmetingen, alzoo de geheele heerlijkheid 6 □ mijlen en nog geen 100,000 inwoners bevat. Er wonen Engelschen en Franschen. Tot de hoogere standen behooren vooral de eerstgenoemden. Beide talen worden er gesproken. Het landvolk spreekt meest Fransch, en ook een ‘patois’, uit Engelsch en Normandisch samemgesteld.</p>
<p>Ongeveer in 't midden der VI<hi rend="sup">de</hi> eeuw werden de Normandische eilanden, volgens de sage, door den Merovingischen koning Childebert geschonken aan den heiligen Samson en den heiligen Magloire. Later behoorden zij aan de hertogen van Normandië, en kwamen (1338), door de veroveringen van Eduard III, aan Engeland; thans zijn zij het laatste overblijfsel van de Engelsche heerschappij in Frankrijk.</p>
<p>Uit beide landen hebben politieke en religieuse uitgewekenen er steeds een asyl gevonden. Wij noemen slechts: Chateaubriand tijdens de eerste Republiek, den hertog Berry (1814)
<pb n="214"/>Victor Hugo; en veel vroeger werden de koningsmoordende rechters van Karel I er heen gebannen. Victor Hugo heeft die eilanden in zijn ‘Travailleurs de la Mer’ gecelebreerd, terwijl reeds vroeger ‘koning’ Voltaire, in zijne ‘Henriade’, den Bearnees in eene der grotten aan Jersey's Noordkust eene schuilplaats laat vinden, en hem door een heremiet laat profeteeren: dat hij eenmaal zijn geloof zal afzweren.</p>
<p>De heer van Alphen, bekend als toerist en als aangenaam beschrijver van zijne toeren, kreeg lust om met zijn zwager (aan wien het boekje, hierboven vermeld, is opgedragen), eens daarheen te pelgrimmen. Hij was daartoe goed toegerust, want veel van 't geen er te zien is, heeft hij met kennersoogen gezien, en met kennis van zaken beschreven en verhaald. De tocht ging, zooals men op den boven afgeschreven titel ziet, over Londen, en dan over de badplaats Weymouth, waar veel te zien en te genieten viel. Later ook weer dienzelfden weg terug.</p>
<p>De reistocht is uitvoerig en levendig beschreven. Wij weten dat als iemand eene reis doet, zoo heeft hij wat te vertellen, en wij begrijpen dat, wanneer iemand er toe in de gelegenheid is, hij dat ook in uitgebreider kring wil doen, om mede alzoo een aandenken voor zich, voor zijne reisgenooten en voor de zijnen te bewaren.</p>
<p>Wij raden iedereen, die eens een tochtje naar de Kanaaleilanden zou willen ondernemen aan, om vooral het werkje der heeren v.A. te lezen. Doch wij raden den auteur (die, we weten niet waarom, telkens: autheur schrijft), om, als hij eens weêr iets uitgeeft, zich te voorzien van een beteren corrector. De drukfouten, in 't lijstje vermeld, zullen recht hebben om te protesteeren tegen het stilzwijgen, waarmee hunne ‘natuurgenooten’ zijn voorbijgegaan. Wij hebben er nog een paar honderd aangeteekend. Misschien zijn er ook andere dan juist ‘druk’-fouten bij. Immers ‘dezelve’, ‘deszelfs’, ‘derzelver’, ‘hetzelve’ enz. schrijft niemand meer (mag iemand althans niet schrijven) sedert meester Peperkamp, pedanter gedachtenis. ‘Zee-verscheurende dieren’ voor: ‘verscheurende zeedieren’ - zou als ‘lapsus calami’ kunnen gelden. Maar ‘daadzaak’ ‘eigendommelijk’ en meer dergelijke, kunnen niet als zoodanig worden aangemerkt. ‘Eenigste’ is mede eene fout; want ‘eenig’ kan geen superlatief hebben. Ook zouden wij liever ‘geoloog’, ‘zoöloog’, enz. geschreven zien dan ‘geologist’, ‘zoölogist’, enz. ‘Naturalist’
<pb n="215"/>(pag. 111 en 130) moet zijn: natuurkenner, natuuronderzoeker, beoefenaar der natuurwetenschap, of zoo iets; want naturalist beteekent iets anders dan de schrijver bedoelt. ‘Oliephant’ (bl. 34 en 3 maal nog wel op ééne bladzijde) is ook foutief. 't Moet zijn ‘olifant’ of wil men liever ‘oliphant’, maar het beest staat in geene betrekking hoegenaamd tot ‘olie’. - ‘Grassen’ voor ‘grazen’ of beter nog ‘grassoorten’, (p. 112), ‘verdedigingsstelsel’ voor ‘verdedigingstoestel’ (pag. 55), ‘vereerd’ voor ‘verweerd’ (p. 57), en meer anderen van die soort, zijn alsmede vlekjes, die zoo'n net boekje ontsieren. Ook gebruikt de schrijver (of liever misbruikt) vreemde termen. Zoo vonden wij misschien een dozijn malen: pour la cloture, doch telkens verkeerd; want het heet ‘clòture’. Ook de ‘ij’ in ‘cijgnus’, ‘tijpisch’, ‘pterodactijlen’, ‘pijthons’, ‘thijlacine’, ‘hijlaeosauren’, enz. moet zijn eene Grieksche ‘y’. ‘Pompejaansch’ (bl. 13) moet zijn ‘Pompejisch’, evenals ‘Pompeja’ (bl. 163) ‘Pompeji’. ‘O'counel’ (bl. 16) moet zijn ‘O' Connel’. ‘IX<hi rend="sup">de</hi> eeuw’ (bl. 15 en 119) moet zijn ‘XIX<hi rend="sup">de</hi>’. ‘Boleyna’ (bl. 161) moet zijn ‘Boleyn’. ‘Hypopothamussen’ (bl. 12) moet zijn: ‘hippopotamussen’. ‘Eilenden’, (bl. 48) moet zijn: ‘ijlenden’. ‘Piroscaaf’ (bl. 52, 104, 131) moet zijn: ‘pyroscaaf’. ‘Sir Cornwallis Lewis’ (bl. 38) moet zijn: ‘Sir Cornewall Lewis’. Een eland ‘broedt’ niet (bl.
38), maar ‘werpt jongen’. Maar wij willen ze niet allen noemen. Alleen nog dit: de interpuctie is <hi rend="spat">meer dan</hi> slordig, soms komiek. ‘Het misbruik van de dubbele punt (:) is in 't oog loopend. Op bl. 50 het ‘: vermag:’ en op bl. 156 het ‘: want:’, telkens tusschen eene dubbele punt, is letterlijk grappig. Liever dan zoo kwistig te zijn geweest met de verticale dubbele punt, had de schrijver (of de corrector) de horizontale twee punten of de troema (..) niet stelselmatig overal moeten weglaten.</p>
<p>Jammer dat zulke kleinigheden bij de lezing hinderlijk zijn, te meer daar zij in zoo groote menigte voorkomen.</p>
<p>&nbsp;</p>
<p>L.</p>
<p>J.v.W.B.</p></div>
<div type="section">
<interpGrp>
<interp type="primair" value="18711100"/>
</interpGrp>
<pb n="216"/>
<head rend="h4">II. Wis- en Natuurkunde.</head>
<q rend="bq"><hi rend="i">Schetsen uit het plantenrijk</hi>, door <hi rend="sc">h. witte</hi>, met platen en eene menigte figuren in den tekst, Haarlem, bij A.C. Kruseman, 1870.</q>
<p>Het is een eigenaardig kenmerk in den tegenwoordigen tijd, dat niet alleen het wetenschappelijk onderzoek zich telkens verder uitstrekt en dieper in het wezen der dingen doordringt, maar dat zich ook gedurig het streven meer openbaart, om de vruchten van dat onderzoek, zooals men het noemt, te populariseeren, en dat, wat vroeger het eigendom was van weinigen, het deel te doen worden van velen. Is echter dit verschijnsel zeer algemeen, het heeft zich wel nergens sterker geopenbaard, dan op het gebied der natuurkundige wetenschappen, terwijl er onder deze wellicht geene was, die daarbij meer op den voorgrond trad dan de plantenkunde. En dat behoeft ons ook niet te verwonderen. Of waar elders kon men meer rekenen op een geopend oor, op belangstellende aandacht, dan op dit gebied, waarop zoo veel is, wat den mensch aantrekt en zijne opmerkzaamheid tot zich roept.</p>
<p>Hoe veel er toch in de laatste jaren wel op dit gebied, hoe veel er over planten en plantenkunde niet geschreven en ook gelezen is? Trouwens levert het geschrift. dat wij hierbij aankondigen, daarvan een nieuw bewijs. Wederom hebben wij hier schetsen uit het plantenrijk voor ons van den zelfden schrijver, die in het tijdsverloop van slechts enkele jaren reeds zoo meenigen bundel van zulke schetsen ons leverde. En indien hij nu op nieuw met een werk van dien aard optreedt, mogen wij dan niet daaruit besluiten, dat zijn vroegere arbeid goede vruchten gedragen heeft, dat zijn <hi rend="i">'t Groote in 't kleine</hi>, zijn <hi rend="i">In 't lommer</hi> en <hi rend="i">de Plant</hi> hunnen weg in de wereld voorspoedig gevonden hebben en veel gelezen zijn.</p>
<p>En dit zal waarschijnlijk ook wel de beste aanbeveling zijn voor de schetsen uit het plantenrijk, die wij thans hier aankondigen. Immers, zoo in dat gunstig onthaal van vroegeren arbeid, het bewijs gelegen is, dat zulke onderwerpen in den smaak vallen en dat geschriften over planten en plantenkunde door velen met genoegen worden in handen genomen, niet minder schijnt
<pb n="217"/>er uit te blijken, dat Witte's manier van schrijven en zijne voorstelling der zaken aan het groot publiek in het algemeen behaagt. Witte is een man voor den tegenwoordigen tijd. Hij weet leerzaam te verhalen, en tevens, zooals menige bladzijde in zijne vroegere geschriften bewijst, op aangename wijze te onderhouden. Daarin ligt ook de oorzaak, waarom hij tegenwoordig een gevierd schrijver mag worden genoemd.</p>
<p>En toch mag bij eene aankondiging als deze de beoordeelaar in het gevoelen, dat hij uitspreken zal, niet te zeer hechten aan die opinie op vroegere geschriften van den Schr. gegrond. Hij heeft trouwens niet te vragen, naar wat deze vroeger geschreven heeft, maar naar wat hij thans levert. De Schr. moge zich door vroegeren arbeid een zekeren naam verworven bebben, de beoordeelaar is slechts geroepen om te oordeelen naar den arbeid, die daar voor hem ligt, en zoo hij al soms zich genoopt gevoelt, den laatstgenoemden arbeid met voorafgeganen te vergelijken, dan mag hij het alleen doen, in zooverre hij daardoor in staat gesteld wordt een juister oordeel te vellen over het geschrift, dat hij aankondigen zal.</p>
<p>Wat wij hier voor ons hebben zijn, zooals de titel het aanduidt, weder schetsen, die, ofschoon los saamhangende, echter genoeg aan elkander aansluiten, om gezamenlijk het geheel te vormen, dat de Schr. zich heeft voorgesteld. Trachten wij van dat geheel eenig denkbeeld te geven, door in enkele woorden den gang van gedachten aan te stippen, dien de Schr. in dit werk gevolgd heeft.</p>
<p>Niets vervult den mensch voorzeker meer met stille verbazing dan het eindeloos verschil in vorm, in grootte en in levensduur, dat wij èn in de dierenwereld, èn in het plantenrijk aantreffen. Groot en klein staan hier op ondenkbaar verren afstand van elkander verwijderd en toch sluiten zij aan een en zijn aan elkander verbonden door een lange keten van tusschenvormen, door een onmetelijk snoer, dat de uitersten aan één verbindt. Die keten gaat de Schr. in de beide eerste hoofdstukken na, waaraan hij het opschrift geeft van <hi rend="i">Uitersten</hi>, en waarbij hij, van het lager tot het hooger bewerktuigde opklimmende, met de wieren en zwammen begint, om met de reuzen uit het plantenrijk te eindigen. Maar ook wij, wij stemmen met de vraag in, wat is hier klein, wat is groot? Of wordt niet het kleine door de ontzettende vermeerdering der individuën hier groot, terwijl
<pb n="218"/>daarentegen het groote in het kleine zich oplost en als verliest.</p>
<p>Streng genomen tellen wij aan de plant slechts tweeërlei organen, stengelachtige en bladachtige, want de wortel kan aangemerkt worden als de onderaardsche voortzetting van den stengel, terwijl de verschillende onderdeelen der bloem slechts vervormde bladeren zijn. Hoe velerlei gedaanteveranderingen nemen wij nu echter èn bij de bladeren, èn bij den stengel waar, welke spelingen der natuur in een zelfde orgaan, dikwerf aan ééne en dezelfde plant; hoe betreden wij ook hier een gebied, dat hoe meer wij het in bijzonderheden nagaan, te meer onze bewondering wekt. Het is aan eene beschouwing van dit onderwerp, dat de Schr. het derde en vierde Hoofdstuk van het hier aangekondigde werk heeft toegewijd, waarbij hij eerst onder het opschrift <hi rend="i">Métamorphosen</hi> de gedaanteveranderingen van het blad nagaat, om daarna onder het opschrift <hi rend="i">Verscheidenheid en overeenstemming</hi> die van den stengel te bespreken.</p>
<p>Niet minder verdiende hier eene plaats eene beschouwing der knoppen, zooals die onder den titel van <hi rend="i">stuimerende kracht</hi> in het vijfde Hoofdstuk gegeven wordt. Ons schijnt het toe, dat ook dit onderwerp wel uiterst geschikt is, om de belangstelling op te wekken. Of wat spreekt ons luider van de koesterende zorg der natuur voor hare voortbrengselen, dan die tallooze menigte zoo kleine en toch zoo verschillend gevormde knoppen, en dit vooral, als wij, zooals de Schr. het uitdrukt, en zooals dit waarachtig het geval is, ze beschouwen als de wieg en bakermat eener nieuwe géneratie.</p>
<p>Evenzeer mag wel het onderwerp in de beide volgende Hoofdst. behandeld, uitlokkend heeten. In <hi rend="i">onze boomen</hi> herkennen wij toch niet alleen vrienden, die wij liefhebben, maar wij zien terzelfder tijd in hunnen stam den stengel in zijne hoogste, meest volkomene ontwikkeling. Toch lazen wij met meer genoegen de beide Hoofdst. 8 en 9, get. <hi rend="i">goede vrienden</hi>, en vooral dat gedeelte daarin, waar wij eene zeer belangrijke en boeiende beschrijving aantreffen van meerderen dier uitheemsche gewassen, die bij de voeding van den mensch eene eerste plaats innnemen. Inderdaad zal menig lezer aan den Schr. voor die beschrijving zich verplicht gevoelen, te meer, daar zij hem niet alleen een duidelijker begrip geven kan van den eigenaardigen plantengroei dier ver verwijderde gewesten, maar gewis ook een juister inzicht van de huiselijke en maatschappelijke toestanden aldaar. Want
<pb n="219"/>dit staat vast, dat zoo de mensch in zekeren zin als heerscher optreedt over planten- en dierenrijk, de bijzondere plantengroei van het een of ander land ook wederkeerig op den individueelen en maatschappelijken toestand van den mensch zijnen stempel drukt. De mensch, die ginds met het planten van een tiental broodboomen in zijn leven genoeg gedaan heeft, om in de behoeften van zichzelven en zijne nakomelingen te voorzien, hij moet een ander mensch zijn, dan hij, die daartoe zijn geheele leven zwoegen en werken moet.</p>
<p>Van geheel anderen aard is de inhoud van Hst. 10, dat tot opschrift heeft <hi rend="i">Nymphen</hi>, maar veel meer geeft, dan het naar dien titel belooft en in meer algemeenen zin de waterplanten behandelt. Oppervlakkig beschouwd, is het een onderwerp dat misschien minder aanlokkend schijnt. Toch is dit slechts schijn, en vinden wij ook hier eene inrichting zoo wonder en wijs, eene regeling zoo kunstmatig en berekend naar de behoeften dier planten, dat wij ten slotte ook hier in alles de meesterhand der natuur herkennen en gewis zullen toestemmen, dat ook dit onderwerp in elk opzicht hier een plaatsje verdiende.</p>
<p>Datzelfde mag gezegd worden van het onderwerp in Hst. 11 behandeld, de opperhuid namelijk en hare aanhangsels, als daar zijn de haren, wratten, enz. der plant. Zooals bij de inzage blijken kan, draagt het Hoofdst. ten titel het opschrift <hi rend="i">zacht</hi>, <hi rend="i">ruw en wreed</hi>, woorden, die wel eenigzins vreemd gekozen schijnen, maar die daarom toch niet ongepast heeten kunnen. Overigens meene men vooral niet, dat aan die haren en andere weinig geschatte aanhangsels der plant, niets gelegen zou zijn en dat zij de aandacht minder verdienen zouden. Integendeel leze men slechts den inhoud van dit hoofdst. en zie, of dan niet de overtuiging bij ons levendig wordt, dat er ook onder deze geringe organen velen zijn, die meesterstukken mogen genoemd worden en van genoeg beteekenis zijn, om ze hier eens opzettelijk te bespreken.</p>
<p>Van zeer rijken zin is het opschrift aan het hoofd der beide volgende hoofdstukken geplaatst, ja het is de vraag, of er één woord op het gebied der natuurkunde voorkomt van grootere beteekenis dan het woord <hi rend="i">evenwicht</hi>, dat wij daar lezen. Krachten staan in de natuur tegenover andere krachten en houden elkander in evenwicht en op dat evenwicht berust de gang en instandhouding van het groote raderwerk. In ontzettende hoeveelheden nemen de planten het koolzuur uit de lucht op, en toch
<pb n="220"/>vermindert de hoeveelheid van dat gas in den dampkring nooit; zij stooten ontzettende massa's zuurstof uit en toch blijft het gehalte van zuurstof in den dampkring steeds onveranderd. Het schijnt een raadsel en toch is niets natuurlijker, want bij de dierenwereld heeft juist de tegenovergestelde uitwisseling van stoffen plaats. Zoo blijft de dampkring dezelfde en het evenwicht bewaard, terwijl de plant daardoor tevens de noodige koolstof erlangt. En de huidmondjes, die bij de plant de werktuigen zijn, waardoor de uitwisseling van stoffen met den dampkring plaats heeft, zij houden tevens het evenwicht binnen in de plant in stand, zij zijn de openingen namelijk, waardoor het overtollig vocht verdampt. Door alle verschijnselen heen van groei en ontwikkeling, onder alle uitingen van het leven, zien wij hier het evenwicht in stand gehouden en bewaard; en moge het nu ook waar zijn, dat dit onderwerp reeds veelmalen behandeld is, toch levert het zoo veel op, wat treffend is en schoon, dat het ons niet bevreemden kan, zoo de Schr. ook daaraan een plaatsje heeft willen inruimen. Eindelijk ontvangen wij onder den titel van <hi rend="i">Gebrek en Weelde</hi> een opstel over de plantengéographie. Dat daarbij de arme planten uit het hooge noorden en op de bergtoppen als de gebreklijders moeten fungeeren, dat die der rijkere keerkringslanden daarentegen worden voorgesteld als de bevoorrechten en in weelde en overdaad levenden, spreekt van zelf. Genoeg zij het op te merken, dat ook dit onderwerp allezins eene nadere kennismaking verdient.</p>
<p>Deze is dan de hoofdinhoud van het hier aangekondigde werk, waarover wij thans echter ons oordeel moeten uitspreken. En daarbij moeten wij beginnen met op te merken, dat ook deze arbeid weder veel bevat, dat schoon is en van de veelzijdige kennis van den Schr. op het gehied der plantenkunde getuigenis aflegt. Daaromtrent in bijzonderheden te treden, zou ons echter te verre voeren en eene ruimte vereischen, die aan eene aankondiging als deze in dit tijdschrift niet kan worden ingeruimd. Genoeg zij het hier op te merken, hoe wij in enkele gedeelten van Hst. 1, get. <hi rend="i">Uitersten</hi> en verder in Hst. 2, 3, 9, 10 en 11 veel aantroffen, dat wij met groot genoegen gelezen hebben. Trouwens achten wij die Hst. als het best geslaagd en durven wij beweren, dat zij in het algemeen rijk van inhoud zijn, en wel geschikt, om terwijl de lezer er vrij wat uit leeren kan, tevens aangenaam hem bezig te houden.</p>
<pb n="221"/>
<p>Toch mogen wij niet ontveinzen, dat in dit werk tegenover deze lichtzijde ook eene schaduwzijde staat. En dat behoeft ons ook niet te verwonderen. Het gebrek toch, dat dit boek op vele plaatsen ontsiert, is bij den Schr. niet nieuw. Ook in vroegere geschriften van zijne hand straalde het reeds al te veel door en van meer dan ééne zijde is hij er vroeger opmerkzaam op gemaakt. Maar in zijn voorlaatste geschrift heeft hij genoeg te kennen gegeven, dat hij die raadgevingen zou laten voor wat zij waren (zie voorrede van zijn werkje, de Plant), en dat hij van meening was zijn eigen weg te gaan.</p>
<p>Dit moge echter oppervlakkig beschouwd heel fraai schijnen, het staat niet te min vast, dat men langs dien weg geene gebreken overwint niet alleen, maar veel meer groot gevaar loopt van telkens verder af te dwalen. In hoe verre dit nu het geval is met den Schr., kunnen wij hier in het midden laten. Toch kunnen wij ons niet weerhouden, om hem waarschuwend toe te roepen, goed toe te zien. Trouwens, dat hij het oog op zijn werk sla en zelf oordeele, of wij niet grond hebben, om hem tot omzichtigheid aan te manen en ernstig hem aan te sporen, om afstand te doen van die ongelukkige zucht, om overal zijsprongen te maken en uitweidingen in te vlechten, die tot de behandelde zaken niets afdoen en wel den omvang van het werk vergrooten, maar het waarlijk niet beter maken. Dat de wetenschap, om haren weg onder het groote publiek te vinden, in vele gevallen populair en onderhoudend moet voorgesteld worden, daarvan kan niemand meer overtuigd zijn dan wij. Maar de Schr. bedenke wel, dat er ook hier grenzen moeten worden in acht genomen, en dat het waarachtig populair zijn volstrekt niet bestaat noch in dien keuvelenden schrijftrant, die zeer ligt hier en daar in een beuzelen ontaardt en in platheid overgaat, noch in dat overal invoegen van poëtische beelden die niet altijd even gepast zijn gekozen.</p>
<p>Of de Schr. nu de hier gegeven wenken opvolgen zal, weten wij niet. Wel weten wij, dat deze aanmerkingen hier met goede bedoelingen door ons zijn aangegeven. Met de strekking van Witte's geschriften zijn wij ingenomen; het doel, dat daarin wordt beoogd, bezit onze geheele sympathie; den Schr. achten wij om zijne bekwaamheid hoog. Maar juist daarom rekenen wij ons te meer verplicht, onze aanmerkingen niet terug te houden. Wat de Schr. in dit boekwerk levert, bevat veel schoons, maar
<pb n="222"/>tevens ook veel, wat wij anders wenschten, veel, dat het werk in zijn geheel ontsiert. Die vlekken en smetten, waarvan wij er een tal met den vinger kunnen aanwijzen, doen ons innig leed, en dit te meer, daar wij weten, dat de Schr. het beter had kunnen leveren.</p>
<p>Dat ons oordeel over een volgenden arbeid meer onvoorwaardelijk gunstig moge luiden, wenschen wij hartelijk. Een' raad voegen wij hier echter nog hij. De heer Witte schrijve namelijk niet al te veel, noch al te spoedig. Had hij zijn werk nauwkeuriger herzien en herlezen, wij gelooven, hij zou gewis het aan menige plaats veranderd en gewijzigd en den snoeibeitel niet gespaard hebben, om, met verwijdering der wilde loten, alleen het tamme en edele hout te bewaren en in stand te houden. De uitvoering is overigens net en doet den uitgever eere aan.</p>
<p>&nbsp;</p>
<p>November 71.</p>
<p>B.</p>
<q rend="bq">Het wortelleven der geteelde gewassen en de oogstvermeerdering door Dr. C. Fraas, Hoogleeraar te Munchen, uit het Hoogduitsch vertaald door E.C. Enklaar, met plaat. Zwolle, bij W.E.J. Tjeenk Willink, 1871. Prijs f 1.25.</q>
<p>Zeker is het, dat de titel van het kleine boekske, dat wij hierbij aankondigen, wel geschikt is, om de aandacht te trekken, want wie zal het ontkennen, dat het onderwerp daardoor aangeduid, hoogst gewichtig mag worden genoemd. Intusschen vorme de lezer zich, op dien titel afgaande, geene verkeerde voorstellingen, als zou hij hier een raadsel verklaard vinden, dat voor geene verklaring vatbaar is. Kennen kan men toch ook dit leven alleen uit de vormen, die het te voorschijn roept; aan de verschijnselen, die het doet ontstaan; aan de krachten, die het openbaart, aan zijne werking en den invloed, dien het uitoefent, ook naar buiten, en dit niet alleen op de verdere, de bovenaardsche deelen der plant, waarmede de wortel toch in zekeren zin een enkel geheel vormt, maar ook op den grond, waarin hij zich ontwikkelt en voortbeweegt.</p>
<p>Daarom meene men nu echter niet, dat het hier behandelde onderwerp van minder belang zou zijn. Het tegendeel toch is
<pb n="223"/>waar, al ware het alleen, omdat wij den wortel in het algemeen nog zoo weinig kennen. Worden wij toch met de bovenaardsche deelen der plant door dagelijksche aanschouwing geheel vertrouwd, en kunnen wij als met het oog hunne voortgaande ontwikkeling en groei van oogenblik tot oogenblik volgen, hoe geheel anders is het ten dezen aanzien met den wortel, die als in het verborgene, in het duister zich verschuilt, door het oog niet gezien.</p>
<p>Toch speelt ook hij zijn spel, spreidt ook hij zijne vertakkingen gedurig verder uit, al is het, dat wij van dien groei niets bemerken. Dit echter is zeker wel geen reden, waarom dit deel der plant minder onze opmerkzaamheid zou verdienen. Konden wij dan ook dat tooneel daar in den bodem maar eens voor een oogenblik aanschouwen. Ware het ons vergund voor eene enkele maal slechts er den blik op te slaan, hoe zou het ons gewis niet minder stoffe tot bewondering opleveren, dan de beschouwing der plantenwereld, zooals zij zich aan ons vertoont in de deelen der plant, die wij als de bovenaardsche onderscheiden. Trouwens zoo daar in den vorm van stengel en blad eene eindelooze verscheidenheid zich openbaart, ook hier in den schoot der aarde zouden wij bij den wortel een verschil in vormen opmerken, zooals wij zeker niet vermoed hadden; zouden wij kortaf vinden, dat elke plant, ook ten aanzien van dit orgaan, hare eigene vormen, hare eigene ontwikkeling bezit.</p>
<p>Die blik in den schoot der aarde wordt ons echter niet gegund en zoo behelpen we ons met het kijkje, dat de Schr. ons hier aanbiedt, ofschoon het ons ook slechts enkele cultuurgewassen te zien geeft. Trouwens is ons, uit een praktisch oogpunt, juist aan de kennis van de wortels dier planten, het meest gelegen. Immers zoo het beweren van den Schrijver, dat de kennis der beworteling den grondslag van den landbouw uitmaakt, wellicht wat al te sterk klinkt, toch valt het niet te ontkennen, dat er grond van waarheid in ligt. En mocht men er nog aan twijfelen, dan zal gewis de lezing van dit geschrift het bewijs leveren, hoeveel er in dit alles ligt, wat door den landman bij de keuze der gewassen en de bewerking van den grond niet mag worden voorbij gezien.</p>
<p>Intusschen meene men niet, dat onze aankondiging van dit geschrift, hiermede geëindigd zij. Het leven toch openbaart zich niet alleen in eene ontwikkeling naar vast bepaalde regelen, in
<pb n="224"/>een voortbrengen van bepaalde vormen, maar het maakt zich evenzeer kenbaar door het uitoefenen van kracht, ook naar buiten, en het is dan ook die werking van het leven, die de schrijver ons hier meer bijzonder schetsen wil, en dit niet alleen in haar algemeen karakter, maar ook in de wijzigingen, die zij bij verschillende planten vertoont. Want de kracht die van het leven uitgaat, is, zoo als de Schr. dit betoogt, niet bij alle planten van gelijk gehalte, hare werking is niet bij allen even sterk. Trouwens hebben wij hier een ander punt, dat aan de hier behandelde zaak eene ook meer praktische beteekenis geeft. Immers, zoo het waar is, dat de wortels der verschillende planten tegenover den omringenden bodem en de daarin vervatte voedingstoffen, niet gelijkelijk zich gedragen; dat sommige gewassen een veel sterker oplossend en opslorpend vermogen bezitten, zoodat zij met de wortels zelfs door het gesteente vermogen heen te boren, terwijl andere slechts zulke stoffen kunnen opnemen, die grootendeels reeds ontleed zijn, dan ligt hierin eene vingerwijzing, die zich niet wegredeneren laat. Of de Schr. nu in zijne gevolgtrekkingen hier en daar niet wat al te ver gegaan is, of de gegevens genoegzaam waren, om op de bewortelingsstelsels, zoo als zij hier genoemd worden, eene indeeling van verschillende plantengroepen te vestigen, kunnen wij hier in het midden laten. De hoofdzaak is toch deze, dat niet alleen de beworteling der planten in het oneindige verschilt en daarom bij de teelt der gewassen wel degelijk moet in rekening komen, maar dat wij niet minder acht hebben te geven, of wij met zulke planten te doen hebben, wier wortels slechts een gering ontleedend vermogen op de hen omgevende stoffen uitoefenen, of wel met die, welke, om de zelfs minerale stoffen ontleedende kracht hunner wortels, door den Schr. onder den naam van steenbrekers of diepwortelaars worden aangeduid. Nog eens, het is dit punt, dat in het geschrift vooral eene hoofdzaak is; waaraan het
vooral zijn belang ontleent; waardoor het van beteekenis wordt bij de leer der bewerking en der bemesting van den grond, en wel eene nadere kennismaking verdient, waarbij men echter vooral niet uit het oog mag verliezen, dat de Schr. zich hier op een gebied beweegt, dat nog weinig bewerkt is, zoodat meerdere volledigheid hier niet gevergd worden kan. Wel hadden wij echter hier en daar meer duidelijkheid gewenscht, en achten het jammer, dat aan dien eisch niet beter is voldaan, want het werk
<pb n="225"/>is er vooral voor den minkundigen minder bruikbaar door. De hijgevoegde plaat is van wezenlijke dienst.</p>
<p>&nbsp;</p>
<p>Nov. 1871.</p>
<p>B.</p>
<q rend="bq">BREIDHAUPT. De landman in zijn beroep, naar het Hoogduitsch bewerkt door E.C. Enklaar. Zwolle, bij W.E.J. Tjeenk Willink, 1870. Prijs f 2.70.</q>
<p>Geen tak van welvaart is wellicht van meer algemeen belang, dan de landbouw; geene wetenschap van grooter maatschappelijk gewicht dan de landbouwkunde. En toch brengt de aard van dit tijdschrift mede, dat een werk aan dit onderwerp gewijd, hier ter plaatse slechts met enkele woorden kan worden aangekondigd.</p>
<p>Wat wij hier voor ons hebben, is, zooals uit den titel blijkt, een werk aan den vreemde ontleend, maar door den Heer E. voor zijne landgenooten bewerkt en voor den Hollandschen lezer meer bruikbaar gemaakt. O.i. doet deze arbeid ons den Schr. kennen, als een man, die goed de pen weet te voeren en uitnemend de kunst verstaat om populair te schrijven - geheel naar de behoeften zijner lezers. Het is in de eerste plaats toch een boek voor den landman, dat hij schreef, en wel kan het voor dezen eene soort van handboek zijn, waartoe het zich ook uit een ander oogpunt nog aanbeveelt. De landman toch wil doorgaans geene lange, noch dure boeken, en is het dus een wezenlijk voordeel van dit geschrift, dat het zich door eene groote beknoptheid onderscheidt, terwijl het toch eene groote menigte onderwerpen behandelt en ten dezen aanzien meer volledig is, dan menig ander werk van veel grooteren omvang.</p>
<p>Toch hebben wij enkele aanmerkingen op dezen arbeid, of liever op de bewerking in onze taal, die thans voor ons ligt. Om geschriften over landbouwkunde, bij onze naburen uitgegeven, voor ons land te bewerken, en dat zóó te doen, dat zulk eene bewerking geheel voor onze toestanden past, is voorzeker geene gemakkelijke zaak. De Heer Enklaar weet zulks bij ervaring en zeker heeft hij ook bij het overbrengen van dit geschrift de moeielijkheid er van ondervonden. En geheel overwonnen heeft hij die ook niet, want dit is ons bezwaar tegen den hier aangekondigden arbeid, dat het, voor Duitsche toestanden ge-<pb n="226"/>sclirevene, niet overal genoeg naar onze behoeften en overeenkomstig onze toestanden is gemétamorphoseerd. Wij gebruiken dit woord, omdat het beter dan eenig ander onze meening uitdrukt. Die meening zal de lezer trouwens wel begrijpen, terwijl de Heer Enklaar zeker onze opmerking niet euvel duiden zal. Trouwens zal hij toestemmen, dat het werk, meer dan vroegere werken door zijne hand in onze taal overgebracht, een boek is voor den eigenlijken landman, maar dat daarom het gebrek, waarover wij hier klaagden, van te meer beteekenis is. Over een boek voor onzen meer eigenlijken landman moet niet hier en daar een duitsch waas verspreid liggen, daarin moet nergens een duitsche tint heerschen. En is nu zulk een boek al aan den vreemde ontleend, dan behoort natuurlijk die vreemde oorsprong zich nergens meer te verraden, dan moet het geheel een hollandsch boek geworden zijn. Toch neemt die aanmerking niet weg, dat wij het boek in handen wenschen van velen, en bijzonder van den landman. Dat overigens de vele daarin voorkomende figuren zijne waarde verhoogen, valt van zelf in het oog, terwijl ook, die figuren in aanmerking genomen, de prijs niet te hoog gesteld voorkomt. Toch zouden wij dien voor zulk een boek voor den landman lager gewenscht, en ook in dit geval gewacht hebben, daar de figuren, in de Landbouw-Courant en in andere bij den
Uitgever verschenen geschriften, reeds vroeger waren geplaatst, en dus geene uitschotten vorderden. Onder die omstandigheden nu had, zoo dunkt ons, de prijs wel wat lager kunnen gesteld worden, waarbij zeker het debiet zou gewonnen hebben.</p>
<p>&nbsp;</p>
<p>November 71.</p>
<p>B.</p>
<q rend="bq">Warmte en koude. Zes lezingen door professor John Tyndall, vertaald door Dr. A. van Oven. Arnhem, bij J. Heuvelink, 1871.</q>
<p>Voor hem, die eenmaal met de geschriften van Tyndall heeft kennis gemaakt, is het eene aangename verrassing, wanneer zijn bòekverkooper hem wederom een geschrift van den uitstekenden physicus toezendt. Het aangekondigde werkje vermindert door zijn uitwendig voorkomen die vooringenomenheid niet, en geen lezer voorzeker zal zich de lectuur beklagen. Wil men weten
<pb n="227"/>hoe natuurkundige onderwerpen populair en toch niet oppervlakkig kunnen behandeld worden, men leze Tyndall's ‘warmte en koude.’</p>
<p>Niettegenstaande de spreker, (T. <hi rend="i">spreekt</hi> werkelijk tot zijne lezers) blijkens den toon dien hij aanslaat voor kinderen optreedt, begint hij met de warmte voor te stellen als eene moleculaire beweging. Hij schroomt niet over uitzettings-coefficienten, over de beweging der moleculen bij de verbranding, over het mechanisch warmte equivalent, over de ether, en dergelijke onderwerpen te spreken, overtuigd als hij is, ‘dat het jeugdig verstand, zoo niet even goed, dan toch <hi rend="i">bijna even goed</hi> als het zijne, den aard en de werking begrijpen kan van het geheimzinnig <hi rend="i">agens</hi>, dat wij warmte noemen.’</p>
<p>Ik zal den lezer niet vermoeien met hem de titels der verschillende lezingen mede te deelen. Het zij voldoende hem te verzekeren, dat het werkje hem een volkomen goed overzicht zal geven van de leer der warmde.</p>
<p>Op eene keurige wijze weet Tyndall het eene onderwerp aan het andere te verbinden, of het eene uit het andere af te leiden. Zeer geleidelijk komt hij van de botsing op de verbranding; zijne hoorders leiden zelf de uitzetting der lichamen af uit de voorstelling van de moleculaire beweging. Het koken, het ontstaan van gassen en dampen, het kristalliseeren enz., het blijkt alles noodzakelijk uit de trillende beweging der moleculen voort te vloeien. ‘Dat wij onze rivieren, onze regen, onze gletschers, onze sneeuw te danken hebben aan de donkere warmtestralen,’ elk kind, dat Tyndall gehoord heeft, zal dit weten te verklaren.</p>
<p>Alle proeven zijn zonder onderscheid met groot overleg gekozen. Wij weten niet wat meer te bewonderen, de vindingrijkheid en handigheid van den proefnemer, of de scherpzinnigheid waarmede die proeven besproken worden. Als voorbeelden kies ik uit vele andere de proeven voor de uitzetting door de warmte op blz. 16, voor het kristalliseeren op bl. 34, voor het ontstaan der heete bronnen op blz. 47, voor de donkere warmtestralen op blz 94. Wij mogen hierbij echter niet vergeten, dat Tyndall beschikken kan over hulpmiddelen, die een gewoon menschenkind niet ten dienste staan. Wie kan, om slechts één voorbeeld te noemen, naar verkiezing disponeeren over vloeibaar en vast koolzuur?</p>
<p>Bij alle wetenschappelijkheid is de toon toch recht kinderlijk.
<pb n="228"/>Dreigt de aandacht der hoorders te verflauwen, Tyndall heeft er slag van die weer gaande te maken. Na de eenigszins ingewikkelde verklaring van den Geyser zegt hij: ‘bij al deze lezingen heb ik de oplettendheid en het geduld mijner jeugdige toehoorders ten zeerste bewonderd. Zij verschillen veel in leeftijd, en ik ben genoodzaakt geweest aan den eenen kant onderwerpen te bespreken die voor de jongsten te hoog waren, en aan den anderen kant sommige eenvoudige beginselen in het geheugen terug te roepen, die de ouderen zeer goed wisten; toch zijn ouderen zoowel als jongeren zeer geduldig geweest, ook terwijl zij gedwongen waren datgene aan te hooren wat hun geen belangstelling kon inboezemen. Ik dank hen allen.’ - Een paar warme jongenswangen moeten dienen om de uitstraling der warmte aan te toonen; een paar roode dito's moeten de werking van de spectrum-kleuren verduidelijken. - Midden in de lezing doet Tyndall een vraag aan zijne toehoorders. - Los daarheen geworpen opmerkingen, als over ‘de verbeeldingskracht’ (gebruiken wij niet liever het woord voorstellingsvermogen?), over ‘kunstgrepen in de proefondervindelijke wetenschappen,’ e.a. maken een zeer gunstig effect. Het mislukken van proeven zelfs weet de schrijver somtijds aan te wenden, om de aandacht der hoorders op te wekken; het zou mij niet verwonderen, dat de hoorders niet altijd even ongaarne een proef zien mislukken. Vergelijk b.v. blz. 18, 72, 73, 82, en 88.</p>
<p>Maar waar zou ik eindigen, wilde ik voorbeelden bijbrengen van alle voortreffelijke eigenschappen, die het boekje bezit, of ze maar optellen! Zoo gaarne zou ik zien, dat het door allerlei menschen gelezen werd, vooral ook door de leden van commissiën van toezicht op het Middelbaar onderwijs, die dikwijls zoo weinig begrip hebben van eene populaire behandeling der natuurwetenschappen, en haar, al is het dan ook onder de roos, het karakter van wetenschap ontzeggen.</p>
<p>Nog een enkel woord over de vertaling. Dr. van Oven verdient daarvoor allen lof. In de vaste onderstelling, dat het boekje een 2<hi rend="sup">den</hi> druk zal beleven, veroorloven wij ons een paar aanmerkingen.</p>
<p>De beschrijving van de proef onderaan blz. 23 en bovenaan blz. 24 is zeer onduidelijk uitgevallen. Ook is de juiste bedoeling van den zin, waarmede de 4<hi rend="sup">de</hi> alinea van blz. 52 aanvangt, niet helder. De woorden, op blz. 86 voorkomende: ‘daar met betrek-<pb n="229"/>king tot die as alles volkomen symetriek is, daar overal de groote cirkels van den bol, welker vlakken door de as gaan, twee aan twee dezelfde helling hebben, zullen de stralen zóó teruggekaatst worden, dat zij in één punt der as samenkomen,’ is ‘voor het jeugdig verstand’ niet te vatten. Verder vermijde de vertaler vreemde of ongewone uitdrukkingen, zooals: de manieren om warnite op te wekken, proefondervindelijke wetenschappen, enz. Zinnen als: ‘daarvoor gebruik ik een flink glas prisma in plaats van een zwavelkoolstof’ (blz. 91), of ‘hier heb ik eene’ (blz. 94) staan niet fraai. De drukfouten zijn bijzonder gering in aantal; ik teekende aan: blz. 7, regel 7 v.o.; blz. 28, regel 8 v.b.; blz. 89, regel 9 v.o. Aan de plaatsing der leesteekens had wat meer zorg kunnen zijn besteed.</p>
<p>Wij stemmen geheel in met den wensch van den vertaler: ‘moge het boek bij het Nederlandsch publiek eene goede ontvangst vinden.’</p>
<p>&nbsp;</p>
<p><hi rend="spat">Amsterdam</hi>.</p>
<p>Dr. <hi rend="sc">van Schevichaven</hi>.</p></div>
<div type="section">
<interpGrp>
<interp type="primair" value="18720305"/>
</interpGrp>
<head rend="h4">III. Rechts- en Staatswetenschappen.</head>
<q rend="bq">Beschouwingen over het maatschappelijk vraagstuk van den tegenwoordigen tijd, met aanwijzing van den weg tot mogelijke oplossing, door Mr. W. Bouwmeester. - Zutphen A.E.C. van Someren, 1871; 47 pagg. klein 8vo.
<lb/>De sociale kwestie. Opmerkingen bij de studie van het gewichtige vraagstuk onzes tijds, door Werther. - Amsterdam Gebr. Kraay, 1871; 90 pagg. klein 8vo.</q>
<p>Ziedaar twee geschriftjes over een bekende aangelegenheid, beide in populairen vorm gesteld, zonder wetenschappelijke pretensiën, beide uit dezelfde aanleiding voortgesproten en met hetzelfde doel uitgegeven, doch onderling zeer van elkander verschillende in inhoud, in degelijkheid, in verdiensten. N<hi rend="sup">o</hi>. 1 geeft er zich voor uit, den weg aan te wijzen tot de oplossing van het maatschappelijke vraagstuk, n<hi rend="sup">o</hi>. 2 wil eenvoudig eenige opmerkingen maken. De schrijver van n<hi rend="sup">o</hi>. 1 verschuilt zijn naam achter den geleenden van Bouwmeester, die van n<hi rend="sup">o</hi>. 2 hult zich in den
<pb n="230"/>pseudoniem Werther; de eerste wil zelf opbouwen, de tweede maar zijn sympathie te kennen geven. Of mogen wij in die namen geen beteekenis leggen? In allen geval: n<hi rend="sup">o</hi>. 1 bouwt niet veel op, n<hi rend="sup">o</hi>. 2 gaat niet onder in de zwakke besluiteloosheid die Goethe's romanheld kenmerkt.</p>
<p>Welke is de weg, dien Mr. B. bewandeld wil zien om tot de <hi rend="i">mogelijke oplossing</hi> gelijk de titel zegt te geraken? Is <hi rend="i">mogelijk</hi> hier zooveel als <hi rend="i">uitvoerbaar</hi> of als <hi rend="i">waarschijnlijk?</hi> Alles verwacht hij van zuinigheid en eenvoud. Uitbreiding der menschelijke behoeften is voor hem een algemeene ramp. Schep toch vooral geen nieuwe behoeften, roept hij u toe; ten gevolge dier matigheid zal er genoeg overschieten voor allen die derven. Maar ziet Mr. B. dan niet, dat juist die uitbreiding der behoetten steeds nieuwe kapitalen aan 't werk brengt en arbeidskrachten vordert, dat alleen daardoor aan zoovelen loon uitbetaald wordt. Dat dit loon dikwijls karig, te gering is, willen wij gaarne toegeven. Doch het middel om dien toestand te verbeteren geeft ook Mr. B. niet op. Verregaande weelde en uitspatting, o ja, die hebben nadeelige gevolgen, vooreerst voor de personen die er zich aan schuldig maken en die daardoor hun vermogen verspillen, zij werken ook nadeelig als voorbeelden voor minder bemiddelden en op het maatschappelijk verkeer oefenen zij in zooverre een nadeeligen invloed uit, als zij de kapitalen voor nuttige ondernemingen opslurpen. Dat echter zij die ruime inkomsten genieten daarvan ruimschoots profiteeren, voortdurend den kring hunner behoeften uitbreiden, daarvan is geen kwaad te vreezen. Integendeel. Wat den arbeidersstand drukt, wat de klove tusschen dezen stand en dien der kapitalisten steeds wijder maakt, is integendeel de zucht tot en de gemakkelijkheid van op te potten en kapitaal te beleggen. Die f 50 of f 60 bespaard heeft kan er een papiertje voor koopen, leent zijn kapitaal aan Oostenrijk of Peru en is er van dat oogenblik af de beschikking over kwijt; hier wordt er niets meer mede voortgebracht. Hoe diep die spaar- en winzucht geworteld is, betoogt Werther ons duidelijk. De Staatsschulden zijn het die de maatschappelijke welvaart in velerlei richtingen ondermijnen. Kon
men daar niet zoo gemakkelijk en veel mee winnen, dan bleven de kapitalen voor nuttige ondernemingen gespaard en werden de inkomsten op billijke wijze verteerd. En alleen de gemakkelijkheid, om schulden te maken, stelt de regeeringen in staat de oorlogen te voeren en de legers te onderhouden, waartegen Mr. B.
<pb n="231"/>wellicht te recht, maar op kinderachtige, afgezaagde wijze uitvaart.</p>
<p>Te stellen dat veroveringspolitiek niet meer van onze dagen is, verraadt evenveel inzicht in de tegenwoordige Europeesche toestanden als vol te houden, dat een volk spoedig genoeg weerbaar is. Of Mr. B. nu al wenscht, dat die staande legers verdwijnen, die wensch draagt even weinig bij tot de oplossing, waarvan hij gewaagt, als zijn boutade tegen de bloote beentjes der jonge kinderen en tegen de kransjes en danspartijen der jonge dames. Hier en daar ontbreekt een goede wenk, een gemoedelijke opmerking niet. Maar met het maatschappelijk vraagstuk van den tegenwoordigen tijd komen wij hier nauwelijks in aanraking. Wat raakt dit ook eigenlijk Mr. B., die immers beweert, dat dit vraagstuk zoo oud als de maatschappij zelve, - o neen Mr. B. verzekert als het menschelijk geslacht! - is? Hij schijnt niet in te zien, dat de meerdere politieke vrijheid, het opheffen der standen, het verdwijnen der feodale belemmeringen eenigen invloed op den tegenwoordigen stand der maatschappelijke verhoudingen heeft uitgeoefend. Van alles wat in de laatste jaren op sociaal gebied verricht is, het <hi rend="i">vereenigingswezen</hi> in 't bijzonder, wordt met geen woord gerept: moest het niet worden goed- of afgekeurd, getoetst en beoordeeld? Behoeven wij dus te zeggen dat wij de goede bedoelingen van Mr. B. eerende, in zijn raadgevingen, in zijn wegwijzer zoo goed als niets zien wat eenigermate de aandacht verdient van hen, die zich theoretisch of praktisch met de maatschappelijke eischen van den tegenwoordigen tijd onledig houden.</p>
<p>Met veel meer juistheid, met meer wetenschappelijke redeneering, met meer geschiedkundige kennis, met meer inzicht in de toestanden van den dag is het boekje van Werther geschreven. Zonder een oplossing te willen tot stand brengen, geeft hij nuttige wenken. De arbeidgever moet niet alles verwachten van lage loonen, integendeel zij zullen hem slechter arbeid leveren; de arbeider moet in de eerste plaats spaarzaam en voorzichtig zijn. Over het goede en over het gevaarlijke in de werkmansvereenigingen spreekt W. zijn oordeel uit en waarschuwt vooral tegen elk streven dier vereenigingen, om op politiek terrein een macht te worden. Twee opmerkingen wenschen wij in het bijzonder hier aan te stippen, die tegen veler opinie wellicht indruischend toch onze volle sympathie verdienen. Werther is een verklaard tegenstander der gaarkeukens.</p>
<pb n="232"/>
<p>‘Als de werkman’ zegt hij ‘en huisvader daar het vette der aarde gaat genieten en de moeder met de kinderen moeten tehuis zoo wat rondscharrelen en opscheppen zonder dat vader er ooit zelf bij is, of als ook de moeder en de kinderen gezamenlijk optrekken naar 't eethuis; neen, 't wil er bij mij niet in, dat het op den duur goed zou zijn, als 't eens ingang vond bij de massa des volks. Er moet getracht worden den arbeider te helpen zonder zijn huisgezin af te breken.’</p>
<p>Even behartigenswaardig zijn W's woorden over ‘de manie tot emancipatie der vrouw en de daar o.a. uit voortkomende zucht om de vrouw een gevestigde plaats te verschaffen in de industrie.....Men vergeet dat al die schoonschijnende zaken in den grond niets anders zijn dan verkrachting der natuur, verwringing der maatschappelijke toestanden, niets anders, in éen woord, dan énorme, misschien onherstelbare fouten.’ En nu bestrijdt Werther te recht den arbeid der vrouwen op den dubbelen grond van stoffelijk belang en van zedelijkheid. ‘De industrie werkt liever met vrouwen van f 5 't stuk dan met mannen van f 10 't stuk voor 't zelfde werk....De waarde van den arbeid zal daardoor dalen.’ Tegen den arbeid der vrouwen bestaat dus uit een economisch oogpunt hetzelfde bezwaar als tegen dien van kinderen. En de zedelijkheid! ‘Vrouwen en kinderen zijn in een omgeving gebracht, waar zij niet hooren. De vrouwen moeten uit de industrieele exploitatie teruggebracht worden naar het huis....’</p>
<p>Na de lezing van Werther's geschriftje is ons de sociale kwestie dus ook in de verte niet opgelost. Wie zou zoo iets ook durven verwachten? Allerminst Werther zelf. Maar belangrijke, ware opmerkingen hebben wij dan toch vernomen. En daarom wenschen wij Werther's boekje, dat keurig netjes gedrukt en behagelijk om te lezen is, in veler handen.</p>
<p>&nbsp;</p>
<p><hi rend="spat">Utrecht</hi>, 5 Maart 1872.</p>
<p>L. <hi rend="sc">de</hi> H.</p></div>
<div type="section">
<interpGrp>
<interp type="primair" value="18711200"/>
</interpGrp>
<pb n="233"/>
<head rend="h4">IV. Biblioscopie.</head>
<q rend="bq">HET ZONDERLINGE KONINGRIJK DER ADAMIETEN door Mr. <hi rend="sc">a.d. de vries</hi>. Utrecht, A. van Dorsten, Jr. 1871. 84 blz.</q>
<p>De achterzijde van den omslag annonceert, als vroegere uitgave: <hi rend="i">Een studenten nalatenschap</hi> Mr. door Adam; een boekje, dat de ondergeteekende de eer niet heeft te kennen. Wie gelukkiger is, weet wellicht iets meer aangaande den auteur van <hi rend="i">Het zonderlinge koningrijk der Adamieten</hi>. Beide werkjes schijnen uit ééne pen gevloeid. Mr. A.D. de Vries verhaalt althans, dat de twee eerste hoofdstukken van het hier aangekondigde geschrift reeds in ‘de Studenten-Nalatenschap’ werden opgenomen. Ook buiten die aanwijzing om, doet de schrijver zich kennen als een jeugdig oud-student. Nl. in ‘een woord vooraf aan twee vrienden’; niet door den inhoud van zijn werk. Daarin wel eenige nabootsing hoewel juist geen gelukkige, maar geen openbaring van den frisschen vrijen studentengeest.</p>
<p>Verbeeld u, een muzenzoon van gisteren, die in vollen ernst spreekt van ‘jeugdige advocaten wier knieën nog staan naar de lessenaar der collegiekamer’; en die niet walgt van de wouldbe studentikooze mededeeling, door een ouderen confrère ten beste gegeven: ‘zonder verwant te zijn aan de regters en van nature niet veel aanleg hebbende tot likken, viel het mij in den beginne moeijelijk iets te doen te krijgen.’ Een zekere gemakkelijkheid om zich uit te drukken, hetzij bij monde of geschrifte, moge een der kenmerken zijn van den akademieburger; niemand zal dezen bij voorkeur in den eigenaar van een slordigen stijl zoeken. Het jongensachtige, in grootvaders mantel gewikkeld, signaleert misschien bijwijlen den gymnasiast; maar stellig niet den student, of hem die er met reden roem op draagt dit pas geweest te zijn.</p>
<p>Of is Mr. A.D. de Vries een amsterdamsch student geweest en in zijn hart gebleven? Het type verschilt nog al van dat der akademies, waarop mijn oog zich in gedachten vestigde. Den echten amsterdammer alleen vergeef ik de onsmakelijke <hi rend="i">pil</hi>, die den lezers van bl. 30 wordt aangeboden, hoewel altijd nog onder voorbehoud, dat hij zich voor zijne stadgenooten voldoende zal kunnen verdedigen.</p>
<pb n="234"/>
<p>De oud-student de Vries treedt op als novellist en censor morum. Ik vrees, dat hij bovendien bedoeld heeft, geestig te zijn. De inkleeding van het geheel, eenige uitdrukkingen, verrassende spraakwendingen en opschriften van enkele hoofdstukken, geven aanleiding tot dat vermoeden. Het zou mij voor den auteur spijten; want in dat geval heeft hij zich stellig te vergeefs ingespannen. De vorm deed mij even denken aan zekere welbekende schildering van de hoofdstad van Polderland. Doch de nabootsing is te zwak, dan dat ik van plagiaat zou durven spreken.</p>
<p>De novellist heeft de bezorging eener kleine mystificatie en het leveren van eenig bijwerk, ter opsiering van het gebouw, op zich genomen. Hem mogen wij er dus geen verwijt van maken, dat hij, bij de vervulling van zoo bescheiden taak, op den achtergrond blijft staan. De schoonheid zijner vormen en de kracht van zijn talent zal hij ons zeker liever bij een andere gelegenheid laten zien.</p>
<p>Hier valt al het licht op den censor morum, een man die veel heeft gezien en nog meer om zich heen te berispen vindt. Fooien geven aan menschen, die hun plicht doen, de oprichting van maatschappijen ten bate van leegloopende jongeheeren, de schaduwzijden van uitgebreid onderwijs, jonge advocaten belast met gewichtige pleidooien, menschen die zich boven hun stand verheffen, jongens die meer leeren dan hunne ouders ooit wisten en dezen daarom minachten, zakgeld, het huwelijk, de arbeiderskwestie, huiselijk leven, bals, concerten, partijen voor kinderen, de prostitutie, het engeltjes-maken, de societeit, het tooneel, de glossatoren, de politiek, de kerk enz. enz. De stroom is overstelpend. Personen, zaken, zeden, gewoonten, smetten rechts, vlekken links - van alles en op alles valt veel te zeggen, veel aan te merken, in het zonderlinge koninkrijk der Adamicten. Maar wat het zonderlingste is, is dat wij een gemelijken klager van den hak op den tak zien springen, alsof hij te midden der zonderlingste samenleving rondhuppelde, terwijl hij in de gewone, inzonderheid amsterdamsche, maatschappij verkeert, met hare alledaagsche gebreken en ongerechtigheden. Slechts eenmaal waagt hij een sprong daar buiten en moet Wilhelm in Frankrijk hem den inhoud zijner veroveringstelegrammen leenen. Was dat ter voltooiing, of ter maskeering van het beeld?</p>
<p>Wat wil toch deze censor? Ridendo dicere verum? Maar een pessimist kan niet van harte lachen, en is eenzijdig. De bewijzen
<pb n="235"/>liggen voor het grijpen in dit kleine geschrift over een heirleger onderwerpen.</p>
<p>Was het zijn doel te verbeteren? Daartoe is de kastijding der gebreken te flauw. Met uitzondering van Barbara's droevig lot, is alles slechts aangestipt; geen enkele kwestie behandeld. Nu kan zulk een aanstipping soms wonderen doen, mits in de hand van een schrijver, die er slag van heeft, zijne lezers, zij het ook slechts een oogwenk, maar dan diep te doen gevoelen, hoe dwaas, hoe verachtelijk, hoe verkeerd, hoe onzedelijk de aangewezen fout moet worden geacht.</p>
<p>Of Mr. A.D. de Vries het daartoe vereischte talent bezit? De aangeboden proeve laat het niet verwachten.</p>
<p>&nbsp;</p>
<p><hi rend="spat">Winkel</hi>, Dec. 71.</p>
<p>W.C. <hi rend="sc">van Manen</hi>.</p>
<q rend="bq">De familie Guldenarm. Vrij naar het Engelsch, door Agatha. Te Haarlem, bij De Erven F. Bohn. (1870).</q>
<p>In dezen kleinen roman (nog geen 200 bladzijden klein octavo) komen onderscheidene goedgeteekende, en ik zou wel willen zeggen, <hi rend="i">ware</hi> karakters voor. Ik kan de lezing van dit boekske veilig aanraden, men zal het met genoegen doen. Natuurtafereelen, of - studiën komen er niet in voor, en uitvoerige schetsen van onderscheiden kleine bijzonderheden, die ter zake niet dienen, evenmin; de auteur is sober geweest in die zaken: maar eene flinke, zuivere teekening van de sprekende en handelende personen wordt ons op een boeiende en onderhoudende wijze meegedeeld.</p>
<p>Volgens den titel is de auteur niet bekend. Die heeft zich zelfs niet onder het doorschijnend masker van een pseudoniem te raden gegeven, zooals de goeje vertaalster; maar het zou mij erg verwonderen, als niet eenmaal bleek, wanneer de anonymieteit wordt opgeheven, dat eene vrouw de auteur is van dit werkje. Mij dunkt dat is eene aanbeveling te meer; vooral wanneer er zooveel vrouwen ten tooneele verschijnen als hier, en waaronder degelijke en coquette, zich-zelve-verloochenende en valsche, maar ook heel lieve en beminnelijke dames voorkomen.</p>
<p>Wat ik minder aantrekkelijk vond in het belangrijke verhaal.
<pb n="236"/>is, dat er tweemalen een soortgelijke omstandigheid in voorkomt van een jong paar, dat veel van elkander houdt, maar dat dit toch zoozeer verbloemt ja bedekt en bijna ontkent, dat er eene verwijdering het gevolg van is. In beide gevallen komt hier de zaak gelukkig weer terecht; maar zulk eene voorstelling tot tweemalen toe, in zoo klein een verhaal, pleit niet zeer voor de vinding van de(n) auteur. Die zelfde aanmerking mag gelden bij het willen aanwijzen van een codicil. De oude doctor Guldenarm, wil dat vertellen en wijzen aan zijn oudste dochter mevrouw Geer, maar een hoestbui belet den man met spreken voort te gaan en hij sterft zonder het te hebben kunnen zeggen. Maar mevrouw Geer wist het nogthans. Jaren geleden was zij, door nieuwgierige onbescheidenheid, er achter gekomen, dat haar vader eene voordochter zijner tweede vrouw als zijne eigene dochter liet medeërven; maar dat codicil was bij vergissing door hem gelegd tusschen het leer en het schutblad van de portefeuille waarin het testament geborgen was. Toen nu na den dood van Dr. Guldenarm het testament gelezen werd, was dat codicil niet gevonden en - zij zweeg er van, en kwam daardoor in het bezit van een grooter gedeelte geld en goed dan haar eerlijk toekwam. Jaren later echter begrijpt zij de noodzakelijkheid van dat codicil te moeten vinden, en heeft daartoe, door een van de getuigen half gedwongen, dan ook werkelijk het voornemen - maar zie, reeds in het huis zijnde waar die ontdekking geschieden moest, krijgt ze weer een aanval van beroerte, zooals ze nog eens had gehad, en ze lijdt nog zes weken lang, maar kan, met een vertrokken gezicht, verlamd en misvormd door een herhaalden aanval, onmogelijk te kennen geven wat ze zeggen wilde en sterft zonder haar geheim te hebben kunnen openbaren: dus even als haar vader zelf. Voor een roman is daarin te groote overeenkomst.</p>
<p>Om van vele andere punten te zwijgen! Er komt een persoon voor in dit boek, die, hoe vluchtig ook geschetst, toch de geheele aandacht van den lezer boeit, namelijk Ned Blackmere of Engelsche Ned, een ruwe, leelijke, lompe zeeman, maar met een edel hart. Zijne goedheid en verdraagzaamheid voor zijne dronke verdierlijkte vrouw, welke hij, valsch, beschuldigd wordt vermoord te hebben, steekt helder af tegenover de boosheid van hart en de listige intriges, die de kenmerken uitmaakten van mevrouw Geer, met haar lief gezicht en keurige kleeding,
<pb n="237"/>en fijne vormen en aanzienlijken stand. De eerste was als een ruwe diamant, de andere als een gepleisterd graf of als een valsch juweel. Zij dacht alleen aan, leefde alleen voor zich zelve. Hij had geleerd voor anderen te leven en te sterven; en, hoe klein en onbeteekenend, naar zijn rang in de maatschappij, hij had geleerd groot te wezen in zelfverloochening, welke ieder ander bewonderde, maar die hem tot eene tweede natuur geworden was.</p>
<p>&nbsp;</p>
<p><hi rend="spat">Rosendaal</hi>.</p>
<p><hi rend="sc">Tydeman</hi>.</p>
<q rend="bq">Grepen uit het leven, van Fanny Fern. Uit het Engelsch door Marie Neve. Te Haarlem, bij de Erven F. Bohn. 1870.</q>
<p><hi rend="i">Fanny Fern!</hi> ‘Een goede naam is beter dan kostbare balsem.’ Dat woord is wel toepasselijk op de in haar Vaderland (America) zeer gevierde schrijfster, die ook onder ons door haar <hi rend="i">Rose Clark</hi>, <hi rend="i">Ruth Hall</hi> en andere vruchten van haar pen met roem bekend is. Fanny Fern is maar een aangenomen naam, een pseudonym, eigenlijk heet zij Sarah Willis, eerst met den heer Eldridge, later met den heer Farrington gehuwd en van den laatsten wettiglijk gescheiden. In de voorrede die Busken 'Huët, in 1858, schreef voor het boekje: <hi rend="i">uit Fanny Fern</hi>, lezen we het een en ander van hare omstandigheden, en onder anderen ook, hoe zij door het werken voor de pers in haar en harer kinderen onderhoud voorzag, maar ook voorzien kon, daar duizende en tienduizende exemplaren van hare pennevruchten in Amerika verkocht werden.</p>
<p>Die eenigzins met hare manier van schrijven bekend is, weet wel, dat zij iets zeer kloeks en manhaftigs heeft, iets zeer onafhankelijks en eigenaardigs, bij groote gevoeligheid en teederheid, ‘bij wijlen overaandoenlijk, bijwijlen tamelijk scherp; nu eens wegslepend, tot op de grenzen van het ongezonde toe; een oogenblik later bijna meedoogenloos spotachtig.’</p>
<p>Zoo nu, vertoont zij zich ook in deze <hi rend="i">Grepen uit het leven</hi>, waarin Marie Neve, ons eene bloemlezing gaf uit Fanny Ferns laatste geschrift. De te sterk Americaansch gekleurde schetsen liet zij weg, en ze deed daaraan zeker goed, want onder de hier gegevenen zijn er ook al, welke tamelijk vreemd zijn voor den Neder-<pb n="238"/>lander, die met het leven en denken in de nieuwe wereld geheel onbekend is.</p>
<p>De schrijfster spreekt onverbloemd haar oordeel uit over alles wat hare aandacht opwekt, en 't is een zeer gezond oordeel, al is de vorm, hier en daar wel wat exentriek. Zij geeft de waarheid in een niet alledaagsch kleed en wijst soms, met ironie en satyre, op de gebreken der samenleving. Zij doet dit dikwijls met een sarcasme en eene spotachtige bitterheid, dat het bijna onverklaarbaar is, hoe uit dezelfde pen zulke lieve, zachte, teedere gevoelens en tooneeltjes kunnen voortkomen, als waarin ook het fijnst gevoelige hart zich verkneukelen kan: ik geloof zóó kan alleen eene vrouw schrijven. Fanny Fern, de nu bijna zestigjarige, doe het nog lang, en vinde steeds zulke goede vertaalsters, die met zooveel tact weten te geven en te nemen, als Marie Neve deed.</p>
<p>&nbsp;</p>
<p><hi rend="spat">Rozendaal</hi>.</p>
<p><hi rend="sc">Tydeman</hi>.</p>
<q rend="bq">Die in eens rijk wil zijn wordt het nimmer door Mr. <hi rend="sc">a.h. verster</hi>, 's Gravenhage, H. van Duijl Jr. 1869. (Romantische Bibl. III, 1.)</q>
<p>Die rechter Strijdhoven moet toch vlug hebben kunnen werken, of aan zijn rechtbank niet veel werk te doen gevonden hebben, dat hij minstens driemaal 's weeks naar D. kon gaan, en daar den ganschen dag blijven in een wolfabriek, die hij met een ander had opgericht. - Men doet echter al wat om geld te verdienen! hij nam zelf zijn eten in een blikken trommel meê, en liet dat door de waschvrouw opwarmen. Maar de man bad ook maar f 1306 rechters-tractement, en moest daarvan met vrouw en kinderen leven. Enfin, die kleine wolfabriek werpt hem toch betere winsten af, dan aan Dr. Barmanje die groote garenfabriek, welke door aandeelhouders was opgericht, en waar de doctor directeur in was. De laatste failleerde, terwijl de eerste zich er bovenop werkte, en een matig dividend afwierp.</p>
<p>'t Is geen onaardig boekje, waarin dit alles te lezen staat; maar vreemde zaken en leelijke woorden komen er te veel in voor. b.v. Fairing, de compagnon van Strijdhoven in de wolfabriek, ontmoet toevallig Kate van Valderen, een huwbare nicht, die het huishouden waarneemt bij haar oom doctor Barmanje
<pb n="239"/>Neef en nicht weten van elkanders bestaan; maar hebben elkaar nog nooit ontmoet. Nu vind ik het vreemd dat die fijn beschaafde en keurig getoilletteerde dame, dien vreemden neef terstond aanspreekt als <hi rend="i">Alfonse</hi>. Zelfs eene geëmancipeerde vrouw zou dat niet doen! en zij was alles behalve geëmancipeerd, en daar was ze ook niets te minder om.</p>
<p>Onder de leelijke woorden spannen de kroon: zich optroessen, met veel bezwaai komen aanstappen, onder-kiezer-temmer, een vuil en rompslompig idee van iemand krijgen en dergelijken, al welke uitdrukkingen, ik hoop dat de schrijver, als hij ze in een ander boek vond, minder kiesch vinden zou (ook is ‘gevrouwd’ een raar woord).</p>
<p>Het elegante boekenkastje van jufvr. Kate, mag wel eene ex-orbitante, bibliotheek geweest zijn, als men daar werkelijk in vond ‘al wat men slechts aan Engelsche, Fransche en Duitsche prachtbanden kan bijeen vergaren.’ Doch op zulke kleinigheden moet de lezer niet letten, anders zou hij ook wel kunnen vragen wat dàt is: ‘Hij kan nog juist met den spoortrein ‘op en neer’?</p>
<p>Zoo als ik zei: 't is geen onaardig boekje, er komen zelfs zeer lezenswaardige gedeelten in voor, onder anderen, de beschrijving van die vergadering, welke Barmanje belegd heeft om die groote vlasspinnerij op te richten, is waar en als naar het leven geteekend; maar die slordigheid in taal en correctie stooten. Ze zou echter nog meer stooten, als dit boekje geen deel uitmaakte van de <hi rend="i">Romantische Bibliotheek</hi>, maar die heeft er ons al langzamerhand aangewend.</p>
<p>&nbsp;</p>
<p><hi rend="spat">Rosendaal</hi>.</p>
<p><hi rend="sc">Tydeman</hi>.</p>
<q rend="bq">Alweder een ‘advocatus diaboli,’ in den persoon van den Utrechtschen hoogleeraar Dr. J.J. van Oosterzee. Contra-pleidooi van J. Visscher emeritus predikant bij de Doopsgezinde gemeente te Utrecht. Purmerende, J. Schuitemaker. 1871.</q>
<p>'t Is bekend dat de paus, alvorens eene heiligverklaring uit te spreken, den een of ander de taak opdraagt om als woordvoerder van den duivel de aanspraken van den candidaat op het predikaat: ‘de H.’ in eene soort van spiegelgevecht te betwisten. Die bestrijder heet in de Roomsche kerktaal ‘<hi rend="i">advocatus diaboli</hi>’,
<pb n="240"/>zoodat deze uitdrukking niet dan zeer gezocht gebezigd kan worden van iemand die als verdediger van het bestaan des duivels optreedt. Noemde zich nu Prof. van Oosterzee zoo, toen hij in zijne <hi rend="i">Christelijke dogmatiek</hi> de ‘min aangename taak’ op zich nam om de ‘impopulaire waarheid onder de oogen te zien’, dat ‘volgens de uitspraken van Jezus en de Apostelen’ de duivel wezenlijk bestaat, - niet zonder eenige ondeugendheid geeft Ds. Visscher hem dien naam: ‘advokaat des duivels’ terug in dit met veel scherpzinnigheid, maar ook niet zonder scherpheid geschreven stukje, behelzende een ‘contra-pleidooi’ tegen den ‘vader der leugenen’ als bestaande persoonlijkheid.</p>
<p>Al wilde de steller dezer aankondiging zich in dit pleidooi mengen, dan zou hij toch van oordeel zijn dat dit Tijdschrift er de plaats niet toe is. Dit alleen wenscht hij op te merken, dat al meende men duizendmaal over het bewijs te hebben geleverd dat het geloof: er bestaat een persoonlijke duivel ‘eenen vasten grond heeft in de uitspraken van Jezus en zijne Apostelen’, daarmede in geenen deele is betoogd, dat deze zaak tot hunne godsdienstleer, en daarmede tot de Christelijke dogmatiek, behoort.</p>
<p>&nbsp;</p>
<p>v.O.</p>
<q rend="bq">Gelukkige invallen van F.C. Burnand. Met toestemming van een schrijver uit het Engelsch vertaald door Soera Rana. Assen, van Gorcum en comp. Prijs f 2.00</q>
<p>De man die de ‘gelukkige invallen’ heeft, krijgt ze meest op min gelukkige oogenblikken en teekent ze daarom op tot gelegener tijd zoo hij meent, maar waardoor hij meer dan eens nu met het eene, dan met het andere, in de knoop geraakt. Flauwiteiten zijn zeldzaam, geestige scherts niet. Het was een ‘Gelukkige inval’ van ‘Soera Rana’ dit boekske te vertalen; hij heeft het gedaan naar den eisch van zulk een geschriftje: los, vrij, zooveel mogelijk buiten de boeketaal. Hij had zich niet behoeven te verbergen achter eenen pseudonym die wel Javaansch gelijkt. De uitgever heeft door druk en formaat goed zijnen eisch gegeven aan iets dat thuis behoort ‘in het prieel, in den spoorwagen, op de stoomboot; niet in 't studeervertrek, noch bij den treurende.’</p>
<pb n="241"/>
<q rend="bq">Schatkistje voor al de dagen des jaars. Eene bloemlezing van Bijbelteksten met psalm of gezangvers, tevens geschikt voor een gedachtenisboekje. Door H.W.T. Tydeman, Predikant te Rosendaal. Dordrecht, J.P. Revers. Prijs ingeb. f 2.00; ingen. f 1.65.</q>
<p>De titel wijst den inhoud nauwkeurig genoeg aan; alleen zij gezegd dat het ‘gedachtenisboekje’ bestaat in drie regels aan den voet van elke bladzijde:</p>
<list>
<item>Geb.....</item>
<item>Overl.....</item>
<item>NB.....</item></list>
<p>Niet gelijk de Bijbelsche almanak enz. is het slechts voor één bepaald jaar ingericht; maar hierdoor wordt het dan ook al te algemeen, zoodat slechts op zeer enkele dagen tekst en zangvers gemotiveerd zijn, b.v.N. en O.j., 1 Mei (lente). Zelfs van de ‘lijdensweken’ vindt men slechts hier en daar een flauw spoor. De zangverzen zijn met smaak gekozen. Meer behoeft in een letterkundig tijdschrift over dit werkje niet gezegd te worden.</p></div>
<div type="section">
<head rend="h4">V. Bibliographisch Nieuws.</head>
<p>Ons Bibliographisch nieuws zal ditmaal uitsluitend bestaan in eene nalezing op de April-litteratuur, waarvan wij in onze vorige aflevering een beknopt overzicht gaven. Ook nu moeten wij ons beperken bij eene korte en eenvoudige opgave van hetgeen ons deze maand werd toegezonden. In de eerste plaats vermelden wij de keurig-gestileerde ‘<hi rend="i">Toespraak bij de vaderlandsche feestviering te Brielle</hi>, <hi rend="i">den</hi> 1 <hi rend="i">April</hi> 1872, <hi rend="i">door</hi> <hi rend="sc">m. de vries</hi> (Brielle J.J. Hofstede en Leiden. A.W. Sijthoff). Zij verdient de onderscheiding, om de éérste te zijn op de lijst der litteraire April-producten. De taak, den hoogl. de Vries opgedragen, was moeilijk en gewichtig. Blijkbaar is hij hiervan zelf diep doordrongen geweest. Hij smake evenwel de voldoening, dat hij haar naar eisch heeft volbracht. Hoewel hij niet veel nieuws heeft meêgedeeld, heeft hij de oude en bekende zaken toch zóó voorgesteld, dat men ze met genoegen herleest. Zijne rede is den Hoogleeraar in de Ned. taal en let-<pb n="242"/>teren waardig. Zij is een kabinetstukje van stijl en welsprekendheid.</p>
<p>Wie een eenvoudig verslag begeert van het heldenfeit, dat wij onlangs feestvierend herdachten, leze het boekje van Mr. <hi rend="sc">b. ten brink</hi>, die het <hi rend="i">innemen van den Briel door de Watergeuzen in herinnering gebracht heeft</hi>. De uitgevers Gebr. van der Post te Utrecht, hebben bovendien gezorgd, dat het publiek zich van deze merkwaardige gebeurtenis een vrij goed denkbeeld kan vormen. De lithographie, die de inneming van den Briel voorstelt, komt den lezer van dit aanspraakloos verhaal uitnemend te stade.</p>
<p>Uit een historisch en typographisch oogpunt verdient vooral <hi rend="i">de Legende van den Geusen Troubele Over Zeelant in den jare</hi> 1572 <hi rend="i">ende</hi> 1573 <hi rend="i">door een roomsch Catholijk Tijdgenoot</hi> onze bijzondere aandacht. Het was voor onzen oudheidkundigen <hi rend="sc">schotel</hi> weggelegd dit rederijkers-gedicht uit 't stof van den voortijd te voorschijn te halen en het aan de anti-nationalen en clericalen ònzes tijds te toonen, hoe een katholiek der 16<hi rend="sup">e</hi> eeuw de gebeurtenissen zijns tijds bezong. Maar het was ook een werk, aan de pers der H.H. Joh. Enschedé en Zonen te Haarlem goed toevertrouwd, om dit historisch gedenkstuk met oorspronkelijke letter, op gelijk papier en in ouderwetschen omslag onzen tijdgenooten aan te bieden. Dichterlijke waarde bezit deze ‘legende’ weinig, maar toch is het niet kwaad, dat onze ongeneeselijken er eens een kalmen blik in slaan.</p>
<p>Zij zullen dit wel niet doen in de <hi rend="i">Verhalen uit den vrijheidsoorlog tegen Spanje</hi>, door <hi rend="sc">w.n. wolterink</hi> onder den titel: ‘<hi rend="i">Uit den Geuzentijd</hi>’ bij den heer J.P. Revers te Dordrecht uitgegeven. 't Is onnoodig, dat wij onze lezers met den geest en toon van dit geschrift bekend maken, vermits wij hier met een 3<hi rend="sup">en</hi> druk er van te doen hebben. Hetzelfde is 't geval met <hi rend="sc">p. vergers</hi>' ‘<hi rend="i">Tachtigjarige Oorlog</hi>’ (1568-1648) te Utr. bij den heer J.H. van Peursem uitgekomen. Wij gaan dus liever over tot de ontboezeming van den Hr. <hi rend="sc">g. van der schraft</hi>. In 8 coupletten, elk van 12 regels, zingt hij ‘<hi rend="i">Ons Vaderland</hi>’ een lied toe, dat getuige van warme liefde tot onzen dierbaren geboortegrond en 't land onzer inwoning. Hoog verheft zijne muze zich niet. Maar...is 't stuk van Tollens niet - 't is hem toch zoo wat in de verte nagezongen.</p>
<p>Van plaatselijk, van provinciaal - neen! van algemeen belang voor elk Nederlander is 't boeksken van Mr. <hi rend="sc">j.w. staats evers</hi>,
<pb n="243"/>getiteld: ‘<hi rend="i">Arnhem in en omstreeks</hi> 1572.’ Het behelst eene bijdrage voor Nederland tot de geschiedenis der Spaansche overheersching en werd aan officieele bronnen ontleend. De geleerde en gunstig bekende schrijver putte zijne stof uit het Arnhemsch gemeentearchief, uit de Geldersche Landdagrecessen, uit de Crimineele Sententieboeken van het Hof van Gelderland, uit de kronijk van v. Hasselt en de Geldersche Plakkaatboeken. Het degelijk geschrift is der kennisneming overwaardig. Het is rijk aan vele bijzonderheden, welke meerendeels onbekend zijn en zou vooral een geschikte lektuur zijn voor degenen, die spreken van ‘boeven en piraten’ of meesterlijk de kunst verstaan, om onze geschiedenis te reconstrueeren.</p>
<p>Voor dezulken hebben wij evenwel nog wat anders. Eene nakomelinge van Franciscus Junius (wien Brandt een vierdubbel edelman noemt, zegt Dr. Kan, door afkomst, door verstand, door wetenschap en deugd) heeft bij den heer A. Akkeringa te Leeuwarden een groot en goed werk op touw gezet. Haar doel is een flink volksboek te leveren, dat de gebeurtenissen in Nederland gedurende den tachtigjarigen oorlog duidelijk en boeiend uiteenzet. Zij heeft zich voorgenomen, den strijd der vaderen tegen Spanje aan het tegenwoordig geslacht te vertellen. Dat zij hiertoe de vereischte gaven bezit, toont de 1 afl. van haar werk, waaraan zij den naam van ‘<hi rend="i">Vrijheidszin en Dwingelandij</hi>’ heeft gegeven, die voor ons ligt en geïllustreerd is met twee platen en een lithographie, voorstellende 20 portretten van de merkwaardigste historische figuren uit ons heldentijdvak. Het geheele werk zal in 48 à 50 afleveringen van 32 pag. roijaal 8<hi rend="sup">o</hi> compleet zijn en versierd worden door minstens 12 litho- en chromolithographiën naar teekeningen van den Helderschen kunstschilder <hi rend="sc">j.c. leich jz.</hi>, wiens naam genoegzamen waarborg voor een nette uitvoering oplevert. Een prachtige plaat in tintendruk, voorstellende: ‘de slag bij Nieuwpoort’ naar de beroemde schilderij van N. de Keyser, zal als feestgave den inteekenaren gratis worden verstrekt. Wanneer wij ten slotte hier nog bijvoegen, dat <hi rend="sc">annie foore</hi> of <hi rend="sc">françoise junius</hi> mag rekenen op de voorlichting en hulp van den geleerden Nijmeegschen rector Dr. <hi rend="sc">j.b. kan</hi>, dan gelooven wij gerust te mogen beweren, dat ons in dit werk een gedenkboek wordt aangeboden, waarvan zoo in- als uitwendige waardij boven allen twijfel verheven is.</p>
<p>Eindelijk zal het <hi rend="i">leven van Willem I</hi>, <hi rend="i">Prins van Orauje</hi> door
<pb n="244"/><hi rend="sc">w.a. elberts</hi> voor de 3<hi rend="sc">e</hi> maal uitgegeven worden door den heer A.W. Sijthoff te Leiden, terwijl de heer G.L. Funke te Amsterdam een 2<hi rend="sup">en</hi> vermeerderden druk zal bezorgen van: ‘<hi rend="i">het Nederlandsche Volk</hi>, <hi rend="i">geschetst in de verschillende tijdperken zijner ontwikkeling</hi>’ door onzen <hi rend="sc">w.j. hofdijk</hi>. De namen der schrijvers en uitgevers zoowel als de titels der beide boeken maken elke aanbeveling overbodig. In dagen, dat zekere partij in den lande, den driften en dolzinnigen overmoed bezit, om 't beeld van den Grooten Zwijger met slijk te bezoedelen, de Nederlandsche driekleur te hoonen, de Oranjekleur af te rukken en in de goot te werpen, geve men aan zijne zonen en dochteren vooral <hi rend="sc">zulke boeken</hi> ter hand.</p>
<p>&nbsp;</p>
<p>E.</p></div></div>
<div type="chapter">
<interpGrp>
<interp type="primair" value="bolt004"/>
<interp type="primair" value="sten005"/>
<interp type="primair" value="koo_001"/>
<interp type="primair" value="nieu074"/>
<interp type="secundair" value="gall010"/>
<interp type="secundair" value="coro001"/>
<interp type="secundair" value="gori003"/>
<interp type="secundair" value="sand005"/>
<interp type="secundair" value="oyen003"/>
</interpGrp>
<pb n="245"/>
<head rend="h3">Binnenlandsche letterkunde.
<lb/>Bibliographie.</head>
<head rend="h4">I. Fraaie Letteren.</head>
<q rend="bq">DE ZIEL VAN WILG EN BEEK. Door Francisca Gallé. - 2 deelen. Postformaat. 494 en 485 bladz. Arnhem, J. Heuvelink. 1872.</q>
<p>Indien ik ooit met groote verwachtingen mij heb neêrgezet om een lettervruchtje te doorlezen, in de hoop van te zullen genieten, dan is zulks het geval geweest toen ik van de geeerde Redactie van dit Tijdschrift de uitnoodiging ontving om een verslag te geven van het werk, welks titel aan het hoofd dezer regelen is uitgeschreven. Dat mijne verwachtingen hooggespannen waren, kan niemand bevreemden, die de eerste aflevering van 1871 van het Tijdschrift <hi rend="spat">Los en vast</hi> heeft gelezen, waarin een uitvoerig artikel (bl. 41-88) is toegewijd aan de bespreking van ‘Agnes’, zoo wij meenen den eersteling van Francisca Gallé. Dat artikel had mijne belangstelling gewekt en mijne hoop doen geboren worden dat wij hier eene veelbeloovende schrijfster in onze Nederlandsche letterkunde zouden hebben aangewonnen. Immers, hoewel het artikel in <hi rend="spat">Los en vast</hi> volstrekt niet onbepaald gunstig oordeelde, zoo werd mijne hoop toch levendig door wenken als deze: ‘De schrijfster bezit talent. Daar zijn in haar boek enkele bladzijden van zeldzame schoonheid; natuurschilderingen, die van een fijn en diep gevoel, en groote kunstvaardigheid getuigen; soms ruischt haar taal als muziek, in wonderschoone melodie, vol edelen rythmus. Van scherpzinnigheid in 't ontleden van menschelijke gewaarwordingen,
<pb n="246"/>hartstochten en aandoeningen geeft zij hier en daar verrassende bewijzen. In de teekening van tooneelen uit het kinderleven is zij enkelen malen zeer gelukkig; haar stijl is doorgaans een goed-Hollandsche stijl. (Kan zij in 't vervolg goedvinden, wanneer zij weer voor het Nederlandsche publiek schrijft, het Fransch en Duitsch achterwege te laten, haar werk zal er niet bij verliezen)’, - met dit gedeelte van de parenthesis bij L. <hi rend="spat">en</hi> V. stem ik volmondig in; in het geheel niet met het andere gedeelte, dat aldus luidt: - ‘ook al moest erkend worden dat zij haar Fransch en Duitsch kent.’</p>
<p>‘Francisca Gallé heeft in den roman, die haar eersteling is veel dingen gezegd, heel wat schetsen en beelden geleverd, die haar aanspraak geven op de belangstelling van wie ten onzent zich laten gelegen liggen aan de kunst. Haar eersteling is, naar mijn oordeel. ik behoef het niet uitdrukkelijk meer verklaren, mislukt. Nogtans, wie een boek als “Agnes” schreef, <hi rend="spat">kan</hi> te eeniger tijd een waarlijk schoon boek schrijven.’</p>
<p>‘Onder ééne voorwaarde altijd: - zij vatte hare roeping zeer ernstig op; met andere woorden, zij ga bij de groote meesters ter schole en leere van hen dat de tijd alleen spaart, wat met den tijd geworden is, dat er veel en ernstig moet gestudeerd worden, zal het werk der kunst een wezenlijk, een blijvend kunstwerk zijn.’</p>
<p>Aldus <hi rend="spat">Los en vast</hi>.</p>
<p>Reeds de omstandigheid alleen dát een werk in L. <hi rend="spat">en</hi> V. besproken wordt, hetzij dan dat het oordeel daarover gunstig of ongunstig is, doet vooraf de belangstelling gespannen zijn. L. <hi rend="spat">en</hi> V. bemoeit zich zelden met prullen of dingen van weinig beteekenis. Het neemt slecht notitie van sterren (ook- en vooral- dwaalsterren - vraag het maar aan Dr. A. Kuijper!) van de eerste grootte.</p>
<p>Alvorens mij dus neêr te zetten tot de lezing en de beoordeeling van ‘de ziel van wilg en beek’ meende ik te moeten kennis maken met ‘Agnes’, een werk in twee groot-octavo deelen, terwijl ‘de ziel’ in twee kleine, doch dikke, deeltijes is uitgegeven. Maar hier wachtte mij verbazing en teleurstelling. Ik stond verbaasd en verwonderd daarover dat een zóó degelijk Tijdschrift als L. <hi rend="spat">en</hi> V. aanleiding en opgewektheid had gevonden om 47 van zijne kostbare bladzijdjes te wijden aan de beschouwing van zulk een letterkundig misgeboorte als ‘Agnes’. Als men er aan gewoon is geraakt de jagers in L. <hi rend="spat">en</hi> V. niet anders te zien
<pb n="247"/>schieten dan op edel wild, dan begrijp ik juist dáárom niet hoe een haasje als ‘Agnes’ zóó'n schot kon waard zijn! 't Is waar, de beoordeelaar in L. <hi rend="spat">en</hi> V. had zijne bedoelingen, vooral ten aanzien van sommige strekkingen in het boek genaamd ‘Agnes’. En wanneer zulke strekkingen worden voorgedragen, voorgestaan, verbreid door iemand, bij wien men talent onderstelt of meent waartenemen, dan is men dubbel bevreesd, omdat eene dwaasheid, mits met talent voorgedragen, allicht ingang vinden zal. Die vrees heeft den jager in L. en V. een nutteloos schot kruit doen verspillen, en aan mej. Gallé eene eer bezorgd, die zij in 't geheel niet verdiend had. Want ook zelfs zóó een blaam, als in L. <hi rend="spat">en</hi> V. is over haar uitgesproken, is eene reclame. Men zal nu meenen dat mej. G. een letterkundige ster van zekere of eenige of vrij wat grootte is. Dat is niet het geval. 't Is er nu juist meê als met ‘Hilda’, dat erbarmelijk prulletje, dat bleeke, nare, fletse copietje van ‘Irma’. Er is over dat vod zóóveel gesproken, geschreven, geijverd, gepolemiseerd, geredevoerd - dat het publiek wel moest gaan meenen dat er wat achter stak, zoo- dat men den uitgever een énormen dienst heeft bewezen met zooveel sop te maken over een kooltje, dat zulks onwaard was. Dat noem ik: 't publiek eene kool stoven....</p>
<p>De kennismaking met ‘Agnes’ viel mij geweldig tegen. Ik zou op den nog al schralen lof in L. <hi rend="spat">en</hi> V. toch ook het een en ander hebben aftedingen. Boven maakte ik al aanstonds eene reserve. Was ik het met den beoordeelaar eens: dat dat Fransch en Duitsch beter uit een boek voor het Nederlandsch publiek ware weggebleven, - dan erken ik daarom niet dat het Fr. en D. van mej. G. toont dat zij die talen machtig is, althans niet in die mate, dat ik haar zou durven aanraden er mee te ‘blageeren’. Om deze onze bewering te staven mogen de volgende op den greep genomen voorbeelden dienen: ‘Ce pauvre jeune homme hollandais’ (zegt de Fransche kamenier) ‘qui s'imagine d'être roué.’ Dat zou moeten beteekenen: ‘Die arme jonge hollander, die zich verbeeldt een doortrapte slimmert te wezen.’ Maar dan zou eene Française gezegd hebben: ‘<hi rend="spat">Un</hi> roué’. Nu zegt Athenaïs: ‘Die arme jongen, die zich verbeeldt dat hij geradbraakt is.’ - ‘Puisqu'il est de la société’ - is geen Fransch. In die taal zou men zeggen: ‘Puisqu'il appartient au monde’ of ‘à notre monde.’ ‘Opinions monastiques’ bestaan er niet. De schrijfster zal hebben gemeend: ‘velleités’ of ‘aspirations monastiques’ of zoo iets. ‘J'ou-<pb n="248"/>blie que tu n'as pas de glace’ voor: ‘une glace.’ - ‘Que ne serais-je baronne à mon tour?’ voor: ‘Pourquoi ne serais-je’ cet. - ‘Vous aimeriez’ - in plaats van: ‘aimeriez-vous.’ - ‘Je crois, madame, que M<hi rend="sup">Ile</hi> votre fille a raison de ne se fier qu'à soi-même’ - voor: elle-même.’ ‘Si!’ waar dit tusschenwerpsel niet voor; ‘oui!’ mag
staan.’ - ‘Avec des moyens’ in plaats van: ‘par d.m.’ - ‘Eh! bien donc, qu'elle aille’ in plaats van: ‘qu'elle s'en aille.’ - Ik zou te uitvoerig worden wanneer ik de lange lijst geheel wilde uitschrijven. Daarom slechts één Duitsch voorbeeld: ‘Eine Zeit wenn’ in plaats van: ‘wo.’</p>
<p>Neen, mej. Gallé zal wel Fransch en Duitsch genoeg verstaan en kunnen spreken om een gesprek in eene dier beide talen met iemand van ‘Chez nous’ of iemand uit ‘das heilige(!) Teutschland’ te kunnen voeren, en zich met zoo iemand aangenaam te kunnen onderhouden, te meer daar beide, én Franschen èn Duitschers gemeenlijk de beleefdheid hebben om ons niet uit te lachen, zelfs al spreken wij hunne talen in de manier van baron Edzard van Morestins (in ‘Agnes’). Wij Nederlanders daarentegen hebben dikwerf de onbeleefdheid om een Galliër of een Germaan uittelachen als hij onze niet gemakkelijke taal radbraakt. - In elk geval moet men <hi rend="spat">goed</hi> Fransch en <hi rend="spat">goed</hi> Duitsch spreken en schrijven, wanneer men er zijne personages in wil laten optreden. Maar dat eene Française, als Athenaïs, of de barones van Oldwijck, die schier haar gansche leven te Parijs had doorgebracht, zulk Fransch zouden spreken als mej. G. haar laat doen, is minder dan waarschijnlijk. Ik zou haar dus den raad willen geven om, als zij besluiten mocht om <hi rend="spat">nóg meer</hi> te schrijven ('t geen ik haar <hi rend="spat">niet</hi> durf aanraden), althans de redenen en gesprekken harer personen van vreemden landaard alsdan te vertalen of te laten vertalen, des noods door een beeedigd translateur. Die raad is niet zoo volstrekt overbodig als het wel schijnt. Want ook den lof van den beoordeelaar in L. en V. ‘haar stijl is doorgaans een goed Hollandsch stijl’ - <hi rend="spat">kan</hi> ik niet zonder belangrijk voorbehoud onderschrijven. Coquetterie, die ‘gefnuikt’(!) zal worden; ‘een duister gevoel dat hem <hi rend="spat">zei</hi>’, ‘tot’ voor: ‘zoolang als’ (‘de ziel v.w. en b.’ II. 391); ‘waaruit zij gegroeid was’ voor: ‘waar zij was uitgegroeid’;
‘goedschiks’ in plaats van; ‘gemakkelijk’ of iets dergelijks; ‘als’ in plaats van: ‘wanneer’; ‘in hare schatting’ voor: ‘naar hare berekening’; ‘levendige’ voor: ‘levende’; ‘zoodra
<pb n="249"/>er sprake was om zich rekenschap te geven’, moet zijn: ‘zoodra er sprake <hi rend="spat">van</hi> was om’, enz.; ‘onderteekende hij zich niet’ is geen Hollandsch; ‘te vervuld’ moet zijn: ‘te zeer (of; veel) vervuld’; ‘wereld man’ is Duitsch en geen Hollandsch: ‘aan het eind’ voor: ‘in het eind’; ‘te biecht gaan’ doet men niet, wel ‘ter b.g.’; ‘hoogmoed’ wordt niet ‘geknakt’, maar ‘gekrenkt’ of zoo iets; ‘scherpzinnig’ is niet hetzelfde als ‘scherpziend’, en de blik van Lucie behoorde dus ‘scherpziende’ te zijn, terwijl haar verstand daarbij heel goed ‘scherpzinnig’ kon zijn (bl. 150, II D.z.v.w.e.b.); hoe kan ‘iets gezelligs’ - ‘bevangen’? ‘in de vaste overtuiging mij weêr te zien’ voor: ‘mij te zullen weêrzien;’ ‘te voorkomen’ in plaats van: ‘vóór te komen’ (bl. 337, I<hi rend="sup">e</hi> D.); ‘hem verdenken’ voor: terwijl hij ‘hem verdacht’; ‘hartversterking’ in plaats van: ‘hartsterking’; ‘wegens’ voor: ‘vanwege’; ‘goed’ voor: ‘wel’; ‘of’ voor: ‘alsof’; ‘als’ voor: ‘dan’; ‘dolksteek’ voor: ‘degenstoot’ (tweemaal: bl. 261, 262, II<hi rend="sup">e</hi> D.z.v.w.e.b.; - dus geene vergissing); ‘kilte’ - wat is dat?; ‘diletteeren’ gaat ook al slecht - in 't Hollandsch namelijk; ‘letters kunnen schemeren’, ja, maar dan toch ‘voor iemands oogen’, en dan diende er dat bijgevoegd, bl. 471. I<hi rend="sup">e</hi> D.</p>
<p>Dit is maar een <hi rend="spat">zeer klein</hi> proefje van de <hi rend="spat">lange</hi> lijst van kleine feilen, die wij gaarne met den naam van onnauwkeurigheden willen bestempelen, en waarvan wij misschien iets mogen leggen op de bekende breede ruggen van zetter, corrector, enz. Maar behalve die <hi rend="spat">ontelbare</hi> kleine vlekjes, hebben wij vrij wat kapitale stijlfouten aangestipt onder het lezen. Bijv. hoe kan Lucie eer hebben van den ‘aanleg’ van Romelia (I. 78)? Van dien ‘aanleg’ kwam alléén den Schepper de eere toe; aan Lucie dat zij dien goed ontwikkeld had. - ‘Dat deze afhankelijk was van haren oom, had men haar op den duur, toen zij ouder werd, niet kunnen loochenen’ (I. 79). Beter zou geweest zijn: ‘Toen deze wat ouder werd, had men op den duur het voor haar niet kunnen verbergen, dat zij,’ enz. - ‘In tweespalt’ - is men met iets of met iemand, maar ‘in tweespalt zijn’ is geen gemoedstoestand op zichzelf (I. 112). - Zoo'n zin als bl. 357, I D: ‘Hoe fijn en teêr ook - ook porselein was’ - is door en door slecht geredigeerd. 't Kost den lezer moeite om er door te komen. De geheele periode is niet goed gehouwd, en de tusschenzinnetjes zijn niet goed gerangschikt.</p>
<pb n="250"/>
<p>Dan - al voorbeelden genoeg, misschien te over. Als wij een thema corrigeerden (en 't begint er een weinig naar te gelijken!), zouden wij nog verbeteren: ‘voor’ in pl. v. ‘vóór’ (bl. 27, 56, 149, 440, 450, 451, 442, 445, 491, I D., en 27, 74 in 't II<hi rend="sup">e</hi>); ‘zoo v. ‘zóó’ (I. 70), ‘hen’ voor: ‘hun’ (I. 129); ‘op punt’ in plaats van: ‘op het punt’ - <hi rend="spat">passim</hi>; ‘zielig’ - wat dat zou moeten beteekenen, begrijp ik niet (I. 49); ‘binocle’ voor: binnocle’; ‘voor hen’ in plaats van ‘voor hun’; nu eens leest men ‘grootelui 'shond’, dan ‘grooteluishond’ en ‘grooteluiskinderen’ - 't doet zoo denken aan die kleine beestjes....; ‘bierkleurige zijde’ - goed, maar van welk bier de kleur dan? - ‘Studieën’ voor ‘studiën’, ‘gratieën’ voor gratiën’; en voorts nog een onnoemelijk getal schrijf-, spel-, correctie-, en andere fouten. Ook nog de standvastige en doorgaande fout (want het is eene <hi rend="spat">fout</hi>, wat men ook zegge, en hoe ook de groote auteurs die zonder blozen begaan!) om ‘een’ in plaats van ‘eene’ te schrijven voor de vrouwelijke naamwoorden. Dat is en blijft eene fout, eene taalfout van de allerleelijkste soort. ‘Een’ is manlijk, ‘eene’ is vrouwelijk. Die anders schrijft moet naar de schoolbanken terug. En bij mej. Gallé is het te meer noodig dat zij in dezen dubbel nauwkeurig leert zijn, nadermaal zij het met de geslachten zoo heel nauw niet schijnt te nemen. Immers ‘persoon’ is manlijk, en wordt door de auteur vrouwelijk gemaakt. Zoo ook ‘dorst’, ‘schat’, ‘kost’,
‘neus’, ‘lichaamsbouw’ - en meer andere dingen worden door mej. G. zonder omstandigheden vrouwelijk gemaakt, als wijlen Tiresias, terwijl die woorden, volgens alle mogelijke oude en nieuwe spellingen manlijk zijn. Daarentegen worden ‘kachel’, ‘zege’, ‘rol’, en vele, vele andere vrouwelijke woorden door haar tot het manlijk geslacht gebracht. -</p>
<p>Zuiver van Gallicismen, Germanismen, enz. is anders haar Hollandsch nog al vrij wel. De grove fout, die trouwens onze beste auteurs begaan, om van ‘eenig’ een superlatief te maken, en ‘eenigst’ te schrijven, scheen ook door mej. G. niet te kunnen worden gemeden. Voor de hoeveelste maal moet het herinnerd worden: dat ‘eenig’ geen superlatief <hi rend="spat">kan</hi> hebben. Ik kan toch de ‘éénigste’ niet zijn van de (hoeveel?) ‘eenige’ zonen mijns vaders!..</p>
<p>Maar het wordt tijd dat ik afscheid neem van het ‘corrigeeren’ - waarmeê ik anders nog vrijwat bladzijdjes zou kunnen vullen! Ik kom tot de beoordeeling van den roman zelven, als
<pb n="251"/>zoodanig, als dichtwerk, als kunstwerk of liever ‘werk der kunst’.</p>
<p>Als zoodanig is ‘de ziel van wilg en beek’ mislukt, veel méér en véél erger dan ‘Agnes’, dat, ook volgens het oordeel van L. en V. ‘mislukt’ was. Het allereerste vereischte in een roman, <hi rend="spat">als</hi> dicht- en kunstwerk, ontbreekt: eenheid. Het geheele werk is een samenlapsel en samenraapsel van allerlei episoden, schilderingen, typen, tafereelen, die doorgaans in weinig, soms in geheel geen verband tot elkaar staan. Toen ik 't doorgelezen (als mej. Gallé geene dame was zou ik schrijven: ‘doorgeworsteld’ - maar men zou onbeleefd worden!) had, (en dat was geene kleinigheid, die bijna 1000 bladzijdjes! <hi rend="spat">plus</hi> de beide kolossale deelen van ‘Agnes’, die ik wilde lezen om mij min of meer in te denken in het genie, het talent, den geest, de manier, enz. enz. van de auteur), en mij zelven zou rekenschap geven van den indruk, die 't werk op mij had gemaakt, dacht ik onwillekeurig aan die ouderwetsche teekeningetjes, die voor eene halve eeuw zoo in de mode waren, voorstellende eerst een houten grond, waarvan de aders in 't hout, de kwasten, enz. heel natuurlijk waren afgebeeld, zóó dat men in verzoeking zou zijn gekomen om er zijn naam in te snijden; dan lagen daarop allerlei op- en door elkander: een stuk van eene krant, een blad uit een boek, eene gravure, eene speelkaart, en verder allerlei en velerlei, maar 't was alles geteekend, en toch zoo mooi, zoo natuurlijk dat men gemeend zou hebben blaadje voor blaadje op- en er af te kunnen liehten. Och! Zoo natuurlijk, en och! zoo kinderachtig; zoo gekunsteld en zoo weinig kunstig. Eenigzins in die manier was de indruk, dien ik kreeg van Francisca Gallê's romans, speciaal van ‘de ziel van wilg en beek.’</p>
<p>Vooraf zij opgemerkt dat de titel had moeten zijn, althans geschreven geweest zijn: ‘de ziel van Wilgenbeek.’ Maar, evenals de dagbladschrijvers, inzonderheid de Haagsche (men kent het spreekwoord: onwetend als een journalist!!.), zich obstineeren om de bekende begraafplaats, die sinds eeuwen (toen 't nog geen begraafpiaats was, maar het oord toch bestond en een naam had) ‘Eikenduinen’ <hi rend="spat">heet</hi>, te noemen: ‘Eik en Duinen’ of wel (wat nóg erger is!) ‘Eik-en-Duinen’, - heeft mej. Gallé gemeend aan de buitenplaats (kasteel mag men 't niet noemen) zoo'n naam te moeten geven als van een Amsterdamsch theetuintje op den buitensingel. Trouwens, dit is misschien maar
<pb n="252"/>eene kleinigheid, en waarover men zich in een ander Tijdschrift reeds heeft vroolijk gemaakt. Maar een grootere zwarigheid doet zich op wanneer men, na lezing, zich afvraagt: ‘wie of wat is nu <hi rend="spat">de ziel</hi> van wilg en beek?’ Ik heb er met meer andere lezers over gesproken, en de gevoelens (liever: gissingen) waren zeer verdeeld en liepen ver uiteen. De een zeî: Meester Loots; een ander: Lucie Merck; een derde Paul Widard; een vierde hield er Sultan voor, die hond met zóó'n allerbuitengewoonst verstand, als bijna geen mensch in den geheelen roman tentoonspreidt. Sommige lezers hielden echter vol dat het Romelia was - of zijn kon. Anderen heb ik hooren beweren dat de auteur geen bepaald persoon bedoeld had met ‘de ziel,’ maar dat allen daar op W. en B., althans voor zoover zij door een goeden geest werden gedreven, dus tot zekere hoogte baas Harmsen, Aart Almers, Rica en hare grootmoeder, geacht moesten worden Wilg en Beek te ‘bezielen,’ en dus ‘de (collectieve) ziel’ waren. Eene soort van miniatuur-pantheïsme. Nu, wellicht komen wij eenmaal er van op de hoogte wien of wat de auteur wil dat wij voor ‘de ziel’ houden zullen!...</p>
<p>Intrige of een <hi rend="spat">imbroglio</hi> behoeft de lezer niet in ‘de ziel’ te zoeken. Met <hi rend="spat">la folle du logis</hi> heeft mej. Gallé niet veel werk, en haar <hi rend="spat">sac aux idées</hi> is nu eenmaal zuinig gevuld. Wij hoopten dat wij met den dood van Van Lennep nu eens vooral zouden verlost zijn van de intrige (<hi rend="spat">si intrigue il ya</hi>) van ‘verlorene kinderen’ - zie 's mans romans van ‘ de pleegzoon’ af, tot op ‘Klaasje Zevenster’ toe. Maar nu verrijst daar in den boekhandel-Heuvelink een (bibliographisch gesproken) sierlijk sterretje, dat reeds twee puntjes telt, ‘Agnes’ en ‘de ziel’, en beide, ach! beide behandelen 't zelfde thema of loopen over dezelfde intrige: een verloren kind - na jaren weêrgevonden. In ‘Agnes’ zit nog éénige fictie, eenige compositie, eenige vinding, zelfs eenige fantasie. Maar in ‘de ziel’ is alles pover. Dat meer dan afgezaagde thema: een kind uit een tuin door eene heidin gestolen, eerst onder heidens opgevoed, dan verkocht, en door een braaf man gekocht, die er een groot kunstenaar van maakt, totdat het weergevonden, erkend en in eer, rang, enz. hersteld wordt, - dat is zóó bekend, zóó alledaagsch, zóó nietsbeduidend, zóó - vervelend, dat het letterlijk ongepermitteerd is den lezer zóó met 1000 pagina's te ‘attrapeeren’. Men zou dan ook, reeds op de eerste bladzijde, de intrige (als
<pb n="253"/>die zoo mag genoemd worden!) in de kaart hebben gekeken, als de auteur den lezer niet gedurig had van 't spoor geleid of getracht zulks te doen door episodes, incidenten, schilderingen en dingen, die met den roman als eenheid in 't geheel niet samenhangen. Die familie Honk, broeder en zuster, met haren aanhang, jufvrouw Mik, jufvrouw Hinnepin, het geheele genootschap der geëmancipeerde en emancipeerende dames, ‘de Nachtverdrijver’ en wat daarmee in verband staat, - dat alles is er met de ooren bijgesleept. Behalve het bezoek van Badeloch Honk aan Lucie Merck, op Wilg en Beek, en de liefhebberij van Badeloch's broeder om de bruid van den koetsier op Wilg en Beek, te - ‘ontwikkelen’, zooals hij dat noemt, heeft die geheele Honks-episode geen invloed op den gang, den loop, den knoop, de ontwikkeling, den afloop van 't verhaal. Neem de geheele familie Honk met ap- en dependentie uit het 2deelige werk, en gij zult de eenheid er niet door benadeeld, wel door bevorderd vinden. Of moest het werk, volgens accoord met den heer Heuvelink, tot zóóveel vel gerekt worden? <hi rend="spat">Moest</hi> het?...Nu, dan <hi rend="spat">begrijpen</hi> wij veel zonder dat wij daarom hier den regel durven toepassen: ‘<hi rend="spat">tout comprendre c'est tout pardonner</hi>!’.....Die manie, om episodes in te lasschen en <hi rend="spat">hors d'oeuvres</hi> op te disschen had de auteur reeds in ‘Agnes’ verleid tot de veel te uitvoerige schildering der familie Molens-Tuimelaar. Zij kon Adam Molens niet ontberen. In alle drama of tragedie moet eene valsche rol voorkomen. Maar de geheele geschiedenis van de familie Molens, met die van het huwelijk zijner dochter, enz. enz. kon en behoorde gemist te worden in ‘Agnes’.</p>
<p>Ook Meester Loots, de beste figuur uit 't geheele werk (‘de ziel’), kon <hi rend="spat">als</hi> personage in den roman, gemist worden. 't Zou jammer zijn geweest, zegt misschien menig lezer. Nu, tot zekere hoogte: toegestemd. Meester Loots en de hond Sultan zijn de eenige ‘karakters’, waarvoor men zich inderdaad interesseert. Erger, en letterlijk ergerlijk! - wordt de episode-manie van mej. G. in de schildering van het bezoek, door het liefhebberij-tooneelgezelschap gebracht aan de hut der heidens op de heide. Behalve dat de teekening flauw en kleurloos is, begrijpt niemand wat dat tot den samenhang doet. Het hoofdstuk (XII) dat bl. 280-311 van het I<hi rend="sup">e</hi> D. voorkomt, behoort in een kinderboekje thuis, - hoewel ik overtuigd ben dat Jan Goeverneur, Leopold, Agatha,
<pb n="254"/>en andere talentvolle en geniale kinder-auteurs het zouden desavouecren. 't Is wat prulgeschrijf, om een hoofdstuk te intercaleeren en - een vel druks te leveren.</p>
<p>Gebrek aan fantasie is een hoofdgebrek in mej. G., en dat is een kapitaal gebrek in een romanschrijver. Zij weet niet eens namen te vinden voor hare helden en personen. Het is eene stellige <hi rend="spat">fout</hi> om een ‘graaf van Loevestein’ in haar ‘ziel’ te laten optreden. Loevestein is een in de vaderlandsche geschiedenis te bekend slot, dan dat men daarvan een graafschap, een familienaam, mag maken. Fingeer in Nederland een graaf van Pauwenstein, of van Rozenburg, of van Beerenburg, - daartoe hebt gij vrijheid evengoed als keizer Soulouque in der tijd om een hertog van Marmelade, een graaf van Confitures, een baron van Pain-de-sucre, een chavalier van Cassonade, enz. te creeëren. Immers 't waren creaties - geen ficties. En 't was wel zoo onschuldig als toen een ander keizer hertogen van Udine, Feltre, Montebello, Elchingen, enz. fabriceerde, en namen nam, die aan andere landen en nationaliteiten toebehoorden, om er zijn nieuwbakken adel meê te versieren. Maar een Nederlandsch auteur <hi rend="spat">mag</hi> geen zoo bekenden, beroemden, populairen naam als Loevestein nemen, om er een graaf mee te ‘bakken’ in een niet-historischen roman. Trouwens in een historischen zou hij 't wel laten. De titel: ‘graaf van Loevestein’ is niet bekend bij den Raad van Adel in Nederland. Nóg erger had mej. G. 't reeds in ‘Agnes’ gemaakt, waar zij stoutweg een ‘graaf van Oostervant’ laat optreden! Willem, graaf van Oostervant, zoon van hertog Albrecht van Beieren en graaf van Holland, later bekend als graaf Willem VI, en vader van Jacoba van Beieren, - in eene historische figuur, en met dien naam en titel <hi rend="spat">mag</hi> men geene personages opsieren, die in de XIX<hi rend="sup">de</hi> eeuw in een roman figureeren. Of - ja, wacht! ik ben er misschien! 't Zal een ‘veeg’ zijn, door de auteur gegeven aan de Nederlandsche, speciaal Haagsche,
<hi rend="spat">jeunesse dorée</hi>, die <hi rend="spat">in café chantants</hi> schittert en elkaar met <hi rend="spat">night protectors</hi> de hersens inslaat - en dus toont dat zij hare namen en afkomst onwaardig zijn. Verbeeldt u een grave van Oostervant rinkelrooiende en eene liedjeszangster in eene kroeg courtiseerende - flauw copietje van den Aleyd-van-Poelgeest-dooder, die Willem Kuser de hersens insloeg - altoos in 't Haagje der graven. Stelt u een graaf van Loevestein voor, student - 't doet er niet hoe waar! - die niet in de boeken-<pb n="255"/>kist van Huig de Groot zou zijn gekropen, maar liever met Elsje van Houweninge op den loop ware gegaan!...</p>
<p>Die ongelukkige namen - keuze van Fr. G. herinnert ons het gelach, een homerisch of een ander, in allen gevalle een zeer gemotiveerd gelach, om een Fransch feuilletonist van den 13<hi rend="sup">den</hi> rang, die indertijd een ‘verhaal’ schreef, waarvan hij het tooneel plaatste in een der Nederlandsche gewesten, en wel in Friesland, doch in onzen tijd, den salon-tijd - niet den riddertijd. Daar hebt gij eene soirée bij de gravin van Leeuwarden; onder de gasten merkt men op den woesten graaf van Harlingen, den schoonen baron van Franeker, den markies van Sneek, den burggraaf van IJlst, den graaf van Heerenveen, en nog vele andere Friesche edellieden(?!). Ik recommandeer het <hi rend="spat">procédé</hi> aan mej. Gallé, zoodra zij ons weêr met een nieuwen roman meent te moeten ‘bezoeken’, en bijaldien de heer Heuvelink nóg lust mogt gevoelen om haar nog weêr een paar dozijn vellen druks te bestellen, onverschillig waarmeê volgeschreven. Ik weet niet of mej. G. eene broodschrijfster is, en of mijne min gunstige beoordeeling van hare lettervruchten haar dus in hare <hi rend="spat">affaire</hi> niet voordeelig kan zijn. Maar de kunst heeft heilige rechten en hooge eischen. De kunst is nog iets anders dan met eenig schrijftalent en eene zekere heerschappij over de taal realistische tafereeltjes aaneen te rijgen onder voorwendsel van een roman te willen dichten. De roman is een kunstwerk, en wel het verhevenste, moeilijkste en voortreffelijkste, wat de dichtkunst kan voortbrengen. Maar even daarom is de roman niet ieders zaak of taak. Het schilderen van natuurtooneelen, het voorstellen van typen, caricaturen, enz., die met meer of minder talent achter elkaar worden gevoegd of bijeengehaspeld, dat is nog geen romanschrijven. Dat neêrknielen voor de valsche goden van het realisme is geen heilige vereering der kunst. George Sand zegt terecht: ‘L'<hi rend="spat">art</hi>
n'<hi rend="spat">est pas une étude de la réalité positive</hi>; c'<hi rend="spat">est une recherche de la vérité idéale</hi>.’</p>
<p>En nu - zoek ik in de romans van Francisca Gallé vruchteloos naar een vonkje van die ‘<hi rend="spat">vérité idéale</hi>’, die in een kunstwerk niet mag gemist worden, ja, die er het wezen van behoort uit te maken. Ideaal - waar is dat in ‘de ziel’. Zal Romelia het ideaal van eene Nederlandsche jonkvrouw moeten zijn? Dan mag zij de gedichten van vader van Alphen niet nietkennen. De voortreffelijke de Genestet stond en staat, hoop ik,
<pb n="256"/>alléén in zijne Van Alphensverachting. Jufvrouw Gallé deed beter de groote deugden van een dichter na te volgen, dan zijne gebreken na te apen! - In geheel ‘de ziel’, evenals vroeger in ‘Agnes’, zoekt men vruchteloos naar iets ideaals of zelfs idealistisch - of 't moest dan zijn (ik kan die gissing maar niet loslaten!) in Meester Loots of Sultan! Inderdaad - die hond is een honden-ideaal, evenals Hamlet in ‘Agnes’. Mej. Gallé copiëert zichzelve ook al. Hamlet en Sultan zijn volle broêrs, en kunnen, wat hondendeugd betreft, ten voorbeelde gesteld worden aan geheel het hondenras. Maar overigens nergens een <hi rend="spat">karakter</hi>. Overal type, caricatuur, schildering - nergens studie. Overal overdrijving, onmogelijkheid, ongerijmdheid - nergens waarheid of zelfs waarschijnlijkheid. Wat poësie zit er toch in die onmooglijke (ja, onmooglijke, onware - en leelijke) Honks, Miks, Molensen, e <hi rend="spat">tutti quanti</hi>? Moeten ze dienen als <hi rend="spat">repoussoirs</hi>? Inderdaad, daar is meer dan onderscheid - sterk contract zelfs - tusschen een Paul Widard, den violist, den priester der kunst, en een Katrinus Hendricus Jacobus Honk. Er is iets pikants in de bijeenbrenging van Lucie Merck en Badeloch Honk. Maar juist dat bijeenbrengen is ongemotiveerd, en staat in verband noch met de intrige, noch met den loop des verhaals, noch met de ontwikkeling der karakters van hoofd- of bijpersonen.</p>
<p>De bedoeling of, zooals men dat placht te noemen: de zedelijke strekking - der werken van mej. G. ligt ook niet zoo erg duidelijk voor de hand. Wil zij, zelve eene soort van ‘blauwkousje’, in Badeloch Honk, Door Hinnepin, Petra Molens satires of paskwillen leveren op schrijvende, redigeerende, oreerende dames? Wil zij, zooals de ‘jager’ in L. <hi rend="spat">en</hi> V. vermoedt, ‘das ewig Weibliche’ schilderen en verheerlijken in types als Romelia, Lucie, Rose, Agnes, Quirine? Ook mogelijk. Maar alles is zwevend, niet duidelijk, verward. En dan dat theologiseeren van iemand, die er geen verstand van heeft; die smaalt op dogmatiseeren en theologiseeren, en die zelve het doet op iedere bladzijde, gemotiveerd of niet, soms met de haren er bij gesleept! In L. en V. is de schrijfster ernstig ‘terecht gesteld’ over hare onbekookte en - laat mij het eens noemen - romaneske theologie. In ‘de ziel’ is zij daarmee ook nog al in de weêr. Anders heeft zij in de figuur van baas Harmsen nu en dan wel eens een gelukkigen zet.</p>
<p>In het kort: de hoop van den beoordeelaar in L. en V. is
<pb n="257"/>niet verwezenlijkt. ‘Agnes’ was geen kunstwerk, geen meesterstuk. Maar ‘Agnes’ beloofde iets, vrij wat zelfs. Heeft de auteur vorderingen gemaakt, ernstige studiën, sedert haren ‘Agnes’, en is daarvan in ‘de ziel’ (‘het zieltje’ schreef mij een vrind!) iets gebleken? Helaas! ik ben genoodzaakt juist het tegenovergestelde te constateeren. ‘De ziel’ staat vèr, zeer vèr beneden ‘Agnes’. Het is een in alle opzichten mislukt werk.</p>
<p>Mijn eindoordeel is: de schrijfster is eene beschaafde dame, die het niet ontbreekt aan de gave om hetgeen zij wil zeggen fatsoenlijk in te kleeden. Maar dat behoorde ieder Nederlandsch meisje te kunnen. Van vrij wel of zelfs zeer goed zijne taal te kunnen schrijven, tot het samenstellen van een dichtwerk, dat zoo hooge eischen stelt, als de roman, is nog een groote afstand. Wil de schrijfster hare gave der taal tot een auteurstalent ‘ausbilden’, dan is zeker studie, ijverige studie haar aan te raden. Doch ik vrees dat zulks niet genoeg is, bij gebrek aan fantasie, het eerste, grootste en meest onmisbare vereischte bij een dichter.</p>
<p>Ik acht dat de Nederlandsche leesbibliotheken 4 dikke boekdeelen hebben aangewonnen. Liever had ik gewenscht dat de kunst in het algemeen, en de Vaderlandsche letterkunde in 't bijzonder twee meesterstukken waren rijker geworden in n<hi rend="sup">o</hi> 1 en n<hi rend="sup">o</hi> 2 der <hi rend="spat">opera omnia</hi> van Francisca Gallé. Naar n<hi rend="sup">o</hi> 3 behoeft men niet sterk te verlangen, althans wanneer het zóó vèr moet staan beneden n<hi rend="sup">o</hi> 2 als dit beneden n<hi rend="sup">o</hi> 1.</p>
<p>&nbsp;</p>
<p><hi rend="spat">Lettelbert</hi>.</p>
<p>J. <hi rend="sc">van Waning Bolt</hi>.</p>
<q rend="bq">Elise Polko. Vrouwentypen. Naar het Hoogduitsch. Utrecht, J.L. Beijers. Prijs f 2.50. In prachtband f 3.30.
<lb/>Vrouwenroeping. Woorden van ernst en liefde aan hare zusters toegewijd door Julie Burow. Uit het Hoogduitsch. Leeuwarden, A. Akkeringa. Prijs f 1.40. Geb. in linnen f 1.95.
<lb/>Dagboek voor moeders tot het houden van aanteekeningen betreffende de gezondheid der kinderen. Vrij bewerkt naar Prof. J.B. Fonssagrives door Dr. S. Sr. Coronel. Schiedam, van Dijk &amp; Co. Prijs f 0.70.</q>
<p>Beter een goede naam dan goede olie. Deze spreuk komt mij onwillekeurig in de gedachte als ik den ijver aanschouw waar-<pb n="258"/>mee rijp en groen van de verleidelijke schrijfster, Elise Polko, vertaald wordt. Eenmaal heeft zij zich een goeden naam verworven door het allerliefst geschrift ‘Het vrouwenleven van moeders schoot tot eigen haard,’ door Dr. Laurillard bij de Nederlandsche vrouwen ingeleid; terwijl het geestig verhaaltje ‘Zij schrijft,’ en wellicht meer andere, haar réputatie zoodanig heeft gevestigd dat, tot dusver, alle kritiek bij 't vertalen en lezen schijnt te verstommen en men zich ongewapend overgeeft aan haar talent om de schaduwen des levens weg te tooveren onder altijd lachenden zonneschijn. Dit talent bezit Polko in groote mate. Zij schrijft met eene alles verguldende pen; zij idéaliseert alle toestanden; haar rijke fantasie vat dan dit beeld dan het andere aan en illumineert het met kunstlicht, welks schittering de oogen verduistert. Zij gelijkt op een vlinder en 't is werkelijk aardig nu en dan met haar rond te zweven als zij uit iedere bloem op der stervelingen pad den nectar zuigt en die gul met ons deelt. Maar.....geeft zij ons altijd nectar? Is er nooit vergif in hetgeen zij ons biedt?</p>
<p>Zoover mij bekend is werd in ons land slechts tweemaal een opmerking geschreven die van het tegendeel getuigt. In ‘Onze Tolk’ van 6 Febr. 1871 waar slechts een losse opmerking kon plaats vinden naar aanleiding harer ‘Kleine schetsen,’ waarin Madame de Maintenon eene edele vrouw, Czar Peter de neerbuigende vriendelijkheid, Maria Theresia de lieftalligheid zelve is. ‘Zelfs den rand van een' afgrond verbergt zij door bloemen; met luchtige woordjes glijdt zij over glibberige dwaalwegen heen,’ meende ik reeds daar niet te mogen verzwijgen. Uitvoeriger wordt een enkele dezer schetsen in ‘Ons Streven’ van Woensdag 19 April 1871 door Dr. M.A.N. Rovers behandeld. 't Is de eerste ‘Twee huwelijken’ waarin Maintenon geschilderd wordt als de avondzon voor haar beide echtgenooten, de dichter Scarron en de koning Louis XIV, als een aardsche voorzienigheid voor den koning, als de trouwe, als de edele, als de reine vrouw. Tegenover dit onhistorisch idéaal van Polko deelt de heer Rovers 't een en ander mede uit de brieven van Elisabeth Charlotte van de Paltz, Hertogin van Orleans, die het twijfelachtig voorrecht genoot aan het hof van den grooten koning te moeten leven, en waaruit ‘das alte Weib’ ons minder gunstig, en wel als een feeks en huichelaarster, tegengrijnst.</p>
<p>En 't groote verschil door Dr. Rovers in deze ééne schets in
<pb n="259"/>'t licht gesteld tusschen 't geen Polko zoo smakelijk opdischt en de waarheid, zou evenzeer in de andere schetsen van dat bundeltje zijn aan te wijzen. Doch wij moeten ons nu hepalen tot het latere, hierboven aangekondigde werkje. Ik wijs slechts op deze historische schetsen omdat daarin duidelijker nog in 't oog springt de groote fout die, mijns inziens, de laatste werkjes van Polko aankleeft, - oppervlakkigheid in 't zedelijke, of, gemis aan onderscheiding tusschen goed en kwaad. 't Blijft er toch niet bij dat zij fantasien geeft voor historie; dit heeft zij met zooveel dichters en schrijvers, ook met de gevierde Mühlbach gemeen dat men hier geen bijzondere grief van maken kan; maar, nogmaals maar.....zij leent aan het kwaad een verblindenden glans. 't Gevaar is te grooter omdat haar werkjes zoo geschikt schijnen voor jonge dames, die men waarschuwt tegen alle Fransche romannetjes, tegen Klaasje Zevenster, misschien tegen Hilda.....terwijl men haar dit in prachtband cadean doet.</p>
<p>Op het eerste verhaaltje in ‘Vrouwentypen’ is mijne aanmerking minder toepasselijk ofschoon ik 't ook geen gezonde kost kan noemen voor jeugdige dweepstertjes. 't Is een lief schetsje, een weinig ziekelijk getint maar waarin aardige en fijne opmerkingen als heengeworpen zijn. Een gelukskind, een sylphide, schoon, rijk, alles in overtreffende trap, kwijnt weg van heimwee naar een aangenomen broeder, een aangebeden kunstenaar. Dieper opgevat is het tweede ‘Enkel vriendschap.’ Eene jeugdige, begaafde weduwe, wie door haar man wel rijkdom en een onafhankelijke positie doch daarbij slechts bittere herinneringen waren nagelaten, vertrouwt haar vriendin den wensch van haar eenzaam hart toe naar een geleerden vriend, een getrouwd man, wiens omgang licht in haar geest ontsteken, degelijkheid aan haar leven kan bijzetten, terwijl toch dit platonisch genot door geen gedachten aan liefde kan verontrust worden. Nu volgt een recht opwekkelijke kennismaking met een geleerde, een getrouwd man volgens de brieven der vriendin, wiens bezigheden hem noodzaken eenige maanden in de stad harer inwoning te vertoeven. De omgang wordt spoedig zeer intiem en, juicht onze weduwe in den beginne ook over de verwezenlijking van haar idéaal, weldra bespeurt zij dat in een vrouwenhart vriendschap en liefde soms zeer na verwant zijn; ja, zij krijgt een hevigen strijd in haar binnenste te voeren. Dit alles wordt door de schrijfster levendig, aanschouwelijk, aangrijpend geteekend, zij
<pb n="260"/>stemt ons tot ernst tot dat - op eenmaal alles een spelletje blijkt, een aardigheid der vriendin. Professor blijkt ongetrouwd, de strijd tusschen plicht en neiging is doelloos en alles eindigt als een grap. Welk een onderscheid met het veelbesproken, door velen voor hun vrouwen gevreesde ‘Hilda’ waar de hartstocht zoo diep ellendig maakt, waar het gefolterde hart de reinheid in het beoefenen van menschenliefde terugzoekt, waar dezelfde dwaling bij de lezeres onwillekeurig de angstige verzuchting doet oprijzen: ‘leidt mij niet in verzoeking!’ Maar de grap van Polko zal menig meisje doen zuchten: o, leidt mij wel in verzoeking - dat was aardig!’ Op mij maakte dit spelen met den heiligsten ernst een zeer onaangenamen indruk.</p>
<p>Het derde verhaaltje, een kasteel in een bosch, schijnt de almacht der liefde te moeten betoogen. Een mannenhatende, oude freule wil een 16jarig meisje tot apotheker's bediende laten opleiden, doch Amor, in de gedaante van een jongen schoolmeester, is haar te slim af. Tusschen dit poëtisch ingekleede verhaaltje loopt een geheimzinnige geschiedenis van ‘één blik beslissend voor tijd en eeuwigheid,’ gewisseld tusschen een vrouw en moeder, een jeugdige burggravin en een zekeren prins ‘met fiere heldengestalte, edel peinzend gelaat, een blik die reeds menig hart veroverde,’ enz.</p>
<p>Het vierde, weder een romantisch kasteel, is werkelijk aardig geschreven maar geheel en al Fransch. Het laatste, Rachel Ruysch is een zeer vluchtig tooververtellingje.</p>
<p>In al deze ‘Vrouwen<hi rend="i">typen</hi>’ is verliefdheid, geen liefde, schering en inslag. Dat er jonge vrouwen zijn die gaarne in dergelijken roes verkeeren en liefst geen gelegenheid om zich te bedwelmen laten voorbijgaan, moeten wij erkennen; men vindt ook diergelijke onder de mannen. Maar om die tot typen harer sekse verheven te zien, acht ik een onnoodige blaam door de schrijfster op haar eigen geslacht geworpen. Was er maar ééne enkele onder, die door ware, krachtige, zelfverloochenende liefde ons in eere voorging! Maar én de lieve Félicitas, én de geestige Ada, én de kleine Louise, én de schilderes zijn dweepstertjes, anders niet. Marion, in het Fransche verhaaltje is het eenige verstandige kind, maar wij zien haar niet anders dan als bruid.</p>
<p>'t Spijt mij werkelijk dat mijn oordeel over de laatste producten van de schrijfster van ‘Het Vrouwenleven’ niet gunstiger mocht zijn. Ik weet wel dat men in kunst en literatuur geen
<pb n="261"/>bekrompen maatstaf, geen vooroordeelen moet huldigen; ik acht de kunst boven vele wetten verheven. Maar aan twee wetten is zij onderworpen of liever, zij is de priesteres van twee godheden: waarheid en schoonheid. De bedriegelijke schijn en de leelijke zonde zijn vijanden harer goden en als zoodanig mag zij hen dan ook niet dienen. Wel mag en moet de kunst in 't volle leven grijpen en teruggeven àl wat daar leeft en zich beweegt in 't menschenhart, maar zij mag niet spelen met dat leven en de dwaallichtjes niet als zonnen laten schijnen. Waar de grootste dichters de hel en de hartstochten schilderden, waar de beste romanschrijvers ons in de achterbuurten rondleidden, waar de geestigste humoristen ons met een traan in 't oog om de dwaasheden deden lachen, daar noemden zij het kwaad niet goed, maar hun afdalen in de diepte deed ons den afgrond duidelijker zien. Hoe zal het schoonheidsgevoel het kwade vereeren dat afwijking is van 't volmaakte? Dus uit kunstzin, de zedeleer geheel ter zijde latende, moet men Polko's coquetterie met de onschuld, met de liefde, afkeuren. Zij dient de waarheid niet als haar fantasie het geluk door een vergrootglas laat zien en het ongeluk slechts aanwendt om het effect te verhoogen. Zij dient de schoonheid niet als zij, 't zij ze van iets goeds of iets misdadigs vertelt, van onschuldige liefde of echtbreuk, altijd denzelfden rozegloed er over spreidt, altijd dezelfde idéaliteit huldigt.</p>
<p>Ik meen dus, onze uitgevers en onze Nederlandsche vrouwen te moeten waarschuwen om niet alles wat Polko schrijft zonder onderzoek aan te nemen, maar, vóòr men zich aan het vertalen zet of 't boek in handen van jonge meisjes geeft, goed toe te zien of het alles wel goud is wat er blinkt.</p>
<p>Van gansch anderen aard is het tweede hierboven aangekondigde werkje. 't Draagt een echt gemoedelijken stempel, 't is ongekunsteld en uit eigen ervaring opgeschreven door eene vrouw die de ware liefde in haar welbesteed leven geleerd en beoefend heeft. ‘Uit liefde gedrongen’ had Julie Burow wellicht meer naar waarheid kunnen zeggen dan onze van Alphen, en gaarne willen wij deze beminlijke grootmoeder vragen ook ons, Hollandsche lezeressen, onder haar ‘vriendinnen’ te tellen, zooals zij in haar voorrede belooft.</p>
<p>De aanhef reeds getuigt van juister blik op het leven. ‘Alle voorstellingen en romans eindigen gewoonlijk met de bruiloft. Het schijnt dat men het huwelijk houdt voor de haven der rust, die
<pb n="262"/>men, bij het trouwaltaar, vroolijk en vreedzaam binnenloopt. Dat is een vreemde en, voor het vrouwelijk geslacht, zelfs een zeer schadelijke dwaling.’ Spoedig evenwel stuit ik een oogenblik als ik bemerk dat Mevr. Phannenschmidt-Burow het huwelijk als <hi rend="i">het</hi> beroep, den toestand van vrouw en moeder als <hi rend="i">de</hi> uitsluitende roeping der vrouw beschouwt. Haar man, haar heer en meester in liefde te dienen blijft haar doorloopend thema, waar elke plicht haar oorsprong en haar doel in vindt. Na deze korte opmerking, die wellicht eene aanbeveling is bij vele ‘heeren der schepping’, volgen wij de schrijfster met genoegen als zij de driedubbele plichten die het huwelijk het meisje oplegt kortelijk in 't licht stelt, die van huisvrouw, echtgenoote en moeder. Verder stelt zij de vraag; wat is liefde? maar, ofschoon daar veel goeds op volgt, b.v. dat in het huwelijk de jeugdige liefde tot een meer ernstige, plichtmatige vervormd moet worden, zoo zoeken wij toch te vergeefs naar een verklarend antwoord. Over 't geheel is onze lieve schrijfster beter op haar plaats waar zij wenken voor 't practische leven geeft dan waar zij zich verdiept in afgetrokken denkbeelden of algemeene stellingen waagt. Maar zeker steelt zij veler jonge heeren hart als zij bladz. 14 de stelling verkondigt: Dat de man als hij in 't huwelijk treedt doorgaans reeds heeft verkregen wat men noemt karakter, terwijl het meisjeshart zich laat kneden als klei en in staat is alle vormen aan te nemen, enz.</p>
<p>Hoe heerlijk! het teedere hart van dat aanvallige wicht als was te mogen kneden, te heerschen in die liefelijke ziel, dien zachten geest te ontwikkelen en álles te zijn, een voorzienigheid voor die lieftallige vrouw! Er waren en zijn jonge mannen die zoo dweepen; er zijn vaders ook die meenen van hunne eerstgeborenen alles te kunnen maken wat zij maar willen. Doch spoedig ervaren deze, dat de kleine wereldburger ook reeds een wil en een bepaalden aanleg mee ter wereld bracht en met schade komen zij ten slotte tot de overtuiging dat hun wel een kostbaar pand werd toebetrouwd om te verzorgen en te leiden maar niet om te scheppen. En de mannen die in deze illusie een kind - vrouw meenden te trouwen? Ik geloof niet dat zij meer succes hadden dan hun vaders. De meisjes gelijken hierin zeer veel op haar medeburgertjes, dat zij ook een eigen temperament, eigen aanleg, eigen wil mee ter wereld en ook ten huwelijk brengen. Het meisjeshart zich laten kneden als klei! Daar rijst voor
<pb n="263"/>onzen geest menige herinnering aan eigen zin, aan eigen oordeel in onze jeugd, aan anderer vastberadenheid en fierheid, aan onafhankelijkheid en heldenmoed van menig vrouwenhart, en daartegenover rijst menig beeld van lafhartige, zwakke mannen....</p>
<p>Maar 't is niet noodig op deze plaats over dit punt, de karakterloosheid der vrouw, waarin ik het waag van Mevr. Phannenschmidt-Burow in gevoelen te verschillen, verder uit te wijden. Want hoewel de onderdanigheid en de minderheid der vrouw in het geheele werkje op den voorgrond blijft, toch bewijst een zin op bladz. 19 en eenige geheele bladzijden omtrent pag. 137, waar zij flink over de opvoeding van meisjes spreekt, dat ook reeds in haar hart het idéaal van een jonger geslacht omtrent een degelijke vrouw en omtrent een gelukkig huwelijk, ofschoon nog niet duidelijk genoeg, is opgerezen.</p>
<p>Na een zeer lieve inleiding vinden wij het werkje in vijf afdeelingen gesplitst. De huisvrouw en echtgenoote; de moeder; de grootmoeder; de bejaarde vrouw; de weduwe. - Overal vinden wij behartenswaardige wenken; jammer dat er geen uitvoeriger inhoudsopgave is bijgevoegd. De eerste afdeeling handelt over de inrichting en het onderhoud van het huishouden, over het huis<hi rend="i">raad</hi> vooral wordt recht gevoelvol gesproken; over het geldelijk beheer; over de zedelijke plichten tegenover echtgenoot en dienstboden; over de lichamelijke schoonheid; verder veel schoons over vroomheid en zelfverloochening. De tweede afdeeling bewijst hoe achterlijk men hier tot voor eenige jaren nog was, bij Duitschland vergeleken, in de opvoeding der kinderen. Deze grootmoeder heeft al niet gewiegd, maar wel gebaad, geen pap gevoerd, maar gezond voedsel. Zij spreekt evenwel niet over de kleeding wat ten onzent tegen het inbakeren en de stijve lijfjes gewenscht ware. Zeer verstandig ook waarschuwt deze grootmoeder tegen het bederven van kinderen, enz. En waar zij vervolgens verhaalt van de moedervreugde en de moedersmart, van ‘de kleine kinderen die trappen op den schoot (op het kleed,) en de grooten die trappen op het hart,’ daar wordt zij welsprekend.</p>
<p>De derde afdeeling wordt zeker door menige grootmoeder met instemming gelezen, wij hopen ook daar waar de schrijfster eenige vermaningen geeft aangaande het gedrag jegens aangetrouwde kinderen. Minder juist, maar weer uit Burow's opinie omtrent het vrouwelijk karakter voortspruitende, schijnt mij toe de stelling: dat het huwelijk van den zoon een dochter geeft,
<pb n="264"/>van den schoonzoon een dochter ontneemt. Ik meende dat bij ons te lande juist het omgekeerde algemeen opgemerkt wordt, wat ook meer in den aard ligt, daar de vrouw, meer in huis opgevoed, ook meer gehechtheid voor 't ouderlijk huis behoudt en, als middelpunt van het huiselijk leven, ook meer gelegenheid heeft van die gehechtheid te doen blijken.</p>
<p>De vierde afdeeling, de bejaarde vrouw, is het schoonste, het innigste deel. Wat Burow daar zegt over 't geluk dat na een een welbesteed leven aan dien leeftijd eigen kan zijn, over den doorworstelden strijd, de verwonnen kalmte en de wijsheid, waardoor eene bejaarde vrouw soms schooner, beminlijker (in den wáren zin) kan zijn dan een bloeiend meisje, zal menige lezeres doen wenschen baar tijd zóó goed te besteden dat dit einde haar kroone. De laatste afdeeling, de weduwe, is, naar de belangrijkheid, wel wat kort en ook te optimistisch, ofschoon er veel goeds in gezegd wordt.</p>
<p>De slotsom van ons overzicht is de overtuiging, dat deze woorden van ernst en liefde uit een warm hart zijn geweld en voorzeker in vele harten weerklank zullen vinden.</p>
<p>Een groot verschil met de eenvoudige en algemeene wenken voor moeders, door Julie Burow in haar boekje neergelegd, maakt een nieuw werkje van den heer Coronel, ‘Dagboek voor moeders.’ Deze ijverige apostel der hygiène wenscht dat alle beschaafde moeders daarin hare opmerkingen omtrent de ontwikkeling harer kinderen zullen opteekenen; hij acht dit van groot nut en belang bij de opvoeding. Ten einde in de moeilijkheid der samenstelling van dergelijk dagboek te gemoet te komen heeft de heer Coronel een dergelijk journaal van den franschen medicus, den hoogleeraar Fonssagrives, tot model genomen, eenigzins omgewerkt, en biedt dit nu gedrukt de Nederl. vrouwen ten gebruike aan. Het begint met de omstandigheden vóór de geboorte, met aanteekening van de erfelijkheid in de familie en de bloedverwantschap der ouders, en loopt verder door tanden krijgen en wisselen, door mazelen en schooltijd heen tot aan den volwassen leeftijd. In 21 rubrieken zijn allerlei onderwerpen verdeeld die de aandacht der moeders behooren te trekken en tot nu toe in haar geheugen stonden opgeteekend. Door eenige kleine wijzigingen aan 't einde is voor ieder geslacht een afzonderlijk boekje ingericht, terwijl men voor ieder kind een boekje dient na te houden.</p>
<pb n="265"/>
<p>De heer Coronel getuigt er zelf van in zijne inleiding: ‘Het geheel is zoo bevattelijk en aanschouwelijk mogelijk voorgesteld en zoo gemakkelijk en eenvoudig mogelijk voor het gebruik ingericht.’ Waar een uitstekend man in zijn vak, een specialiteit als Dr. Coronel, zich met zooveel warmte voor deze zaak interesseert, nemen wij gaarne aan dat zij, uit een hygyènisch oogpunt beschouwd, aller behartiging verdient. 't Is onbetwistbaar dat veel ziekten en kwalen voorkomen zouden worden als men de beginselen bij tijds ontdekte. Maar om tot dit nut te geraken wordt er, mijns inziens, veel meer kennis van het menschelijk lichaam vereischt dan men uit dit dagboek kan opdoen, waar niets meer in te vinden is dan wat iedere zorgvuldige vrouw en moeder wel reeds weet. <hi rend="i">Hoe</hi> de ziekten zich vertoonen heeft men reeds van moeder en baker en van de ondervinding geleerd; dat het beter is den dokter bij tijds, wat gedurig wordt aangeraden, dan te laat te raadplegen is mede van algemeene bekendheid, tot grooten last van vele doktoren. Het eenige nut kan dus zijn dat men iederen dag zorgvuldig de gezondheidstoestand der lievelingen bestudeert om te weten wat men, in plaats van in het geheugen, in het boekje kan opschrijven. Welnu, wij betwijfelen zeer of dit uit een opvoedkundig oogpunt wel aan te bevelen is; de gepaste moederlijke zorg loopt gevaar daardoor in overdreven angstvalligheid te ontaarden; voorbijgaande verschijnselen krijgen door dat opteekenen groot gewicht; men denkt en peinst zoolang over het dierbare gestel tot men er zenuwachtig van is. En het voorwerp van al deze waarnemingen? Zal ze zeer lastig vinden, in het beste geval, maar kan er ook kleingeestig en ‘iep’ ('k weet geen juister uitdrukking) door worden.</p>
<p>Algemeene kennis der gezondheidsleer acht ik hoogst nuttig. 't Kan de moeders niet genoeg herhaald worden dat licht, lucht, reinheid, beweging, enz. voor het lichaam onontbeerlijk zijn. Gezondheidsleer mag op geen meisjesschool, ook op geen volkschool ontbreken, maar deze algemeene grondslag is voor niet-medici voldoende om een wakend, geen gevangen-bewakend, oog over de jeugd te houden. Vele moeders weten reeds meer dan u lief is te verhalen over de geboorte en de kwalen van hare troetelkindertjes, en op wie deze precies gelijken; hiervoor heeft het moederhart geen boek noodig. Maar wel heeft haar brein behoefte aan eenige meerdere kennis van dat wondervolle raderwerk, het menschelijk lichaam, en van de natuur waarin haar
<pb n="266"/>hulpeloose wichtjes moeten opgroeien tot flinke jongens en tot gezonde meisjes. Moge de heer Coronel zich opgewekt gevoelen tot dit laatste ons nog menige bijdrage van zijn geachte hand te schenken.</p>
<p>&nbsp;</p>
<p>Mevrouw <hi rend="sc">Zwaardemaker</hi>.</p>
<div type="section">
<head rend="h4">II. Godgeleerdheid.</head>
<q rend="bq">De kanonieke en apokriefe boeken des Ouden Testaments door Theodor Nöldeke. Uit het Hoogduitsch vertaald door D.Th. Uden Masman, Predikant te Knijpe. Met een woord ter aanbeveling door Dr. E.J. Diest Lorgion, hoogleeraar te Groningen. Deventer. A. Ter Gunne. 1870.</q>
<p>'t Kan al zeer zonderling gaan met de beoordeeling van boeken, evenals met die van menschen. Wat door den een hemelhoog wordt verheven, wordt vaak door den ander op 't diepste veracht. Wij zien dit op nieuw bewaarheid in het lot, dat het werk is wedervaren, waarvan wij hier boven den titel afschreven. Wij hebben dat boek hooren prijzen als ‘mooi en hoogst interessant’, ja! er zóó over hooren spreken, als of er volstrekt geen aanmerkingen op waren te maken. En wat heeft Dr. Oort er van gezegd in het Decembernommer 1870 van de Tijdspiegel? Hij heeft er eene recensie van gegeven, die zoo ongunstig is als het wezen kon. Volgens hem zou dit boek geen anderen naam verdienen dan een ‘boekenpraatje’, een onbeduidend ‘gekeuvel’, waarvan niemand eenig ‘nut kan trekken’, zoodat èn schrijver èn vertaler èn uitgever met de bezorging van dit geschrift hunnen tijd slechts verkwist hebben en men er zich uitermate over moet verwonderen dat ‘prof. Diest Lorgion het met ingenomenheid heeft’ kunnen ‘lezen en aanbevelen’.</p>
<p>Met welke der twee vermelde gevoelens hebben wij ons te vereenigen?</p>
<p>Ons dunkt met geen van beiden.</p>
<p>Ofschoon geen onbepaalde voorstanders van het bekende:
<lb/>Medio tutissimus ibis,
<lb/>brengen wij het toch hier in toepassing.</p>
<pb n="267"/>
<p>Want, o.i., zijn die beide oordeelvellingen overdreven. Hier ligt wel degelijk de waarheid in het midden.</p>
<p>Of hoe, zou inderdaad aan dit boek niets zijn gelegen en er volstrekt geen nut uit kunnen getrokken worden? Dr. Oort heeft het gezegd. En hij schijnt het ook te hebben bewezen? Maar wat heeft hij gedaan? Hij heeft slechts de <hi rend="i">gebreken</hi> van dit boek opgesomd, zonder iets te zeggen van de <hi rend="i">deugden</hi>, waardoor het zich evenzeer kenmerkt. En dat waarlijk ook van deze laatste sprake mag zijn en dat de lectuur van dit geschrift wel degelijk voor menigeen nuttig kan wezen, ik meen dat met het volste recht te kunnen zeggen.</p>
<p>Wij hooren den schrijver op een van de eerste bladzijden de vraag uiten: of ‘men nog’ ergens, ‘althans in het protestantsche Duitschland, menschen van eenige wetenschappelijke vorming’ aantreft, ‘die werkelijk op’ het ‘standpunt staan, waarop men alles gelooft wat’ in den bijbel ‘geschreven staat?’ En het is duidelijk dat hij die vraag ontkennend beantwoordt. Nu, hoe het in Duitschland met genoemde lui gesteld is, hiervan willen wij hier niet spreken, maar dit weten wij, dat er in ons vaderland velen, zelfs onder het zoogenaamde beschaafde publiek, worden aangetroffen, die dat standpunt inderdaad innemen, die t.m. den bijbel als een boek beschouwen, hetwelk, wat zijn oorsprong betreft, een geheel ander geschrift is dan andere boeken en die nu nog beweren, dat de inhoud van den bijbel door God aan de schrijvers er van op geheel buitengewone wijze is medegedeeld; zoo dat zij het dan ook voor heiligschennis verklaren, wanneer men zegt, dat er in den bijbel tegenstrijdigheden voorkomen. Zij willen dan ook niet toegeven, dat verhalen als die van de schepping in zes dagen, van een rusten van God op den zevenden dag, van het wandelen van God in het paradijs in de avondkoelte, van den zondvloed, waardoor God, om de ongerechtigheden van een deel, het gansche toen levende menschelijke geslacht vernietigde, van het nederdalen van God om de stad en den toren te komen bezien, die de menschen bezig waren te bouwen, van het eten van God bij Abraham's tent, van het schrijven van God met zijnen vinger op twee tafelen, van het glinsteren van Mozes' aangezicht, omdat hij op den berg bij God was geweest, van het spreken van Bileams ezel, van het vertoef van Jonas in de ingewanden van een grooten visch, om van andere gelijksoortige berichten, zooals er zoovelen in het O.T. voorkomen, niet te gewagen, zij
<pb n="268"/>willen, zeg ik, niet erkennen, dat dergelijke verhalen den naam van <hi rend="i">historische</hi> berichten geenszins verdienen. En zij worden in deze hunne meening omtrent den bijbel gesterkt door hetgeen nog wel hooggeleerde heeren hun voorpraten. Wij betreuren dat echter zeer. Want deze beschouwing van den bijbel is niet alleen heel onjuist, maar zij sluit ook den weg voor de rechte waardeering van dit boek en verhindert om dat nut er uit te trekken, hetwelk de lezing er van kan aanbrengen. Maar hoe nu die menschen tot een ander oordeel over den bijbel gebracht? Of hoe zullen wij hen, die nog altijd hinken op twee gedachten, en die in de eerste plaats voor een betere zienswijze vatbaar zijn, hiertoe leiden? En hoe hen, die wel zeggen, dat zij zoo bekrompen niet zijn, maar toch eigenlijk niet anders doen dan anderen naspreken, tot het werkelijke inzicht en de eigen overtuiging gebracht, dat zóó over den bijbel niet mag geoordeeld worden? Door eenvoudig te zeggen dat zij dwalen, die dat oordeel huldigen? Maar wie beseft niet, dat men hiermede zijn doel niet zal bereiken. Neen! in het licht moet worden gesteld op wat wijze de bijbel is tot stand gekomen. Duidelijk moet worden gemaakt, dat door de bijbelschrijvers, evenals auteurs van andere boeken dat ook gedaan hebben, gebruik is gemaakt van bronnen, die soms weder uit andere bronnen zijn gevloeid. Aangetoond moet worden, dat zij daarbij dikwerf onnauwkeurigheden hebben begaan; dat zij vaak wat niet historisch is toch, als of het dien naam verdiende, in hunne verhalen hebben opgenomen; dat zij menigmaal elkander, ja! soms zich zelven tegenspreken. In één woord men moet doen zien, dat zij geheel op dezelfde wijze zijn te werk gegaan als dat door schrijvers van andere boeken is geschied; waaruit ten duidelijkste blijkt, dat de bijbel, bij al de waarde, die hij bezit, een zuiver menschelijk boek is.</p>
<p>En juist dit is het wat wij in Nöldeke's boek aantreffen. Het bevat toch niet, zooals de titel, die te vaag is, doet verwachten, eene vertaling van de kanonieke en apocriefe boeken des O.T., maar het handelt over die boeken: over hunne wording; over het historisch en onhistorisch karakter der verhalen, die zij bevatten; over de waarde aan deze boeken toe te kennen; over het ontstaan van den kanon: over de geschiedenis van den tekst; over de oude vertalingen van het O.T. Of om het korter uit te drukken: het bespreekt kwesties, die in een zoogenaamde inleiding op het O.T. te huis behooren.</p>
<pb n="269"/>
<p>Nu moeten wij het betreuren, dat de S. niet nog meer bewijzen voor het door hem beweerde heeft aangevoerd. En het ware te wenschen, dat hij zich minder met eenvoudig te poneeren vergenoegd had. Maar dat is toch lang niet overal het geval. En uit hetgeen hij voor zijne beschouwing van den bijbel heeft aangevoerd is het voor ieder onbevooroordeelde duidelijk, dat men volstrekt geen recht heeft om den bijbel een boek te heeten, dat in zijn onstaan zich specifiek van andere geschriften onderscheidt.</p>
<p>Ook noemen wij den inhoud van dit werk juist daarom te meer belangrijk. omdat het niet alleen de kanonieke, maar ook de apocriefe boeken van het O.T., in den kring van zijne beschouwing heeft opgenomen. Juist waar de wording enz. van de eerstgenoemden met die van de laatsten tegelijk wordt besproken, komt het te meer uit, dat de traditioneele onderscheiding tusschen beiden zich wetenschappelijk niet laat rechtvaardigen.</p>
<p>Al verder achten wij het een verdienste van dit werk, dat de S. niet alleen negatief, maar ook positief is te werk gegaan. Wij bedoelen, dat hij niet alleen gewezen heeft op de gebreken, maar ook, zooals wij reeds met een woord opmerkten, op de waarde van den bijbel (altijd het O.T.), ja! zelfs op het belang, dat wij hebben bij die verhalen, welke niet als historisch zijn te beschouwen. Het getuigt toch van groote oppervlakkigheid, wanneer men niet anders weet te doen dan met minachting van den bijbel, of ook van het O.T., te spreken. En dit is natuurlijk allernadeeligst voor den heilzamen invloed, dien dit boek op ons kan uitoefenen.</p>
<p>En dan, niet alleen in dit, maar ook in andere opzichten, valt er, o.i., nog wel veel uit dit boek van Nöldeke voor het publiek, waarvoor het bestemd is, te leeren. Hoe menigeen b.v. die nooit gehoord heeft van het boek Aristeas, hetwelk een verhaal bevat van het ontstaan der LXX, aan welk boek hier een afzonderlijke paragraaf gewijd is.</p>
<p>Als wij nu deze rekening opmaken, dan staat het dunkt mij zoo slecht niet met het geschrift in kwestie. Wij vinden het dan ook erg jammer, dat de heer Oort zich zoo ongunstig er over heeft uitgelaten. Waarlijk dat had het niet verdiend. En wij betreuren dit te meer, juist omdat het door <hi rend="i">hem</hi> is geschied. Want zoo iemand hier mocht medespreken, dan was <hi rend="i">hij</hi> het, wiens kunde en scherpzinnigheid door ieder te recht geroemd wordt.</p>
<pb n="270"/>
<p>Maar...: evenmin als wij ons met zijn oordeel vereenigen, kunnen wij dat met het gevoelen, dat er lijnrecht tegenover staat.</p>
<p>Want dit boek heeft wel degelijk zijne gebreken, ja! zijne groote gebreken.</p>
<p>Wij hebben reeds op een van deze de aandacht gevestigd. Dikwerf vergenoegt zich de S., zooals wij reeds opmerkten, met eenvoudig te zeggen, zonder te bewijzen, of met voorbeelden op te helderen wat hij beweert. Ook daar waar dit voor het rechte verstand van 't geen hij in het midden brengt noodzakelijk was is dit vaak het geval. (Zoodat wij dan ook den vertaler hooren zeggen, dat ‘dit werk zich minder ten doel stelt te bewijzen als wel aantewijzen’). Zoo zegt hij b.v. in de inleiding op de Pentateuch en Jozua, dat de wetten, die in de Pentateuch ‘doorgaans’ worden voorgesteld als ‘door God aan Mozes gegeven, in vorm en inhoud van zoo onderscheiden aard zijn, dat ze onmogelijk alle van denzelfden auteur afkomstig kunnen zijn’ en dat ‘vele zeer duidelijk op veel latere toestanden betrekking hebben, zoodat, bij vele ten minste, het beroep op Mozes' gezag niets meer is dan een vorm, evenals het noemen van God als den eigenlijken wetgever.’ Maar had hij dit niet door bewijzen moeten staven? In diezelfde inleiding spreekt hij van twee hoofdgroepen, d.i. van twee hoofdbronnen, die in Genesis en de naastvolgende boeken moeten onderscheiden worden. Maar is wat hij hier zegt niet te beknopt? Hij laat wel niet geheel de plaatsen van het O.T. weg, waar die hoofdbronnen zijn te vinden, maar hij heeft er veel te weinig van aangehaald, om de lezers te overtuigen, dat hij recht had om zoo te spreken en vooral om hun goed duidelijk te maken wat door hem aangaande die bronnen gezegd wordt. Zoo is in ons oog ook voor het publiek te kort wat hij heeft opgemerkt omtrent het parallelismus membrorum (het parallelisme der versleden) en over de strofen in de hebreeuwsche poëzie. Waarom dit niet met een paar voorbeelden opgehelderd? Zoo als het hier staat is het voor menigeen, ten minste voor hen, die er in het geheel niet of weinig mede bekend zijn, niet genoeg verstaanbaar. Had hij ook niet moeten aanwijzen, waar hij in
hetzelfde hoofdstuk over den hoofdbundel handelt, waaruit de Psalmen bestaan, wáár die bundels in het O.T. zijn te vinden? En zoo komt er meer in dit gedeelte van zijn werk voor, hetwelk te kort is, en dat te veel bekendheid met de poëzie van het O.T. onderstelt, om met genoegen en met nut gelezen te worden. Gaarne zou-<pb n="271"/>den wij dan ook voor het ontbrekende hebben willen missen wat hij over de zoogenaamde Psalmen van Salomo heeft gezegd, dat hier geheel misplaatst is en voor den lezer volstrekt geen waarde heeft.</p>
<p>Wat te groote beknoptheid betreft: hoe stiefmoederlijk is het boek Ruth behandeld! Hiervan wordt toch niets meer van dit gezegd, dat deze ‘liefelijke idylle tot de aanhangsels van het boek der Richteren behoort, welke in den hebr. tekst weer van het boek afgescheiden en in de derde klasse van heilige boeken, de zoogenaampe Hagiographa, als op zich zelfstaand geschrift is opgenomen, gelijk het dan ook oorspronkelijk ongetwijfeld een zelfstandig geschrift zal geweest zijn’; dat dit ‘schoone boek niet beschouwd moet worden als een eigenlijk geschiedverhaal’ en dat het ‘van de aanhangsels alleen uitmunt in schoonheid van inkleeding.’ Ik vraag wat heeft men aan dit weinige?</p>
<p>Dr. Oort beschuldigt den S. van ergerlijke oppervlakkigheid en zegt dat hieraan misschien niets meer lijdt dan het stuk over de profeten; dat dezen door hem worden ‘opgehemeld’ en dat hetgeen de vertaler tot aanvulling van het in het oorspronkelijke voorkomende heeft bijgevoegd ‘niets geeft.’ Met dit laatste kunnen wij ons niet volkomen vereenigen. Maar wel zouden wij voor ons hier anders te werk zijn gegaan dan de vertaler het heeft gedaan. Aan hetzelfde gebrek, dat wij op zoo menige bladzijdige van N's geschrift aantreffen, gaat ook dit bijvoegsel cuvel. Het bevat een opeenstapeling van bijzonderheden, die vermoeiend, of om de uitdrukking van Dr. Oort te bezigen, overstelpend is. Van die bijzonderheden hadden velen, zooals zij hier voorkomen, zeer goed kunnen gemist worden. Vooral geldt dit van hetgeen gezegd is over de 12 kleine profeten. Wij willen hierover den heer Uden Masman niet hard vallen. Want het heeft hem waarlijk niet aan vlijt ontbroken. Jammer echter, dat hij de moeite, die hij zich heeft gegeven, om ons zulk een excerpt uit het bekende boek van prof. Kuenen over het ontstaan en de verzameling van de boeken des O.T. te leveren, als hij ons hier bezorgd heeft, niet aan iets anders heeft gewijd. Indien hij b.v. den gang had geschetst, dien de verwachtingen omtrent de toekomst bij de profeten, bepaald hunne Messiaansche verwachtingen, hebben doorloopen, zou hij iets oneindig belangrijkers en nuttigers hebben verricht dan door ons betreffende een profetisch boek niet veel meer dan een allerbeknopst overzicht van zijn inhoud te leveren,
<pb n="272"/>zoo als men ze gewoonlijk in vertalingen van den bijbel aantreft.</p>
<p>Toestemmen moeten wij echter, dat de S. niet geheel van eene oppervlakkige en onwetenschappelijke behandeling zijner onderwerpen is vrij te pleiten. Waarvan o.a. als bewijs kan worden aangehaald, dat hij volstrekt geen notitie schijnt genomen te hebben van hetgeen in Duitschland voor het gevoelen is gezegd, dat het grootste deel der wetgeving in de 4 eerste boeken van de Pentateuch jonger is dan Deuteronomium. Iets waarover Dr. Oort zich met recht verwondert. Evenzeer heeft het ons bevreemd, dat hij over de kwestie, of de Pentateuch in haar geheel reeds vóór de ballingschap voltooid is, zoo licht is heengeloopen. Hij antwoordt op die vraag ontkennend. Maar er valt voor het tegenovergestelde gevoelen nog wel wat te zeggen, dat niet zonder alle gewicht is. En wat in Duitschland tot verdediging van deze meening is aangevoerd is wel zóó belangrijk, dat het Nöldeke had moeten terughouden, om er van te spreken, als of het weinig beteekent. Wie - om dit hier bij te voegen - vernemen wil wat er voor die beschouwing van de Pentateuch valt te zeggen, raadplege o.a. het bekende werk van Prof. Dozij: de Israëlieten te Mekka.</p>
<p>Erkennen moeten wij met den heer Oort, dat Nöldeke, bij de behandeling van het boek apocriefe boek Judith, een zeer slappe moraal heeft gepredikt en dat, wanneer men hetgeen hij over dit geschrift en over het boek Esther heeft geleverd vergelijkt met hetgeen Dr. Meijhoom in zijn ‘Raadselachtige verhalen uit het O. en het N.V.’ er van heeft gezegd, het laatste allergunstigst bij het eerste afsteekt, zoodat wij dan ook ieder, die omtrent deze beide boeken juist wenscht ingelicht te worden, aanraden, zich niet te vergenoegen met hetgeen N's. geschrift daaromtrent bevat, maar vooral dat van den Amsterdamschen predikant te raadplegen.</p>
<p>Ook betreuren wij het met dienzelfden Recensent, dat de vertaler van Nöldeke's werk in zijn aanvulsel op de profeten de dwaling heeft helpen verbreiden, alsof Joël de oudste der profeten zou zijn, wiens geschriften wij bezitten en dat nog wel, ofschoon Prof. Kuenen in zijn werk over ‘de Godsdienst van Israël’, I D. bl. 93 en Dr. Oort zelf in zijn allervoortreffelijkst boekske ‘Jeremia in de lijst van zijn tijd’, bl. 119 vgg., hebben aangetoond, dat hij waarschijnlijk onder Zedekia is werkzaam geweest.</p>
<pb n="273"/>
<p>En toch...in weerwil van al deze aanmerkingen op het boek in kwestie, zeggen wij weder aan den anderen kant, dat er nog wel andere menschen, dan ‘die, zonder eenige kennis van zaken te hebben, toch willen meepraten over de kanonieke en apokriefe boeken des Ouden Testaments’ van dit boek veel dienst kunnen hebben. En wij aarzelen geenszins, om de lezing er van zeer aan te bevelen. Vooral achten wij haar nuttig, waar zij geschiedt onder de leiding van een deskundige, die de noodige ophelderingen kan geven en het ontbrekende aanvullen. Voor catechisaties met meer ontwikkelden laat dit werk zich uitstekend gebruiken. Heeft ook Prof. Kuenen, ofschoon hij eene vertaling er van heeft ontraden, maar alleen ‘omdat enkele hoofdstukken, inzonderheid dat over de profeten, - te kort en te onvolledig zijn,’ zich niet gunstig over het oorspronkelijke uitgelaten en er van gezegd, dat ‘het een waar genot is, een zoo bevoegd en deskundig man als Nöldeke zijne beschouwing helder en frisch te hooren uiteenzetten;’ dat ‘men overal de duidelijke blijken ontdekt van grondige eigen studie’; dat ‘zoo b.v. de eerste afdeeling, over de historische boeken des O.T., vele juiste en treffende opmerkingen bevat’ en dat het ‘als model’ voor ‘eene populaire inleiding in het O. Testament’ is ‘aan te prijzen’? (Theol. Tijdschr. II. 6. p. 673)?</p>
<p>Om nu deze onze aanbeveling te meer ingang te doen vinden, willen wij nog nader met hetgeen dit boek bevat bekend maken en hiertoe een overzicht van zijn inhoud laten volgen:</p>
<p>Eerst worden de <hi rend="i">historische boeken</hi> behandeld: de Pentateuch en Jozua; Richteren (met Ruth), Samuel, Koningen; de Kronieken, Ezra, Nehemia; de Makkabeën.</p>
<p>Daarop de <hi rend="i">dichterlijke verhalen</hi> (<hi rend="i">Romans</hi>)<hi rend="i">:</hi> Jona; Esther; Judith; Tobit; Aristeas.</p>
<p>Vervolgens wordt de <hi rend="i">lyrische poëzie</hi> (Psalmen, Klaagliederen, enz.) besproken.</p>
<p>Hierna: <hi rend="i">het Hooglied van Salomo</hi>.</p>
<p>Dan: <hi rend="i">Het leerdicht:</hi> de Spreuken van Salomo; Sirach; de Prediker; de wijsheid van Salomo; Job.</p>
<p>Voorts: <hi rend="i">de Profeten:</hi> Jezaia; Jeremia; Ezechiël; de twaalf kleine Profeten.</p>
<p>Waarop volgen: <hi rend="i">Daniël en de Apokalyptische schrijvers</hi>.</p>
<p>Daarna: <hi rend="i">kanon en tekst</hi>.</p>
<p>En eindelijk: <hi rend="i">de oude vertalingen</hi>.</p>
<pb n="274"/>
<p>Ook willen wij er nog iets uit overnemen. Het kan nuttig zijn voor dezen of gene, wien deze regelen onder de oogen komen.</p>
<p>De S. geeft ergens een proeve van een verhaal in het O.T., dat schijnbaar één aangeschakeld bericht uitmaakt, maar inderdaad uit twee verschillende verhalen is samengesteld. Als zoodanig citeert hij Num. 13, hetwelk het bericht bevat van de uitzending der bespieders naar het land Kanaän. Dit is toch, merkt hij op, samengesteld uit twee verhalen, waarvan het ééne aldus luidt:</p>
<p>Num. 13: 1 ‘En de Heer sprak tot Mozes, zeggende 2) Zend u mannen uit, die het land Kanaän verspieden, hetwelk Ik den kinderen Israëls geven zal: van elken stam zijner vaderen zult gij éénen man zenden, zijnde ieder een overste onder hen.’ 3) Mozes dan zond hen uit de woestijn van Paran, naar den mond des Heeren; al die mannen waren hoofden der kinderen Israëls. 4) En dit zijn hunne namen enz. (opgave der 12 namen tot vs. 15). 16) Dit zijn de namen der mannen, die Mozes zond, om dat land te verspieden; en Mozes noemde (bij deze gelegenheid) Hosea (één hunner) den zoon van Nun, Josua. † 17 Mozes<note n="1)" place="foot">De verzen, die gedeeltelijk uit het ééne, gedeeltelijk tot 't andere bericht behooren, zijn aldus geteekend. † (N).</note> dan zond hen, om het land Kanaän te verspieden. 21) Alzoo trokken zij op, en verspiedden het land, van de woestijn Zin af tot Rechob toe, waar men gaat naa Hamath. 25) Daarna keerden zij weder van het verspieden des lands, ten einde van veertig dagen. † 26) En zij kwamen tot Mozes en Aäron, en tot de geheele vergadering der kinderen Israëls, in de woestijn van Paran. † 32) Alzoo brachten zij een kwaad gerucht voort van het land, dat zij verspied hadden, aan de kinderen Israëls, zeggende: ‘Dat land, door hetwelk wij doorgegaan zijn, om het te verspieden, is een land, dat zijne inwoners verteert (d.i. zeer ongezond)’ enz.</p>
<p>‘Daarentegen luidt het andere daarmede vermengde, maar geheel heterogene bericht:’</p>
<p>‘Num. 13: 17<note n="2)" place="foot">De redactor heeft natuurlijk de herhaling vermeden van het bericht, dat Mozes de mannen uitzond, en daarom het begin van dit tweede bericht weggelaten (N).</note> ‘En hij (Mozes) zeide tot hen enz.</p>
<pb n="275"/>
<p>‘Men herkent hier’ - zoo laat N. op het bovenstaande volgen - ‘duidelijk twee berichten: volgens het eene worden de verspieders naar 't gansche land gezonden, en trekken ze 't ook door tot zijn uiterste grenzen, Rechob aan den Libanon, in de richting naar Hamath, d.i. naar het noorden; volgens het andere moeten ze alleen naar het zuidland en bergland gaan d.i. naar het zuidelijk gedeelte van den stam van Juda. Ze gaan dus ook niet verder dan Hebron en het dal Eskol (bij Hebron) d.i. juist tot het midden van het oude gebied van Juda. Volgens het eene bericht noemen ze het land ongezond, volgens 't andere beschrijven ze het als zeer vruchtbaar, maar zijne bewoners als onoverwinnelijke reuzen. Daarbij komen nog kleinere verschilpunten.’</p>
<p>En dan zijn er nog zoo velen, die beweren, dat alle deelen van den bijbel onderling in volkomen harmonie zijn. En dat hoewel de tegenstrijdigheden. waarop wij daar wezen, slechts enkele van de onnoemelijk vele zijn, die er in voorkomen. Wanneer zal toch de tijd komen, dat men dit algemeen zal erkennen? Moge Nöldeke's geschrift de oogen van velen openen en hen tot de rechte beschouwing en waardeering van den Bijbel, speciaal van het O.T., leiden! Dan zal de geachte vertaler, die volstrekt niet verdiende, dat er slechts met afkeuring van zijn werk werd gesproken (Wat heeft hij vloeiend vertaald! Men vergeet bij het lezen dat men een vertaling voor zich heeft) en ook de uitgever, wiens keurige uitvoering allen lof verdient, niet te vergeefs hunne zorg aan dit boek gewijd hebben.</p>
<p>Nog iets voor wij de pen nederleggen. Men zal er zich over verwonderen, dat nu eerst Nöldeke's boek hier wordt besproken. Dit is echter, geheel buiten de schuld van den heer Ter Gunne en ook van den uitgever en de Redactie van dit Tijdschrift, door toevallige omstandigheden veroorzaakt, bij wier mededeeling het publiek geen belang heeft.</p>
<p>&nbsp;</p>
<p><hi rend="spat">Olst</hi>.</p>
<p>H.E. <hi rend="sc">Stenfert Kroese</hi>.</p></div>
<div type="section">
<pb n="276"/>
<head rend="h4">III. Geneeskunde.</head>
<q rend="bq"><hi rend="spat">Een Ziekendorp binnen Amsterdam</hi>. <hi rend="spat">Eene nieuwe phase in de Gasthuisquaestie</hi>, <hi rend="spat">door</hi> Dr. M.W.C. <hi rend="sc">Gor</hi>. <hi rend="spat">Inleiding tot een debat in de Kiesvereeniging</hi> ‘<hi rend="spat">Burgerplicht</hi>.’ Amsterdam, Firma R.C. Meijer, Kalverstraat, E. 246 1871. 8vo. bl. 38.</q>
<p>Bovenstaande eenigzins vreemsoortige titel vindt zijne verklaring in de strekking, die de brochure van den heer Gori heeft, te weten, om de voordeelen in het licht te stellen, die aan kleine, voor een twee- of driehonderdtal lijders bestemde hospitalen, boven grootere Ziekeninrigtingen, in welke aan een veel aanzienlijker personeel genees- en heelkundige hulp verstrekt wordt, moet toegekend worden. Tot de behandeling van dat onderwerp, waarmede hij reeds vroeger getoond had allezins bekend te zijn, vond de schrijver aanleiding in de reeds sedert vele jaren in de hoofdstad aanhangige ‘gasthuisquaestie’. Om namelijk de beide aldáár aanwezige grootendeels voor zieke armen bestemde, en den naam van Binnen- en Buitengasthuis dragende gestichten, aangaande wier gebrekkige en ontoereikende inrigting geen verschil van meening plaats heeft, door betere en aan de tegenwoordige eischen der gezondheidsleer beantwoordende localiteiten te vervangen, daartoe moet in de eerste en voornaamste plaats gekozen worden ‘tusschen het concentreeren of beter gezegd het opeenhopen van alle zieke en gewonde armen in een groot gasthuis of het verdeelen van deze ongelukkige lijders in verschillende kleine ziekeninrichtingen.’</p>
<p>Alvorens men aangaande dat hoofdbeginsel tot geene bepaalde keus gekomen is, kan er van geene verdere ontwerpen sprake zijn. Elke in dat opzigt begane dwaling toch kan groot verlies aan geld, tijd en kostbare menschenlevens ten gevolge hebben. Ernstige studie van dat gewigtig en in veelzijdige belangen ingrijpende onderwerp blijft daarom eene allezins wenschelijke zaak en daarbij kunnen de door den heer Gori, ook uit andere geschriften bijeengebragte feiten en talrijke statistieke resultaten uit Engelsche, Fransche en andere hospitalen, groote en vruchtbare diensten bewijzen.</p>
<p>&nbsp;</p>
<p>L.</p>
<p>S.</p>
<pb n="277"/>
<q rend="bq"><hi rend="spat">Leerboek der Vrouwenziekten door Dr</hi>. <hi rend="sc">Charles West</hi>, <hi rend="spat">Lid van the Roijal College of Phijsiciaus</hi> cet. <hi rend="spat">In het Nederlandsch vertaald en met aanmerkingen voorzien door</hi> Dr. C.P. <hi rend="sc">ter Kuile</hi>. Arnhem, J. Heuvelink 1871. 8vo. bl. IX. en 552 Pr. f 4.50.</q>
<p>De heer West, geneesheer aan het hospitaal voor zieke kinderen te Londen, die ook als zoodanig ten onzent bekend is door zijn in onze taal overgebragte werk over de kinderziekten, heeft zich onder de nieuwere schrijvers over Gynaekopathologie een welverdienden naam verworven. De ‘Lectures on the diseases of women’ van dien schrijver vordenden reeds meer dan ééns eene nieuwe uitgave, dat insgelijks het geval was met de hoogduitsche, te Göttingen verschenen en met aanmerkingen van Dr. W. Langenbeck voorziene vertaling. Van laatstgenoemde aanmerkingen, gelijk mede van die, met welke de heer Charles Maurice zijne onlangs verschenen Fransche vertaling verrijkte, heeft de heer Ter Kuile in zijne Nederlandsche uitgaaf gebruik gemaakt, zoodat deze zoowel daarom als om den minderen prijs, boven het oorspronkelijke te Londen verschenen werk de voorkeur verdient. Vraagt men nu, in welk opzigt het werk van West, van de meeste zijner voorgangers op het zelfde gebied van wetenschap, verschilt en ze grootendeels overtreft, dan blijkt het bij eene meer naauwkeurige inzage duidelijk, dat de Engelsche schrijver van de vroegere manier om deze en gene groep van verschijnselen met een algemeenen naam, zoo als <hi rend="i">bleekzucht</hi>, <hi rend="i">hysterie</hi>, <hi rend="i">hartkloppingen</hi> enz. te bestempelen, teregt is afgeweken. Daarentegen maakt de pathologische Anatomie, in verband met de klinische verschijnselen, vooral met die welke men door een zorgvuldig physisch onderzoek leert kennen, den hechten grondslag van zijn geheele werk uit, zoodat alle organische afwijkingen - in den ruimsten zin genomen, en dus met inbegrip van <hi rend="i">verplaatsingen</hi> enzv. - naauwkeurig beschreven en in haar verband met de daardoor veroorzaakte verschijnselen beschouwd worden. Wederkeerig wordt de constitutioneele oorsprong van vele plaatselijke ziekten der geslachtsorganen aangewezen, zoodat de schrijver zich geenszins aan de dwalingen van
sommige zijner meest beroemde voorgangers, die hoofdzakelijk in eene chirurgische behandeling of in de aanwending alleen van plaatselijke middelen
<pb n="278"/>heil zochten, heeft schuldig gemaakt. Wij meenen daarom dit grondig bewerkte studie-boek, dat naar vorm en uitgebreidheid meer een <hi rend="i">Lees-</hi> dan een <hi rend="i">Leerboek</hi> genoemd mag worden, zonder eenig voorbehoud te mogen aanbevelen. Bovenal zal het werk geschikt bevonden worden om denkende en oordeelkundige artsen te vormen.</p>
<p>&nbsp;</p>
<p>L.</p>
<p>S.</p>
<q rend="bq"><hi rend="spat">Pokziekte en inenting</hi>. <hi rend="spat">Eene populaire beschouwing</hi>; <hi rend="spat">vrij bewerkt naar Dr</hi>. A. <hi rend="sc">Kussmaul</hi>, <hi rend="spat">hoogleeraar in de Geneeskunde te Freiburg</hi>, <hi rend="spat">door Dr</hi>. J.J. <hi rend="sc">Kerbert</hi>, <hi rend="spat">praktiserend Geneesheer te Arnhem</hi>. Arnhem, K. van der Zanden. 1871. 8vo. bl. 75 Prijs f 0,90.</q>
<p>De in de beide vorige jaren en ook nu nog heerschende pokziekte, die zich bijna over geheel Europa heeft uitgestrekt, heeft niet alleen in vele gemoederen, bij de aanzienlijke daardoor veroorzaakte sterfte, groote onrust en bekommering, benevens droefheid over het verlies van geliefde betrekkingen, te weeg gebragt, maar ook tot vermeerderde waakzaamheid en verdubbelden ijver van de zijde der geneeskundigen aanleiding gegeven. Daar het namelijk bleek, dat de algemeene aanwending der vaccinatie, die nog altijd onder de voorbehoedmiddelen tegen de afzigtelijke pokziekte de voornaamste plaats bekleedt, in de laatst verloopen jaren, veel te wenschen heeft overgelaten, hebben de geneeskundigen teregt begrepen dat het van het uiterste gewigt was, om alsnog aan het vroeger verzuimde of op onvolkomene wijze verrigte te gemoet te komen door die kunstbewerking zoo algemeen mogelijk, bij allen, die er hunne toestemming toe geven, te bewerkstelligen, of haar, bijaldien er reeds een langere tijd sedert de eerste vaccinatie verloopen is, zooals b v. bij de meeste fabriekarbeiders en andere werklieden het geval was, te herhalen. Niet te min wordt de waarde dier kunstbewerking en de daarbij door de geneeskundigen betoonde ijver nog dikwijls miskend, of ondervindt zelfs hardnekkigen tegenstand. Om dien te overwinnen, daartoe is de aan alle niet- of minvermogenden aangebodene gratis-vaccinatie, blijkens de ervaring, geenszins toereikende, dewijl de tegen de vaccine aangevoerde bezwaren niet van een geldelijken aard zijn, maar veelal uit bekrompen inzigten
<pb n="279"/>en éénzijdige toepassing van religicuse begrippen voortspruiten. Ten einde die zoogenaamde gemoedsbezwaren uit den weg te ruimen, hebben vele geneeskundigen hunne beste pogingen aangewend door eene bedaarde aanwijzing van het vóór en tegen, dat evenzeer bij dit als bij andere hulpmiddelen in aanmerking komen moet. Eene zoodanige aanwijzing bereikt bij personen, die voor bedaarde en verstandige redenering vatbaar zijn, dikwijls het voorgestelde doel, terwijl de bij hen teweeggebragte veranderde zienswijze somtijds tevens op anderen, die zelven geen behoorlijk doorzigt hebben en zonder verstand ijveren, een gunstigen invloed uitoefent. In die overtuiging deelde ook Prof. Kussmaul te Freiburg, en het was daarom dat hij in 1870 zijne ‘Zwanzig Briefe über Menschenpocken und Kuhpocken Impfung’ uitgaf. Dat populaire door een deskundige met veel oordeel vervaardigd geschrift heeft teregt grooten opgang gemaakt, en Dr. Kerbert nam bereidwillig de taak op zich, om er een uitvoerig uittreksel uit mede te deelen, hetwelk hem, zoowel wegens de meerdere uitgebreidheid van het oorspronkelijk werk, als om de meer locale kleur, die het hier en daar draagt, boven eene overzetting in onze taal verkieslijk voorkwam. Wij gelooven dat hij voor deze handelwijze onzen dank verdient, en dat zijne populaire beschouwing der pokziekte en inenting daarom te meer lezers vinden zal. Het geschrift bevat, zooals het thans voor ons ligt, acht afdeelingen of rubrieken, waarin achtereenvolgens ter sprake komen: I Pokziekte en inenting; II Geschiedenis der pokziekte en inenting; III Waarde der koepokinenting; IV Ontstaan en waarde der herinenting; V Gevaren aan inenting verbonden, haar invloed op de algemeene sterfte; VI Verband tusschen inenting en typhus; VII Verband tusschen inenting, huiduitslagen, roosziekte, klieraandoeningen en tering; VIII De voor- en nadeelen der inenting.’ Men ziet uit deze opgave, dat het beknopte, slechts
ruim 70 bladzijden bedragende en met eene groote duidelijke letter gedrukte werkje, tamelijk de geheele geschiedenis der door den schrijver behandelde zaak bevat, terwijl daaraan ten slotte eenige aanteekeningen zijn toegevoegd, waarin uittreksels uit de berigten van andere schrijvers, statistieke opgaven enzv. zijn medegedeeld. Bij het een en ander houde men in het oog, dat men met een populair, inzonderheid voor niet geneeskundigen bestemd geschrift te doen heeft, en dat daarom de behandeling van meer streng wetenschappelijke vraag-<pb n="280"/>punten opzettelijk werd uitgesloten. Ook voor deze laatste zal eens de tijd aanbreken, vooral nu eene uitgebreide en langdurige epidemie der pokziekte, die bijna in allen eeuwen groote verwoestingen heeft aangerigt, eene ruime gelegenheid tot waarneming heeft aangeboden. Welligt zal men eene zoodanige, de strengere eischen der wetenschap bevredigende bewerking ook van één of meer onzer vaderlandsche geneeskundigen verwachten mogen, nadat dezer dagen besloten is tot de oprigting eener ‘Nederlandsche vereeniging tot bevordering van revaccinatie,’ zich ten doel stellende de belangstelling in de koepokinenting op te wekken, de daartegen geopperde bezwaren en vooroordeelen te bestrijden, en langs zedelijken en stoffelijken weg die kunstbewerking zoo veel mogelijk te bevorderen. Dat doel is voorzeker loffelijk, doch daaraan dient nog eene oordeelkundige, op deugdelijke, door ervaring en proefneming aan het licht gebragte, grondslagen gevestigde, wetenschappelijke bewerking, die er in het verloopen 70jarig tijdvak dezer eeuw nog niet aan te beurt is gevallen, toegevoegd te worden. Immers zal het slechts door herhaalde en op verschillende manieren gewijzigde proefnemingen blijken moeten, welk verschil er tusschen de <hi rend="i">koepokken</hi> en die van den <hi rend="i">mensch</hi> - twee ziekteprocessen, aan welke men geene identiteit toekennen kan - wordt waargenomen; welke uitwerking er van meermalen
herhaalde en in korte tijdstippen op elkander gevolgde vaccinatien gezien wordt; welke gevolgen de ééns of meermalen herhaalde vaccinatie te weeg brengt bij personen, die aan de pokziekte, de zoogenaamde echte pokken van den mensch geleden hebben, doch gelukkigerwijze weder herstelden. Nog vele andere soortgelijke vraagpunten zijn voor een oordeelkundig experimenteel onderzoek toegankelijk. Doch ik mag hierover niet verder uitweiden, dewijl ik gevaar zou loopen de bestemming van dit Tijdschrift voorbij te zien.</p>
<p>&nbsp;</p>
<p>L.</p>
<p>S.</p></div>
<div type="section">
<pb n="281"/>
<head rend="h4">IV. Varia.</head>
<q rend="bq">Bibliotheek van volksvoordrachten. Redacteur: M.W. Scheltema Ezn. Amsterdam, G.L. Funke 1870. Eerste reeks N<hi rend="sup">o</hi>. 1-12.</q>
<p>Geen gedeelte der menschheid, dat minder recht heeft den ouden tijd te roemen, dan dat, wat gewoonlijk wordt aangeduid onder den naam van ‘het volk.’ Wie het zicl. een eer acht daartoe te behooren, kan zich in vroeger niet gekende belangstelling verheugen. 't Volk - en meestal wordt bij dit woord aan den minder ontwikkelden stand, dien der ambachts- en werklieden gedacht, 't volk is het onderwerp van veler denken, spreken en schrijven, en gelukkig mogen wij er bij voegen, zijn nooden en behoeften hebben in de laatste jaren tot tal van menschlievende handelingen geleid. Het pauperisme dankt aan onzen tijd een nauwkeuriger studie, omtrent zijn oorzaken en middelen ter bestrijding. Gratis en voldoend onderwijs wordt gegeven aan wie er naar haakt, en, bij gebrek van een wet op verplicht onderwijs, den onverschillige opgedrongen met alle middelen, die onder het bereik van den menschenvriend liggen. Men tracht te voorzien in de lichamelijke behoeften door het oprichten van volksgaarkeukens, wil de gezondheid bevorderen en het huiselijk leven veraangenamen door de stichting van doelmatiger woningen. Spaarkassen, zieken- en begrafenisfondsen zijn er in menigte in 't leven geroepen....wat ontbreekt er nog aan? Belangstelling openbaart zich in overvloedig hulpbetoon. Toch is dit alles en nog zooveel meer niet voldoende om den toestand des volks naar eisch te verbeteren. Behalven den materieelen steun en 't onderwijs, dat voor zijn kinderen toegankelijk is gemaakt, heeft het behoefte aan voorlichting, om van de bestaande middelen, voor zoover die onder zijn bereik liggen, een goed gebruik te kunnen maken, en zelf, door meer ontwikkeling daartoe in staat gesteld, zich den weg te openen om te verkrijgen, wat de filantropie het nog niet aanbood. Het volk moet gebracht worden tot nadenken, - tot een hooger graad van verstandelijke en zedelijke ontwikkeling, opdat het in het juiste besef van zijn macht en waarde zich zelf trachte te helpen. Thans door kunstmiddelen
in staat gesteld zijn weg langs te
<pb n="282"/>sukkelen, moet het eenmaal komen tot de kracht om op eigen beenen te staan, en zichzelf dat groote genot te verschaffen, dat bestaat in het oogsten der vruchten die de arbeid met hoofd of hand afwerpt.</p>
<p>De heer F. stelt zich voor tot dat doel mede te werken, door de uitgave van zijn ‘Bibliotheek van volksvoordrachten’. ‘Gesteund door de medewerking van mannen, aan wier talent men zal toegeven dat de volksbeschaving en volksontwikkeling uitnemend zijn toevertrouwd,’ beveelt hij zijn verzameling aan ieder, wien 's volks welzijn ter harte gaat, aan. Op de binnenzijde van het omslag van het eerste n<hi rend="sup">o</hi> heeft hij een prospectus gedrukt, waarin hij zijn doel nader omschrijft. Voldoet de uitgever aan zijn belofte daarin afgelegd, dan heeft hij zeker reden zich een ruim debiet voor te stellen. De volksbibliotheek toch, zal geschriften bevatten, ‘die èn in degelijke uitspanningslectuur én in de populaire mededeeling van sociale, physiologische, natuurkundige en historische wetenschappen enz., zullen bestaan;’ geschriften dus, waaraan inderdaad behoefte wordt gevoeld.</p>
<p>Ieder zal het plan van den ondernemenden uitgever toejuichen, doch tevens aanstonds inzien, dat het in de uitvoering hoogst moeielijk is, aangezien het populaire voorshands veel meer bij naam dan in zijn wezen bekend is. ‘Volksvoordrachten’ is een bij uitnemendheid nederige titel, doch hij wijst ons op geschriften, die bij den auteur eigenschappen doen onderstellen, die de geleerdste lieden vaak missen.</p>
<p>De opvattingen omtrent het populaire loopen, blijkens de twaalf nommers dezer reeks van voordrachten, zeer ver uit een. Dat kan niet anders, want de voorstellingen, die men zich van de ontwikkeling des volks vormt, verschillen blijkbaar niet weinig. En dat verschil wederom is volkomen natuurlijk, waar men te doen heeft met een massa, die uit zulke ongelijksoortige deelen is samengesteld, als men gewoonlijk onder den naam van het volk verstaat. Men beoordeelt allicht het geheel naar het kleine deel, dat men heeft leeren kennen; naar den kring, waarin men nu en dan verkeert. Zoo ligt dus een groot gevaar duidelijk voor de hand. Men kan het volk, waarvoor men is opgetreden, te hoog of te laag schatten. 't Een is even nadeelig als het andere. In 't eerste geval zal het onderwerp, dat men behandelt of de wijze, waarop men er over spreekt, boven de bevatting van 't auditorium gaan; in 't laatste zal de spreker door zijn gehoor
<pb n="283"/>wel begrepen, maar niet met belangstelling gevolgd worden. Men verveelt op beide wijzen en geeft 't bewijs het volk niet te kennen, welks aandacht men vraagt. Begrepen te worden is niet genoeg, men moet belangstelling wekken, tot het laatste moeten vorm en inhoud beiden mede werken. Bij een volksvoorlezing is de vorm van 't hoogste gewicht. Is deze niet aantrekkelijk, men zal de nuttigste waarheden mededeelen en toch er niet zeker van kunnen zijn, dat de hoorders niet reeds vóór men halverwege zijn rede heeft uitgesproken, de ooren gesloten zullen hebben. De vorm, waarin de spreker zijn onderwerp giet, moet het oordeel en geheugen van den onontwikkelden hoorder ter hulp komen, zal het geheel van zijn rede den gewenschten indruk teweeg brengen. Wil men het publiek tot opmerkzaamheid dwingen, er zij een goede gedachte, een juiste scherpe teekening in de schilderij, 't ontbreke niet aan warmte en gloed.</p>
<p>Indien wij de volksvoordrachten aan het bovenstaande toetsen, dan zijn er die zeer ver van 't ideaal verwijderd staan, sommige ook die 't naderbij komen. Onder de eersten meen ik N<hi rend="sup">o</hi>. 8 te moeten rangschikken: ‘Land en Water’ door Ds. H.C. Rogge. Niemand die het gelezen heeft zonder den titel ‘Volksvoordracht’ zou op het denkbeeld kunnen komen: zie hier een geschikte lezing voor 't volk. Niet dat de inhoud niet wetenswaardig moet heeten. Verre van daar, doch de wijs waarop de Heer Rogge zijn mededeelingen doet, is zoo weinig aantrekkelijk, dat het onmogelijk boeiend voor zijn auditorium heeft kunnen zijn en het aantal zaken door hem aangevoerd zoo overstelpend groot, dat het sterkste geheugen er den moed bij verloren moet hebben.</p>
<p>Een enkele zal geleerd, velen zullen zich verveeld hebben, na eenige vergeefsche moeite te hebben aangewend om de twee derde's of drie vierde's in hun zwakke hersenen te bewaren. De Heer R. heeft zijn publiek te hoog geschat. Het volk is niet ontwikkeld genoeg om een lijst van dergelijke zaken aan elkander te knoopen of die werkzaamheid des geestes een aangename te vinden. Wanneer de spreker de geschiedenis der scheepvaart, van haar ‘uitvinding’ tot op onzen tijd schetst in <hi rend="i">twee</hi> bladzijden, dan zijn het geen verhoudingen maar gebeurtenissen, geen getallen maar personen en feiten, die hij opnoemt, doch ook dan spreekt hij op een wijs alsof hij een publiek voor zich had, dat, reeds op de hoogte van het onderwerp, slechts aan een reeks van hoofdpunten herinnerd hehoefde te worden, om de geheele geschiedenis der scheepvaart
<pb n="284"/>helder voor den geest te hebben. Ds. Rogge geeft te veel: perst in weinig bladzijden een ontzettend aantal zaken te samen en biedt alzoo het volk een onverteerbare spijs aan. Een <hi rend="i">volks</hi>voordracht is deze aardrijkskundige les zeker niet. Zelfs of het opstel voor volkslectuur geschikt kan heeten valt te betwijfelen, daar tot recht verstand van 't geschreven het gebruik van een globe een onmisbaar vereischte is.</p>
<p>Iets dergelijks geldt van n<hi rend="sup">o</hi>. 9 en 11: ‘Warmte en werktuigen die door warmte arbeiden’ en ‘stoomwerktuigen.’ Slechts een zeer beperkt gedeelte van het gehoor zal in staat geweest zijn haar te volgen, aangezien bij deze voordrachten het publiek van zeer onderscheiden gehalte is. Onderwerpen als 't bovengenoemde schijnen mij voor volks<hi rend="i">voorlezingen</hi> minder gepast, daar uit den aard der zaak het meerendeel der hoorders niet in de gelegenheid wordt gesteld om te genieten of te leeren. Door een onderwerp van meer algemeene strekking kan de geheele vergadering gemakkelijker bezig gehouden worden. Genoemd bezwaar echter treft dit stuk meer als ‘voordracht’ dan als een n<hi rend="sup">o</hi>. in de bibliotheek van volkslectuur. Hier kan de lezer een keus doen uit de voor hem liggende stukken en van deze zijde beschouwd, beslaat Tideman's lezing een waardige plaats in de verzameling.</p>
<p>Als <hi rend="i">volksvoordracht</hi> steekt bij de bovenbesprokene gunstig af N<hi rend="sup">o</hi>. 4. ‘Een praatje over arbeid in verband met voedsel en gezondheid’ door Dr. B.J. Stokvis, Een interessant, onderhoudend praatje, waarnaar iedereen heeft <hi rend="i">moeten</hi> luisteren en waaruit alle hoorders zullen geleerd hebben. - Een voorbeeld hoe men een wetenschappelijk onderwerp populair behandelen kan. De losse vorm en onberispelijke stijl toonen ten duidelijkste, dat het met zorg geschreven is. - Niet zoo keurig maar even leerrijk, en onderhoudend genoeg, is de voordracht van Dr. de Jager: over kwakzalverij (N<hi rend="sup">o</hi>. 5). - ‘Over den oorlog en het roode kruis.’ N<hi rend="sup">o</hi>. 10 door H.W. Scheltema is boeiend geschreven en zal door menigeen met genoegen gelezen worden. Het bevat, gelijk de titel doet vermoeden, een vermelding van de jammeren des oorlogs, en een aanprijzing van het roode kruis.’ Tot een nieuwen kruistocht in den naam des Heeren (Jezus) roept de redacteur de mannen en vrouwen van Nederland op. Dat het noodig was daarbij, gelijk Scheltema doet, te herinneren: ‘Wat gij aan de minste Zijner broeders gedaan hebt, dat hebt gij aan Hem gedaan, en....Hij (Jezus) zal ook het pen-<pb n="285"/>ningske der weduwe zegenen’ geloof ik niet. De menschlievendheid heeft aan zichzelve genoeg, zij heeft haar eigen zegen. De lezing van G.J. Vos Az. ‘voedt uwe kinderen op’ is populair en overtreft verre die van den redakteur, die in N<hi rend="sup">o</hi>. 2 een soortgelijk onderwerp behandelt onder den titel van ‘Tweeërlei ouders.’ Vos schrijft los en in overeenstemming met de stof, die hij behandelt, ernstig en waardig. Scheltema's stukje daarentegen is door geestigheden ontsierd, die ons zouden kunnen doen denken, dat hij een humor in bescherming wilde nemen, die inderdaad bij 't volk niet behoeft aangemoedigd te worden. Hij schijnt er een genot in
te vinden het ruwste te kopiëren liefst zóó plastisch mogelijk. Waartoe anders de schildering van een knaap en een meisje die ‘zoo nu en dan van lekkernij verwisselen,’ ‘totdat het jongetje bij vergissing de babbelaar van het meisje zal opslikken en daarom door haar aan zijn raagbol zal getrokken worden?’ - 't Gesprek van vrouw Besuien, ‘die de krieuwel in 't lijf’ gekregen had, is hier en daar zoo onbeschaafd van toon, dat het een sprekend bewijs levert voor de stelling, dat er ook zaken zijn in de natuur en 't leven, die men liefst niet tot onderwerp van zijn penseel moet maken. Wanneer we vernemen, dat Jan Besuien ‘spoedig hiuder van rimmetiek in de kuiten’ had, of dat koffie bij de lagere volksklasse ‘leut’ heet, dat een zuster van ‘appels hiet’ bij het minste, wat men van haar vergt ‘net als poes een hoogen rug maakt’, dan kunnen wij het vermoeden niet onderdrukken dat dit alles een speculatie op de lachspieren der hoorders is, waarbij met den goeden smaak niet genoeg rekening is gehouden. Moet men zich bij een volksvoorlezing niet al te hoog plaatsen, lager dan noodig is te gaan staan, is evenmin 't middel om het - ik zeg niet: te doen luisteren, maar te beschaven. Deze fout neemt evenwel niet weg, dat de schrijver het verschillend gevolg van een goede en kwade opvoeding duidelijk doet uitkomen.</p>
<p>N<hi rend="sup">o</hi>. 12 geschreven door A.S.C. Alting, bevat een beschouwing van het huwelijk uit een zedelijk en maatschappelijk oogpunt. Het heeft veel van een preek en de stijl nadert aan het soetsappige. Met de gedachte er in vervat zullen de hoorders het zeker wel eens geweest zijn. Nog een sociaal onderwerp wordt in deze reeks behandeld. Onder den titel: ‘de afkeer van het ledige,’ spreekt de heer Geerts over armoede, onkunde en liefdeloosheid. Een prachtige stof, misschien te rijk om in een ver-<pb n="286"/>handeling van weinige bladzijden naar behooren bewerkt te worden. Het 1<hi rend="sup">e</hi> en 3<hi rend="sup">e</hi> nommer van deze versameling schetsen een beroemd en een berucht man. Joost van den Vondel wordt ons door den Heer Westerman en Napoleon I door H. Pierson voorgesteld. Beide verhandelingen bieden een aangename en nuttige lectuur aan. Den Amsterdammers Vondel te teekenen was een goede gedachte, nu zijn standbeeld het nieuwe park een naam geschonken heeft. De taak was echter niet gemakkelijk te vervullen; daarom moeten wij den heer W. te meer dankbaar zijn voor de wijze, waarop hij er zich van gekweten heeft. De theologen zullen het hem wel vergeven, dat hij in het ‘Gij zult u geen steenen beelden maken van hetgeen boven in den hemel is’ een waarschuwing leest tegen ‘de stoffelijke vereering van groote dooden.’</p>
<p>Een nog moeielijker werk nam H. Pierson ter hand, toen hij besloot voor een Hollandsch publiek Napoleon I te rehabiliteeren. De verschillende karaktertrekken van den grooten keizer worden uit zijn daden en woorden aangetoond, en waarlijk het goede van zijn werk, de genialiteit van zijn wezen, ook de beminnelijke zijde van zijn karakter treden duidelijk aan 't licht. Na de lezing zal menige bevooroordeelde met dezen grooten onbekende min of meer verzoend zijn geworden; min of meer zeg ik, want Pierson heeft ook de groote gebreken van den veroveraar op onpartijdige wijs aangewezen.</p>
<p>De stelling aan 't emde uitgesproken ‘dat Napoleon te vroeg van het tooneel verdwenen is’ acht ik van te algemeene strekking en te onbewijsbaren aard om ze in een volksvoordracht ten beste te geven. Wie zal zeggen hoe de toestand van Europa geworden zou zijn, wanneer de keizer een tiental jaren langer geregeerd had; wie ons aantoonen, dat Frankrijk dan <hi rend="i">niet</hi> ‘twee revolutiën en een nieuw keizerrijk noodig gehad (zou hebben), om op zijn verhaal te komen?’</p>
<p>Wij hopen dat de bibliotheek ons nog vele schetsen van groote mannen zal geven. Een beroemd persoon voor het publiek te bespreken kan niet anders dan nuttig, en indien men 't op de wijze van Westerman of Pierson doet, onderhoudend zijn. Het neemt vooroordeelen weg en geeft aan menigeen een krachtigen spoorslag tot navolging. Het onderwerp verzekert de belangstelling: 't historisch karakter waarborgt de aandacht. Indien de tweede reeks beantwoordt aan de verwachting, waartoe de eerste
<pb n="287"/>ons recht geeft, zullen redakteur en uitgever geen vruchteloozen arbeid verrichten.</p>
<p>&nbsp;</p>
<p><hi rend="spat">Drachten</hi>, 1871.</p>
<p><hi rend="sc">de Koo</hi>.</p></div>
<div type="section">
<interpGrp>
<interp type="primair" value="18720410"/>
</interpGrp>
<head rend="h4">V. Onderwijs.</head>
<q rend="bq">1. De zaak der onderwijspligtigheid tegenover Mr. A.J.W. Farncombe Sanders, verdedigd door V.R. <hi rend="sc">Sikkes</hi>, Pred. te Ter-Apel. Met een inleidend woord over de ‘Vereeniging tot bevordering van het volksonderwijs in Nederland.’ Winschoten, I.R. van Eerde, 1871. 51 bl.
<lb/>2. Nog één stap verder. Een woord aan de voorstanders van het Schoolverbond en tot geheel het Nederlandsche volk door een <hi rend="i">veteraan</hi>. Tiel. - D. Mijs 1870. 54 bl. f 0.40.
<lb/>3. Mijne grieven tegen de wetten op 't Lager en Middelbaar Onderwijs door G.A. <hi rend="sc">Vorsterman van Oijen</hi>. Purmerende, L.G. Post. 1872. 48 bl. f 0.35.
<lb/>4. Prof. Dr. Bock. Over de zorg voor het lichamelijk en geestelijk welzijn van het schoolkind. Een woord aan ouders, onderwijzers en allen, die met het toezicht op het Onderwijs zijn belast. Naar het Hoogduitsch bewerkt door J.A. <hi rend="sc">Bientjes</hi>, Leeraar aan de Hoogere Burgerschool te Arnhem. Deventer G. Hulscher G. Izn. 1872. 64 bl. f 0.40</q>
<p>Het zij mij vergund bovenstaande vier brochures te samen bij de lezers van dit tijdschrift in te leiden. Hoewel verschillende zaken daarin behandeld worden, bewegen de schrijvers zich allen op het gebied van de school en van het onderwijs en loopt er ééne roode draad door hunne geschriften, t.w. belangstelling in het schoolwezen en ontevredenheid met bestaande toestanden.</p>
<p>De schrijver van n<hi rend="sup">o</hi> 1 wenscht invoering der schoolplichtigheid, die van n<hi rend="sup">o</hi> 2 wil het <hi rend="i">Schoolverbond</hi> in een <hi rend="i">Opvoedingsgenootschap</hi> hervormen; de schrijver van n<hi rend="sup">o</hi> 3 heeft schier zooveel aanmerkingen als bladzijden, en die van n<hi rend="sup">o</hi> 4 eindelijk toont ons, aan de hand van den welbekenden Duitschen hygienicus <hi rend="i">Bock</hi>, dat de lessen der gezondheidsleer op de scholen maar al te weinig worden opgevolgd.</p>
<p>Laat ons met deze vier werkjes wat nader kennis maken.</p>
<p>Wie kent niet de uitstekend geschreven brochure<note n="1)" place="foot">Mr. A.J.W. Farncombe Sanders. Eenige bedenkingen tegen het rapport omtrent de schoolpligtigheid uitgebragt namens eene commissie uit de maatschappij tot Nut van 't Algemeen. Utrecht 1863.</note> waarin
<pb n="288"/>de gewezen inspecteur van het L.O. in de provincie Utrecht, het voor de schoolplichtigheid gunstige rapport der Commissie van het Nut bestrijdt? Dat een zoozeer deskundig persoon zich als tegenstander der schoolplichtigheid deed kennen was waarlijk voor de voorstanders van 't verplicht onderwijs eene reden te meer, om zijne brochure met kracht van argumenten te bestrijden, doch, hoezeer ook van vele zijden besproken, geprezen en veroordeeld, het duurde jaren voordat een grondig tegenschrift het licht zag. Eindelijk aanvaardde de heer Sikkes dit waarlijk niet gemakkelijke werk en verscheen nu een jaar geleden zijn hier aangekondigd geschrift. Een paar jaar vroeger ontvingen wij van dezelfde hand eene brochure ‘Verplicht onderwijs’<note n="1)" place="foot">Zie Letteroefeningen 1870, bl. 514.</note> getiteld. Zoo de heer Sikkes toen zich meer in 't algemeen tot taak had gesteld het verplicht onderwijs aan te bevelen, in deze brochure neemt hij meer bepaaldelijk de argumenten van den heer F.S. waarmede deze die zaak bestrijdt, à faire, en tracht hij de onhoudbaarheid daarvan aan te toonen. In hoeverre hem dit gelukt is durf ik niet beslissen; 't is toch zoo moeielijk wanneer men eenmaal na rijp onderzoek eene gevestigde meening omtrent eene belangrijke kwestie verkregen heeft, zich weder geheel op een onzijdig standpunt te plaatsen. Mij komt het voor dat de heer Sikkes, hoewel ik hem van eene zekere breedsprakigheid niet altijd kan vrijpleiten, zich over het geheel uitnemend van zijne taak gekweten heeft en de onhoudbaarheid van 't meerendeel althans der argumenten van Mr. F.S. voldoende heeft aangetoond. Dit is echter mijn subjectief gevoelen en is het hoogstwaarschijnlijk dat een verklaard tegenstander van 't verplicht onderwijs, eene aan de mijne lijnrecht tegenoverstaande meening zal uitspreken. Wat hier ook van zij, dit is zeker dat er velen in den lande zijn die nog tot geene overtuiging hoegenaamd in dezen gekomen zijn, terwijl
er ook velen een bevooroordeeld <hi rend="i">voor</hi> of <hi rend="i">tegen</hi> schreeuwen, zonder zich zelfs eenigermate op de hoogte der kwestie gesteld te hebben of zich in gemoede rekenschap van hunne stem te kunnen geven. Welnu aan al dezen raad ik ernstig aan: lees en herlees èn de brochure van Mr. Farncombe Sanders èn de bestrijding daarvan door den heer Sikkes en trek dan eene eigene conclusie.</p>
<p>Van geheel anderen aard is: ‘Nog een stap verder.’ Zoo de
<pb n="289"/>heer Sikkes niet tevreden is dat in de eerste Vergadering van het Schoolverbond de leerplichtigheid als <hi rend="i">doel</hi> dier vereeniging werd verworpen; ‘een veteraan’ wil dat de voorstanders van dat verbond nog een stap verder zullen gaan en betoogt in ‘Een woord vooraf,’ 't welk van cursieve woorden krioelt, dat de voorstanders van 't Schoolverbond een <hi rend="i">Opvoedingsgenootschap</hi> moeten stichten. Om ons voor zijn denkbeeld te winnen laat hij ons eene zeereis naar de stad <hi rend="i">Education</hi> (denkelijk de hoofdstad van <hi rend="i">Utopia</hi>) maken, ten einde ons met het daar bestaande genootschap van dien naam in kennis te brengen. 't Is natuurlijk alles in die stad zeer mooi en goed en lief en braaf (onwillekeurig kwam de gedachte bij mij op dat de welbekende ‘brave Hendrik’ daar van daan moet zijn gekomen), zoo uitmuntend in een woord, dat de daar beschreven toestanden alleen daar, waar men Utopiaansche menschen vindt, denkbaar zijn. Verbeeldt U! jonggehuwden doen er, naar aanleiding van hun gegeven traktaatjes, voor eene commissie examen over de leiding, vorming en opvoeding van jonge kinderen!</p>
<p>Utopia verlatende komen wij in ons minder uitstekende Nederland terug, waar de heer Vorsterman van Oijen ons al dadelijk vertelt wat een nare boel het hier is; met name hoe slecht onze wetten op 't Lager en Middelbaar Onderwijs toch zijn. Dat zijne brochure, hoewel de wat meesterachtige, soms aanmatigende toon door den schrijver aangeslagen, den lezer onaangenaam aandoet, bij zoovele aanmerkingen ook menigen nuttigen wenk en menige juiste opmerking bevat, ligt voor de hand. Daartegenover staat dat menige aanmerking overdreven, menige voorgestelde verandering onuitvoerbaar is, en zoo al uitvoerbaar, geene verbetering zou te weeg brengen. Daar het ons te ver zou leiden, de geheele brochure op den voet volgende, overal aantegeven waar en waarom ik het met den schrijver al of niet eens ben, wensch ik slechts eenige hoofdzaken aantestippen. Geheel eens ben ik het met hem waar hij wijst op de groote fout dat wij ééne flinke leidende gedachte missen in onze wetgeving op lager en middelbaar onderwijs en het daardoor ontstane gebrek aan eenheid in die wetten. Ook ben ik het met den heer V.v.O. eens, waar hij het eene ‘allerongelukkigste classificatie’ noemt die het <hi rend="i">voorbereidend onderwijs</hi> aan de H.B. scholen bij het middelbaar, het <hi rend="i">voorbereidend onderwijs</hi> aan de latijnsche scholen en gymnasium bij het hooger onderwijs brengt,
<pb n="290"/>van welke regeling o.a. het gevolg is dat er van een onderwijzer aan eene H.B. school bewijzen van bekwaamheid en zedelijkheid verlangd worden, die men aan zijnen ambtgenoot aan 't Gymnasium niet vraagt.</p>
<p>Tegen de <hi rend="i">veelheid</hi> der vakken die onderwezen moeten worden, heeft de heer V.v.O. eene groote grief. Wat het lager onderwijs aangaat, zoo wil hij als ballast over boord werpen: ‘1<hi rend="sup">o</hi> de vormleer; 2<hi rend="sup">o</hi> de aardrijkskunde; 3<hi rend="sup">o</hi> de geschiedenis; 4<hi rend="sup">o</hi> de opzettelijke behandeling der Nederlandsche taal’ en geeft hij ons als zijn programma voor de lagere school: ‘lezen, rekenen, schrijven, plant- en dierkunde en zingen.’</p>
<p>Merkwaardig is het dat de schrijver van dien ballast later nog weer een weinigje aan boord neemt; op bl. 23 lezen wij ten minste: ‘Alle aardrijkskunde, die ik op eene school zou willen onderwijzen, zou zich bepalen tot die van de gemeente, van Nederland en zijne koloniën en een heel klein beetje van de andere werelddeelen.’ Duidelijk is die zin niet, of bijv. aardrijkskunde van Europa al of niet moet onderwezen worden, men moet er naar raden; ook is de uitdrukking ‘andere werelddeelen’ in dezen zin zeer nevelachtig. Het blijkt in elk geval dat de schrijver op bl. 24 wel aardrijkskunde zou willen onderwezen zien, al sluit hij dat vak (op bl. 20 en 29) van zijn programma op de lagere school uit. - Gedachtig aan het: <hi rend="i">le ridicule tue</hi> vraagt Schr.: ‘wat baat het u voor de ontwikkeling van uw verstand en de veredeling van uw hart of <hi rend="i">Alexander</hi> de groote op een paard reed en <hi rend="i">Porus</hi> op een olifant, of omgekeerd?’ maar hij vergeet dat <hi rend="i">qui prouve trop</hi>, <hi rend="i">ne prouve rien</hi>.</p>
<p>Is een onderwijzer zoo onverstandig om van bijzaken hoofdzaken te maken en de geschiedenis op de meest geestdoodende en onpraktische manier mogelijk aan zijne leerlingen te onderwijzen, welnu daaruit kan men wel tot de gevolgtrekking komen dat die onderwijzer niet begrijpt wat zijne betrekking van hem eischt, of dat hij voor het onderwijs in dat vak niet deugt, maar nimmer dat alle onderwijs in de geschiedenis overbodig is en als ballast over boord moet worden geworpen. Maar het gaat den heer V.v.O. met de geschiedenis bijna evenzoo als met de aardrijkskunde, ze wordt namelijk later weer binnengehaald; op bl. 26 lezen wij toch: ‘De geschiedenis sedert 1789, dient dengenen, die eene beschaafde opvoeding ontvangen, niet onbekend te zijn.’ Behoort de geschiedenis als leervak (al zij het dan ook
<pb n="291"/>maar de geschiedenis sedert 1789) nu al of niet op het programma van den Schrijver? Zoo ja, dan is zijn programma onvolledig, zoo neen, dan zullen zij die volgens zijn programma zijn onderwezen, geene beschaafde opvoeding hebben genoten.</p>
<p>Ook het onderwijs in de Nederlandsche taal, 't welk niet op het bedoelde programma voorkomt, moet toch gegeven worden; wel wil de S. dat dit onderwijs geheel occasioneel zij en acht hij een groot gedeelte daarvan tot den ballast, maar hij wil toch wel laten dicteeren en ook wel opstellen laten maken over gelezene lessen.</p>
<p>Het komt mij voor dat de S. wetende welk misbruik wel eens van sommige leervakken gemaakt wordt door minder verstandige onderwijzers, er toe is gekomen ze geheel van zijn programma te schrappen; hij is echter een te ervaren practicus dan dat hij dit beginsel consequent zou hebben kunnen doorvoeren; van daar die tegenspraak.</p>
<p>Wat het M.O. aangaat zoo maakt de S. er o.a. een grief van dat ‘de inrichting van het M.O. de Nederlanders heeft verdeeld in twee soorten van menschen,’ menschen die wonen in plaatsen waar Hoogere Burgerscholen zijn en menschen, die daar niet wonen.’ Dat deze grief bitter weinig te beduiden heeft, zal schier iedereen wel met mij eens zijn. Al werd het aantal middelbare scholen ook nog zoo zeer vergroot, zoo zal het uit den aard der zaak wel eene feitelijke onmogelijkheid blijven, elke gemeente van ons vaderland met zulk eene school te verrijken, men krimpe het aantal leervakken ook nog zoo in. De veelheid der vakken, daarin zit volgens S. ook bij het M.O. de groote kwaal. Art. 17 der Wet op het M.O. somt voor eene H.B. school met 5jarigen cursus 18 leervakken op, de heer v.O. maakt daarvan 35; hoe hij dit doet kan men op bl. 8 nagaan, 't is wel knap, maar zeer gezocht.</p>
<p>Gaarne zou ik nog het een en ander meedeelen omtrent des schrijvers grieven tegen de wetten van 1857 en 1863, voor zoover zij handelen over het onderwijzend personeel en over het schooltoezicht, als ook de wijzigingen mededeelen die hij aan de hand doet, doch ik wil ook eenigen prikkel voor de nieuwsgierigheid overlaten. Menige juiste opmerking zal men hier voorzeker vinden, menige onjuistheid echter ook. Zoo noemt hij de Schoolopzieners eene collectie advocaten. In 't midden latende of het gepromoveerd zijn in de rechten iemand voor het school-<pb n="292"/>opzienersambt <hi rend="i">per se</hi> ongeschikt maakt, moet ik opmerken dat van de 94 schoolopzieners slechts de kleinste helft, zoo ik mij niet vergis 42 of 43, het praedicaat Mr. voor hun naam hebben. Eene dergelijke onjuistheid is wel een bewijs dat men het met al wat deze S. zegt niet zoo erg nauw moet nemen. In 't vuur der improvisatie schijnen dergelijke vergissingen wel eens voor te komen, en is het nog te vergeven dat men ze <hi rend="i">zegt</hi>, men moet ze evenwel niet laten <hi rend="i">drukken</hi>.</p>
<p>Over de vierde brochure, die ik hier wensch aan te kondigen, zal ik wel niet veel behoeven te zeggen, de titel duidt den inhoud genoegzaam aan. 't Is een boekje 't welk in handen van elk onderwijzer behoort te zijn; de hygiene in 't algemeen, de schoolhygiene in 't bijzonder, wordt toch tot overgroote schade van ons geheele volk maar al te zeer verwaarloosd; zelfs ouders en onderwijzers worden er in menigte gevonden, voor wien het eene gansch onverschillige zaak schijnt te zijn, of de kinderen versche dan wel bedorven en verpeste lucht inademen, of zij recht of krom, gemakkelijk of in gedwongen houding zitten, of hunne hersenen ontwikkeld of overprikkeld, hunne spieren versterkt of verslapt, hunne oogen geoefend of verstompt worden enz. enz.</p>
<p>Hoe laakbaar, hoe misdadig zelfs die onverschilligheid is, zal men bij een weinig nadenken beseffen. Van algemeene oprechte belangstelling in deze zaak is meer heil voor het opkomend geslacht te verwachten dan van een dozijn of wat wetsherzieningen. Wij zijn den heer Bientjes dank schuldig dat hij het werk van den Duitschen Hoogleeraar in een passend Nederlandsch kleed heeft gestoken.</p>
<p>&nbsp;</p>
<p>10 April 72.</p>
<p>Mr. R.C.N.</p></div></div>
<div type="chapter">
<interpGrp>
<interp type="primair" value="back018"/>
<interp type="primair" value="sche070"/>
<interp type="primair" value="nieu086"/>
<interp type="primair" value="oost027"/>
<interp type="primair" value="hoek003"/>
<interp type="secundair" value="vlot002"/>
<interp type="secundair" value="cost002"/>
<interp type="secundair" value="wijc004"/>
<interp type="secundair" value="vos_119"/>
<interp type="secundair" value="berg221"/>
<interp type="secundair" value="broe132"/>
<interp type="secundair" value="jans219"/>
<interp type="secundair" value="brui013"/>
<interp type="secundair" value="berg061"/>
</interpGrp>
<pb n="293"/>
<head rend="h3">Binnenlandsche letterkunde.
<lb/>Bibliographie.</head>
<interpGrp>
<interp type="primair" value="18720400"/>
</interpGrp>
<head rend="h4">I. Fraaie Letteren.</head>
<q rend="bq"><hi rend="sc">Dr</hi>. J. <hi rend="sc">van Vloten</hi>, Aesthetika of leer van den kunstsmaak, naar uiten inheemsche bronnen voor Nederlanders bewerkt. Tweede veel vermeerderde en verbeterde druk, te Deventer bij A. ter Gunne, 1871 en 1872, 2 stukken.</q>
<p>Bij de aankondiging van dit werk zij het ons vergund, eerst met een enkel woord na te gaan, in hoeverre de eenigzins versleten uitdrukking ‘over den smaak valt niet te twisten’ al dan niet waarheid behelst; want zoo hiertegen niets te zeggen valt, dan is elke poging, om den smaak op rijperen leeftijd te vormen, te verbeteren of te veredelen eigenlijk slechts den moriaan geschuurd. Heeft de smaak, in de natuurlijke beteekenis van het woord, door opvoeding, gewoonte en omstandigheden eenmaal zekere plooi gekregen, dan is er in den regel weinig aan te doen, en de gemelde spreuk als steekhoudend aan te merken. Vruchteloos ware toch alle redenering in het verschil van gevoelen tusschen de geestige schrijfster van het ‘gastmaal’, die zelfs den reuk van spiering niet kon verdragen, en haren neef, die er zijn bord ten tweeden male tot den rand toe mede vulde. Ditzelfde verschijnsel, hetwelk een ieder in zijn eigen kring waarneemt, openbaart zich op grooter schaal, zoodra men verschillende tijden of landstreken vergelijkt. Menigeen zou toch den neus niet minder ophalen voor het zeehonden- en kraaijenvleesch van zijn voorgeslacht, dan voor het glas traan, waaraan
<pb n="294"/>de Eskimo onzer dagen zich nog vergast. Een en ander levert zoowel het bewijs, dat er over den eenmaal gevestigden smaak niet te twisten valt, als dat tot vorming daarvan werkelijk kan worden bijgedragen. - Hetzelfde geldt van den smaak, in overdragtelijken zin. Welk een verschil van opvatting tusschen volken van onderscheiden luchtstreken en landaard! Waartoe zouden wij echter afdwalen? Heerscht niet vaak in hetzelfde land, in denzelfden kring, een hemelsbreed verschil van meening over het schoone? Alleen de liefhebberij van sommigen b.v. voor harde en sterk afstekende kleuren, door anderen als wansmaak afgekeurd, is reeds bewijs te over, dat ook de smaak in overdragtelijken zin zich door bijkomende omstandigheden laat wijzigen. Wie zal uitmaken, om bij het gekozen voorbeeld te blijven, hoe velen onzer hun behagen in het kakelbonte al te danken hebben aan de prenten van Jan de Wasscher, de verkeerde wereld e.d. met een paar hard gekleurde vlekken, liefst groen en rood of geel en blaauw, op elk plaatje, zonder eenig respect voor de omtrekken der figuren? Doch reeds genoeg om te doen uitkomen, dat er, in weerwil van de zoo vaak gebezigde uitdrukking, waarmede wij aanvingen, wel degelijk tot vorming en veredeling van den smaak, in de schoonste en rijkste beteekenis van dit woord, iets ten goede of ten kwade kan worden gedaan. Hierom begroeten wij met blijdschap den arbeid van Dr. v. Vl., waarvan de betrekkelijk spoedige herdruk, in zulk een klein land als het onze, reeds eene voldoende aanbeveling is. Het is een boek voor beschaafde en meer ontwikkelde lezers. Menigeen, die een gekuischten smaak bezit, schoon onbewust en zonder zich altijd rekenschap te kunnen geven van het voor en tegen, zal dit werk voorzeker op hoogen prijs stellen.</p>
<p>Om eenig denkbeeld te geven van den inhoud, zij hier gezegd, dat de schrijver, bij wijze van inleiding, eerst spreekt over 's menschen geestvermogens, over den kunstsmaak in het algemeen, over het schoone in de natuur en de kunst, over den invloed hiervan op den mensch en het leven, over hetgeen in den kunstenaar wordt vereischt en over de verschillende wijzen, waarop deze zijn gevoel uit. Zich daarna houdende aan de gewone indeeling der kunsten, die reeds uit de middeleeuwen dagteekent, behandelt hij achtereenvolgend: de bouwkunst, de beeldhouwkunst, de schilderkunst, de toonkunst, de dichtkunst en de redekunst of welsprekendheid. Deze rijkdom van stof verbiedt ons echter
<pb n="295"/>den schrijver op den voet te volgen, om de aandacht van den lezer dezer regels op de vele, naar het ons voorkomt, uitnemend geslaagde bladzijden te vestigen, en de houdbaarheid van sommige uitspraken en oordeelvellingen in bijzonderheden na te gaan. Wij zullen ons dus bepalen tot enkele losse trekken, die voornamelijk de strekking en den vorm betreffen.</p>
<p>Eenigzins gewaagd klinkt het antwoord (I p. 16) op de vraag naar de voorstelling van 't geen boos en slecht, schadelijk en verderfelijk is. Men leest daar toch: ‘De kunst is daarin geheel vrij, en behoeft naar geen andere wetten dan die van 't schoon te luisteren. Verderf en boosheid gaan haar op zich zelf niet het minste aan; daar gelaten nog dat beiden in veel opzichten geheel betrekkelijke begrippen zijn.’ Tot staving hiervan wordt gewezen op bloemen, roofdieren en vogels, die naar omstandigheden nuttig of schadelijk kunnen zijn. Dit is volkomen waar, en in verband met de later aangehaalde gulden spreuk, ‘den reinen is alles rein’, op menig kunstgewrocht toepasselijk. Niet echter op de kunst in het algemeen; want de beitel, het penseel en vooral de pen zijn te vaak misbruikt tot het voorstellen van iets, waarvan men zich bij geen mogelijkheid eene goede zijde kan denken, die ten minste eenigermate, in den zin der aangehaalde voorbeelden, tegen de kwade opweegt. De schrijver gevoelt dit zelf, door het gemeene en lage, het wanhebbelijke en ploertige af te keuren, en tegen eene verkeerd begrepen en toegepaste opvatting van het doel en de schepping des kunstenaars te waarschuwen. Ontzegt men aan de talentvolle schildering van hetgeen laag en schandelijk is, alleen daarom reeds den naam van kunstgewrocht, dan heeft hij de meening van velen slechts ‘een beetje met andere woorden’ uitgedrukt. Wij denken dit te eer, omdat later (I p. 127) duidelijk staat: ‘Een schoon toch, dat ons enkel zinnelijk bekoort en niet ook onzen geest treft, is geen zuiver en volkomen schoon.’ - Bij het bespreken der groep van Laokoön (I p. 273) wordt ook opgemerkt, dat ‘geen zedelijk beginsel’ ons met het ontzettende der voorstelling verzoent, waarvan de hevigheid slechts door de vaardigheid der kunst wordt getemperd. Toegevende, dat men den kunstenaar, uit overdreven preutschheid, niet te zeer aan banden moet
leggen, hadden wij toch, in een werk van dezen aard, liever het zedelijke minder als iets relatiefs, het waarachtig edele en betamelijke meer als een stellig vereischte der kunst voorgesteld gezien. Dan zou men de
<pb n="296"/>bedoeling van den schrijver, die nu slechts doorschemert, terstond vatten, en ligter heenstappen over sommige uitdrukkingen, zooals (I p. 309), waar van een talentrijken losbol, die wegens valschheid in geschrifte was gebrandmerkt, wordt gezegd, dat hij ‘in de kunst vergoedde, wat hij in 't verkeer misdeed.’</p>
<p>Duidelijker, doch te gelijk hoogst eenzijdig, wijst de schrijver op den invloed der kerk. Reeds in het voorberigt, noemt hij dien, sedert de hervorming, bepaald nadeelig voor de ontwikkeling van den kunstzin. Dit zal nu wel aan geen twijfel onderhevig zijn, indien men daarbij slechts uitsluitend gelieft te denken aan de Hervormde kerk der gestrenge Calvinisten, die niet alleen elk sieraad, maar zelfs de orgelmuziek banden. Juister ware het derhalve, indien er stond; ‘Naarmate echter de streng Calvinistische opvatting der kerk (i.p.v. de kerk) en haar invloed minder worden, moet de kunst noodzakelijk wassen.’ Op de Luthersche kerk is de uitspraak reeds minder toepasselijk; op de Katholijke, en dus gedurende de middeleeuwen op de Christelijke in het algemeen, volstrekt niet. De nadeelige invloed hiervan op den kunstzin bepaalt zich tot de eerste eeuwen onzer jaartelling, zoo er dan ten minste van invloed sprake kan zijn, en tot die landen, waar de volgelingen van Calvijn den eenvoud der eerste Christenen poogden te herstellen. In het werk, met name in het hoofdstuk over de schilderkunst, laat de schrijver aan de Christelijke kerk meer regt wedervaren, ofschoon hij, in zijn ijver tegen alle zoogenaamde tendenz in de kunst, zijn subjectief gevoelen over kerkelijke vormen en leerbegrippen (I p. 106, 288, 292 e.a.) wat sterk op den voorgrond stelt. Zoo is b.v. de eindelooze smart der helsche straf zeker een kerkelijk geloofsbegrip (I p. 147); maar de eerste voorstelling eener eeuwigdurende pijniging voor bedreven kwaad is niet van de kerk uitgegaan, en reeds te vinden in hetgeen de oude dichters van de Danaïden, Ixion, Sisiphus, Prometheus en Tantalus verhalen. Omgekeerd is het opmerkelijk, dat er (I p. 248) van de ‘leerstellig verstijfde vormen’ der Indiërs, en van den ‘kerkdwang’ der Egyptenaren wordt gewaagd.</p>
<p>Geheel onaangeroerd mogten wij de gemelde punten niet laten, hoewel erkennende, dat zij ons het genot der lezing volstrekt niet hebben vergald, en dat zij dit vermoedelijk zelfs hem niet zullen doen, die in de kunst eene groote mate van tendenz verlangt. De levendigheid van stijl, de frischheid van opvatting,
<pb n="297"/>die in dit werk van Dr. v. Vl. heerschen, zullen den niet geheel bevooroordeelde onweerstaanbaar boeijen. Het wekt op tot kunstgenot, al bezit niet ieder het scheppend talent van den kunstenaar. Met welk een tact, wijst de schrijver (I p. 142) op de poëzy van het kinderspel, waarvan de mensch, zal hij weldoen, tot op hoogen ouderdom iets moet bewaren; hoe juist toont hij aan, dat het genot van het schoone onder ieders bereik ligt, al kan men dit ook zelf niet voortbrengen, door eenvoudig er op te wijzen, dat wij ons evenzoo ‘alle dag in de schoonheid der natuur vermeyen, zonder den geringsten grashalm in 't leven te kunnen roepen.’ Aanbalingen kunnen wij ons slechts spaarzaam veroorloven. Men leze echter, wat (I p. 77) gezegd wordt van de ligchamelijke voordeelen, welke verschillende dieren, elk in het bijzonder, boven den mensch bezitten, en hoe deze nogtans ‘met de meeste vaardigheid al die bewegingen kan uitvoeren, en zich de middelen verwerven, om de gansche natuur aan zich dienstbaar te maken, en al het geschapene aan zich te onderwerpen.’ Men leze wat er (I p. 88 e.v.) volgt, over den invloed der menschelijke bedrijven, en de inderdaad geestige, schoon hier en daar wat ondeugende teekening hunner licht- en schaduwzijden. Na in vlugtige trekken de oude beschaving der Oostersche volken, der Grieken, Romeinen, Germanen e.a. doorloopen te hebben, geeft de schrijver eene schets van den invloed der burgerijen, sedert de kruistogten, en der gebeurtenissen van de 16<hi rend="sup">e</hi> eeuw, met opgave van het kenmerkende der voornaamste nationaliteiten, waarbij de Franschen (I p. 108) en de Nederlanders onzer dagen (I p. 115) er niet te best afkomen. Toch is dit meer in vergelijking met hun krachtig voorgeslacht; want er ligt eene bepaald nationale tint over het werk, waarin ook (I p. 103) de zelfstandige ontwikkeling onzer taal wordt aangestipt. In denzelfden geest luidt het daarna (II p. 89) tot eer van de
oud-Nederlandsche schilderkunst: ‘Rafaël had voor Julius II en Leo X, Titiaan voor Karel V en Frans I geschilderd, en Rubens deed het nog voor Albert en Filips, voor de Medicis van Frankrijk en Karel I van Engeland; maar Rembrandt en zijne landgenooten schilderden voor Noord-Nederland en - de menschheid.’</p>
<p>Blijkens het voorberigt van het tweede stuk, had de schrijver, na de uitgave van het eerste, ten doel gestaan aan eene hatelijkheid in een buitenlandsch tijdschrift, als ware door hem een te ruim gebruik gemaakt van vreemde bronnen, ja hieruit na-<pb n="298"/>geschreven of liever vertaald. Zonder ons in deze partij te stellen voor iemand, die in zijne eigen pen een zoo uitstekend wapen bezit, mogen wij het onbillijke eener dergelijke aantijging niet stilzwijgend voorbijgaan. Gesteld toch, dat er in het gansche werk, zoo als het daar ligt, geene enkele oorspronkelijke gedachte voorkwam; ook dan nog, zou men het oordeelkundig putten uit onderscheiden bronnen, en het maken van een zoo afgerond geheel uit zulke ongelijksoortige bestanddeelen, reeds verdienstelijk mogen noemen. Doch hier is meer gedaan; want te midden van allerlei denkbeelden en oordeelvellingen aan anderen ontleend, die trouwens in den tekst of aan den voet der bladzijde worden aangeduid, treft men veel oorspronkelijks aan. Hieronder zouden wij b.v. rangschikken, wat (I p. 27) wordt gezegd over de liefelijke werking van een vlak landschap. Waartoe ons echter gewaagd aan gissingen, die ligt tot vergissingen kunnen leiden? Liever met zekerheid gezegd, dat wij het geheele werk met belangstelling hebben gelezen, en dat het ons te meer boeide, naarmate de schrijver, op eigen terrein gekomen, zich uit den aard der zaak vrijer kon bewegen. Dit staat in zoo regtstreeksch verband met het verwijt in het buitenlandsche tijdschrift, dat wij voor deze uitweiding geene verontschuldiging behoeven te vragen, en ons gevoelen nader zullen toelichten.</p>
<p>Het is bij eene onderlinge vergelijking van de hoofdstukken, aan de verschillende kunsten gewijd, niet te miskennen, dat bouwkunst, beeldhouwkunst en ten deele ook schilderkunst meer eene geschiedenis van het onderwerp bevatten, dan de volgende. Op dit punt heeft de schrijver zich wel eenigzins verdedigd in het voorberigt van het eerste stuk, doch het daar aangevoerde is, voor eene andere klasse van beschaafde lezers, even toepasselijk op muziek, dichtkunst en welsprekendheid. Hier worden de voornaamste voortbrengselen der kunst meer als bekend voorondersteld en aan de eischen van den goeden smaak getoetst. De vorige hoofdstukken daarentegen behelzen meer eene beschrijving der voornaamste kunstproducten, met inachtneming van de tijdorde der vervaardiging. Ofschoon er hier en daar eene kritische opmerking is ingelascht, zoo hangt er over bouwkunst en beeldhouwkunst, misschien alleen dien ten gevolge, toch een zeker uitheemsch waas, dat men bij de overige kunsten niet bespeurt. Nederland moge werkelijk in dit opzigt ver ten achteren staan bij Italië en andere landen, waar kunstlievende vor-<pb n="299"/>sten, vaak met bijoogmerken, de fraaije kunsten beschermden en aanmoedigden, het is toch niet zoo schraal bedeeld, dat men slechts ter loops kan gewagen van sommige kerken, openbare gebouwen en praalgraven. Vele Nederlandsche gebouwen bevatten, hetzij uit- hetzij inwendig nog wel iets, hetwelk der vermelding niet minder waard is, dan de letterkundige producten, waaraan meer regt wedervaart. Het is b.v. te betwijfelen, of al die predikstoelen, in groote en kleine plaatsen van het buitenland opgesomd, juist fraaijer en kunstrijker zijn, dan sommige op vaderlandschen bodem. Wij vragen ons zelven onwillekeurig af, of die in de groote kerken te Bolsward, Zwolle, Dordrecht en elders door al de genoemde worden overschaduwd, dan of de schrijver hier, door vreemde bronnen verlokt, zijn eigen land niet wat stiefmoederlijk heeft bedeeld.</p>
<p>Ruimschoots wordt de hier en daar zelfs eenigzins vermoeijende opsomming der gewrochten van bouwkunst en beeldhouwkunst vergoed, door hetgeen er dan volgt over schilderkunst, toonkunst, dichtkunst en welsprekendheid. Daarom hebben wij - en dit zal ongetwijfeld met velen het geval zijn - nadat onze verwachting door de eerste hoofdstukken hoog gespannen was, het gansche werk met steeds klimmende belangstelling gelezen. Zoodra de schrijver op eigen terrein aanlandt, geleidt hij, als een ervaren gids, den lezer door allerlei geschriften van ouder en jonger dagteekening, met groote scherpzinnigheid en uitgebreide kennis overal dengden en gebreken, uitmuntende hoedanigheden en vaak bespottelijke leemten aanwijzende. Hier moge nu soms op zijne voorstelling toepasselijk zijn, wat hij elders zegt van die van Steuerwald, dat zij namelijk niet altijd van overdrijving is vrij te pleiten, doch zij heeft te gelijk eene frischheid en eigendommelijkheid, uitnemend geschikt om de opmerkzaamheid van den lezer bij het onderwerp te bepalen, tot nadenken aan te sporen en zoodoende den smaak te vormen en te veredelen. Om die reden hadden wij ook gaarne, over sommige voortbrengselen van bouwkunst en beeldhouwkunst, zoo wat in den trant van Steuerwald's kunstpraatje of Gorter's studiën, de kritiek van den geleerden schrijver gehoord.</p>
<p>Tegen de uitvoering van zijn arbeid hebben wij sommige bedenkingen, zeker niet van overwegenden aard, maar nogtans, wegens het gezag van den schrijver op taalkundig gebied, belangrijk genoeg, om er even bij stil te staan. De eerste geldt
<pb n="300"/>het aantal drukfouten, of liever onregelmatigheden in de geslachten en de spelling, dat in een werk van smaak hindert, en vooral bij een herdruk niet te verschoonen is. Ontelbare malen wordt tegen het geslacht gezondigd. Het ware vervelend hiervan een volledig bewijs te leveren. Om iets te noemen, zij slechts aangestipt, dat in het tweede stuk <hi rend="i">straal</hi> p. 85 vrouwelijk, p. 86 mannelijk, <hi rend="i">gloed</hi> p. 56 mannelijk en vrouwelijk wordt genomen; dat p. 120 staat <hi rend="i">hun maatgang</hi>, terwijl er sprake is van <hi rend="i">gedachten</hi>. Dezelfde ongelijkmatigheid heerscht in de spelling van sommige woorden, b.v. <hi rend="i">verven</hi> en <hi rend="i">verwen</hi> (II p. 74 en 93), <hi rend="i">harmonie</hi> en <hi rend="i">harmony</hi> (II p. 157), <hi rend="i">koren</hi> en <hi rend="i">kooren</hi> (II p. 183 en 185), <hi rend="i">Rowaan</hi> en <hi rend="i">Roaan</hi>. (I p. 319 en 325). Aangenomen dat de schrijver, op grond zijner studiën en der verkregen uitkomsten, zich eenige afwijkingen van de gebruikelijke spelling mag veroorloven, zoo hebben de woorden <hi rend="i">warachtig</hi> en <hi rend="i">eiselijk</hi> toch een vreemden indruk op ons gemaakt. Wij hielden het eerste (I p. 145) voor eene gewone drukfout, doch vonden het p. 163, 181, 201 en 226 terug, zonder dat het ergens aan het einde van den regel was afgebroken, hetgeen misschien eenige opheldering had gegeven. Het andere staat insgelijks niet alleen (I p. 63), maar ook (II p. 16, 43, 257, 265). Slechts ter loops zij gewaagd van de minder logische verzwijging van het hoofdwoord, wanneer het niet de verbinding van twee of meer zamengestelde woorden betreft, zoo als (II p. 97) ‘zijne ruiter- en andere vorstelijke portretten,’ hetgeen ook elders gedaan wordt. Van meer gewigt achten wij, met het oog op een stukje in den volksalmanak der maatschappij Tot nut van 't algemeen, vermoedelijk van dezelfde hand afkomstig, het gebruik van
enkele aanwijzende voornaamwoorden, zonder dat het noodig was, en de hier aanwezige voorbeelden van de duisterheid, waartoe het vermijden daarvan kan voeren. Indachtig aan de spreuk: wie timmert aan den weg enz. zal de schrijver ons de aanwijzing van die kleine tegenstrijdigheden wel ten goede houden.</p>
<p>‘Onder den kunstgragen Perikles. Kimons roemruchtigen vervanger in 't bewind, stond hij (Fidias) in den bloei des levens, en hem bij zijne groote kunstplannen, volvaardig ter zij.’ (I p. 258) - Van een fraai paard, heet het (I p. 263): ‘Men zou een kind voor hem neêrzetten kunnen, en dit alleen uit den adem zijner neusgaten op zijn schoudertjens zijn bijzijn bespeuren.’ - Schoon de uitdrukking ‘tot dezes val toe’ (II p. 6)
<pb n="301"/>minder welluidend is, zoo dient hier meer ter zake, wat (II p. 9) van Alexander wordt gezegd: ‘Hij hield zelfs den schilder (Apelles) zoo hoog in gunst, dat hij zijn behagen in zijne liefste, de schoone Fryne kennende, haar aan hem ten geschenke gaf.’ Hier ware zeker ‘hij diens behagen’ enz. wel zoo duidelijk geweest. Nog erger is het, als men naar aanleiding van lord Chesterfields brieven (II p. 314) leest: ‘Johnsons brief aan den schrijver, die hem zoo rondweg zijn onoprechtheid verweet, velt het onherroepelijk vonnis over zijn gansche bestaan, gelijk het zich vooral ook in zijn brieven uit.’ Deze zin is, zelfs in verband met hetgeen voorafgaat, bijna niet te ontwarren.</p>
<p>Met een aanwijzend i.p.v. een persoonlijk voornaamwoord, leest men (II p. 280): ‘Het huiselijke blijspel neemt zijn onderwerpen minder uit de blijvende feilen van 't maatschappelijke leven, dan uit de zwakheden der menschelijke natuur en de hartstochten en afdolingen, waardoor <hi rend="i">deze</hi> onophoudelijk met de werkelijkheid in botsing geraakt.’ Nog sterker is, wat (II p. 301) staat: ‘Zijn taal en werk moet in allen deele met de feiten, die hij verhaalt, overeenkomstig zijn; niet (gelijk de Grieksche sofisten plachten te doen) groote dingen klein, kleine groot maken. Om <hi rend="i">dit</hi> te kunnen, moet hij in de eerste plaats’ enz. Men zou hier, waar juist de bladzijde eindigt, bijna eene nadere uitlegging van die loopjes der Grieksche sofisten verwachten.</p>
<p>Deze opmerkingen, waarbij wij alleen nog kunnen voegen het te veelvuldig gebruik van sommige pikante woorden, b.v. koddig, vermakelijk, e.a. in een te kort bestek, wanneer zij eenmaal uit des schrijvers pen gevloeid zijn, mogen wij niet terughouden, omdat zij bij den herdruk, dien wij het werk nogmaals toewenschen, misschien van dienst kunnen zijn. Dan zouden wij ook raden, om of de beschikbare kosten voor de afbeeldingen iets meer gelijkmatig te verdeelen, of zoo de eenmaal gebezigde plaatjes bij herhaling moeten dienen, toch die ongelukkige noot (I p. 297) weg te laten of te wijzigen, die maar noodeloos tot in lengte van dagen herinnert aan hetgeen de Schrift zegt van iemand, die zich nederzette om een toren te bouwen. Bovendien is de noot zelve wat onbegrijpelijk, vooral omdat er nog slechts ééne afbeelding volgt, hetgeen kwalijk te rijmen is met het leedwezen, den lezers ‘niet meer afbeeldingen, dan tot dusver te kunnen geven.’ Waarschijnlijk zal er wel moeten staan: als of gelijk i.p.v. dan.</p>
<pb n="302"/>
<p>Volmondig erkennen wij intusschen, dat niets van al het aangevoerde ons het genot der lezing heeft bedorven. Alle op- en aanmerkingen, welke die lezing ons in de pen gaf, zijn inderdaad slechts kleine vlekken, die wij alleen aanwijzen, omdat zij in een geschrift van zoo bevoegde hand voorkomen. Onze slotsom is, dat wij de Aesthetika van Dr. van Vloten in veler handen wenschen, overtuigd, dat ieder daarin wel iets zal vinden van zijne gading. Wie uitbreiding van algemeene kennis verlangt, wie de fraaije kunsten beoefent, zal hier zijn weetlust kunnen bevredigen, en menigen flinken greep als een heilzamen wenk begroeten. Zoo moge het werk, in uitgebreiden kring gelezen, veelzijdig nut stichten, en overeenkomstig de bedoeling van den schrijver, krachtig bijdragen tot vorming en veredeling van den nationalen kunstsmaak.</p>
<p>&nbsp;</p>
<p><hi rend="spat">Nieuwediep</hi>, April 1872.</p>
<p>B.D.</p>
<q rend="bq">Brieven van Mr. I. da Costa, medegedeeld door Mr. Groen van Prinsterer. Eerste aflevering (1830-1844). Amsterd. Höveker en zoon, 1872</q>
<p>Zeer zeker is 't van hoog belang het karakter van mannen, die op hun tijdgenooten een meer dan gewonen invloed gehad hebben en dien soms nog op de nakomelingschap uitoefenen, te leeren kennen. Een oppervlakkig gadeslaan van hetgeen zij openlijk verrigt, gesproken of geschreven hebben, is hiertoe onvoldoende. Het teekent hen alleen in algemeene trekken en kan voor het meest in staat stellen hen in hun publiek leven te volgen. Tot het meer intieme laat het niet doordringen. Daartoe is noodig, dat wij hen in den huisselijken, in den vertrouwelijk vriendschappelijken kring ontmoeten. Hier toch spreken zij hunne denkbeelden en inzigten meer open en eenvoudig uit: hier wordt het kleed, waarmede zij zich in de wereld vertoonen, als van zelf afgelegd en in het luchtige buisgewaad ontsluit zich hun gemoed frisscher en vrijer. Wij herinneren ons menig onvergetelijk uur, waarin wij, in den familiekring toegelaten van hen, die wij als geleerden, als kampioenen voor wetenschap, licht en waarheid, als menschenvrienden hadden leeren
<pb n="303"/>hoogachten, ook in het dagelijksche leven, buiten hunnen openbaren werkkring leerden kennen en meer nog, dan vroeger, waardeeren en liefhebben.</p>
<p>Onwillekeurig ontstaat er dan ook, wanneer er sprake is van mannen, die reeds lang zijn henengegaan, de wensch, dat ons nog andere bronnen mogen gegeven worden, als hetgeen omtrent hunne daden staat opgeteekend of hetgeeen zij voor het publiek geschreven hebben, waaruit wij eene meer nauwkeurige kennis van hun karakter kunnen verkrijgen en een dieperen blik in hun inwendig leven slaan. Wat zij in den vertrouwelijken kring <hi rend="i">spraken</hi>, kunnen wij alleen uit de mededeelingen hunner vrienden vernemen en hoe ligtelijk loopen deze gevaar door ingenomenheid partijdig te worden. Liefst zouden wij hen zelven gehoord hebben, maar, waar dit onmogelijk is geworden, blijft er toch nog een middel over. Het bestaat in het lezen van hunne aan vertrouwde vrienden geschreven brieven. Daar hooren wij hen na hunnen dood open en, zooals het oogenblik hun ingaf, spreken en vinden wij doorgaans hun beeld, zooals wij het naar waarheid wenschen te aanschouwen.</p>
<p>Dankbaar begroeten wij dan ook het in onze dagen vrij gewoon geworden uitgeven van brieven van beroemde afgestorvenen. Zij hebben dikwijls onberekenbare waarde voor de geschiedenis, en vooral voor de kennis van het menschelijk hart, zelfs dan, wanneer zij enkele bladeren doen dorren in de lauwerkrans, die de nakomelingschap gevlochten heeft, want ook dan doen zij dienst aan de waarheid en leveren den denker rijke stof ter verwerking.</p>
<p>Wij behoeven dus niet te zeggen, dat wij de hierboven aangekondigde brieven van Mr. I. da Costa met groot genoegen ontvingen.</p>
<p>Da Costa....wie onzer landgenooten kent den naam des gevierden dichters niet? wien staan zijne heerlijke, gespierde, met den gloed van het Oosten overgoten zangen niet voor den geest? Wie noemt hem niet den zijnen meester waardigen leerling van Bilderdijk, maar die daarin den meester overtrof, dat hij zijne lier nooit tot het zedelooze, banale en triviale verlaagde.</p>
<p>Hij was echter niet alleen dichter. Ook buiten het gebied der poëzy is hij voor het Nederlandsche publiek opgetreden. Als geleerde, maar vooral als mensch en als Christen achtte hij zich geroepen en verplicht om zijne denkbeelden en inzigten in ver-<pb n="304"/>schillende rigting uit te spreken: maar, waar allen eenstemmig zijn, om hem eene eereplaats toe te kennen op den Nederlandschen zangberg, is hun oordeel zeer verschillend, waar hij zich op een ander gebied bewoog.</p>
<p>Wie het tijdperk beleefde, waarin hij zijne <hi rend="i">Bezwaren tegen den geest der eeuw</hi>, Leiden 1823, uitgaf, weet, welk eene sensatie dit geschrift verwekte. Het was overdreven en scherp, maar de toon, die daartegen werd aangeslagen, was niet minder scherp en bitter, zelfs hatelijk. Wie den schrijver vriendelijk durfde groeten of een woord ter zijner verdediging spreken, werd als domper, vijand van wetenschap, verlichting en vooruitgang uitgekreten. Zelfs voor den kabinet-secretaris was, zooals de heer Groen (blz. 1) schrijft, toenadering tot dien auteur niet zonder bedenking. De antipathie tegen boek en schrijver was inderdaad ongelooflijk. Niet alleen van Kampen nam er de pen tegen op, maar ook ongenoemden. In alle kringen werd het besproken en schier algemeene veroordeeling vond het lasterlijk pamphlet, gelijk men het noemde.</p>
<p>Da Costa was den 20 Oct. 1822 te Leiden gedoopt en reeds in het volgend jaar zwaaide hij de geesselroede. Men zou dit van niemand geduld hebben, maar allerminst van den Neophyt. Hij was kweekeling van Bilderdijk. Dit maakte zijn toon begrijpelijk, maar, wat men niet begrijpen kon, was, dat de voortreffelijke Lucas Egeling, die hem in de Christelijke kerk had ingelijfd, geen verzachtenden invloed op hem gehad had. Men kon het den man, die zoo pas het jodendom verlaten had, niet vergeven, dat hij in acht en negentig bladzijden zulk een oordeel over de gewigtigste zaken uitsprak.</p>
<p>Wij verdedigen da Costa en zijn geschrift op geenerlei wijze en stemmen volstrekt niet niet zijne inzigten in. Maar toch bewonderen wij den man, die, in weerwil van zooveel tegenwerking en verguizing, den moed niet verloor en zich op zijn standpunt bleef handhaven. Indien dit uit steile halstarrigheid ware voortgevloeid, zouden wij hem onze achting moeten ontzeggen, doch hij heeft regtmatige aanspraak op deze, wanneer innige overtuiging en ware vroomheid daarvan de bronnen waren, al is onze zienswijze ook eene andere.</p>
<p>Da Costa vond vrienden en verdedigers, allereerst in Bilderdijk zelven, maar ook in diens leerlingen. Veel grooter was echter het getal van hen, die hem veroordeelden. Toch bleef hij
<pb n="305"/>zich in zijne rigting voortbewegen, al berokkende hem dit ook zorg, verdriet en teleurstelling. Hij ondervond, dat het niet zoo ligt is de openbare meening te trotseren. Niet het minste bleek hem dit, toen er in 1844 sprake was van hem tot buitengewoon hoogleeraar aan het Athenaeum te Amsterdam te benoemen. Mannen, als de hoogleeraren J. Bosscha en D.J. van Lennep, mogten hem dit waardig keuren, maar krachtige stemmen verhieven zich daartegen. Het plan leed schipbreuk op Da Costa's exclusieve rigting. Zeker was de teleurstelling groot. Hij droeg haar echter onderworpen. ‘Des Heeren wil en weg bleek en zal blijken ook hier de alleen goede en zalige,’ zoo schreef hij (blz. 195).</p>
<p>Met vurigen ijver had Da Costa den strijd tegen hetgeen hij verkeerd en schadelijk achtte, aanvaard en hij bleef in dezen volharden, zoolang hij ademde.</p>
<p>Wat heeft hem daartoe gedreven? Van welke beginselen ging hij uit? Wat wilde hij? Hoedanig waren de wapenen, waarvan hij zich bediende? Welke de invloed, dien hij oefende?</p>
<p>Ziedaar belangrijke vragen, te belangrijker, naarmate hij zich op een ruimer veld bewoog en het tijdperk, waarin hij handelde, een hoogst gewigtig was. Wij vinden hem op theologisch en kerkelijk, op historisch en op politiek gebied. Op het eerste is hij werkzaam, als kampioen tegen hetgeen hem dood en koud voorkomt, als ernstig verdediger van de regtzinnige leer der Gereformeerde kerk, als warm vriend van den Bijbel, terwijl zich bij den strijd, door hem en anderen gevoerd, het separatisme omhoog hief, de zoogenaamde Groninger School ontstond, het determinisme te Leiden zijnen krachtigen voorstander vond, de moderne theologie, gelijk men haar noemt, zich op den Nederlandschen bodem ontwikkelde, terwijl het synodaal gezag, sints 1816 door dat van den staat gesteund en aanvankelijk schier oppermaglig, meer en meer bestreden wordt en allengs veel verliest, terwijl later de banden tusschen kerk en staat allengs losser worden, een nieuw kerkelijk leven ontwaakt en de partijen zich ontwikkelen en vormen, die zich thans nog op kerkelijk gebied laten gelden.</p>
<p>Op het staatkundig gebied beleefde da Costa eerst de bijna autocratische tijden van Koning Willem I, vervolgens den daartegen eerst in het Zuiden, maar ook in het Noorden gevoerden strijd, de weinig beduidende grondwetsherziening van 1840, de
<pb n="306"/>meer gewigtige van 1848, het vormen en ontwikkelen van eene magtige liberale partij, van eene conservatieve en de verschillende fractien, waarin beiden zich verdeelden.</p>
<p>Kan het anders, wanneer wij dit bedenken, of de vragen, welke wij zooeven deden, worden door dit alles belangwekkend?</p>
<p>Ongetwijfeld kunnen wij, althans gedeeltelijk, een antwoord zoeken in da Costa's poëzy en andere geschriften en in hetgeen over hem geschreven en berigt is, maar, willen wij dieper doordringen in zijne persoonlijkheid, tevens zijne verhouding tot den tijd, dien hij beleefde, juister beoordeelen, dan moet ons de toegang geopend worden tot den meer vertrouwelijken kring, in welken hij zich bewoog, dan moeten wij hem hooren spreken met en over zijne vrienden, aan welken hij zich in den geest verwant gevoelde, die met hem naar gelijk doel streefden, maar met wie hij het niet altijd volkomen eens was.</p>
<p>Dien toegang heeft de heer Groen v.P. ons ontsloten en wij danken hem daarvoor. Te meer doen wij dat, omdat hij niet alleen brieven geeft, waarin da Costa <hi rend="i">aan</hi>, maar ook waarin hij <hi rend="i">tegen</hi> hem schrijft. Niet alleen leeren wij hier den man kennen, wien wij als dichter reeds vereeren, maar ook zijnen tijd, zijne vrienden en geestverwanten.</p>
<p>Gaarne belijden wij, dat de achting, welke wij da Costa, in weerwil van verschil van inzigten op menig punt, toedroegen, door het lezen van zijne brieven nog verhoogd is. Overal ontmoeten wij daar den regtschapen, braven, gemoedelijken Christen, wien bij den strijd voor zijne overtuiging de liefde niet verlaat, die, zooals Potgieter het uitdrukte,</p>
<lg type="poem">
<l>Die blij van zijn Heer, zijn Heiland gewaagde,</l>
<l>Maar zegende, wie hij het felst had bestreên.</l></lg>
<p>De eerste aflevering van de brieven, welke daar voor ons ligt, loopt van 1830 tot 1844. De allereerste is niet aan den heer Groen, maar aan Willem de Clerck, door wiens tusschenkomst de toenmalige kabinets-Secretaris met da Costa in kennis kwam, later zijn hartelijke vriend werd. In de verzameling vinden wij ook brieven van Groen, terwijl deze hier en daar eene ophelderende aanmerking geeft.</p>
<p>Wij hebben reeds gezegd, dat da Costa niet alleen <hi rend="i">aan</hi> maar ook <hi rend="i">tegen</hi> Groen schreef. Verschil van meening tusschen hem en
<pb n="307"/>het hoofd der anti-revolutionaire rigting doet zich wachten, wanneer hij verklaart: ‘bedrieg ik mij niet geheel, dan vordert het oogenblik, waarin wij staan, in alle betrekkiugen: <hi rend="i">oud en nieuw</hi> (blz. 96).’</p>
<p>Bijzonder openbaarde zich dan ook dit verschil in beider meening over het gezag der Confessioneele schriften en over de houding, die tegenover de Synode der Nederlandsche Hervormde Kerk behoorde aangenomen te worden.</p>
<p>De zeven haagsche heeren, gelijk zij genoemd werden. D. van Hogendorp, M.B.H. Gevers, A. Capadose, G. Groen van Prinslerer, P.J. Elout, J.A. Singendonck en C.M. van der Kemp, vorderden in hun <hi rend="i">adres</hi>, Leiden 1842, van de Synode onder meer handhaving van de hoofdwaarheden des Evangelies en, als middel hiertoe, handhaving der formulieren van eenigheid, in al wat het wezen en de hoofdzaak der Hervormde leer, naar den geest van de opstellers en van de Nederlandsche Hervormde Kerk, betreft. Da Costa beweerde:’ wij kunnen, wij mogen in geen opzicht stationair blijven (blz. 73). Hij wilde, dat de formulieren op nieuw onderzocht werden. Eene algemeene kerkvergadering kwam hem hiertoe geschikt voor. Deze zou in behandeling behooren te nemen: 1<hi rend="sup">o</hi>. de verhouding van de wetenschap tot de godsdienst, - 2<hi rend="sup">o</hi>. de noodzakelijkheid eener belijdenis, op het <hi rend="i">quia</hi> gegrond, - 3<hi rend="sup">o</hi>. de behoefte aan verandering, uitbreiding, verversching, zoo ten aanzien van redactie als van den wezenlijken inhoud onzer Eenigheids-formulieren, blz. 77. Naar zijne wijze van zien, moest van de Synode niet zoozeer handhaving van de <hi rend="i">formuliereu van eenheid</hi>. als wel van de <hi rend="i">kenmerkende waarheden</hi> der Gereformeerde kerk gevraagd worden. Zijne Haagsche vrienden stemden niet met hem in. Nu deelde hij als zijne gronddenkbeelden mede: 1<hi rend="sup">o</hi>. Scherpe onderscheiding tusschen de helijdenis der waarheden en de algeheele aanneming der formulieren: 2<hi rend="sup">o</hi>. Onbevoegdheid om de onderteekening <hi rend="i">quia</hi> te vorderen, door wie het ook zij, die, al is het ook slechts op een punt, niet <hi rend="i">zelf</hi> het onvoorwaardelijk <hi rend="i">quia</hi> zou kunnen onderteekenen. 3<hi rend="sup">o</hi>. Ongenoegzaamheid van formulieren of belijdenissen tot <hi rend="i">herstel</hi> van de prediking der zuivere leer. 4<hi rend="sup">o</hi>.
Noodzakelijkheid en plicht om met art. 7 der geloofsbelijdenis het protestantsche beginsel van het hoogste en opperste gezag des Bijbels aan alles ten grond te leggen, en derhalve tot een nieuw onderzoek, eene nieuwe toetsing <hi rend="i">aan</hi> het woord der Schrift altijd bereid te zijn.
<pb n="308"/>5<hi rend="sup">o</hi>. Noodzakelijkheid, om ook de <hi rend="i">wetenschap</hi>, de <hi rend="i">theologie</hi> en hare hulpwetenschappen te hooren in de vragen, omtrent leer en kerk enz. 6<hi rend="sup">o</hi>. Stellige bezwaren tegen meer dan een uitspraak van Confessie en Cathechismus, ten aanzien van het bewijs voor sommige waarheden, ten aanzien van de wijze van voorstellen, ten aanzien van den zamenhang: b.v. de plaatsing der 10 geboden in het gedeelte over de dankbaarheid, het antwoord op de vraag wegens de nederdaling ter hel, de bepalingen omtrent het wezen der kerk, de tegenstrijdige wijze, waarop het Avondmaal, in de ouderscheiden formulieren dan eens meer Zwingliaansch, dan eens meer Calvinistisch beschouwd wordt; de uitsluiting van de leer der prophecijen aangaande het Koningrijk der Hemelen op aarde enz. enz. 7<hi rend="sup">o</hi>. De behoefte aan overeenstemming tusschen de belijdenis der kerk en de tegenwoordige opwekking, die zich op den duur niet <hi rend="i">kan</hi> vergenoegen met de bloote adhesie aan menschelijke schriften van eene vroegere eeuw. 8<hi rend="sup">o</hi>. Noodzakelijkheid om zich aan te sluiten niet alleen aan de Gereformeerde kerk, maar aan het geheel der Hervormde kerken en belijdenissen over heel de wereld. 9<hi rend="sup">o</hi>. Blijvende dierbaarheid van Cathechismus en Confessie in het <hi rend="i">gebruik</hi>, als historisch document, als huis- en leerboek, als vereenigingspunt tusschen de vaderen en ons, mits nimmer als onbeweeglijk, onverbeterlijk, onvoorwaardelijk onderschreven verbindtenis. 10<hi rend="sup">o</hi>. De aan geen menschelijk boek mededeelbare eer van eeuwigdurende geldigheid en efficatie tegen alle dwaling en afwijking bl. 83 en 84.</p>
<p>Wij onthouden ons van alle kritiek over deze denkbeelden, maar de eenvoudige opgave daarvan is voldoende om te doen zien, dat da Costa in den formulier-strijd een onafhankelijk, eigenaardig standpunt koos en aan het Protestantsche beginsel, vrijheid des gewetens en van onderzoek, vasthield.</p>
<p>Van des te meer belang wordt het dezen man in den vertrouwelijken kring ook over andere, gewigtige onderwerpen, zooals onze constitutie, het onderwijs, over de hoofdvragen des tijds, zijne meening te hooren uitspreken. Wij zouden te groote ruimte voor deze aankondiging vorderen, indien wij den inhoud der brieven in den geheelen omvang en in al den rijkdom der gedachten, welke daarin ligt opgesloten, wilden opgeven. Het reeds vermelde is echter voldoende om bij allen, die er belang in stellen, den lust op te wekken om zelve met deze nalatenschap van den grooten en vromen dichter kennis te maken.</p>
<pb n="309"/>
<p>Wij voor ons hebben de overtuiging, dat de heer Groen door de uitgave zijnen vriend een gedenkteeken gesticht heeft, dat ook hem, die met zijne zienswijze niet instemt, zal bewegen te betuigen: ‘Da Costa moge in zijnen ijver de maat overschreden hebben, zijne denkbeelden en zijne beschouwing van zaken mogen ander, dan de mijne, geweest zijn, maar dit is zeker, dat hij een helder hoofd en een edel hart had.’</p>
<p>&nbsp;</p>
<p>G.</p>
<p>Dr. B.G.</p>
<div type="section">
<head rend="h4">II. Wijsbegeerte.</head>
<q rend="bq">De wijsbegeerte der ervaring verdedigd, door Prof. Dr. Van der Wijck Te Groningen bij J.B. Wolters, 1871.</q>
<p>In mijne brochure over: <hi rend="i">wijsgeeren en wijsbegeerte van den nieuweren tijd</hi> - verschenen in het begin dezes jaars - heb ik van de onderlinge verhouding der wijsgeeren sinds Hegel's tijd zekere idyllische schets gegeven. Ik stelde hen voor, niet als eenstemmig onder elkander, maar als verdraagzaam jegens elkander; als vatbaar, om elkander, ondanks alle verschil van zienswijze, te waardeeren. Dit deed ik, uit weerzin in het geharrewar tusschen beoefenaars der wetenschap bij uitnemendheid, en tevens om, onder jokkernij ten aanzien der werkelijkheid, het wenschelijke ideaal scherp te doen uitkomen.</p>
<p>Ik verwachtte niet, dat eenig deskundige mijne bedoeling zou misverstaan, of mij kon beschouweu als zulk een vreemdeling in het Jeruzalem der philosofen, dat ik zelfs niet zou weten wat er nog zeer kort geleden tusschen de heeren Opzoomer en Spruijt is voorgevallen. Intusschen zag ik mij in die verwachting bedrogen. De hoogleeraar J.P.N. Land heeft mijne voorstelling als letterlijk gemeend opgevat<note n="*)" place="foot">Zie <hi rend="i">de Nederlandsche Spectator</hi>, 3 Febr. 1872, blz. 36.</note>.</p>
<p>Op den inhoud dier schets moet ik hier terugkomen.</p>
<p>Prof. Land beweert, dat de drie hoofdrichtingen in de geschiedenis der philosophie - de critische, de empirische en de speculatieve richting - voortvloeien uit de beurtelings theoretische,
<pb n="310"/>practische en poëtische werkzaamheid van den menschelijken geest, en dat dit reeds door Aristoteles is aangewezen. Hierin dwaalt de hoogleeraar. Vooreerst was bij Aristoteles philosophie, als <hi rend="i">wetenschap der waarheid</hi>, de benaming waaronder hij de verschillende wetenschappen samenvatte; daarmede hangt samen, dat hetgeen hij volgens den heer Land zou aangewezen hebben, eenvoudig bestaat in de richting der geheele wetenschap óf practisch op het handelen, òf poëtisch op het voortbrengen, óf theoretisch op het kennen. Verder zou de <hi rend="i">beurtelings</hi> theoretische, practische en poëtische werkzaamheid van den menschelijken geest een geheel persoonlijk verschijnsel zijn, waarvan slechts bijzondere philosophische systemen de blijken konden opleveren. De geschiedenis der philosophie daarentegen bevat de verschillende wijzen waarop de zaak beoefend is, dus een reeks van beginselen en methoden, die een bepaald karakter dragen. Derhalve blijf ik bij hetgeen ik geschreven heb: ‘Elke bijzondere richting in zake der wetenschap is de uitdrukking van een bijzonder wetenschappelijk karakter....De voorname philosophische stelsels zijn in zekeren zin te vergelijken met voorname kunstgewrochten. Deze gewrochten laten zich splitsen in verschillende soorten, en niet ieders smaak valt op dezelfde soort. Maar desniettemin hebben alle hunne waarde, als uitdrukking van den geest des kunstmeesters, die aan zijne idealen gestalte en leven, aan zijne phantasieën vorm en kleuren gaf. Zóo vertegenwoordigen ook die stelsels, ieder in zijne soort, zekere uiting van den menschelijken geest op het gebied van het denken....Er laat zich in het algemeen drieërlei richting van den menschelijken geest onderscheiden: de critische, de practische en de speculatieve. Dienvolgens ontstond de critische wijsbegeerte, die zich ernstig rekenschap afvraagt van haar streven, en met de scherpte van een
ontleedmes het menschelijk kenvermogen onderzoekt, om te weten wat het vermag en niet vermag. Daarbij voegde zich de empirische wijsbegeerte, die zich te midden van de wereld der verschijnselen beweegt, en als de nijvere bij verzamelt en verwerkt wat zij daar van hare gading vindt. Voorts de speculatieve wijsbegeerte, die bij het licht der zichtbare wereld naar boven ziet, en met de stoutheid des adelaars de zon van het absolute in het aangezicht vliegt.’ - Over de velerlei nuances en overdrijvingen, die zich tusschen deze drie richtingen voordoen, behoef ik niet te spreken.</p>
<pb n="311"/>
<p>Het verschijnsel, dat ik hier aanwijs, is te vergelijken met een ander verschijnsel in 's menschen zieleleven, dit namelijk, dat de eene mensch uitmunt door helderheid des verstands, de andere door diepte des gevoels, een derde door kracht van wil; terwijl niemand, in normalen toestand, éen dier vermogens mist. Ware het nu te wenschen, dat ze zich alle drie in iederen individu even krachtig en onderling harmonisch werkzaam toonden, zoo wenschelijk zou ook eene krachtige en onderling harmonische werkzaamheid der drie richtingen van den geest in ieder philosoof zijn. Maar wie is de mensch, wie de denker, die aan dit ideaal beantwoordt?</p>
<p>Uit de genoemde richtingen des geestes volgt, dat de wijsbegeerte, als wetenschap, mag bepaald worden als <hi rend="i">op empirie gegronde, critisch behandelde, speculatie</hi>. In dezen zin opgevat en beoefend, doet zij eerst aan die richtingen volkomen recht wedervaren. Speculatie of bespiegeling is de eisch van het object der wijsbegeerte. Gelijk zij hare werkzaamheid bij de Ouden is begonnen met het navorschen van den gemeenschappelijken grond der dingen, van het beginsel waaruit zich de gezamenlijke verschijnselen der wereld in hunne onderlinge verhouding laten verklaren: zoo kan ik haar nog geen andere taak toekennen dan de verklaring van het universum - immers voor zoover dit binnen ons bereikt ligt - in zijnen samenhang als kosmos. Terwijl de natuurphilosoof den aard en de wijze der werkingen, of anders gezegd, de krachten en de wetten naspoort, die zich op physisch gebied doen waarnemen, zoekt de philosoof die krachten en wetten te begrijpen in haar geheel, ook zooals ze zich op geestelijk gebied werkzaam toonen; hij zoekt de idee te verstaan, die de kern van het geheel uitmaakt en zich in de verschijnselen openbaart aan zijnen geest. Hiertoe kan hij echter niet geraken, zonder bespiegeling, d.i. een onbevooroordeeld indringen in het object van zijn onderzoek. Nu kan dit indringen in de zaak niet geschieden, zonder strenge waarneming van hare verschijnselen, als het eenige middel om een min of meer zekere uitkomst te verkrijgen en van die uitkomst voldoende rekenschap te kunnen geven. Vandaar dat de philosophie moet rusten op empirischen grondslag, indien zij niet op een zandgrond rusten zal<note n="*)" place="foot">De beoefenaar der wijsbegeerte heeft dus het grootste belang bij de geschiedenis en de resultaten der natuurwetenschap. In het gebruik dier resultaten moeten wij, leeken in het vak, voorzichtig zijn; ten minste voorzichtiger dan ik in mijne genoemde brochure geweest ben, toen ik ter zake van een voorbeeld uit de dusgenoemde anorganische
chemic - de vorming van water - van <hi rend="i">verhitte lucht</hi> sprak, waar ik enkel van <hi rend="i">hitte</hi> had moeten spreken.</note>. Dan moet zoowel het eene als het andere
<pb n="312"/>gekroond worden door een streng onderzoek naar de betrekking, waarin de mensch tot de buitenwereld staat<note n="*)" place="foot">Hier vinde vooral de beschouwing van den mensch als <hi rend="i">mikrokosmos</hi>, als wereld in het klein, hare plaats. Ik zeg, met Schopenhauer: ‘In jedem Mikrokosmos liegt der ganze Makrokosmos, und dieser erhält nichts mehr als jener.’ Wel is mij hiertegen van een bevriende zijde de bedenking gemaakt, dat, indien de mensch <hi rend="i">als</hi> mikrokosmos zelfbewustzijn heeft, de makrokosmos dan ook zelfbewustzijn moet hebben. Maar ik kan de kracht dezer bedenking niet gevoelen. <hi rend="i">Zelfbewustzijn</hi> is een vorm, de hoogste vorm van ons bestaan als <hi rend="i">redelijke</hi> wezens. De <hi rend="i">ratio</hi>, de <hi rend="i">rede</hi>, is hier de eigenlijke zaak. Welnu, kan iemand aan den makrokosmos <hi rend="i">ratio</hi> ontzeggen? Bovendien maken wij in elk geval, ook met onze <hi rend="i">rede</hi>, een lid van het groote wereldorganisme uit.</note>, en naar de verhouding, waarin de verschijnselen dier wereld staan tot den mensch, m.a.w. naar de mogelijkheid en de waarde der menschelijke kennis. Zonder dit criticisine kan er geen degelijke empirie bestaan, en geen degelijke bespiegeling tevens.</p>
<p>Is het niet te verwachten, dat eenig denker zoowel de eene als de andere richting van den menschelijken geest even krachtig en volledig in zich bevat, dan is ook niet te verwachten, dat hij ooit aan het gevaar van eenzijdigheid ontkomen zal. Ja, licht zal hij aan te grooter eenzijdigheid schuldig bevonden worden, hoe krachtiger hij als kampioen voor een bepaalde richting optreedt. Heroën uit de geschiedenis der philosophie strekken hiervan ten voorbeeld.</p>
<p>Kant heeft voor de philosophie eene nieuwe baan geopend, door zijne <hi rend="i">critiek der zuivere rede</hi>. Hij richtte zich daarmede tegen het dogmatisme der scholastiek, meer bepaald tegen haar voorname erfstuk, de metaphysica. Hij begon met de vraag: of er iets zoodanigs als metaphysica over het geheel mogelijk zij? En hij zocht het antwoord in een anthropologisch onderzoek naar den aard en de waarde der menschelijke kennis. Dit onderzoek was van groot belang. Het leerde den wijsgeer, niet terstond naar buiten te zien, maar eerst naar binnen; zich niet te wagen aan metaphysiek, zonder zich eerst op de hoogte der physiek
<pb n="313"/>van zijn kenvermogen gesteld te hebben; kortom, het legde den grond tot die wetenschappelijke verheffing der anthropologie, die in onzen tijd een bijzondere hoogte bereikt heeft. Bij dat onderzoek ging Kant evenwel zoo te werk, dat hij op zijne beurt tot dogmatisme verviel. Ten gevolge eener dualistische wereldbeschouwing kent hij den mensch slechts als verschijnsel onder de overige verschijnselen der natuur; en nu onderzoekt hij uit dat gezichtspunt het menschelijk kenvermogen, ten einde te weten, hoe het werkt en hoever zijne werking zich uitstrekt. Zijn gebrekkig inzicht in de objectieve realiteit leidde hem noodwendig tot subjectivistische eenzijdigheid. Hij leerde het volgende: De vormen van ruimte en tijd, waarin wij de dingen waarnemen, zijn slechts <hi rend="i">Formen des sinnlichen Anschauens</hi>, onder wier verband onze eigen natuur de verschijnselen stelt<note n="*)" place="foot">Dat wij bij Kant niet aan <hi rend="i">aangeboren</hi> waarnemingsvormen hebben te denken, is aangetoond door Dr. Alois Riehl, <hi rend="i">über Begriff und Form der Philosophie</hi>, 1872, S. 68 flg. Deze komt tot het resultaat: ‘Zwischen der Alternative <hi rend="i">angeboren</hi> oder <hi rend="i">aus der Erfahrung entspringend</hi>, fand Kant ein Drittes: <hi rend="i">durch psychische Funktionen erworben</hi>.’</note>. De werkzaamheid van ons verstand, dat het waargenomene ordent en beoordeelt, geschiedt volgens de logica van onzen eigen geest, met behulp van categorieën of <hi rend="i">Gedankenformen</hi>, die de verstrooide stof der waarneming a priori in het bewustzijn vereenigen. De begrippen, waarmede onze rede arbeidt en waardoor zij het bestaande beschouwt als volstrekte eenheid, volstrekte alheid en volstrekte oorzakelijkheid, dringen zich uit onze eigen subjectiviteit aan haar op; in de werkelijkheid is niets te vinden, dat het gebruik dier begrippen wettigt. Bij onze waarneming hebben wij slechts met verschijnselen te doen;
wij geraken niet verder dan tot de voorstelling van verschijnselen. Wel ligt er aan de zichtbare wereld iets intelligibels ten grondslag; wel bestaat er ‘etwas von der Welt Unterschiedenes, was den Grund der Weltordnung und ihres Zusammenhanges nach allgemeinen Gesetzen enthält:’ maar wat dit <hi rend="i">Etwas</hi> is, of ook wat de dingen <hi rend="i">an sich</hi> zijn, weten wij niet noch kunnen wij weten. Het verstand bezit, in zijne aprioristische toepassing van wetten die tevens natuurwetten zijn, de aanwijzing van een bovenzinnelijk substraat der natuur, zonder dit echter te bepalen. Kant spreekt van een <hi rend="i">Noumenon</hi> als de <hi rend="i">Beschaffenheit an sich selbst</hi> der Phenomena;
<pb n="314"/>maar terwijl hij het volstrekt dualistisch van de <hi rend="i">Phenomena</hi> onderscheidt, onttrekt hij het geheel aan het bereik van 's menschen kenvermogen. Zoodoende berooft hij de philosophie van hare eigelijke materie; zij is bij hem niets anders dan <hi rend="i">Kritik der Vernunft</hi>. De wijsgeerige geest laat zich aldus niet afschepen. Al heeft Kant voor de philosophie een nieuwe baan geopend, hij heeft haar niet kunnen beheerschen. De menschelijke <hi rend="i">Nous</hi> gevoel zich met het <hi rend="i">Noumenon</hi> der buitenwereld verwant, en doet zich in dat gevoel gelden. Vandaar die trek, die Kant zelven deed zeggen: ‘Metaphysik ist, wenn gleich nicht als Wissenschaft, doch als Naturanlage (Metaphysica naturalis) wirklich. Denn die menschliche Vernunft geht unaufhaltsam, ohne dass blosse Eitelkeit des Vielwissens sie dazu bewegt, durch eigenes Bedürfniss getrieben bis zu solchen Fragen fort, die durch keinen Erfahrungsgebrauch der Vernunft und daher entlehnte Principien beantwortet werden können.’ Dien trek te willen dooden of werkloos maken, is vergeefsche moeite: alleen het wetenschappelijk leiden van dien trek, in zijne werking, zal de moeite loonen. Ik begrijp niet, hoe sommige geesten in onzen tijd - hun getal is groot - de philosophie naar Kant zoeken terug te brengen; of zij moeten bedoelen, dat de studie dier wetenschap noodwendig met anthropologie beginnen moet. Dit begrijp ik, dat zoodanige voorstanders der natuurphilosophie met Kant dwepen, die van een andere philosophie, als wetenschap, niets willen weten; want zij vinden in hem een wijsgeerigen steun, niet alleen voor de mechanische verklaring van het leven<note n="*)" place="foot">Zie <hi rend="i">Kritik der Urtheilskraft</hi>, § 80.</note>, maar ook, volgens zijne critiek der <hi rend="i">zuivere</hi> rede, voor de afwijzing van elke wetenschap, wier streven de sfeer der physische problemen te boven
gaat<note n="†)" place="foot">Hiermede wil ik volstrekt niet miskennen, wat Kant in zijne critiek der <hi rend="i">practische</hi> rede voor de moraal gedaan heeft.</note>.</p>
<p>Hegel trad op als tegenstander van het empirisme en het criticisme. Tegen het eerste merkte hij aan, dat het, zooals het zijnen inhoud in het eindige zocht, noodwendig het bovenzinnelijke in het algemeen, althans de kennis van het bovenzinnelijke, loochenen moest, en dat het zich zelf bedroog door den waan, alsof het, met zijne analytische methode, de dingen liet gelijk ze waren, terwijl het inderdaad het concreete in iets abstracts
<pb n="315"/>veranderde. Tegen de critische philosophie (van Kant) had hij aan te merken, dat zij, evenzeer als het empirisme, de ervaring voor den eenigen bodem der kennis hield, en alzoo niet de waarheid, maar enkel verschijnselen binnen het bereik van 's menschen kenvermogen bracht. In hem deed zich de speculatieve richting des menschelijken geestes gelden. Wel was de bespiegeling bij hem geen bouwen in de lucht, zonder grondslag; hij verstond onder dat woord zulk een onbevooroordeeld indringen in de zaak zelve, dat daardoor de philosophie tot objectieve wetenschap der waarheid, tot <hi rend="i">Sophia</hi> werd verheven: maar hoe legde hij zijne grondslagen? De waarneming van den menschelijken geest leidde hem tot een begrip van den absoluten Geest. Gelijk onze geest begint met uit te gaan naar de objectieve wereld, en zich vervolgens met die wereld in verbinding stelt, om zich langs dien weg tot zelfstandigen, zelfbewusten geest te ontwikkelen: zoo begreep hij, dat de absolute Geest zich uit eigen beweging in den vorm van het eindige ontwikkelt, onder het beloop dier ontwikkeling het eindige opheft, en dan als zelfbewuste Geest tot zich zelven terugkeert. Is nu het eindige het orgaan, waardoor de Geest zich maakt tot hetgeen hij in waarheid is, en bestaat de werkzaamheid des Geestes in denken: zoo is natuur, geschiedenis, menschheid, besloten in een proces, waardoor het absolute denken zich uit. Logica beheerscht het gansche wereldleven. Van die objectieve logica, de eigenlijke metaphysica, is de subjectieve in den mensch de afspiegeling, Dus kan en moet men door middel van deze tot gene opklimmen. De geest laat zich slechts geestelijk, d.i. door het denken, vatten. Een echt logisch begrip van de natuur en de geschiedenis was voor Hegel voldoende om, door dialectische ontwikkeling van dat begrip, te weten hoe de zaken in beide gesteld moesten zijn. Zoo wist hij te zeggen, dat de aarde de eenige planeet met redelijke wezens is, en meende hij, dat de
sterrenkundigen tevergeefs naar een planeet zouden zoeken, die den afstand vult tusschen Mars en Jupiter; desgelijks wist hij te bepalen, hoe het in de geschiedenis eigenlijk is toegegaan. Hij vormde zich dat begrip niet willekeurig, maar onder den indruk dien het geheel der natuur en der geschiedenis op hem maakte: alleen wilde hij niet te doen hebben met de massa van bijzonderheden, zooals b.v. de geschiedenis die bevat, omdat ze den onderzoeker niet kunnen bezig houden zonder de zaak in het groot te drukken en te
<pb n="316"/>verduisteren. Hij versmaadde de empirie niet; zelfs nam hij de geschiedenis, wat haren inhoud betrof, zooals ze zich empirisch aan hem voordeed: maar op de groote feiten legde hij den vinger. Eerst in zulke feiten drukte zich de Geest af. Met critische of andere bijzondere inzichten der historici, zooals van Niebuhr. liet Hegel zich niet in, omdat het philosophische gezichtspunt daarbij geen belang had. De werkelijkheid stelde hij alleszins in de eenheid van het in- en uitwendige: maar het inwendige was en bleef hem de voorname zaak. Hij zocht het absolute, maar zag niet in, dat dit niet bestaat tenzij in den vorm der relativiteit, en dus niet dan uit en door zijne relatiën kan gekend worden. Hij staarde meer naar buiten en naar boven, dan binnenin en rondom zich. Hij meende zijn doel te grijpen als bij intuïtie, zonder het bij het licht der critiek langs empirischen weg na te sporen. Zoodoende verviel hij tot een eenzijdig speculativisme. In dezen philosoof, met zijn machtig conceptie-vermogen, bestond iets van de Faust-natuur:</p>
<lg type="poem">
<l>In Nacht und Thau auf den Gebirgen liegen,</l>
<l>Und Erd und Himmel umfassen,</l>
<l>Der Erde Mark mit Ahnungsdrang durchwühlen,</l>
<l>Und dann die hohe Intuition!</l></lg>
<p>Hoe kan prof. Van der Wijck niet beleedigen, dat ik hem in gezelschap met deze philosophische heroën noem, als <hi rend="i">verdediger van de wijsbegeerte der ervaring</hi>. Ik doe het naar aanleiding der brochure, wier titel aan het hoofd van dit opstel is aangegeven. Haar strekking is geheel polemisch: zij dient tot afwering van den aanval, dien Dr. Spruijt onlangs op het empirisme der heeren Opzoomer en Van der Wijck beproefd heeft. Dit moet volstrekt in het oog worden gehouden. Anders zou kunnen gevraagd worden: Welk belang heeft het, in wetenschappelijk opzicht, dat eenig wijsgeer zijn systeem verdedigt? In dat opzicht staat alleen de quaestie aangaande beginselen en methode op den voorgrond; zou dus niet beter de titel voegen: <hi rend="i">De ervaring als grondslag der wijsbegeerte gehandhaafd</hi>? Toch komt het mij voor, dat de heer V.d.W. aan de ervaring een ruimere beteekenis toekent: hij stelt de <hi rend="i">kennis</hi> der waarheid voor als uitsluitend hare <hi rend="i">vrucht</hi>. Daarentegen zou ik slechts zeggen: dat de kennis der
<pb n="317"/>waarheid eerst door middel van ervaring tot stand komt. Immers is hier nog geen sprake van de <hi rend="i">bron</hi> onzer kennis. Als zulk eene bron erken ik niets anders dan de verschijnselen in de natuur, de geschiedenis en ons eigen binnenste - een drievoudig gebied, welks deelen elkander wederzijds aanvullen en zich vereenigen in ons bewustzijn. In welke orde wij dat drievoudige gebied moeten doorkruisen, behoef ik thans niet aan te wijzen. Hier kan ik volstaan met de opmerking, dat de empirie uitdrukt een betrekking, waarin wij ons tot de verschijnselen plaatsen: en een zoodanige betrekking kan niet weer een bron noch den oorsprong van kennis uitmaken, maar wel den grondslag waarop het gebouw onzer kennis wordt gevestigd.</p>
<p>Kennis is niet uitsluitend <hi rend="i">vrucht</hi> der ervaring, ten minste indien het woord <hi rend="i">vrucht</hi> in zijne volle beteekenis gelden zal. Het zij mij vergund, door een paar voorbeelden - het eene uit de Logica en het andere uit de Natuurwetenschap - mijne meening in het licht te stellen.</p>
<p>De eerste en groote logische wet is die der identiteit A = A; m.a.w. elk voorwerp is het bedrag van zijn eigen inhoud, zoodat iets anders volstrekt is buitengesloten. Prof. Land moge haar aldus verklaren, dat wie eens een begrip of eene stelling heeft aangenomen, daaraan in den loop derzelfde redeneering getrouw behoort te blijven: maar zijne verklaring past slechts bij eene opvatting van de Logica als <hi rend="i">redeneerkunde</hi>. De Logica is nu eenmaal de wetenschap van het <hi rend="i">denken:</hi> de formule A = A drukt een denkwet uit, die natuurlijk ook op den <hi rend="i">gang</hi> van ons denken, bij de ontwikkeling van een begrip of stelling, toepasselijk is. Ook is die wet van zuiver logischen oorsprong. Uit de ervaring is zij niet afgeleid, noch af te leiden. De ervaring, al berust zij op een aantal waarnemingen, geeft mij slechts de concreete objecten A, B, C, gelijk ze zich in hunne zichtbare gesteldheid vertoonen. Tot de erkening der identiteitswet kom ik door middel van abstractie, door A af te zonderen, door alles weg te denken wat niet A is, zoodat mij niets overblijft, dan het object A op zich zelf gade te slaan, indien ik het begrijpen wil. Vergelijk ik A, B, C, met elkander, dan verkrijg ik van deze objecten wel een betrekkelijke kennis, dan zie ik wel wat ze van elkander onderscheidt, maar daarom begrijp ik nog niet één hunner in zijne ware hoedanigheid. Om zoover te geraken, moet ik ze ieder afzonderlijk analyseeren, d.i. ze
<pb n="318"/>stuksgewijze, bij het licht hunner kenmerken, tot hunne factoren herleiden: De ervaring bewijst mij hier geen anderen dienst, dan dat ze mij tot de ontdekking van de wet der identiteit leidt, door mij het onvoldoende van de onderlinge vergelijking der objecten te doen beseffen<note n="*)" place="foot">Met de logische wet der identiteit valt het begrip van causaliteit philosophisch noodwendig samen. A = A: nemen wij nu A als oorzaak, zegge: <hi rend="i">oor</hi>-zaak (<hi rend="i">Ur</hi>-sache). Doen wij dit, dan moeten wij ons zulk een zaak bij wettige gevolgtrekking voorstellen als onbeweeglijk, en dus onveranderlijk. Dan is er geen verschijnsel buiten A mogelijk: want A op zich zelf kan B, C, D enz. niet voortbrengen. A blijft A. Dan alleen kan B of C of D enz. te voorschijn komen, wanneer met A zich iets vereenigt, hetwelk in zijnen toestand verandering brengt. Maar dan vervalt te gelijk de <hi rend="i">oor</hi>-zaak. Wij leeren ook inderdaad geene <hi rend="i">oorzaken</hi> kennen. Wat wij in dien zin waarnemen, zijn enkel werkingen, die wij, met het oog op hetgeen ze bewerken, oorzaken noemen.</note>.</p>
<p>De natuurwetenschap spreekt van <hi rend="i">latente warmte</hi>. Het is die warmte, die, bij smelting of verdamping, door een lichaam wordt opgenomen, zonder dat zijne temperatuur daardoor stijgt. IJs b.v. van eene temperatuur onder 0<hi rend="sup">o</hi> zal, wanneer het verwarmd wordt hoogstens tot een warmtegraad van 0<hi rend="sup">o</hi> stijgen; dan begint het te smelten, zonder dat zijne temperatuur, hoe sterk ook de verhitting gemaakt worde, toeneemt, zoolang het niet geheel in water is opgelost. Hoe is dit verschijnsel te verklaren? Black, professor aan de hoogeschool te Glasgow, in de vorige eeuw, vestigde daarop al zijne aandacht. Hij trad te voorschijn met eene theorie, die, geheel oorspronkelijk, hevig aangevallen, maar eindelijk algemeen aangenomen werd. Hij kwam tot de slotsom, dat telkens wanneer eenig lichaam iets van zijn substantie verliest, zooals bij het smelten van ijs of het verdampen van water, een zoodanig lichaam zeker bedrag van hitte verkrijgt, dat steeds aan onze waarneming, ook met behulp van den gevoeligsten thermometer, ontsnapt. Die hitte is dan opgeslorpt: wij bespeuren haar niet, en zij oefent geen tastbaren invloed op de materie uit, maar wordt, om het zoo te noemen, een verborgen eigenschap. Black noemde haar daarom <hi rend="i">verborgen hitte</hi>, omdat wij haar als een denkbeeld kunnen vatten, maar niet als een feit kunnen nasporen. Wij hebben hier dus met een verschijnsel te doen, dat niet gehoorzaamt noch kan gehoorzamen aan de regels eener philosophie, die alle waarheid wil afhankelijk stellen van
<pb n="319"/>waar- en proefneming. De waarheid lag hier in de idee van Black: de empirie kon haar slechts toelichten, haar uit de diepte naar de oppervlakte helpen brengen, zoodat ieder deskundige in staat werd gesteld haar te vatten<note n="*)" place="foot">Ik ben hier Buckle gevolgd, in zijne: <hi rend="i">History of Civilization in England</hi>.</note>.</p>
<p>Ik kan mij derhalve niet vinden in de ruime beteekenis, welke de empirie bij den heer V.d.W. verkrijgt. Ook spreekt het van zelf, met het oog op mijne verklaring van de philosophie als wetenschap, dat ik haar niet eenvoudig, met onzen auteur, wetenschap der grondbegrippen kan noemen, van die begrippen, met welke meer dan éen afzonderlijk vak der kennis, met welke de geheele wereldbeschouwing gemoeid is. Voorts zou ik de wetenschap van het menschelijk kenvermogen niet als metaphysica bestempelen, maar opnemen in de anthropologie, als inleiding der philosophie, en dan de metaphysica oplossen in de philosophie zelve, wat hare materie betreft. Eindelijk moet ik vragen: of de <hi rend="i">Philosophie des Unbewussten</hi> van Dr. Von Hartmann, ten minste met het oog op hare <hi rend="i">induktif-naturwissenschaftlicher</hi> methode, niet op meer belangstelling aanspraak heeft, dan prof. Van der Wijck haar schijnt waardig te keuren?</p>
<p>Mijne bedenkingen raken niet de groote verdiensten der empirische school van prof. Opzoomer in zake der philosophie, en evenmin het groote gewicht der brochure van prof. Van der Wijck in betrekking tot de philosophische geschillen van onzen tijd.</p>
<p>&nbsp;</p>
<p>Leiden.</p>
<p>W. <hi rend="sc">Scheffer</hi>.</p></div>
<div type="section">
<head rend="h4">III. Onderwijs.</head>
<q rend="bq"><hi rend="spat">Engelsch in den Conversatie-stijl</hi>. Woorden en samenspraken, verzameld door J.G.R. Vos, leeraar aan het Koninklijk Instituut voor de Marine. Nieuwediep, J.C. de Buisonjé. 1872. 109 bladz. 8<hi rend="sup">o</hi>. Prijs f 0,50.</q>
<p>Wij ontmoeten den heer J.G.R. Vos zéér gaarne op het gebied van Engelsche taal en letterkunde. Dit zal niemand bevreemden, die met zijn ‘Englisch Grammar,’ - waarvan de
<pb n="320"/>2<hi rend="sup">e</hi> uitgave in 't Aprilnummer van dezen jaargang door een bevoegde hand met hoogen lof werd aangekondigd, - heeft kennis gemaakt. Blijkbaar volgt hij eene methode van onderwijs, die zich door hare helderheid en aantrekkelijkheid aanbeveelt. Deze is daarom bij uitstek boeiend, doelmatig en praktisch. Hij begrijpt dan ook te recht, dat onze jongelieden geen vreemde talen leeren, om zich er van te bedienen enkel en alleen tot - <hi rend="i">lezen</hi> en <hi rend="i">vertalen</hi>. Neen! zij moeten ook gesproken, goed en vlot <hi rend="i">gesproken</hi> kunnen worden.</p>
<p>Wat is nu het geval?...‘De Engelsche <hi rend="i">boeken</hi>taal is onzen jongelingen in den regel veel beter bekend dan de Engelsche <hi rend="i">spreek</hi>taal.’ Deze welgegronde opmerking deed den heer Vos besluiten, om eene verzameling van <hi rend="i">woorden en samenspraken</hi> op te stellen over onderwerpen, die het dagelijksche leven betreffen, gehouden in de taal, <hi rend="i">zooals zij werkelijk gesproken wordt</hi>. - Wij hebben ons niet slechts over dit besluit, maar ook over de uitstekende wijze, waarop het ten uitvoer gebracht is, zeer te verheugen. De verdienstelijke leeraar aan 't kon. Instituut v.d. Marine is door zijne betrekking en zijn werkkring juist de aangewezen persoon, om de bestaande behoefte in geheel haar omvang te peilen en daarin naar eisch te voorzien. Zijne uitstekende taalkennis levert tevens den besten waarborg dat hij dit op allezins voldoende wijze gedaan heeft. Wie zijn boekje ter hand neemt, zal het niet slechts met genoegen, van het begin tot 't einde, doorbladeren, - maar zelfs geen oogenblik aarzelen, om het zijn' kinderen of leerlingen als leiddraad in handen te geven. Ons is althans geen geschikter hulpmiddel bekend, dan dit, om 't jonge Nederland te oefenen in 't <hi rend="i">spreken</hi> der Engelsche taal, zooals die werkelijk <hi rend="i">gesproken</hi> wordt. Wij danken dus den heer Vos voor den grooten dienst, aan 't onderwijs bewezen en bevelen 't gebruik van zijn goed en goedkoop boeksken met volle ruimte aan, - vooral tegen den tijd, dat de nieuwe jaarcursus der scholen een aanvang neemt en men de keus der schoolboeken aan eene revisie pleegt te onderwerpen.</p>
<pb n="321"/>
<q rend="bq">Schetsen uit de Algemeene Geschiedenis door J. Bergmans, Hoofdonderwijzer te Sneek. Te Sneek bij van Druten en Bleeker. 124 bl.</q>
<p>Terwijl sommige onderwijzers de Geschiedenis als leervak van de Lagere School wenschen te verbannen, of althans het onderwijs daarin willen zien beperken tot een klein weinigje Vaderlandsche geschiedenis, is de heer Bergmans, blijkens zijn ‘woord tot inleiding’ van oordeel, dat onze tijd eischt dat men zich bij het onderwijs in de geschiedenis niet tot zijn eigen volk bepale, daar die van andere volken den flinken scholier niet geheel vreemd mag blijven.</p>
<p>Zooals de titel aanduidt heeft de schrijver geen doorloopend verhaal gegeven, daar zulks hem voor het eerste onderwijs in dit vak minder geschikt voorkwam. Wij hebben dus slechts met schetsen te doen, die zooals de schrijver zegt: ‘als eene inleiding tot de vollediger werkjes van anderen’ kunnen dienen. Men kan er dus met billijkheid den schrijver geen verwijt van maken, zoo hij voor dezen of genen beroemden man geene afzonderlijke plaats heeft kunnen inruimen. De voornaamste gebeurtenissen en personen worden, de een wat meer de ander wat minder uitvoerig behandeld, doch steeds zoo dat er, naar het mij voorkomt, aan niemand aanstoot wordt gegeven. Zoo ik eene aanmerking op het boekje heb, zou het deze zijn dat de wel wat al te korte volzinnetjes die men hier en daar aantreft, het voor een <hi rend="i">leesboek</hi> voor de hoogste klasse minder doelmatig doen zijn en aan den stijl op enkele plaatsen iets hortends en stootends geven.</p>
<p>Voorts heb ik nog een paar opmerkingen, niet tot den schrijver van dit boekje, maar tot de HH. uitgevers van dit en van andere dergelijke werkjes gericht; t.w. ten eerste dat zij in hun eigen belang zouden handelen door steeds den prijs van door hen ter aankondiging ingezonden boeken op den omslag te vermelden, ten tweede dat zij aan velen een grooten dienst zouden bewijzen door dien omslag wat steviger te maken, dan in den regel geschiedt. Een werkje dat, hetzij voor schoolgebruik, hetzij voor schoolbibliotheek bestemd is, moet door vele handen gaan en dus niet binnen een dag of wat uit elkaar kunnen vallen.</p>
<p>&nbsp;</p>
<p><hi rend="sc">Monitor</hi>.</p>
<pb n="322"/>
<q rend="bq">Spreekoefeningen behoorende bij het taalboekje voor de lagere scholen. Vereeniging van Spreek- en Stijloefeningen en Spraakkunst. J. den Broeder en A. Jansen, Hoofdonderwijzers te Rotterdam. J.H. Dunk. Rotterdam 1871, 25 bl.</q>
<p>Het taalboekje, waarbij deze <hi rend="i">Spreekoefeningen</hi> behooren, is onlangs in dit Tijdschrift met lof vermeld. Deze afzonderlijke Spreekoefeningen zijn mij na het schrijven dier aankondiging in handen gekomen. Wie de 4 stukjes heeft gekocht waaruit het taalboekje bestaat, zal deze Spreekoefeningen er wel bijkoopen, al ware het slechts om het werkje te completeeren. Veel er aan hebben zal men overigens niet. Een onderwijzer die niet in staat is om dergelijke spreekoefeningen met zijne kleine leerlingen te houden zonder daar een boekje bij te gebruiken, moet al een heel erge sukkel zijn. Op een jeugdig nog geheel onervaren kweekeling, in wiens brein het nog nimmer is opgekomen om met zijne leerlingen te praten, of die volstrekt niet weet hoe dit aan te leggen, kunnen deze spreekoefeningen evenwel een zeer goeden invloed uitoefenen.</p>
<p>&nbsp;</p>
<p><hi rend="sc">Monitor</hi>.</p></div>
<div type="section">
<head rend="h4">IV. Varia.</head>
<q rend="bq">Memoria Ludovici Caspari Valckenarii. Scripsit Jo. <hi rend="sc">Theod. Bergman</hi>. Edidit Societas Artium et Doctrinarum Rheno-Trajectina. Rheno-Trajecti, apud C. van der Post, jumorem, 1871. VIII et 120 pag. 8<hi rend="sup">o</hi>.</q>
<p>Met dit geschrift heeft de heer Bergman eene in de letterkundige geschiedenis van ons Vaderland sedert lang bestaande leemte aangevuld. Had toch in de vorige eeuw de groote Tiberius Hemsterhuis zijn lofredenaar in Ruhnkenius gevonden, Ruhnkenius zijn levensbeschrijver in Wyttenbach, en in de tegenwoordige Wyttenbach den zijnen in Mahne; aan Hemsterhuis niet minder beroemden kweekeling en opvolger <hi rend="sc">Lodewijk Caspar Valckenaer</hi> was tot nog toe geen dergelijke hulde opzettelijk ten deel gevallen, en 's mans naam alleen meer of min uitvoerig en naauwkeurig vermeld in binnen- en buitenlandsche biographische
<pb n="323"/>woordenboeken en werken over letterkundige geschiedenis. En toch was hij, niet minder dan zijn ambtgenoot Ruhnkenius, zulk een gedenkschrift volkomen waardig; indien althans Wyttenbach juist geoordeeld heeft, toen hij schreef dat voor de Leidsche Hoogeschool ten tijde dier beide mannen de gouden eeuw der Oude Letteren te stellen is<note n="*)" place="foot"><hi rend="i">Vitae D. Ruhnkenii</hi> pag. 133: ‘Ac si quod fuit tempus, quo <hi rend="i">auream Literarum actatem</hi> censere posset Academia Lugdunobatava, hoc profecto fuit, quo collegam habuit et Hemsterhusius Ruhnkenium, et Ruhnkenius Valckenarium: sed magis etiam posterius hoc tempus.’ En wat daarop verder volgt.</note>.</p>
<p>Daarom deed het Provinciaal Utrechtsch Genootschap van Kunsten en Wetenschappen wel, toen het in 1816 en nog meermalen bij herhaling in latere jaren voor zijne <hi rend="i">Acta Literaria</hi> ter bewerking voorstelde eerst een <hi rend="i">Elogium</hi> en vervolgens eene <hi rend="i">Memoria Ludovici Caspari Valckenarii;</hi> zonder dat nogtans gedurende meer dan vijftig jaren aan die aanvrage gehoor en gevolg gegeven werd. Dit is eerst nu eindelijk in het hierboven aangekondigde geschrift geschied; hetwelk echter, na zulk een lang tijdsverloop, door zijnen schrijver, zelf reeds op gevorderden leeftijd, niet als prijsverhandeling ingeleverd is om naar het eermetaal te dingen, maar eenvoudig ter uitgave aangeboden: en gelukkig dat het Genootschap dit aanbod gereedelijk ingewilligd en de kosten van den druk voor zijne rekening genomen heeft; anders toch zoude voor zulk een in het Latijn, dat is in eene <hi rend="i">doode taal</hi>, geschreven werkje welligt moeijelijk een uitgever te vinden geweest zijn. Het Genootschap heeft daarom aanspraak op den dank van die weinigen, aan wie in onze hoogbeschaafde en verlichte dagen de studie der oude letteren nog eenigzins ter harte gaat.</p>
<p>Had reeds voorlang, bij de bewerking van het <hi rend="i">Elogium Hemsterhusii</hi> met het <hi rend="i">Vita Ruhnkenii</hi> in 1824, de heer Bergman te kennen gegeven wat naar zijn oordeel tot zulk eene <hi rend="i">Memoria Valckenarii</hi> vereischt werd<note n="†)" place="foot"><hi rend="i">Praefat</hi>. pag. XXXIII in de noot.</note>; aan dit ideaal heeft hij zelf nu getracht te beantwoorden. Eerst geeft hij een overzigt van Valckenaer's leven, opleiding tot de studie en openbare werkzaamheid, aanvankelijk een jaar lang aan het Gymnasium of de Latijnsche School te Kampen; vervolgens van 1741 af gedurende vijf-en-<pb n="324"/>twintig jaren aan de destijds bloeijende Hoogeschool te Franeker, waar hij zelf het onderwijs van Hemsterhuis genoten had en aan dezen zijnen leermeester opgevolgd was op den leerstoel voor de Grieksche taal- en letterkunde; eindelijk, andermaal als opvolger van Hemsterhuis, aan de Leidsche Hoogeschool, van 1766 af tot aan zijn afsterven toe op welhaast zeventigjarigen leeftijd in 1785. In de tweede plaats beschouwt hij hem, ten deele als Akademieleeraar, opleider en vormer van enkele uitstekende kweekelingen, waaronder een Adr. Heringa, een Jo. Dan. van Lennep, een Higt, Pierson en Koen, allen hem vroegtijdig daarheen voorgegaan, vanwaar niemand terugkeert; ten deele als geleerde en letterkundige, in eene geschied- en oordeelkundige beschrijving van zijne achtereenvolgens uitgegevene geschriften, zijn <hi rend="i">Ammonius</hi>, zijne <hi rend="i">Epistola ad Röverum</hi>, zijn <hi rend="i">Scholiast op Homerus</hi>, zijne <hi rend="i">Phoenissae</hi> en <hi rend="i">Hippolytus</hi> van Euripides met zijne <hi rend="i">Diatribe Euripidea</hi>, zijne medewerking aan <hi rend="i">Wesseling's Herodotus</hi>, zijn <hi rend="i">Theocritus</hi> en zijne proeve van kritiek en verklaring des <hi rend="i">Nieuwen Testaments</hi>, benevens de eerst na zijn dood uitgegeven <hi rend="i">Fragmenten van Callimachus, Diatribe de
Aristobulo Judaeo, Selecta e Scholis in libros Novi Foederis</hi>, enz. Eindelijk stelt hij ons 's mans beeld als 't ware voor oogen, in eene beknopte kenschetsing van zijne veelomvattende geleerdheid, zijne verstandige en oordeelkundige leerwijze, en zijne voortreffelijke gaven van verstand en hart, met toevoeging, voor zooveel noodig scheen, van enkele bijzonderheden tot zijne personeele en huiselijke omstandigheden betrekkelijk. Het geheel wordt besloten met eene allezins merkwaardige lofspraak van Wyttenbach, die van zijne komst hier te lande af in 1770 eenige jaren lang Valckenaer's onderwijs, voorspraak en vriendschap genoten had, en als zoodanig in de gelegenheid geweest was om bij eigen ondervinding 's mans uitstekende verdiensten en daarbij tevens zijne welwillendheid, nederigheid en beminnelijk karakter te leeren kennen.</p>
<p>Aan het eind dezer <hi rend="i">Memoria</hi> bevinden zich als Bijlagen nog een zevental stukken van verschillenden aard en inhoud, tot nadere opheldering en toelichting van het een en ander daarin voorkomende.</p>
<p>I. Valckenaer's in de <hi rend="i">Memoria</hi>, bl. 9, vermeld <hi rend="i">Programma</hi> of voorafgaande aanschrijving ter bijwoning zijner plegtige Oratie <hi rend="i">de prisca et nupera rerum Belgicarum vicissitudine</hi>, met een klein geleidebriefje aan zijn vriend, den geletterden geneeskundige
<pb n="325"/>Jo. Steph. Bernard te Amsterdam, wien hij een afdruk daarvan toezond. Deze Redevoering <hi rend="i">over de gestadige afwisseling van vooren tegenspoed in de geschiedenis der Nederlanden</hi>, bij de honderdjarige gedachtenis van den Munsterschen vredehandel, bij de geboorte van den Erfprins Willem V, en bij den te Aken gesloten Europeschen vrede, bestemd om in tegenwoordigheid van den Stadhouder, Prins Willem IV, in Wintermaand 1748 gehouden te worden, is eerst in Lentemaand des eerstvolgenden jaars uitgesproken geworden. Zij is ten dienste dergenen onder onze landgenooten, die het Latijn niet verstonden, in de moedertaal overgezet door 's mans leerling E.W. Higt. Zij werd destijds door sommigen vrij euvel opgenomen en berokkende haren schrijver niet weinige onaangenaamheden, gelijk men in de <hi rend="i">Memoria</hi> zien kan. Zij is in het Latijn herdrukt onder Hemsterhuis en Valckenaer's in 1784 bijeen verzamelde Oratiën.</p>
<p>II. Het, volgens bladz. 14, ter nagedachtenis van Valckenaer gesprokene door J.W. Te Water in zijne Intreêrede ter aanvaarding van den leerstoel der Godgeleerdheid en Kerkelijke Geschiedenis aan Leidens Hoogeschool, in April 1785, en door Jo. Luzac, als opvolger van Valckenaer, in de zijne, in September daaraanvolgende.</p>
<p>III. Eene opgave van verschillende aan Valckenaer, zoo bij zijn leven als na zijn dood, in Latijnsche en Nederduitsche dichtmaat toegebragte huldeblijken. Daarbij had nog kunnen gevoegd worden eene Latijnsche <hi rend="i">Ode in mortem</hi>, van H. Wagner, en een <hi rend="i">Carmen elegiacum in obitum Valckenarii</hi>, van J.H. de Roode, <hi rend="i">Litt. Hum. Stud</hi>.</p>
<p>IV. Eene Bibliographie of volledige opgave van de titels der door Valckenaer uitgegevene geschriften naar tijdsorde.</p>
<p>V. Een Latijnsche Brief van Valckenaer aan zijn geleerden vriend Corn. Val. Vonck te Nijmegen, met dagteekening van 1750: en VI. een dergelijke, tot nog toe onuitgegeven, van Ruhnkenius aan Valckenaer, van het jaar 1760: beide tot het in de <hi rend="i">Memoria</hi> (hladz. 10 en 73) gestelde betrekkelijk.</p>
<p>VII. Eene alphabetische lijst van binnen- en buitenlandsche Geleerden en Letterkundigen, met wie Valckenaer in briefwisseling geweest is, en wier eigenhandige Brieven, meerendeels met de ontwerpen van Valckenaer's antwoord er bij, aan de Bibliotheek der Leidsche Hoogeschool berusten. Uit 's mans briefwisseling met Bernard heeft weleer Dr. E. Mehler in het tijdschrift
<pb n="320"/>voor klassieke Literatuur, onder den naam van <hi rend="i">Mnemosyne</hi>, in 1852 een en ander medegedeeld: en 't ware te wenschen dat vroeg of laat die gansche Briefwisseling, in haar geheel of ten deele, ten dienste van het geletterde publiek, in druk gegeven werde. Daaruit zoude zeker veel te leeren zijn, dat tot nog toe onbekend is. Ja welligt had daarvan voor deze <hi rend="i">Memoria</hi> meer gebruik kunnen gemaakt worden.</p>
<p>Waar bladz. 56 en v. Valckenaer's Oratie <hi rend="i">de Critice emendatrice in libris sacris Novi Foederis</hi> of, gelijk hij die later bij den herdruk in 1784 betitelde, <hi rend="i">de sacra N.F. Critice emendatrice, a Literatoribus, quos vocant, non exercenda</hi>, ter sprake komt, had kunnen vermeld worden C. Segaar's gelijksoortige Oratie <hi rend="i">de Critice in divinis Novi Foederis libris aeque ac in humanis, sed circumspecte et modeste etiamnum exercenda</hi>, in 1772 te Utrecht gehouden, waarin een en andermaal (bladz. 17, 35 en 71) die van Valckenaer aangehaald wordt. En waar bladz. 74 en v. aangewezen wordt het gebruik van Valckenaer's nagelatene onuitgegevene aanteekeningen door latere Geleerden gemaakt, had moeten verwezen worden naar Dr. J.J. de Gelder's uitgave van <hi rend="i">Timaeus Locrus de Anima Mundi</hi>, te Leiden verschenen in 1836, volgens het in het Voorberigt gestelde over de hem daarbij ten dienste gestaan hebbende hulpmiddelen<note n="*)" place="foot"><hi rend="i">Praefat</hi>. pag. XIX: ‘His (subsidiis) accedunt brevissimae annotationes mss. L.C. Valckenarii, quas vir el. ad <hi rend="i">Opusc. Myth. et Phys.</hi> Tho. Galei sua manu in margine notavit, et quae in Bibliotheca Lugduno-Batava servantur. Totus hic liber, perpetuis Valckenarii emendationibus auctus, insignem viri summi diligentiam ingeniique acumen testatur, magnumque omnibus fructum pollicetur, qui iis doctrinae copiis cum delectu uti velint.’</note>.</p>
<p>Meer andere kleinigheden, waarbij misschien iets aan te merken zoude zijn, gaan we met stilzwijgen voorbij, alle verdere beoordeeling dezer <hi rend="i">Memoria</hi> aan deskundigen overlatende.</p>
<q rend="bq">Beroemde Amerikanen door Theodore Parker, met aanteekeningen van Dr. M.A.N. Rovers. Utrecht 1872. J.L. Beijers. 1 deel Post 8<hi rend="sup">o</hi> 273 bladz.</q>
<p>Franklin, Washington, John Adams en Jefferson! Deze vier groote en beroemde mannen uit de Nieuwe Wereld geschetst, neen
<pb n="327"/>- naar het leven geteekend door Theodore Parker, hun niet minder beroemden landgenoot! Door dezen geteekend, zooals hij dit vermocht en zooals men het van hem mocht verwachten! ‘Juist zóó - gelijk hij zelf schrijft - als ik ze aantrof, zonder acht te geven op de meening van menschen, die slechts met eerbied tegen iemand opzien en aanbidden, zonder te vragen wat zij aanbidden.’ Even getrouw ‘bij de beschouwing van een groot man, die kostbaarder is dan het fijnste goud van Ophir, als een nauwgezet keurder van metalen bij de bepaling of hetgeen hem werd voorgelegd lood is of zilver.’ ‘Niet als een vleier noch als een leugenaar.’ Als een ‘die geen groote mannen kan behandelen als groote kinderen,’ maar ‘tot bevordering van de hoogere opvoeding des volks’ zijne lezingen opstelde over vier groote en beroemde Amerikanen. - Dit een en ander, overgenomen van het titelblad en uit de voorrede van het boven aangekondigde werkje zelf, zal wel voldoende zijn om daarvoor bij onze beschaafde landgenooten hooge belangstelling te wekken en hen tot het lezen en zich aanschaffen daarvan op te wekken. Zij zullen zich den tijd en het geld daaraan besteed zekerlijk niet beklagen. Hunne beschouwing en waardeering der bedoelde mannen, die ten onzent meer genoemd dan gekend worden, en toch ook dit laatste zoo ten volle verdienen, zal er zeer zeker door winnen in juistheid en waarheid. Hun blik in de wereld, waarin die mannen zich bewogen en die zoo terecht aller belangstelling wekt, zal er door verruimd en verhelderd worden. - Dr. Rovers deed o.i. het niet of niet gemakkelijk Engelsch lezend Nederlandsch publiek een wezenlijken dienst door deze keurige levensbeschrijvingen uit het 13<hi rend="sup">e</hi> deel van de complete uitgave van Parkers werken in onze moedertaal over te brengen. Vooral daar hij zich van deze taak met zijne gewone nauwgezetheid - zij 't ook hier en daar met gewenschte
vrijheid - heeft gekweten en zijne bewerking met belangrijke, vooral voor den op dit terrein minder te huis zijnden lezer zeer te waardeeren aanteekeningen heeft verrijkt. De heer Beijers zorgde bovendien voor eene keurige uitgave. En zoo kan het welhaast niet anders of dit boekske zal nevens zoovele andere in onze taal overgebrachte gedeelten van Parkers schoone werken een voorspoedigen weg hebben onder het lezend Nederlandsch publiek.</p>
<p>B.</p>
<pb n="328"/>
<q rend="bq">Keizer Jozef en zijn lansknecht. Een historische roman, door Louise Mühlbach. Uit het Hoogduitsch IV Deelen. Prijs. f 12.70.
<lb/>De kinderen van Rome Roman uit den tijd van keizer Jozef II, door A. Meissner. Uit het Hoogduitsch. II Deelen. Prijs f 7.50.
<lb/>De zonen van Pestalozzi, door K. Gützkow. Uit het Hoogduitsch door G.P. Kits van Heijningen. II Deelen. Prijs f 7.15.
<lb/>Alle te Deventer, bij A. ter Gunne. 1872.
<lb/>Hier en ginds. Otto Ruppius vrij gevolgd, door J.M.H. Bosman. Arnhem, J. Heuvelink, 1869.
<lb/>Fides Gartney. Een meisjesleven. Naar het Engelsch door C.E. Busken Huët. II Deelen. Amsterdam, P.N. van Kampen. 1870.
<lb/>Het kind uit den Jodengang. Roman naar het Hoogduitsch van Ad Volckhausen. II. Deelen. Leiden, 1871. P. Engels. Prijs f 4.30.</q>
<p>'t Zou wat eenzelvig worden als in ieder maandnommer van dit Tijdschrift verscheidene bladzijden aan het bespreken van vertaalde romans werden ingeruimd. Daarom van tweeën een: òf dit zestal eenigen tijd op aankondiging te laten wachten òf ons tot eenvoudige aankondiging te bepalen. Wij kiezen het laatste.</p>
<p>Mühlbach en Meissner verplaatsen den lezer op het belangrijke tooneel der hervormingsplannen van den verlichten keizer Jozef II en de tegenwerking, die hij, zoo in zijne erflanden, als in Italië en de Oostenrijksche Nederlanden, van de zijde des adels, maar nog veel meer van de geestelijkheid, ondervond. Het tafereel van dien strijd, voor bijna eene eeuw met kracht begonnen, met moed voortgezet, met moedeloosheid naar 't schijnt, even vóór 's keizers overlijden gestaakt, is des te belangwekkender omdat thans op nieuw Rome zijne uiterste krachten inspant om vooruitgang in beschaving en verlichting te klinken in ijzeren boeien. De trant van de zich noemende Louise Mühlbach is genoeg bekend; haar ‘keizer Jozef’ is meer historisch verhaal in romantischen vorm, dan eigenlijke ‘historische roman’ gelijk het werk heet, na grondige en historische studie met onmiskenbaar talent geschreven, hoewel niet te ontkennen is, dat de schrijfster hare objectiviteit wel eens opoffert aan de zucht om de zaken voor te dragen in het licht waarin zij-zelve ze beschouwt; ongeveer - maar niet zoo sterk - als de abt Vertot, die van zijne zoogenoemd historische voorstellingen zeer naïf vroeg: ‘<hi rend="i">le fait n'est il pas meilleur tel comme je l'ai raconté?</hi>’</p>
<p>Meissner geeft meer ‘roman,’ maar met uitnemend, aanschou-<pb n="329"/>welijk gebruik maken van de geschiedenis, Zijn hoofdpersoon is 's keizers secretaris, de baron von Ebenstein, die 's keizers hervormingsplannen met kracht doorzet en ook als romanheld eene goede figuur maakt, b.v. in zijne verhouding tot de ‘Zuster Placidia’ in het klooster van het Heilige Hart te Mechelen. Doch wij zouden niet in bijzonderheden treden en vergenoegen ons dus met te zeggen, dat deze roman zeer boeiend geschreven en zeer goed vertaald is.</p>
<p>Beide laat zich ook zeggen van den ‘Tendenz-roman’ van Gützkow. Het doel is, eene plastische voorstelling te geven van de Pestalozziaansche opvoedingsmethode, die daartoe door de ‘zonen’ - leerlingen, zooals de ‘zonen der profeten’ in het O.V. - van dien vermaarden paedagoog wordt geappliceerd op een ‘natuurkind’; waartoe de auteur zich bedient van de inderdaad romantische figuur van den ongelukkigen, zeker nog niet geheel vergeten Kaspar Hauser. Men zou den roman zeker uit een verkeerd oogpunt beschouwen, indien men meende dat het den schrijver te doen was om historisch den sluier op te heffen, achter welken de eigenlijke persoonlijkheid van dat ‘raadsel zijns tijds’ nog altijd verborgen blijft. Zijne afkomst en de reden zijner treurige gevangenschap zijn hier bijzaak; de schrijver wit alleen aanduiden hoe zulk een natuurkind zijn zou, en neemt daartoe de historische figuur ‘Kasper Hauser’ onder den naam Theodoor Waldner te baat.</p>
<p>Deze drie romans verheffen zich genoeg boven de romantische alledaagschheden om aanbeveling te verdienen. In ieder deel vindt men een gelithographiëerden titel, met één vignetje per werk. Dat Ter Gunne overigens in den regel goede vertalers kiest en goed uitgeeft, weet de lezer ook zonder dat ik het herinner.</p>
<p>Het laatste gezegde geldt ook van de drie andere romans. Die van Ruppius is de minst beduidende; Fides Gastney de meest leerzame; het Kind uit den Jodengang inzonderheid zeer onderhoudend.</p>
<p>&nbsp;</p>
<p>v.O.</p>
<pb n="330"/>
<q rend="bq">Geld winnen zonder werken, of de natuurlijke gevolgen eener gebrekkige beschaving, door Servaas de Bruin. Amsterdam, J.M.E. Meijer Prijs f 0,90; bij 12 en 25 exx. tot vermind. pr.</q>
<p>Dat dit volksboekske opgedragen is aan de Nederlandsche vereenigingen tot bescherming van dieren wordt ten deele door den inhoud gerechtvaardigd, maar het is van dien inhoud toch de hoofdzaak niet, gelijk trouwens uit den titel blijkt. Het is een allernuttigst volksboekje, dat als zoodanig alle aanbeveling verdient. Jammer is het alleen dat de schrijver zich heeft laten verleiden tot een hoogst ongepast voorbeeld van de dwaze pralerij des hoofdpersoons: de passage van het verguld papier. Dat de anders bekwame de Bruin dat niet gevoeld heeft!</p>
<p>&nbsp;</p>
<p>v.O.</p>
<q rend="bq">Twee novellen door Marie van Bergen. Te Enschede hij M.J. van der Loeff. 197 bladz.</q>
<p>Ter plaatse van een Voorbericht leest men in eenen rouwrand:</p>
<p>‘De schrijfster dezer novellen heeft de uitgave er van niet mogen beleven.</p>
<p>Zij werd weggenomen, eenige dagen nadat deze bladen ter perse waren gelegd.</p>
<p>Wie haar hebben gekend en liefgehad, zullen haar naam in den doorzichtigen pseudonym licht herkennen, en deze verhalen waardeeren als een aandenken aan de lieve Marie F....’</p>
<p>Die regelen, eenvoudig als het geheele boekske naar inhoud en voorkomen, zouden de kritiek ontwapenen, al had zij aanmerkingen in de pen. Maar de rouwvlag is niet noodig: wij hebben van deze lieve novellen niets te zeggen dan een welgemeenden lof. De lezing doet betreuren dat wij van deze hand niets meer te wachten hebben.</p>
<p>&nbsp;</p>
<p>v.O.</p>
<pb n="331"/>
<q rend="bq">Jaarboekje der Maatschappij van Weldadigheid, voor 1872. Amsterdam D.B. Centen.</q>
<p>De onvermoeid arbeidzame A.F. Eilerts de Haan brengt ditmaal zijne uitvoerige, zeer belangrijke Geschiedenis der Maatschappij van weldadigheid ten einde. Daarna volgen onderscheidene stukken in proza en poëzij, het eene natuurlijk beter dan het andere. Doch 't zijn offers der liefdadigheid, daar de geldelijke opbrengst van het Jaarboekje strekt ten bate van het onderwijs in de koloniën der Maatschappij. Die het dus koopt geeft mede eene liefdegift tot een nuttig doel; maar al ware dit niet eens zoo, dan nog is het nette boekske den prijs ruim en breed waardig.</p>
<p>Het late verschijnen dezer aankondiging is ook ditmaal een gevolg van late ontvangst.</p>
<p>v.O.</p></div>
<div type="section">
<interpGrp>
<interp type="primair" value="18720500"/>
</interpGrp>
<head rend="h4">V. Herdrukken.</head>
<q rend="bq"><hi rend="spat">Ernst Maltravers</hi>. Een Verhaal. Uit het Engelsch van E. <hi rend="sc">Bulwer Lytton</hi>. Tweede herziene druk. Te Sneek, bij van Druten en Bleeker. Twee Deelen kl. 8<hi rend="sup">o</hi>.</q>
<p>Menige romanlezer herinnert zich zeker nog met welgevallen, hoe hij de romans van <hi rend="sc">Bulwer</hi>, toen zij pas uitkwamen, verslond. Al is dit vele jaren geleden, het genot, dat <hi rend="i">Eugenius Aram</hi>, <hi rend="i">De laatste dagen van Pompeji</hi>, <hi rend="i">Rienzi</hi>, <hi rend="i">Maltravers</hi> (met <hi rend="i">Alice</hi> als vervolg), enz. enz. hem verschaften, is volstrekt niet vergeten. Langzamerhand mocht de begaafde schrijver door <hi rend="sc">Dickens</hi> en <hi rend="sc">Thackeray</hi> een weinig in de schaduw gezet worden, zijne <hi rend="i">Caxtons</hi> en <hi rend="i">Mijn Roman</hi> plaatsten hem weder in het hem toekomende volle licht; het werd nog verhoogd door deze proeven van meesterschap ook in het humoristische genre, en nog altijd heeft de naam van dezen Engelschen romandichter een goeden klank. Of het opkomende geslacht met 's mans pennevruchten uit zijne eerste periode zoo goed bekend is als het oudere, dat over ‘'t jaar 30’ en daarvoor weet mee te praten, betwijfel ik. <hi rend="i">Wat zal hij</hi>
<pb n="332"/><hi rend="i">er mee doen?</hi> mogelijk ook <hi rend="i">Mijn Roman</hi> mogen nog van algemeene bekendheid zijn; enkele jeugdige lezers zelfs nog met <hi rend="i">Rienzi</hi> en <hi rend="i">De laatste dagen van Pompeji</hi> kennis gemaakt hebben, <hi rend="i">Ernst Maltravers</hi> en <hi rend="i">Alice</hi> behooren zeker niet meer tot de lectuur van den dag. Toch durf ik niet ontkennen dat ook deze roman, uit <hi rend="sc">Bulwers</hi> voor-humoristisch tijdperk, nog wel verdient gelezen te worden. Al is de stijl soms wel wat <hi rend="i">schwerfällig</hi> en ligt het dichterlijke nu en dan meer in de bewoordingen dan de in gedachten, - al komen in zijne zedekundige betoogen en vertoogen tal van gemeenplaatsen voor, niet zelden in scherpe tegenstelling met de <hi rend="i">would-be</hi> diepzinnige redeneering, - al is de moraal van den held van het boek niet altijd even onberispelijk en, bijv. zijn aanprijzen van hoogmoed en trotschheid, aan rechtmatige bedenking onderhevig, - toch is er zoo veel schoons in de voorstelling en het geheel zoo boeijend, dat ik de vernieuwde uitgave, onder het opgegeven voorbehoud, niet aarzel aan te bevelen. Over den smaak van romans valt niet te twisten; maar die van bekende en in hun tijd uitbundig toegejuichte auteurs verdienen niet in vergetelheid te geraken, en de HH. van Druten en Bleeker zullen inderdaad hunne ‘Goedkoope Bibliotheek voor alle standen’ verrijken, als zij voortgaan met zulke boeken, zoo goed vertaald, voor zoo geringen prijs en zoo netjes uitgegeven, verkrijgbaar te stellen. Ik weet niet, of <hi rend="i">Alice</hi> al in deze editie uitgekomen is, maar verwacht dit stellig. Het is een vervolg op <hi rend="i">Ernst Multravers</hi> en ieder lezer, die laatstgenoemde heeft gelezen, verlangt te vernemen wat er van het arme verlaten meisje geworden is, of, liever nog, worden zal, als hij onder het lezen vermoedde, onder welken naam zij en haar kind zich in de nabijheid bevonden van
haar aangebeden <hi rend="sc">Butler</hi> zonder dat zij hiervan kennis droeg.</p>
<p>Ik acht het bovenstaande voldoende zoowel tot aankondiging van dezen herdruk, als om opmerkzaam te maken op de poging van de HH. Uitgevers tot vermindering van den prijs der in ons land veel te dure romanlectuur. Eene waardeering van <hi rend="sc">Bulwers</hi> verdiensten, als schrijver van historische, intime en humoristische romans, zou de stof opleveren voor eene verhandeling, waartoe ik mij niet geroepen gevoel. Bovendien is E. <hi rend="sc">Bulwer Lytton</hi> te goed bekend om dit nog noodig te keuren.</p>
<p>&nbsp;</p>
<p><hi rend="spat">Kampen</hi>, Mei 1872.</p>
<p>J. <hi rend="sc">Hoek</hi>.</p>
<pb n="333"/>
<p>Dat moest meer gedaan worden! De Heer J.P. Revers te Dordrecht heeft van de voornaamste stukken, welke in de laatste jaren verschenen in het bij hem uitkomende Maandwerk Europa, overdrukken laten nemen en ze in deelen van drie honderd pagina's of daaromtrent, voor nagenoeg een gulden het deel, in den handel gebracht.</p>
<p>Veelal is een tijdschrift-artikel in een maandwerk begraven; en dikwerf is het jammer van de lieve, jonge doode; maar dit middel is in staat ze te doen verrijzen en ze zelfs een lang leven te schenken. Als het goede voorbeeld, door den Heer Revers gegeven, door vele andere maandwerken gevolgd werd, was niet zoo menig zeer belangrijk stuk van de Gids, van de Wetenschappelijke bladen, van Onze Tijd en dergelijken vergeten geworden.</p>
<p>Leesgezelschappen, waarin romanlezers van professie, hebben nu een waar buitenkansje, daar ze voor om en bij de twintig gulden, twintig deelen bekomen kunnen, waarin zeer lezenswaardige Novellen van Johan Gram, Koopmans van Boekeren, H.M.C. van Oosterzee, Gerard Keller, S.J. v.d. Bergh enz. en van vele vreemde auteurs, als van Miss Mulock, Cabalero, Andersen, Louise Muhlbach, Fanny Fern, Gerstäcker en vele anderen, te veel om hier te noemen.</p>
<p>Naar 't mij voorkomt zullen uitgever en koopers over elkaar te vreden zijn, daar men voor weinig geld veel degelijks ontvangt. De goede boeken zijn met goede letter op goed papier gedrukt, en met 3 of 4 goede platen voorzien. Moge de goede onderneming goed geslaagd blijken door een goed succes.</p></div>
<div type="section">
<head rend="h4">VI. Bibliographisch Nieuws.</head>
<p>Eene nieuwe onderneming van belang is door den Haarl. uitgever, den heer A.C. <hi rend="sc">Kruseman</hi>, op touw gezet, - een werk nl. dat de <hi rend="i">Vaderlandsche Volksboeken</hi> en <hi rend="i">Volksprookjes van de vroegste tijden tot het einde der</hi> 18<hi rend="sup">e</hi> <hi rend="i">eeuw</hi>’ zal behandelen. Het denkbeeld is benijdenswaardig-schoon. Voor zoover wij weten, is het zijne geboorte verschuldigd aan 't genie van Napoleon I, die wenschte te weten wat 't <hi rend="i">volk</hi> las en die aan den bekenden <hi rend="sc">Nisard</hi> de taak
<pb n="334"/>opdroeg, om dit te onderzoeken. Deze leî de resultaten van zijn onderzoek neêr in een geschrift, dat hij den franschen keizer aanbood onder den titel van ‘Les livres populaires.’ Van dit oogenblik af begon men te begrijpen, welk een onschatbare bron voor de kennis van 't volksleven de populaire volkslitteratuur is.</p>
<p>Geen wonder, dat de heer Kruseman, wiens uitgaven de blijken dragen, dat zij van eene schoone en grootsche gedachte uitgaan, in deze dagen van opgewekt nationaliteitsgevoel het plan heeft opgevat, om ook aan ons land een werk te geven, dat de eigenaardigheden onzer voorvaderlijke zeden op de meest oorspronkelijke wijze schetsen zou. Tot de verwezenlijking van dit plan vond hij in Dr. <hi rend="sc">Schotel</hi> den man, die, beter dan iemand, in staat mag geacht worden, deze omvangrijke en moeilijke taak op waardige wijze te volbrengen. 't Behoeft althans ternauwernood opgemerkt te worden, dat men tot het samenstellen van zulk een ‘Volks-spiegel’ een kostbaren schat van zeldzame en curieuse boekskens, als: almanakken, prognosticatie-planeet- en tooverboeken, schoolboeken, prenten, comoedieboeken, riddergeestelijke-roover- en geschiedkundige romans, Arcadia's, brieven, reizen, geestelijke en wereldlijke liedekens, kluchten, sagen, sprookjes, enz. noodig heeft en dat het lang niet gemakkelijk gaat, deze te vinden. Men moet, om hiervan op 't spoor te komen, zijn leven-lang in allerlei archieven omgewroet en duizenden zeldzame dingen uit den ouden doos onder zijn oogen gehad hebben. Welnu! wie heeft, als de heer Schotel, een groot gedeelte van zijn leven aan 't nagaan dezer volksschrifturen en brochuren gewijd? Wie heeft, als hij, over zulk een énormen voorraad van geschied- en letterkundige aanteekeningen - vruchten van een levenslang onderzoek - te beschikken?</p>
<p>Hoe dit zij. De namen - zoowel van den uitgever, die moeite noch kosten pleegt te sparen om wat goeds en degelijks te leveren - als van den schrijver, wiens vroegere werken met zooveel bijval werden ontvangen, zijn ons voldoende waarborgen dat wij van dit zoo hoogstbelangrijk deel onzer volkshistorie een nieuw, verrassend en boeiend overzicht te wachten hebben.</p>
<p>Dat die verwachting niet te hoog gespannen is, bewijst reeds de 1<hi rend="sup">e</hi> aflevering van 't door ons aangekondigde geschrift. Zij behandelt de <hi rend="i">Almanakken</hi>. Na den oorspong dier benaming te hebben opgespoord, bespreekt Dr. S. daarin den almanak van Regiomontanus en wijdt hij over de oudste almanakken uit. De
<pb n="335"/>‘Schaepherders-almanak, de almanakken v. Magirus, de schrijfalmanakken, de almanak v. 1556 en van 1598, de plak-almanakken, de Gregoriaansche almanakken, de eeuwigdurende almanak van Metins en op tabaksdoozen, de almanak van Coolhaes, de Bredasche almanak, de comptoir-almanakken en die van van Nyerop krijgen achtereenvolgens een beurt. De eenvoudige opgave van deze bizonderheden doet het reeds zonneklaar in 't oog springen, dat ook dit boek van Schotel weer zal overvloeien van wetenswaardige en min-algemeen bekende zaken. Bovendien is de tekst geillustreerd met keurige houtsneê figuren, getrouwe kopieën van de meest karakteristieke plaatjes en teekeningen, die in de oorspronkelijke uitgaven voorkomen.</p>
<p>Méér hebben wij voor 's hands niet te zeggen, om de belangstelling onzer natie voor deze nieuwe onderneming te bedingen. Er is geen twijfel aan, of zij zal zich zelve wel een weg banen bij ons volk. Toch kunnen wij niet besluiten, zonder onze vaderlandsche geleerden dringend te bebben uitgenoodigd, om den heer Schotel bekend te maken met of in 't bezit te stellen van boekjes en sprookjes, waarvan men veronderstellen kan, dat zij hem vreemd zijn. Overtuigd, dat elke mededeeling hem welkom wezen zal, nemen wij de vrijheid hem te doen opmerken, dat in de Deventer-bibliotheek nog een ‘<hi rend="i">Cronyck-Almanak</hi>’ berust van 't jaar 1580, ‘<hi rend="i">gepractiseert dorech D. Ambrocium Magiron</hi>, <hi rend="i">Medicum en Mathematicum Ordinarium der keyser vrije Anze Stadt Deventer</hi>, uitgeg. door <hi rend="sc">Simon van Steenbergen</hi> en met verscheidene annotatiën in M.S. voorzien. Dit weinigje zal den auteur niet veel baten, maar indien ieder zijn oude-boekenschat raadpleegt, komt er stellig nog veel voor den dag, waarvan Dr. Schotel voor zijn geschrift een nuttig en dankbaar gebruik zal maken.</p>
<p>&nbsp;</p>
<p>Niet zonder ingenomenheid maken wij hier nog melding van een uitgaaf des heeren A.W. <hi rend="sc">Sijthoff</hi> te Leiden. Zij is van een geheele anderen aard dan die, waarover wij straks spraken, en toch mag zij niet onopgemerkt voorbijgaan. Zij maakt immers eene bijdrage uit onzer Indische literatuur, die in hare soort verdienstelijk is en de belangstelling verdient van allen, die iets méér omtrent onze Ned. Kolonië in O. Indië begeeren te weten,
<pb n="336"/>dan een gewoon handboek hun aanbiedt. ‘<hi rend="i">Java</hi>’ is de titel van het keurige pracht- en plaatwerk, dat 16 teekeningen zal bevatten, allen door den bekenden lithograaf <hi rend="sc">Lemercier</hi> te Parijs bewerkt. Het zijn ‘fraai uitgevoerde typen van <hi rend="sc">Hardouin</hi>, die - wat ook in later tijd op 't gebied van teekenkunst, photographie of chromo-lithogräphie omtrent Indië moge verschenen zijn, - steeds lief en aanvallig blijven. Bij deze typen voegde de heer <hi rend="sc">Ritter</hi> ter verduidelijking voor hen, die Java niet bezochten, den tekst, maar deed dit zoo geheel los en onafhankelijk van eenige partij, dat iedereen, welke meening ook omtrent het beheer der koloniën toegedaan, deze bladen gerust ter hand kan nemen, zonder vrees zijne overtuiging gekwetst te zien. Het zijn <hi rend="i">tooneelen uit het leven</hi>, schetsen van <hi rend="i">karakters</hi>, schilderingen van <hi rend="i">kleederdrachten van den Javaan</hi>, door een talentvolle teekenstift weergegeven en verduidelijkt door eene niet minder talentvolle pen; niets meer en niets minder, maar die, al werden ze in vroeger jaren ontworpen, niets van hunne frischheid, niets van hunne waarde verloren hebben.’ 't Is o.a. met deze woorden, dat de heer M.P.M. <hi rend="sc">Perelaer</hi>, kapitein van het O.I. leger, auteur van eene <hi rend="i">Ethnographische beschrijving der Dajaks</hi>, enz. dit werk aanbeveelt. Wij hebben er niets bij te voegen, dan dat wij hem onzen dank betuigen, wijl door <hi rend="i">zijne</hi> tusschenkomst de heer <hi rend="sc">Sijthoff</hi> er toe overgegaan is, om deze fraaie schetsen nogmaals onder de oogen van het publiek te brengen. Wij stemmen dan ook geheel in met zijn wensch, dat deze bladen een gunstig onthaal mogen vinden, - waartoe zeker niet weinig zal bijdragen het wèl en warm geschreven ‘Voorwoord’, waarmeê de heer Perelaer dit nuttig en
aangenaam boek bij 't publiek heeft ingeleid.</p>
<p>&nbsp;</p>
<p>Voor de tweede maal ziet bij den heer H.A.M. <hi rend="sc">Roelants</hi> te Schiedam een <hi rend="i">Jaarboekje</hi> het licht, hetwelk om zijn inhoud en strekking de aandacht en belangstelling verdient van alle personen, die op eene of andere wijze tot de Ned. Hervomde Kerk in betrekking staan. Het heeft zijn ontstaan te danken aan de vlugge en vaardige pen van den kundigen en onvermoeid werkzamen Oirschotschen prediker, Ds. H.M.C. <hi rend="sc">van Oosterzee</hi>. Aan
<pb n="337"/>een man, die zóó goed op het gebied van ons kerkrecht te huis is, komt boven velen het recht toe, zich met de samenstelling van zulk een boeksken te belasten. Men weet trouwens, dat het een kort résumé bevat van de hoofdzaken, die in de 2 lijvige boekdeelen van de <hi rend="i">Handelingen der Synode</hi> voorkomen. Al gevoelt men ook lust, die beide boeken op te slaan, nochtans wordt menig onbekende of leek hiervan afgeschrikt door het moeielijke, om er den weg in te vinden en uit dit ruime sop de parelen op te diepen, die hij zoekt. De heer v.O. heeft dit verdienstelijk werk gedaan. In kort bestek geeft hij een statistiek van de leden, gemeenten en predikantsplaatsen, van 't aantal theol. studenten, gestichte of vernieuwde kerkgebouwen, orgels enz., van de algemeene fondsen der kerk en voegt daaraan zijne opmerkingen en inlichtingen toe. Voorts levert hij een overzicht van de zaken, die door de Synode behandeld of bij haar nog in behandeling zijn, als: de Bijbelvertaling, den Vervolgbundel op de Ev. gezangen, de revisie van het Psalmboek, de Doopsformule, het jaarlijksch getal avondmaalsvieringen, de dispensatie ten aanzien van verhuiskosten eens beroepen predikants en zoo meer. Verder geeft hij verslag van hetgeen door de Synode gedaan is ter <hi rend="i">verhooging</hi> van <hi rend="i">predikantstractementen</hi> en van 't aanvankelijk succès, waarmeê de Synodale aanschrijving te dier zake bekroond werd. Ook spreekt hij met een enkel woord over hetgeen er gaande is ten opzichte der <hi rend="i">Reorganisatie</hi> van het Bestuur der kerk en wijdt hij eenige bladzijden aan de voorgestelde verandering van art. 14: al 5 Regl. voor de kerkeraden (<hi rend="i">de ouderlingenkwestie</hi>).</p>
<p>Hierna wordt hij vervangen door den heer H. <hi rend="sc">Steenberg</hi>, pred. te Amst., méér dan eenmaal lid en vice-praeses der Hooge Kerkvergadering en Syn. Commissie, die door zijn hoogst belangrijk opstel over <hi rend="i">het beheer der kerkelijke goederen</hi> op nieuw getoond heeft, dat hij eene grondige kennis bezit van onze kerkelijke organisatie en een helderen blik heeft geslagen op hare leemten, gebreken en behoeften. De redacteur van het jaarboekje kon zeker geen bekwamer hand gevonden hebben, om eene aangelegenheid, zóó gewichtig als deze, duidelijk en goed uit één te zetten. <hi rend="sc">Steenberg</hi> is hier the right man on the right place. Zijn historisch overzicht is beknopt en helder. Zijne beschouwing omtrent den tegenwoordigen stand der kwestie is volkomen juist en geheel objectief. Aan ieder, die zich eene zelfstandige opinie omtrent de beheerregeling wil eigen maken, raden wij dringend aan, dit
<pb n="338"/>vijftigtal bladzijden te bestudeeren. Het maakt 't glanspunt van 't ‘<hi rend="i">jaarboekje</hi>’ uit en wij zouden wel wenschen, dat de uitgever er toe komen kon, dit stuk afzonderlijk en goedkoop verkrijgbaar te stellen, opdat alle kerkelijke administratiën er kennis van konden nemen. Menigeen, die thans te goeder trouw niet met haar ingenomen is, zal na de lezing van dit zaakrijk en degelijk opstel tot andere gedachten worden gebracht. Niets slechts aan leden der aanstaande Synode bevelen wij dus de kennisneming van dit stuk dringend aan, maar aan allen, wier stem zal worden gevraagd, indien de aanhangige plannen tot regeling van 't beheer aan hun oordeel zullen onderworpen worden. De zaak is van het uiterste gewicht en eischt dringende voorziening; want legio zijn de misbruiken, wanordelijkheden en ongerechtigheden, die op dit gebied plaats grijpen. (zie o.a. bl. 113 van het <hi rend="i">jaarboekje</hi>). Het schijnt zelfs, dat zij zich met den dag vermenigvuldigden in aantal en toenemen in stoutheid, als men nagaat, dat er zelfs sprake is, om gedeelten van kerkgebouwen tot Chr. Nationale scholen te doen inrichten. Wij durven voor de waarheid van dit gerucht niet instaan, maar zouden toch aan allen, die eenig bezwaar hebben tegen de regeling van beheer door de Synode, de vraag willen richten, of het <hi rend="i">belang</hi> der kerk niet eischt, dat men heenstappe over kwestieuze punten en individueele inzichten, om toch eindelijk de handen aan den arbeid te slaan en een stevigen dam op te werpen tegen den stroom van willekeur en wanorde, die de kerk in hare stoffelijke belangen dreigt te verzwelgen?...</p>
<p>Doch 't is hier de plaats niet, om de zaak zelve te bepleiten - wèl om er op te wijzen, hoe dit door een man als <hi rend="sc">Steenberg</hi> geschied is. En dan aarzelen wij niet, hem onzen dank te brengen voor de meesterlijke uiteenzetting der zaak. Ten vorigen jare werd zij aanhangig gemaakt. Blijkens de Handelingen der Synode van 1871 heeft de vergadering eindelijk hare aandacht gevestigd op de verhouding lusschen kerkeraden en kerkvoogdijen, ten einde eene wettelijke regeling er van in 't leven te roepen en vast te stellen.</p>
<p>Naar aanleiding van een allerbelangrijkst tweeledig rapport eener daartoe benoemde commissie heeft die vergadering met algemeene stemmen besloten: ‘die zaak met het rapport en daarbij behoorende stukken over te brengen bij de Synodale Commissie, opdat deze de Synode dezes jaars diene van advies.’</p>
<pb n="339"/>
<p>Als hoofdzaken waaromtrent het gevoelen der vergadering aan de Synodale Commissie zou worden kenbaar gemaakt werden door een lid dier vergadering voorgesteld: 1<hi rend="sup">o</hi>. de regeling der verhouding tusschen kerkeraden en kerkvoogdijen is voor de kerk eene dringende behoefte; 2<hi rend="sup">o</hi>. tot die regeling acht de Synode zich in het belang der gemeenten verpligt; 3<hi rend="sup">o</hi>. zij ontleent hare bevoegdheid hiertoe aan den aard harer betrekking tot de kerk en de bepalingen van het algemeen Reglement.</p>
<p>Beide eerste punten werden aangenomen met algemeene - en het laatste punt met groote meerderheid van stemmen. Slechts drie leden toch hadden met het praeadviserend lid hiertegen bezwaar.</p>
<p>Dien ten gevolge is deze aangelegenheid aldus opgedragen aan de Synodale Commissie.</p>
<p>In hare jongste voorjaars-vergadering hield zich de Synodale Commissie met de meeste zorg daarmede bezig.</p>
<p>Naar het verslag er van, medegedeeld in het kerkelijk orgaan, gaf, bij de bespreking van het mandaat, verleend aan de Synodale Commissie, de vraag naar de bevoegdheid der Synode om in deze handelend op te treden, aanleiding tot een levendig debat.</p>
<p>Het verkregen resultaat is geworden, dat die bevoegdheid door de meerderheid der leden werd erkend en dat de Synode verplicht was op den ingeslagen weg, om namelijk aan art. 65 al. 2 Alg. Regl. uitvoering te geven, voort te gaan.</p>
<p>Voorts werd in bedenking gegeven, of het voor de Synode raadzaam zou zijn op dezen oogenblik van hare bevoegdheid gebruik te maken; doch met het oog op den toestand van het beheer der kerkelijke goederen en fondsen in menige gemeente werd het dringend noodig gerekend, zoo spoedig mogelijk aan willekeur en despotisme paal en perk te stellen.</p>
<p>Afgewezen werd het voorstel, om de medewerking van het algemeen Collegie van Toezigt in te roepen, ook omdat de Synode getoond had zulks niet te begeeren.</p>
<p>Ten slotte bracht de Synodale Commissie in gereedheid een Concept-regeling voor het beheer der kerkelijke goederen en fondsen, om die met eene bijgevoegde memorie van toelichting bij de Synode ter tafel te brengen.</p>
<p>Uitgegaan werd daarbij van de volgende beginselen: ‘dat de autonomie der gemeente erkend wordt, behoudens de eenheid van het beheer in de kerk; - dat de collegien van beheer zelf-<pb n="340"/>standig bestaan en werken nevens de kerkeraden, behoudens een hooger toezigt op het beheer; - dat de regten van derden bij het beheer geëerbiedigd worden; en - dat men zich aan de bestaande bepalingen zooveel mogelijk behoort aan te sluiten. Diensvolgens zal er volgens dit ontwerp aan de kerk geen medebeheer geschonken worden; maar zal dit berusten bij de gemeente, die dit opdraagt aan kerkvoogden onder medewerking van notabelen. Toezicht op dit gemeentelijk beheer wordt uitgeoefend door Provinciale collegiën, gekozen door de Classiale vergaderingen, terwijl het aigemeen toezicht is opgedragen aan de algemeene Synodale Commissie. Onverhoopte geschillen worden bij deze Commissie in hooger beroep definitief beslist.</p>
<p>Aldus is de tegenwoordige toestand der zaak. Men ziet: zij is van het hoogste gewicht! Zij is van beslissenden invloed op de toekomst der N.H. kerk. Moge men haar als zoodanig dan ook aanmerken en aan haar al die belangstelling wijden, welke zij vereischt en verdient. De heer Steenberg gaf 't voorbeeld. Mogen anderen volgen. Laat voor- en tegenstanders hunne stem verheffen.</p>
<p>'t Is ons niet onbekend, dat er bedenkingen tegen haar <hi rend="i">kunnen</hi> worden ingebracht, maar aan de waarde van Steenberg's betoog kan dit niets te kort doen. Hoe dit zij: Indien 't <hi rend="i">Jaarboekje</hi> voortgaat zulke stukken te leveren, dan zal het zich welhaast 't burgerrecht in onze kerkrechterlijke litteratuur verworven hebben en als een onmisbare handleiding zich doen gelden voor allen, die in een of ander opzicht geroepen worden tot 't bestuur en den bloei der N.H. kerk mee te werken.</p>
<p>Hiermeê nemen wij afscheid, na den geachten redacteur dank te hebben gezegd voor zijn kort ‘<hi rend="i">Levensbericht van Wessel Albertus van Hengel</hi>’ en hem, al valt hem na ruim 40jarigen diensttijd eerdaags een welverdiende rust te beurt, ook aan den avond van zijn werkzaam leven, gezondheid, lust en kracht te hebben toegebeden, om met zijne kennis en wijsheid te woekeren tot het welzijn der N.H. kerk en zijne rijke gaven te wijden aan de Vaderlandsche Letterkunde, die hij zoo vele jaren, even trouw gediend en heeft beoefend.</p></div></div>
<div type="chapter">
<interpGrp>
<interp type="primair" value="hoek003"/>
<interp type="primair" value="burg010"/>
<interp type="primair" value="duym003"/>
<interp type="primair" value="mane004"/>
<interp type="secundair" value="erck003lote01"/>
<interp type="secundair" value="wijc004"/>
<interp type="secundair" value="feri001"/>
<interp type="secundair" value="beet005"/>
<interp type="secundair" value="rutg020"/>
<interp type="secundair" value="tide007"/>
<interp type="secundair" value="vos_107"/>
</interpGrp>
<pb n="341"/>
<head rend="h3">Binnenlandsche letterkunde.
<lb/>Bibliographie.</head>
<interpGrp>
<interp type="primair" value="18720200"/>
</interpGrp>
<head rend="h4">I. Fraaie Letteren.</head>
<head>Vertaalde Engelsche romans.</head>
<q rend="bq">N<hi rend="sup">o</hi>. 1. <hi rend="spat">De Hoeve van het Roode Hof</hi>, (<hi rend="i">The red court farm</hi>) van Mrs. <hi rend="sc">Henry Wood</hi>. (Naar het Engelsch.) Haarlem. - De Erven Loosjes. (Zonder jaartal) Twee Deelen gr. 8<hi rend="sup">o</hi>.
<lb/>N<hi rend="sup">o</hi>. 2. <hi rend="spat">Aan land gespoeld</hi> of lotgevallen van een schipbreukeling, door S.W. <hi rend="sc">Baker</hi>. Opgedragen aan alle jongens van acht tot tachtig jaar. Uit het Engelsch vertaald. Met 10 platen. Arnhem. Is. An. Nijhoff en Zoon. (Zonder jaartal) Een Deel gr. 8<hi rend="sup">o</hi>.
<lb/>N<hi rend="sup">o</hi>. 3. <hi rend="spat">Een klip voor den boeg</hi>. Naar het Engelsch van <hi rend="sc">Edmund Yates</hi>. Schrijver van ‘Eindelijk land.’ Vertaald door Ds. A.A. Deenik MLz. Haarlem. De Erven Loosjes. (Zonder jaartal) Twee Deelen gr. 8<hi rend="sup">o</hi>.
<lb/>N<hi rend="sup">o</hi>. 4. <hi rend="spat">Tower</hi>-<hi rend="spat">Hill</hi>. Historische roman door W. <hi rend="sc">Harryson Ainsworth</hi>. Uit het Engelsch vertaald door W.N.S. Heerenveen, N.A. Hingst. 1874. Een Deel gr. 8<hi rend="sup">o</hi>.
<lb/>N<hi rend="sup">o</hi>. 5. <hi rend="spat">Een Sirene</hi>. Naar het Engelsch van T. <hi rend="sc">Adolphus Trollope</hi>. Amsterdam, Gebroeders Kraay. 1874. Twee Deelen gr. 8<hi rend="sup">o</hi>.</q>
<p>N<hi rend="sup">o</hi>. 1. In het November-nommer van 1868 der <hi rend="i">Letteroefeningen</hi> gaf ik eene aanprijzende aankondiging van <hi rend="i">Oswald Cray</hi> van Mrs. <hi rend="i">Wood</hi>, bij dezelfde Heeren Uitgevers, de <hi rend="sc">Erven Loosjes</hi>, in vertaling uitgekomen. Op den titel van dat werk stond gedrukt, dat de auteur ook de schrijfster was van <hi rend="i">Het Huisgezin der Channings</hi>, <hi rend="i">Een misstap uit jaloezie</hi>, enz. Bij de uitgave van dezen roman wordt van deze hare vroegere werken geen melding ge-<pb n="342"/>maakt. Is dit omdat die toen enkel ‘Mrs. <hi rend="sc">Wood</hi>’ nu ‘Mrs. <hi rend="sc">Henry Wood</hi>’ genoemde romancière thans reeds zoo gunstig bekend staat, dat dit onnoodig wordt geacht? Ik weet wel, dat zij sedert veel heeft geschreven, maar niet hoeveel er van in onze taal is uitgekomen, ook niet of zij werkelijk zulk eene reputatie heeft verworven; ik vernam er althans niets van en zou dit zeer betwijfelen, als hare mij onbekende verhalen van hetzelfde gehalte zijn als dit van <hi rend="i">De Hoeve van het Roode Hof</hi>. In <hi rend="i">Oswald Cray</hi> vond ik veel goeds: bij eene, wel wat uitvoerige, maar toch levendige en boeijende manier van vertellen, degelijke karakterteekening en eene belangrijke, meer aan den strijd der hartstochten dan aan de omstandigheden ontleende intrigue. Ik nam daarom <hi rend="i">De Hoeve van het Roode Hof</hi> met gunstige vooringenomenheid ter hand, maar bemerkte al spoedig dat Mrs. <hi rend="sc">Henry Wood</hi> wel veel minder uitvoerig in het beschrijven van kleine bijzonderheden geworden, maar naar evenredigheid niet vooruitgegaan was in het schilderen met de pen van een drama, waarin hartstochten en zedelijke beginselen, naar aanleiding van levensomstandigheden of buitengewone gebeurtenissen, een belangrijken strijd voeren. Zij is, zoude ik haast zeggen, afgedaald tot het peil van gewone romanschrijvers en vervallen tot
het, deels sentimenteele, deels sensatie-genre, dat wel in den smaak valt van den gewonen romanlezer, maar niet ook die lezers bevredigt, die in een roman wat te denken willen bebben. Van eene zedelijke strekking ontdekte ik weinig of niets. Zeker eene verdienste in de oogen van die kunstrechters, die een verdicht verhaal eischen enkel om het verhaal zelf; maar ik heb slechts in zooverre vrede hiermede als hetgeen verhaald wordt op zich zelf de mededeeling verdient, en de schrijver, die het heeft verdicht, werkelijk dichter of kunstenaar is. In dit geval zal hij, bij gemis van een zedelijk hoofdidee, dat hij in beeld brengen wil om eene zedeles te geven, toch altijd zooveel laten doorschemeren van zijne opvatting van het menschelijke leven, van het woelen der hartstochten of van den wederkeerigen invloed der beginselen en drijfveeren tot handelen van zijne personen op de omstandigheden en van deze op gene, dat men door zijn kunstwerk aangenaam bezig gehouden en tevens tot nadenken genoopt wordt. Een verdicht verhaal, enkel verhaald om de gebeurtenis zelve, is in mijn oog als een courantenbericht, dat men leest om te weten wat er gebeurd is, maar staat lager in waarde dan
<pb n="343"/>zulk een bericht, als men veronderstellen moet, dat het daarin medegedeelde niet werkelijk heeft plaats gehad. Ik geloof dan ook niet aan dichters, noch in proza, noch in versmaat, die <hi rend="i">l'art pour l'art</hi> zouden beoefenen; het is altijd eene idée, een denkbeeld, iets dat in hun geest en hart leeft en naar buiten wil of in vorm wil worden gebracht, wat de geboorte geeft aan hunne kunstgewrochten. Is dit het geval niet, dan zijn het in mijn oog ook geen ware kunstenaars, evenmin als ik een photograaf een schilder noem, of mij een goed schilderstuk kan denken dat slechts mannetje naar mannetje naar de natuur is gecopieerd. Maar dit alles nog eens te zeggen, naar aanleiding van Mrs. <hi rend="sc">Henry Woods</hi> thans door mij aangekondigden roman, is eigenlijk overbodig. Ik heb er niet mee te kennen willen geven, dat ik haar niet voor eene dichteres houd, noch ook, dat ik haar geen scheppend vermogen toeken of hare wijze van schrijven beneden het middelmatige stel; in geenen deele. Neen, ik miste slechts in dezen roman, wat ik in <hi rend="i">Oswald Cray</hi> gevonden had; strandde in de eerste hoofdstukken op eene liefdeshistorie waarin ik veel onwaarschijnlijks vond; ontmoette later in het boek een moord, die ontzaglijk veel sensatie maakte, en aan het einde gekomen, lei ik het neder met de gedachte, is dit dezelfde schrijfster, die in <hi rend="i">Oswald Cray</hi> zooveel stof tot denken gaf? Ik vrees, dat zij te veel schrijft; want de Tauchnitz-editie geeft reeds eene lange lijst van hare romans; en dat zij zich misleiden laat door den wansmaak van dat lezende publiek, dat op het tooneel liefst spectakelstukken ziet opvoeren. Zelfs is die sentimenteele liefdesgeschiedenis voor eene Engelsche Miss bijna <hi rend="i">shocking</hi>. Die verwaarloozing zijner eigen vrouw en die avondwandelingen met de coquette weduwe, in donkere boschjes, met lang gerekte kussen, zijn zoo onschuldig niet, als Mrs. <hi rend="sc">Wood</hi> wil doen
voorkomen, en zeker te menigvuldig om niet het geduld van de toegevendste vrouw uit te putten. Maar afgezien van den misgreep, eene ongeoorloofde en weinig vermakelijke verliefdheid zoo breedvoerig te beschrijven, alleen om te doen uitkomen wie <hi rend="sc">Robert Hunter</hi> was en hoe hij weduwenaar werd, is deze episode hier niet op hare plaats en staat veel te weinig in verband met de geschiedenis der bewoners van <hi rend="i">het Roode Hof</hi> om zooveel ruimte in te nemen. Wat op die hoeve voorviel is wat de titel belooft; en al wordt later diezelfde <hi rend="sc">Robert Hunter</hi> de hoofdpersoon, of liever, wat er met zijn excentrieken jas gebeurt
<pb n="344"/>de hoofdzaak van het daar gespeelde drama, die smokkelaars in 't groot en de dochter uit den huize zijn de wezenlijke hoofdpersonen: wat er met hen voorvalt en eindelijk van hen wordt moest de hoofdinhoud zijn van het geheele verhaal. Maar, zooals ik hoven reeds schreef, de geheele roman is te veel sensatie-stuk en hier en daar te onwaarschijnlijk om een waar kunstproduct te zijn; enkele personen mogen iets karakteristieks hebben, wezenlijke, goed volgehouden karakters zijn zij in den regel niet; en het is alleen de spanning, waarin men door de niet onverdienstelijke manier van vertellen gebracht wordt, om te weten hoe de zaak afloopt, die de lezing eenigszins belangrijk maakt.</p>
<p>Vertaling en uitgave zijn goed, en het geheele boek is best in staat om voor eenige oogenblikken den leeshonger te stillen van die romanlezers bij uitnemendheid, die rijp en groen verslinden. Eigenlijk kwaad zal niemand er uit leeren, maar wie het niet leest zal er ook niet veel bij verliezen. Ook</p>
<p>N<hi rend="sup">o</hi>. 2 is van niet veel zwaarder gehalte. Reeds de titel wijst aan, dat gij hier met ‘lotgevallen’ te doen hebt, en het verhaal zelf beantwoordt volkomen aan dit uithangbord. Of kinderen van 8 jaar reeds zulke boeken mogen lezen, ben ik zoo vrij te ontkennen, maar knapen van 14 en daarboven, mannen die in weerwil van hun mannelijken leeftijd - al wordt die ook van 80 jaren - nog altijd iets jongensachtigs hebben behouden, zullen hier hunne gading vinden. Avontuurlijk zijn deze lotgevallen van het begin tot het einde. Al dadelijk het ‘aan land gespoeld’ van den nog zeer jeugdigen held des verhaals is een avontuurtje voor de beide jeugdige ouders, die hun eigen pas gestorven kindje er in terug vinden, en het buitengewone van alles, wat hier verder beschreven wordt, is geheel naar den smaak van zulke lezers, die behagen hebben in de voortbrengselen der scheppende verbeelding van <hi rend="sc">Gustave Aimard</hi> en consorten. Schipbreuken, scheepsgevechten, moord en doodslag, verblijf in gevangenissen en onder negers van die oorsponkelijkheid, dat zij nog zelfs geen vuurwapenen kennen, tochten te water en te land vol wederwaardigheden, alles besloten met het huwelijk van den ‘aan land gespoelde,’ nadat hij zijne ouders (althans zijn vader) terug en hierdoor een groot vermogen gevonden heeft, de deugd beloond en de ondeugd gestraft, het een en ander opgeluisterd door houtsneeprenten met den weidschen titel ‘platen’ bestempeld.....wat wil men meer? Ook hier zeg ik: kwaad
<pb n="345"/>zal niemand er uit leeren en wie wil ammuseere zich met zulke los in elkander gezette, onderhoudend vertelde, vrij goed vertaalde en tamelijk duidelijk gedrukte lectuur. Het boek heeft eigenlijk te weinig wezenlijke waarde om er lang bij stil te staan; ik ga dus over tot</p>
<p>N<hi rend="sup">o</hi>. 3. Maar ook bij dit voortbrengsel van de vruchtbare verbeeldingskracht van een veel schrijvenden Engelschen auteur heb ik geen plan mij lang op te houden. Bij herhaling werd door anderen, en ook door mij, van de romans van <hi rend="sc">Edmund Yates</hi> met hunne zonderlinge titels in dit tijdschrift melding gemaakt. In 1868 kondigde ik zijn <hi rend="i">Eindelijk Land</hi> aan en in 1870 zijn <hi rend="i">Tot plicht teruggekeerd (Broken to harness)</hi>. Beide prees ik aan als romanlectuur, wel niet van de bovenste plank, maar toch ook niet van de alledaagsche soort.</p>
<p><hi rend="sc">Yates</hi> heeft bij veel vindingsvermogen een groot talent van vertellen, en weet zijne lezers belangstelling in te boezemen voor de personen en zaken welke hij beschrijft. Maakte ik echter toen reeds aanmerkingen op zijne manier om alle aandoeningen, overdenkingen en overleggingen van zijne helden en heldinnen veel te breedvoerig mede te deelen, alsof de lezer volstrekt niet in staat is zelf te bedenken, wat er in hun hart moet omgaan, noch uit de omstandigheden en hunne handelwijze weet af te leiden wat zij besloten te doen, - in <hi rend="i">Een klip voor den boeg</hi> is van dit gebrek aan plastische kunst, als ik het zoo noemen mag, nog veel meer te vinden dan in boven bedoelde beide romans. Ook zijn navolgen, van <hi rend="sc">Thackeray</hi> vooral, zonder den echten <hi rend="i">humor</hi> en de fijne satire van dezen onnavolgbaren romamdichter, is in dit werk duidelijker nog dan vroeger op te merken. Hij wil, even als zijn voorganger, telkens blijken geven van goed met die klassen der maatschappij, waaruit hij zijne karakters kiest, bekend te zijn en hare eigenaardigheden belagchelijk maken, hare gebreken gispen. Hierdoor is hij genoodzaakt tal van personen te noemen en te beschrijven, met welke de lezer eigenlijk niets heeft uit te staan en wat ook weinig toebrengt om den inborst zijner helden en heldinnen duidelijker kenbaar te maken. Een bont mengelmoes van allerlei persoonlijkheden is hiervan het gevolg, waardoor het verhaal noodeloos wordt gerekt. Deze roman had gemakkelijk de helft korter kunnen zijn en zou dan zeker meer geboeid hebben, want op zich zelf is hij hiertoe belangrijk genoeg. Hij schetst ons den invloed van een gewetenloozen,
<pb n="346"/>hardvochtigen sluw berekenenden jongen edelman op het lot van zijn broeder en van het meisje zijner keus, welke echte type van een snooden romanheld ‘de klip voor den boeg’ is van het levensbootje der beide gelieven voordat het in veilige haven aanlandt. De heldin van het drama is wel wat koud of mannelijk overleggend, met eene te hooge mate van zelfbedwang, om een beminnelijk vrouwenbeeldje te zijn, hoewel zij hier en daar het medelijden en over 't algemeen om hare manier van handelen de goedkeuring der lezers verdient; wat meer gevoel en wat minder onvrouwelijke zelfstandigheid zou haar goed gestaan hebben. Wij voegen er echter bij, dat zij de meeste individualiteit van al de hier geschetste karakters heeft, daar deze over 't algemeen te veel hebben van menschen zooals men ze in alle Engelsche romans dagelijks tegenkomt. Wie liefhebberij heeft dit boek te lezen raad ik daarom aan vluchtig die gedeelten te doorbladeren, waarin niet het verhaal zelf marcheert, maar de schrijver (zooals bijv. in 't laatste hoofdstuk van het eerste deel) met veel woorden beschrijft wat er in de gemoederen omgaat. Met den Franschen slag gelezen, is er intrigue genoeg in het verhaal zelf om voor eenige oogenblikken van uitspanning bezig te houden. Of er echter eenig nut uit te halen is, behalve de groote les, dat het kwaad zijn meester loont, of dat de ongerechtigheid van den eenen de ellende van den anderen mensch veroorzaakt, meen ik in twijfel te mogen trekken. <hi rend="sc">Yates</hi> kan, dunkt mij, beter; hij zou beter boek geschreven hebben, als hij wat minder schreef. Hij heeft zich in dezen roman geen tijd genoeg gegeven om kort te zijn en daarom te veel omgehaald. De vertaler heeft hem trouw gevolgd en een nieuw bewijs gegeven, dat hij slag van overzetten heeft. De <hi rend="sc">Erven Loosjes</hi> kweten zich goed van hun uitgeversplicht.</p>
<p>N<hi rend="sup">o</hi>. 4. Wat vertaling en vorm van uitgaaf betreft kan deze roman met de drie bovenstaanden zeer goed wedijveren; hij behoeft in taal en stijl en in netheid van uitvoering voor hen niet onder te doen; maar als voortbrengsel van kunst is geen van drieën met dit werk van <hi rend="sc">Ainsworth</hi> te vergelijken. Hier hebben wij noch laffe sentimentaliteit, noch avontuurlijke hoogst onwaarschijnlijke lotgevallen, noch kunstmatig te weeg gebrachte sensatie, maar het frissche op zich zelf belangrijke, in vele opzichten tragische, echt menschelijke leven, wel door hartstochten beroerd, maar zooals het zich in vroeger en later, ook nog in onzen tijd
<pb n="347"/>voordoet. Daarenboven verstaat deze romanschrijver de kunst van zonder veel omhaal of langdradige ontleding der gedachten en gewaarwordingen zijner personen, wat hij beschrijft plastisch voor te stellen; hij schildert met de pen en laat u zien wat hem duidelijk voor de verbeelding staat. Reeds meermalen kondigde ik eenig product van zijn meer dan middelmatig talent aan; maar als hij niet onder de romanschrijvers van den tweeden rang - met <hi rend="sc">Walter Scott, Dickens</hi> of <hi rend="sc">Thackeray</hi> durf ik hem niet vergelijken - reeds lang eene eerste plaats had ingenomen, zou hij met <hi rend="i">Tower Hill</hi> zijne sporen hebben verdiend.</p>
<p>Dit zijn werk is eigenlijk een stuk historie in romantischen vorm voorgedragen en ontleent zijne belangrijkheid niet aan met meer of minder talent gefingeerde karakters - hoewel er deze ook in voorkomen - maar aan het opvoeren der personen, die werkelijk geleefd hebben en uit de geschiedenis bekend zijn. Het zijn <hi rend="sc">Hendrik</hi> VIII, koning van Engeland, en zijne twee vrouwen <hi rend="sc">Anna van Kleef</hi> en <hi rend="sc">Catharina Howard</hi>, met de mannen die in de dagen van hare kortstondige grootheid den grootsten invloed uitoefenden aan het hof van dezen zinnelijken en bloeddorstigen vorst: <hi rend="sc">Cromwell</hi> (Lord <hi rend="sc">Essex</hi>), <hi rend="sc">Cranmer, Gardiner</hi> enz. Langzamerhand wordt echter <hi rend="sc">Catharina Howard</hi> de hoofdpersoon; en al deelt de schrijver zijn verhaal in drie stukken, al noemt hij het eerste <hi rend="sc">Anna van Kleef</hi>, het tweede <hi rend="sc">Cromwells</hi> <hi rend="i">val</hi> en het derde <hi rend="sc">Catharina Howard</hi>, op laatstgenoemde laat hij het meeste licht vallen en haar echt tragisch lot boezemt zeker den lezer het meeste belang in. Echt tragisch toch is bij dit slachtoffer van den gekroonden onverlaat eerst de strijd tusschen hare liefde voor een edelaardig jong mensch en hare ijdelheid of eerzucht, om, zoodra deze bevredigd is, op nieuw te worstelen tuschen getrouwheid aan haar gemaal en hare slechts tijdelijk onderdrukte genegenheid, en eindelijk onder te gaan in het onvermijdelijke, treurige lot door den dwingeland uit jaloerschheid en wraakzucht haar bereid. Voor zoo ver mij bekend is, wordt <hi rend="sc">Catharina</hi>, door de geschiedschrijvers van vroeger tijd, voorgesteld als schuldig aan echtbreuk, zelfs als voor haar huwelijk reeds niet van onberispelijk levensgedrag; in hoeverre latere en betere historische kritiek dit bevestigd of weerlegd heeft, heb ik op dit oogenblik geen gelegenheid te onderzoeken; maar <hi rend="sc">Ainsworth</hi> schildert
haar veel beter af. Moge zij in jeugdige onervarenheid zich met een ellendeling verloofd hebben; zij heeft dien band
<pb n="348"/>verbroken en ieder rechtschapen jong mensch zou berust hebben in zijn lot, zoodra hij wist dat de liefde van zijne verloofde verkoeld was en zij alleen om die reden met hem brak; - moge zij later in den strijd tusschen liefde en plicht als getrouwde vrouw niet de kracht hebben bezeten vroegere genegenheid geheel te overwinnen en in haar hart ontrouw zijn geworden aan haar wettigen echtgenoot, - inderdaad schond zij haar huwelijkstrouw niet; <hi rend="sc">Hendrik</hi>, die haar straft voor de vermeende daad, was de man niet, aan wien het recht toekwam zoo streng te oordeelen; in allen gevalle had zij aan hem niet meer verdiend, dan dat hij haar verstootte, en het verhoogt het tragische van hare figuur, dat zij onverdiend als boeleerster wordt onthalsd.</p>
<p>Ik laat aan meer bevoegde beoordeelaars over te beslissen of <hi rend="sc">Ainsworth</hi> het recht had eene geschiedkundige persoonlijkheid zoo voor te stellen als hij hier doet; ook zijne meerdere of mindere getrouwheid aan de gegevens der historie ten opzichte der overige personen laat ik buiten beoordeeling, al komt het mij voor dat hij het karakter van <hi rend="sc">Hendrik</hi> VIII goed gevat en ook van zijne omgeving een vrij getrouw beeld gegeven heeft.</p>
<p>Wat men hiervan zeggen kan geldt in het algemeen den zoogenaamd historischen roman; het genre is altijd hoogst gevaarlijk; en sedert de historische kritiek meer echt wetenschappelijk beoefend wordt, geloof ik niet, dat een geschiedkundigen-romanschrijver of schrijfster voor de rechtbank der ware geschiedvorschers bestaan kan, tenzij hij zelf op de hoogte ware van de nieuwste onderzoekingen en laatste ontdekkingen op dit in vele opzichten nog braakliggend veld. Op zich zelf beschouwd acht ik <hi rend="i">Tower Hill</hi> een goed geslaagd, met veel talent geschreven kunstproduct; en dat de schrijver niet onkritisch is te werk gegaan, meen ik vooral hieruit te mogen afleiden, dat hij zoo objectief, zoo onpartijdig is ten opzichte van den politieken en kerkelijken strijd in Engelands zoogenaamden hervormingstijd. Protestanten en Katholieken worden met gelijke maat gemeten; en hoe veel politiek, hoe weinig godsdienst er bij de leiders der partijen in 't spel kwam, treedt bij hem duidelijk aan het licht. Voorwaar eene onpartijdigheid die men te weinig bij schrijvers over verloopen eeuwen vindt! In onze dagen van fellen strijd op politiek, theologisch en kerkelijk gebied is dit hoog te waardeeren, daar, tot zelfs in romans toe, door eenzijdigheid en overdrijving van het kwaad der tegenpartij, zoo ligt de harts-<pb n="349"/>tochten worden geprikkeld en de zaak van waarheid en recht, godsdienst en zedelijkheid meer schade lijdt dan voordeel trekt. Men kan dezen roman dan ook gerust lezen en er uit leeren of in zijne meening bevestigd worden, dat het drijven van kerkelijke en politieke partijen dikwijls alles behalve uit een heiligen geest is. Ook wat den vorm betreft durf ik <hi rend="i">Tower-Hill</hi> (eigenlijk moest deze roman <hi rend="i">Catharina Howard</hi> heeten) gerust aanbevelen. Het boek heeft mij van den beginne tot het einde geboeid; het bestaat slechts uit een deel, is helder gedrukt en den vertaler komt dank toe, dat hij het in zulk vloeijend en
betrekkeiijk goed Hollandsch heeft overgezet. Aan vitters laat ik over de liefhebberij om op kleine foutjes en verkeerd gekozen woorden opmerkzaam te maken.</p>
<p>N<hi rend="sup">o</hi>. 5. Ik kom er voor uit, dat ik zekere voorliefde heb voor de romans van <hi rend="sc">Anthony Trollope</hi>. Ik lees ze gaarne; want al is hij soms wat lang of uitvoerig, hij is niet langdradig, niet vervelend, en altijd bewonder ik 's mans opmerkingsgave, zijne groote menschenkeunis en zijne manier van vertellen, die de fijnste nuances van het gemoedsleven voor u bloot legt, terwijl wat hij schrijft altijd de een of andere belangrijke zielkundige questie tot onderwerp heeft. Met zekere vooringenomenheid nam ik dan ook, na eene vluchtige inzage van den titel, waarop de naam van <hi rend="sc">Trollope</hi> vermeld staat, <hi rend="i">Een Sirene</hi> ter hand; maar nauwelijks had ik een paar bladzijden gelezen of ik sloeg den titel op nieuw op, om te zien of ik mij ook vergist had. ‘Is dat van <hi rend="sc">Trollope</hi>?’ dacht ik, en nu beter toekijkende zag ik, dat ik geen werk in handen had van <hi rend="sc">Anthony</hi>, maar van een mij geheel onbekenden T. <hi rend="sc">Adolphus Trollope</hi>.....Ik herinner mij niet ooit iets van dezen <hi rend="sc">Adolphus</hi> gelezen te hebben, maar ontdekte al spoedig dat hij met zijn naamgenoot niet is te vergelijken. Hoe dikwijls ik onder het lezen van deze <hi rend="i">Sirene</hi> gegeeuwd heb, weet ik niet, en hoeveel moeite het mij kostte conscientieus voort te lezen, zooals ik meen verplicht te zijn met romans die ik wil aankondigen, kan ik moeijelijk zeggen. Mijn oordeel is geheel subjectief en ik kan mij voorstellen, dat anderen smaak hebben in deze soort van lectuur; maar naar mijne meening is in deze twee deelen juist stof genoeg voor eene novelle die in minder dan een vierde van het getal bladzijden kon vervat zijn.</p>
<p>Het geheele uitvoerige verhaal komt neder op het verliefd
<pb n="350"/>worden, dol verliefd zelfs, van een achtenswaardig man van middelbaren leeftijd op eene beeldschoone Italiaansche zangeres (de geheele geschiedenis speelt in Italië en al de personen zijn volbloed Italianen), die meesterlijk de rol van <hi rend="i">Sirene</hi> vervult. Op het oogenblik echter, dat hij, geheel in hare strikken verward, haar ten huwelijk gevraagd en het ja-woord gekregen heeft, wordt zij vermoord gevonden, en nu is de inhoud van het overige grootste gedeelte van het boek het zoeken en ter elfder ure vinden van den waren moordenaar. Dlt laatste gedeelte is eene geschikte bijdrage tot de geschiedenis der lijfstraffelijke rechtspleging in den voormaligen Kerkelijken Staat, met al den omhaal van gerechtelijk onderzoek, fijn gesponnen en met juristische spitsvondigheid volgehouden verkeerde beschuldigingen en valsche aanklachten, en eene eindelijke, door niemand in het boek, maar door ieder opmerkzaam lezer reeds lang gegiste uitkomst. De schrijver maakt bovendien de fout, dat hij, na eerst verteld te hebben dat de sluwe Sirene in haar voornemen geslaagd en onmiddelijk hierna haar lijk gevonden is, op zijne schreden terugkeert en nu gaat vertellen van meet af wie zij is en hoe zij om haar doel te bereiken te werk is gegaan, met eene uitvoerigheid die onuitstaanbaar mag heeten, omdat men juist die uitkomst reeds weet en alleen de vraag, hoe is zij vermoord? of wie is de moordenaar? nog eenig belang inboezemt.....Ik herhaal daarom, voor eene novelle in een paar nommers van een Tijdschrift was hier stof genoeg, maar voor een roman in twee deelen is het onderwerp te mager, te minder geschikt voor een uitgewerkten roman omdat de karakters Italiaansche (conventioneele) romanhelden en heldinnen zijn, zooals een Engelschman zich die voorstelt. Ik moet hier echter bijvoegen, dat de drooge, eenigszins taaije manier van vertellen veel schuld heeft aan mijn ongunstig oordeel. Dichterlijk, phantastisch is deze <hi rend="sc">Trollope</hi> niet; hij
spreekt meer tot het verstand dan tot de verbeelding; en zijne grootste kunst schijnt te bestaan in het waarschijnlijk maken van hetgeen op zich zelf onwaarschijnlijk is, of in het aanvoeren van beweegredenen waarom zijne personen zoo hebben moeten handelen als zij gehandeld hebben; maar zijne kunst gaat niet zoover, dat men zich geheel in zijne denkbeeldige wereld verplaatst, lijdt met zijne personen of zich gelukkig gevoelt als zij het zijn. Neen, dan boezemden mij de karakters, die <hi rend="sc">Anthony</hi> T. mij voor den geest tooverde, meer belang in, en
<pb n="351"/>daarom raad ik ieder aan deze beide <hi rend="sc">Trollopes</hi> niet met elkander te verwarren.</p>
<p>Het spijt mij voor den vertaler, die zich uitstekend van zijne taak gekweten heeft, en voor de HH. <hi rend="sc">Gebr. Kraay</hi>, die eene nette uitgaaf bezorgden, dat mijn oordeel over hun werk niet gunstiger kon zijn. Ik hoop voor hen, dat het groote lezende publiek het boek reeds in zijne Leesgezelschappen heeft opgenomen, want kwaad zal niemand er uit leeren; en misschien geeft het een les aan oude vrijers, die er in zien kunnen hoe waar het oude spreekwoord is: ‘oud mal gaat boven al.’ Voor coquetterie, als die van de Diva, zijn onze Hollandsche jonge dames zeker niet berekend, zij behoeven er dus niet voor gewaarschuwd te worden.</p>
<p>&nbsp;</p>
<p><hi rend="spat">Kampen</hi>, Februari 1872.</p>
<p>J. <hi rend="sc">Hoek</hi>.</p>
<q rend="bq">ERCKMANN-CHATRIAN. De Loteling van 1813. - Waterloo. Uit het Fransch vertaald. Uitgegeven door H.A.M. Roelants te Schiedam.</q>
<p>Deze beide verhalen, ofschoon ze ieder afzonderlijk zouden kunnen gelezen worden, vormen toch in zooverre een geheel als het dezelfde persoon is, die ons vele belangwekkende gebeurtenissen uit de jaren 1813-1815 als ooggetuige verhaalt. Of ze den eerepalm wegdragen onder de pennevruchten dezer schrijvers, wij willen ons daar thans niet in verdiepen, doch zooveel is zeker, dat het eigenaardig boeiende der overige Erckmann-Chatrians ook hier in ruime mate voorhanden is. Zelfs een vrij slordige vertaling heeft dit hoewel verminderd toch niet geheel kunnen wegnemen. Men moet er zich over verwonderen, hoe het mogelijk is, altijd door te verhalen van slagen, schermutselingen, grootere en kleinere gevechten, en dat op een wijze te doen die voortdurend de aandacht wekt, steeds aangenaam weet bezig te houden.</p>
<p>Met een enkelen trek worden de gruwelen en afgrijselijkheden van den oorlog geschetst, doch niet zoo, dat men het boek met walging moet terzijde leggen.</p>
<p>De woordvoerder in deze verhalen is Joseph Bertha een klok-<pb n="352"/>kenmakers leerling, die na den nederlaag van Napoleon in Rusland, niettegenstaande zijn mank-been, het leger moest helpen completeeren en de slagen van Lützen, Leipzig en Waterloo bijwoonde. Dat de ambitie voor het oorlogvoeren in Frankrijk langzamerhand begon te verflauwen, vooral na den veldtocht van 1812, en dat een manke jongen, die nog daarenboven in zijn plannen om met zijn nichtje te trouwen gedwarsboomd werd, hoegenaamd geen lust had het geweer in arm te nemen, wie zou zich hierover verwonderen? Maar toch komt het ons voor, dat zijn tranenstroomen wel wat al te gemakkelijk vloeien, te meer daar het hem aan moed en kracht nooit ontbreekt.</p>
<p>Onophoudelijk ‘huilt hij,’ gelijk de vertaler het meestal uitdrukt, en mocht soms bij een der overige personen een traan opwellen dan ‘huilen’ ook zij. Het zou wel kunnen zijn dat door deze fraaie uitdrukking het <hi rend="i">weinerliche</hi> bijzonder in het oog springt.</p>
<p>Hoe het zij, de nevelen voor Joseph Bertha's oogen zijn niet zoo dicht of hij merkt nog zeer juist alles wat om hem heen voorvalt op en geeft er ons een trouw verslag van.</p>
<p>De overwinning bij Lützen wordt ons in al zijn kleuren geschetst. Joseph vecht dapper mede totdat een wond in den schouder hem deed ter aarde storten. Na een paar maanden in het hospitaal vertoefd te hebben, begeeft hij zich weder naar zijn regiment om den slag bij Leipzig bij te wonen en heellhuids aan die vreeselijke slachting te ontkomen; maar welke ijselijkheden heeft hij moeten aanschouwen! En dan de gevaren en bezwaren aan den terugtocht verbonden, de ellende en ontberingen die nog doorstaan moesten worden, eer de weg van Saksen naar den Elsas was afgelegd! Tot bij Fulda hield de hoop en het vooruitzicht weldra zijn beminde in de armen te kunnen sluiten hem staande, doch daar werd de koorts hem te machtig, en wat er verder met hem gebeurde, hoe hij t'huis gekomen is, hij heeft er nooit iets van geweten dan hetgeen anderen hem daarvan verhaalden.</p>
<p>In <hi rend="i">Waterloo</hi> wordt ons geschetst hoe in den beginne de nieuwe koning Lodewijk XVIII werd vergood en bewierookt, Napoleon met smaad en schimpredenen overladen, - hoe de geestelijken onder het volk werkten om het onder den duim te krijgen en den goeden ouden tijd van vóór de revolutie van 1792 te doen wederkeeren. Zij stuurden zendelingen, hielden processiën, verspreidden wonderverhalen, zooals dat van 't kleine heilige zwarte
<pb n="353"/>Jantje van Kortzeroth, dat van aandoening was gaan huilen toen de prior uit de ballingschap terug kwam. Joseph Bertha zou zich in den stand van zaken geschikt hebben, zoo lang ze hem zijn persoonlijke vrijheid lieten en hij bij zijn vrouwtje had kunnen blijven, waarmede hij eerst na zooveel moeite getrouwd was.</p>
<p>Maar Napoleon kwam terug, het leger viel hem toe, de geallieerde Mogendheden verklaarden hem den oorlog en manke Joseph moest weêr mede vechten! Het denkbeeld evenwel, dat het thans werkelijk het verdedigen van het vaderland gold, gaf hem moed en troostte hem in het onvermijdelijke. Maar al zijn moed en die van het geheele Fransche leger kon het verlies van den slag bij Waterloo niet voorkomen! Zijn smart hierover en zijn wanhoop toen de vijand tot aan Frankrijks hoofdstad doordrong en het leger dwong zich achter de Loire terug te trekken leiden eindelijk tot deserteeren, en met zoovele anderen snelde ook Joseph Bertha naar huis om ten minste de eigene haardsteê tegen de gretige handen der overweldigers te beschermen. Dat zijn de gebeurtenissen, die ons eenvoudig maar waar worden voorgesteld. Jammer, dood jammer dat de vertaling zooveel te wenschen overlaat. Blijven deze verhalen boeien dan geschiedt het bepaald ondanks de kreupele vertaling. Aan manke, stroeve, onduidelijke zinnen geen gebrek. En nu hadden wij nog het oorspronkelijke niet bij de hand en konden dus geen vergelijkingen maken; wat zou er dan niet voor den dag gekomen zijn!</p>
<p>Vooreerst wat een hinderlijke manier onze schoone moedertaal te willen schrijven zooals men ze spreekt. Het is ten eenemale een hopeloos beginnen, een onuitvoerbaar iets. En daarenboven het is niet waar, dat men in het dagelijksch gesprek zegt: ‘Wat 'n tijd,’ ‘wat 'n drukte,’ ‘In 'n jaar of zes,’ ‘mannen, die er eenigzins 'n eer in stelden,’ ‘vóór men 'n beetje warmte voelde’ enz. enz. Is het niet onze taal misvormen per se uitdrukkingen le bezigen als: daar-i, riep-i, zei-i, lei-i, was-i, wou-i, die-i, zie-n-ik. Het voornaamwoord <hi rend="i">hij</hi> schijnt stelselmatig te zijn verbannen, en door dik en dun kramponeert men zich aan <hi rend="i">i</hi> vast, onverschillig of het onze ooren verscheurt ja dan neen. Ook met het woordje <hi rend="i">haar</hi> wordt zeer spaarzaam omgegaan. Bladz. 18 lezen wij. ‘Een doek met lange franje kruiselings over 'r borst,’ en bladz. 39: ‘'t is nog niet genoeg, dat onze armen neven Kasper en Yokel 'r ribben zijn gaan breken in Spanje.’ Hoe men in deze laatste zinsnede aan <hi rend="i">'r</hi> komt is ons
<pb n="354"/>niet duidelijk; mogelijk staat in het woordenboek van dezen vertaler <hi rend="i">neven</hi> als vrouwelijk opgegeven! - In welk geval men ooit zou mogen schrijven; ‘die massa's schroot waren ongetwijfeld <hi rend="i">voor ze</hi> bestemd,’ weten wij niet, op bladz. 168 van Waterloo kan men dit evenwel lezen. En zoo wij den vertaler een goeden raad mochten geven zou het zijn deze zoo spoedig mogelijk informaties te nemen omtrent het onderscheid tusschen leggen en liggen. Zeker is er in de plaats zijner inwoning een hulponderwijzer of kweekeling, die hem daarvan uitlegging zal willen geven. Wel honderdmaal wordt tegen dien regel gezondigd, bladz. 182, 195, 207 enz. van De Loteling, bladz. 128, 142, 153, 167, 184, 185 enz. enz. van Waterloo. Wat visioenen eigenlijk (de vertaler zou zeggen eigentlijk) zijn, weet men ook niet. Als Joseph Bertha wakend, met volle bewustzijn, ziet hoe in de werkelijkheid paarden en manschappen van een brug af in het water rollen, worden hem de woorden in den mond gelegd: ‘Dit duurde maar één oogenblik, maar 't waren vreeselijke <hi rend="i">visioenen</hi>!’ 191 Loteling. Hoe kan men een Franschman laten zeggen: ‘als dat zoo doorgaat, dan zal je mettertijd <hi rend="i">'n jongen van Jan de Wit</hi> worden?’</p>
<p>In de omstreken van Leipzig maakt de <hi rend="i">dauw</hi> een eentoonig geluid op daken, in tuinen en in stegen, bladz. 125 L. wisten onze natuurkundigen reeds van dit vreemdsoortig verschijnsel? Op bladz. 147 vinden wij de vergelijking: ‘Een krant, die als een boezelaar in z'n rechter hand hing.’ Steeds wordt gesproken van <hi rend="i">Opper</hi>officieren. Wat doet men wanneer men zich tien jaar lang <hi rend="i">opschuilt</hi> gelijk vader Gulden bladz. 98 Waterloo?</p>
<p>Op bladz. 26 Waterloo vinden wij de volgende schitterende beschrijving:</p>
<p>‘Men herkende alle dorpen: die van Wechem, Metting, 't Graufthal en Dosenheim, aan hun groote driekante steken, waarvan de eene punt als klep omgeslagen was, aan hun vierkante kleedij, de vrouwen met lange zwarte japonnen aan en een zwaar hoofddeksel van pikeestof in den vorm van matras dat van achter op den nek neêrviel; die van Dagsberg, Hildehouse, Harberg en La Houpe, aan hun breede ronde vilten hoeden, de vrouwen in 't haar en met jak en rok aan, klein, bruin, droog en levendig als kwikzilver.’</p>
<p>Bladz. 167 lezen wij: ‘Eens in den hollen weg tusschen de heuvelen hield men halt om adem te halen, want tot dusverre
<pb n="355"/>had men daartoe geen tijd gehad;’ terwijl men op bladz. 195 ‘een kool, een raap of wat men dan ook machtig kan worden, eet, om de botten een beetje te smeren.’ Wat een zonderlinge constitutie hadden de soldaten van Waterloo! Het ademhalen stellen ze uit tot gelegener tijd, en een kool of raap smeert hun botten! Wij begrijpen hoe men stokken <hi rend="i">uit</hi> een heg kan snijden maar hoe dit <hi rend="i">in</hi> een heg geschiedt, komt ons Hollanders zonderling voor. Toch lezen wij dit bladz. 241 Waterloo. Wie herinnert zich niet uit den tijd van zijn grammaire en vocabulaire qu'on boit <hi rend="i">dans</hi> un verre, had de vertaler slechts dezen inval gehad! Wij doen een beroep op alle menschen van veelzijdige ervaring en ondervinding of ze ooit gehoord hebben van ‘onmetelijke eindelooze kreten, waar een dal meer dan een mijl vol van kan zijn,’ gelijk op bladz. 228 geschreven staat en eindigen met de bede, dat, mocht er een teekenaar bestaan, die naar de volgende beschrijving een teekening kan samenstellen, wij er gaarne aanwijzing van zouden ontvangen. ‘Ieder stelle zich alzoo de positie der Engelschen voor, vlak tegenover ons met den grooten weg naar Brussel, die er door heen loopt, den weg die ze dekt, het plat daarachter, waar de reserven zijn, en de drie gebouwen Hougoumont, la Haie-Sainte en Papelotte van voren, wel verdedigd.’ Ten overvloede wordt er bijgevoegd: Ieder kan nagaan dat een en ander moeielijk te nemen was. Het is ons niet mogelijk geweest ons een duidelijke voorstelling te maken van de positie der Engelschen, misschien is het gemis aan genoegzame strategische kennis hiervan de oorzaak en in dat geval zouden wij ons gaarne gewonnen willen geven.</p>
<p>Maar na al het medegedeelde vragen wij slechts, is het niet jammer dat Erckmann-Chatrian aldus misvormd voor ons ligt? Wie zou den gemakkelijken, vloeienden schrijftrant der Fransche auteurs in dezen slordigen stijl nog herkennen? Heeft de vertaler mogelijk gemeend, dat hij door op deze wijze onze moedertaal te misvormen, onjuistheden en ongerijmdheden neder te schrijven den juisten volkstoon aansloeg, omdat onder het volk zoo weinig zuiver Hollandsch gesproken wordt? Heeft hij mogelijk wel eens van een klokkenmakers leerling gehoord, die aldus den slag van Waterloo zou verteld hebben? Wij willen dan nog slechts deze opmerking maken, dat zijne vertalingen, wanneer hij op den ingeslagen werd voortgaat, weldra door niemand meer dan door horologiemakers leerlingen en menschen van
<pb n="356"/>nog veel minder beschaving zullen kunnen gelezen worden.</p>
<p>Losheid en ongedwongenheid mogen niet in slordigheid en platheid ontaarden.</p>
<p>&nbsp;</p>
<p>D.</p>
<div type="section">
<interpGrp>
<interp type="secundair" value="18720528"/>
</interpGrp>
<head rend="h4">II. Wijsbegeerte.</head>
<q rend="bq">Zielkunde door Dr. B.H.C.K. van der Wijck, hoogleeraar in de wijsbegeerte te Groningen. Vierde Hoofdstuk. De mensch als zinnelijk wezen.</q>
<p>De vorige afleveringen van dit werk hebben wij, toen zij verschenen, aangekondigd, en willen thans daarmede voortgaan.</p>
<p>Het doel van de zielkunde is de verschijnselen van den geest te verklaren, door ze te ontleden en de eenvoudige feiten, waaruit zij zijn samengesteld, aan te wijzen. Wij zullen dus achtereenvolgens op <hi rend="i">zinnelijke gewaarwordingen</hi>, <hi rend="i">oorspronkelijke bewegingen</hi> en <hi rend="i">grondwetten</hi> de aandacht vestigen, ten einde na te gaan, <hi rend="i">in hoeverre</hi> de psychische verschijnselen daaruit te verklaren zijn.</p>
<p>Eerst worden dus de <hi rend="i">zinnelijke gewaarwordingen</hi> behandeld.</p>
<p>De zinnelijke gewaarwordingen moeten beschouwd worden als gevoelstoestanden, als prikkels tot bewegingen, als bouwstoffen voor het verstand. De gewaarwordingen van het levensgevoel zijn vooral prikkels tot bewegingen, die van de vijf zinnen vooral houwstoffen voor het verstand. Verder moet men onderscheid maken tusschen een gevoel van activiteit en een passief gevoel, welke met verschillende zenuwen schijnen in verband te staan. Eerst behandelen wij de gewaarwordingen van activiteit.</p>
<p><hi rend="i">Beweging en inspanning</hi> wordt veroorzaakt door samentrekking van spieren, die daartoe geprikkeld worden door zenuwen, welke ze met het centraal orgaan in hersenen of ruggemerg verbinden. Verschillend zijn de gewaarwordingen bij inspanning zonder beweging, bij snelle beweging, bij langzame beweging. De eerste is verbonden met een passief gevoel, waardoor het bewustzijn van kracht verduisterd wordt, de tweede is opwindend, de derde brengt passieve toestanden des bewustzijns te weeg.</p>
<pb n="357"/>
<p>Uit die gewaarwordingen ontleenen wij de kennis van het onderscheid tusschen lief en leed en tusschen meer en minder lief en leed. Wij onderscheiden daarbij verder de verschillende deelen van ons lichaam, verschil in den graad van spanning der spieren, verschil tusschen beweging en spanning. Wij leeren daardoor onderscheid tusschen verschillende gewichten en tusschen verschillenden duur van inspanning; en krijgen eenig denkbeeld van ruimte, snelheid en richting.</p>
<p>Er zijn bewegingen, welke zonder bekende aanleiding eenvoudig door ontlading van kracht uit de centraal organen ontstaan. Ook zijn er reflex- en instinctieve bewegingen, waarover reeds vroeger gehandeld is. In de derde plaats hebben er bij hartstochtelijke aandoeningen in de hersenen spierbewegingen, ingewandsbewegingen en nieuwe bewegingen in de hersenen plaats; die vaak samen gaan, en zich in ééne richting onderdrukt zijnde in eene andere des te sterker vertoonen. Hierbij komt het gevoel van genot of smart te voorschijn, die vaak een teeken van welstand of ongesteldheid zijn; ofschoon lang niet altijd, omdat hetgeen voor het aangedane deel aangenaam is voor het geheel verderfelijk kan wezen. Langzamerhand ontstaat alzoo ervaring en krijgen die bewegingen meer doelmatigheid, doordien zij zich met voorstellingen van genot en smart verbinden.</p>
<p><hi rend="i">Het levensgevoel</hi> omvat de vaak niet duidelijke gewaarwordingen van vermaak en smart, die uit een praktisch oogpunt van groot gewicht zijn, mits ervaring en wetenschap ze voorlichten.</p>
<p><hi rend="i">De vijf zinnen</hi> zijn voor de ontwikkeling des verstands het belangrijkst. Gewoonlijk deelen bewegingen in de buitenwereld zich aan onze zintuigen mede, en worden dan door de zenuwen naar de hersenen voortgeplant, misschien door schommelingen in de zenuwen. Hierdoor ontstaan gewaarwordingen, die tot voorstellingen verwerkt worden. De zenuwen werken als geleidraden. Het is volstrekt niet zeker, dat de gewaarwording in de hersenen op de oorzaak gelijkt, door welke de zintuigen worden geprikkeld; maar wel, dat de verhoudingen tusschen de gewaarwordingen van de verhoudingen tusschen de voorwerpen afhangen. Dit is voor de praktijk voldoende. Het verband tusschen die verhoudingen wordt met berekeningen opgehelderd.</p>
<p>Bij de afzonderlijke behandeling der vijf zinnen is het oogpunt der physiologie en dat der zielkunde verschillend. De laatste be-<pb n="358"/>gint met dien zin, welke voor de ontwikkeling van het verstand van het minste belang is.</p>
<p><hi rend="i">De smaak</hi> die door eene chemische werking op de tong ontstaat, is uit een praktisch oogpunt, bij het beoordeelen van spijzen en dranken, van groot gewicht en zijne gewaarwordingen zijn groote prikkels tot werkzaamheid; maar de smaak alleen geeft zeer weinig theoretische kennis van de buitenwereld.</p>
<p><hi rend="i">De reuk</hi> heeft verschillende gewaarwordingen, die óf niet alleen met den neus, maar ook met de longen, óf alleen met den neus in verband staan, óf eenen meer mechanischen, maar dan vaak opwekkenden, prikkel hebben. De zenuwen van dezen zin zijn zeer fijne chemische reagentia, vooral bij sommige dieren. De reuk is dienstig tot beoordeeling van de zuiverheid der lucht, en eenige andere praktische doeleinden, maar tot ontwikkeling des verstands geeft hij weinig.</p>
<p><hi rend="i">Het gehoor</hi> ontstaat door trilling van klankgevende voorwerpen, welke trilling zich door de lucht tot in het oor voortplant. Hierbij onderscheidt men muziekale tonen en gedruisch, die door verschillende zenuwen naar de hersens schijnen voortgeplant te worden.</p>
<p><hi rend="i">De kracht</hi> van het geluid is afhankelijk van de amplitude der trillingen, de <hi rend="i">toonshoogte</hi> van de snelheid harer opvolging, de <hi rend="i">timbre</hi> van de trillingen. De groote fijnheid van onderscheiding tusschen verschillende tonen wordt verklaard door het uitloopen van vezels van de gehoorzenuw op elastieke lichaampjes, de zoogenaamde cortische bogen, waarvan er in de slak van het menschelijk oor ongeveer 3000 zouden gevonden worden. Trillingen, die rustig naast elkander afloopen, doen het oor aangenaam aan; maar wanneer zij elkander in den weg treden veroorzaakt dit onaangename klanken. Dit schijnt echter onvoldoende, om de werking der muziek op de gemoedsstemming te verklaren. Verder heeft men te letten op de gearticuleerdheid van het geluid, waardoor wij klinkers en medeklinkers onderscheiden, op de kennis van de richting en den afstand van het geluid, die langzamerhand verkregen wordt, en op het in het geheugen bewaard blijven van de gewaarwordingen des gehoors, waardoor het zich boven reuk en smaak verheft.</p>
<p><hi rend="i">Het gevoel</hi> is in dit verband hetzelfde als de tastzin. Het is over het geheele lichaam verspreid en neemt aanraking, druk en temperatuur waar. Hierbij komen aangename en onaangename gewaarwordingen voor, doch voor de ontwikkeling des verstands
<pb n="359"/>geven deze nog weinig. Wij krijgen echter bovendien door dezen zin kennis van hardheid, zachtheid, elasticiteit, ruwheid, gladheid, voelbare grootte, voelbaren vorm, afstand, plaats en richting. Hoe krijgen wij nu door dezen zin besef van uitgebreidheid? De meest aannemenlijke verklaring is deze, dat dit geschiedt doordien wij de gewaarwordingen van het gevoel met gewaarwordingen van bewegîng verbinden. Dewijl wij aandoeningen van gevoel op verschillende deelen van ons lichaam gewaarworden, en doordien wij de deelen van ons lichaam bij het bekomen van verschillende gevoelsgewaarwordingen verplaatsen, wordt het besef van uitgebreidheid, gedaante enz. geboren, zoodat deze zin, zonder hulp van andere zinnen reeds veel tot de ontwikkeling des verstands in het bekomen van eene voorstelling van de buitenwereld bijdraagt.</p>
<p><hi rend="i">Het gezichtsorgaan</hi> is het best met eene camera obscura te vergelijken. De beelden, die er in vallen, staan dus ten onderste boven; maar de bewegingen, die wij moeten doen, om de dingen te zien, onderrichten ons aangaande hunne ware plaatsing. Onmiddelijk neemt het oog alleen lichtsterkte en kleur waar en wel doordien de zenuwen in het netvlies op geweldig fijne staafjes en kegeltjes uitloopen, waarvan de eersten voor de graden van helderheid, de laatsten voor de kleuren bestemd schijnen. De helderheid van waarneembaar licht kan verbazend verschillen. Zonlicht is 150.000 maal helderder dan maanlicht. De verschillende kleuren schijnen van het aantal trillingen per seconde in den aether, die het licht overbrengt, af te hangen. Bij het zien werken, behalve het licht en het oog, allerlei omstandigheden mede. De kleuren loopen veel meer in elkander dan de tonen.</p>
<p>Wij moeten door ervaring leeren verstaan, wat wij zien. Ook de plaats van het netvlies, die door het licht geprikkeld wordt, bepaalt de teekens, welke de gezichtszin verschaft. Wij hebben bewustzijn van de bewegingen, die onze zenuwen in het oog moeten maken, om te kunnen zien. Uitgebreidheid in de breedte en de lengte leeren wij door de bewegingen in ons oog waardeeren. De diepte leeren wij taxeeren doordien wij twee oogen hebben, die bij lichamen niet volkomen hetzelfde zien, zooals blijkt uit de stereoscoop.</p>
<p>Dat deze beschouwingen omtrent het zien waar zijn blijkt uit waarnemingen bij blindgeborenen, die na de operatie moesten leeren zien, en in den beginne vooral van afstanden perspectief weinig begrepen.</p>
<pb n="360"/>
<p>Zoo hebben wij dan kortelijk opgegeven, wat in de 200 bladzijden dezer aflevering te vinden is. De lezer dezer aankondiging meene echter niet, dat hij nu het boek wel ongelezen kan laten. Hij zon daardoor zeer veel missen, en wij zouden het doel, dat wij ons voorstellen, namelijk het boek zelf aan te prijzen, niet bereiken. Wij willen dus hier nog kortelijk vermelden, dat de schrijver de voornaamste geleerden van den tegenwoordigen tijd over de door hem behandelde onderwerpen heeft geraadpleegd en door het vermelden en bespreken hunner gevoelens zijn boek zeer in belangrijkheid heeft doen winnen; en dat hij zijne voordracht door het vermelden van verscheidene zeer belangrijke waarnemingen en proeven en ook door het aanbrengen van juist gekozene stukken uit de beste dichters heeft verduidelijkt en levendig gemaakt; zoodat het boek ook uit een aesthetisch oogpunt is aan te prijzen.</p>
<p>Wij zouden hier onze aankondiging kunnen besluiten, ware het niet, dat het lezen van het voor ons liggende werk eene overweging bij ons heeft doen opkomen, die wij hier willen mededeelen; daar het ons voorkomt, dat zij niet van belang ontbloot is. Het is deze, dat de nauwkeurige beschouwing menschelijke zintuigen eene weerlegging bevat zoowel van het materialismus als van het idealismus. Het eerste zal de schrijver ons denkelijk wel toegeven; maar omtrent het tweede zijn wij minder gerust.</p>
<p>Wanneer men bedenkt, wat de zintuigen ons eigenlijk meedeelen, en wat wij daarvan maken, en hoe het proefondervindelijk blijkt, dat wij, hoeveel wij ook aan de gegevens der zintuigen toevoegen, toch de goede verhoudingen weten te bewaren, daar, om twee uit de algemeen bekende ervaring ontleende voorbeelden te gebruiken, de door ons gezaaide granen werkelijk opkomen, en de door onze sterrekundigen voorspelde hemelverschijnselen werkelijk plaats hebben: dan moet men zeggen, dat de oude meening, dat niet het lichaam ziet maar de geest, toch niet zoo heel ongerijmd is. Dit laat zich nog sterker aandringen door een voorbeeld, dat wij elders aangehaald vonden, namelijk de kennis van vreemde talen. Iemand, die eene vreemde taal hoort spreken, of daarin geschrevene stukken beschouwt, hoort en ziet hetzelfde, hetzij hij die taal al of niet verstaat. Wat is nu de oorzaak, dat hij in het eerste geval aan die woorden eenen zin becht, in het andere slechts klanken en figuren waar-<pb n="361"/>neemt? Immers zijne meerdere kennis; met andere woorden, niet zijne zintuigen maar zijn verstand. Dit is in mijn oog eene zwarigheid, die de materialisten moeielijk kunnen wegredeneren.</p>
<p>Ook het idealismus wordt, geloof ik, door de ontleding der zintuigen weerlegd. Waartoe dienen al die kunstige waarnemingswerktuigen, als er eigenlijk niets is waar te nemen, maar alles slechts product is onzer verbeelding? En wanneer wij uitgaande van de objectieve waarheid onzer uit de zinnelijke waarneming gemaakte gevolgtrekkingen praktische besluiten nemen, en die komen uitmuntend uit, zoodat zij ook door anderen, die onze overwegingen niet kenden, worden waargenomen; hebben wij dan geen recht, om te gelooven, dat onze subjectieve meening met de objectieve werkelijkheid althans grootendeels overeenkomt?</p>
<p>Over die verhouding tusschen subjectieve meening en objectieve werkelijkheid moeten wij nog een enkel woord in het midden brengen.</p>
<p>Indien ik een Lexicon philosophicum vervaardigde, dan zou ik het woord <hi rend="i">objectief</hi> verklaren door de twee woorden <hi rend="i">gekend</hi> en <hi rend="i">werkelijk</hi>. Wanneer ik dan eene redenering vond als deze: ‘buiten de kennis bestaat niets; want het objectieve is de keerzijde van het subjectìeve. Dus is het ééne zonder het andere ondenkbaar en een bloot objectief bestaan is onmogelijk;’ dan zou ik dit vertalen: buiten de kennis bestaat niets; want het gekende is de keerzijde van het kennende. Dus is het ééne zonder het andere ondenkbaar en.....hier zou ik stuiten. Moest ik <hi rend="i">objectief</hi> vertalen door <hi rend="i">gekend</hi>, dan ware het eene bloote tautologie; moest ik het vertalen door <hi rend="i">werkelijk</hi>, dan ware het een syllogismus van vier termen, <hi rend="i">kennende</hi>, <hi rend="i">keerzijde</hi>, <hi rend="i">gekend</hi>, <hi rend="i">werkelijk;</hi> en ik heb altijd geleerd, dat zulk een syllogismus fout is.</p>
<p>Of, om het minder scholastisch uit te drukken, laat ons het aldus beredeneeren.</p>
<p>Vóór Botta en Layard vermoedde niemand iets van het bestaan der overblijfsels van Niniveh. Zij bestonden dus subjectief in 't geheel niet. Maar dan waren zij er ook objectief niet. Natuurlijk, want zij waren niet gekend. Maar waren zij dan toen ook niet werkelijk? Indien niet: dan is de geheele vondst eene herschenschim, want dan zijn zij geschapen, toen zij ontdekt werden, en zijn dus geen overblijfsels; indien wel: dan zijn zij er objectief = werkelijk geweest, toen zij objectief = gekend niet beston-<pb n="362"/>den; en het idealismus heeft ongelijk, wanneer het staande houdt, dat er niets buiten de kennis bestaat.</p>
<p>Om niet te veel van de lezers van dit tijdschrift te vergen, zal ik hier eindigen.</p>
<p>&nbsp;</p>
<p><hi rend="spat">Amersfoort</hi>, 28 Mei 1872.</p>
<p>D. <hi rend="sc">Burger</hi>.</p></div>
<div type="section">
<head rend="h4">III. Rechts- en Staatswetenschappen.</head>
<q rend="bq">Democratie en Wetenschap. Vertoogen en Opmerkingen, door F. Feringa, math. mag. phil. nat. dr. Groningen, P. van Zweeden. 1871. Prijs f 3,00.</q>
<p>Al zoude ik niet alles willen onderschrijven (hetgeen later ook wel blijken zal) wat in het aan het hoofd dezer regels vermelde boek voorkomt, het moet gezegd worden: daarin spreekt zich op talentvolle wijze eene zeer gedécideerde opinie, eene bepaalde rigting uit. Daar is leven, beweging en opgewektheid in de voorstelling. Al was het alleen daarom, zoude ik de lezing willen aanbevelen. Maar er is meer. De democratische beginselen zijn de beginselen, waarnaar ontwikkelde en beschaafde volken willen geregeerd worden, al is het, dat omtrent hunne toepassing verschil van gevoelen kan bestaan. Naar die beginselen is onze grondwet opgesteld. Wie zal ze niet nog nader willen leeren kennen uit eene reeks van vertoogen, met zooveel tact bijeenverzameld en in zoo onderhoudenden vorm geschreven als in ‘democratie en wetenschap’?</p>
<p>Ik moet beginnen met de opmerking, dat, al kan men zeggen de heer Feringa in zijne vertoogen wel doet uitkomen wat hij onder <hi rend="i">democratie</hi> verstaat, het toch niet geheel ongepast ware geweest, als hij dit in de ‘voorrede’ met een enkel woord nader aangeduid had. Of men het woord al vertaalt en zegt: ‘democratie is volksregering’, dat brengt ons evenmin iets verder als dat men zegt: ‘aristocratie is de regering van de edelsten’, ‘oligarchie is de regering van weinigen’, enz. De schrijver zegt wel in zijne ‘voorrede’, dat men in zijn boek niet moet zoeken ‘een meer of minder volledig geheel van vertoogen, waarin de democratie, de wetenschap en haar wederkeerige in-<pb n="363"/>vloed werden besproken’. Hij had zelfs kunnen zeggen met Thorbecke: uit mijne daden, d.i. in casu, mijne vertoogen spreekt mijne bepaling der democratische rigting. Maar dit neemt niet weg, dat eene nadere aanduiding der democratische beginselen niet volkomen hors de saison ware geweest. Had hij zijn boek getiteld: <hi rend="i">mélanges d'économie politique, de morale et de philosophie</hi> (natuurlijk in onze taal overgebragt), of iets dergelijks, hij ware meer vrij geweest. Het opschrift ‘democratie’ echter vereischt eenige toelichting.</p>
<p>Laten wij nagaan, welke de beginselen der ‘democratie’ zijn, volgens den heer Feringa.</p>
<p>De lezers dezer aankondiging zullen begrijpen, dat ik slechts hier en daar een greep zal kunnen doen.</p>
<p>‘Al wie <hi rend="i">wettig</hi> gezag en <hi rend="i">logische</hi> instellingen wil, moet democratie en algemeen stemrecht willen en wie dit wil, moet degelijk onderwijs willen, desnoods verplichtend, in den regel kosteloos, altijd godsdienstloos’. Ik zou in deze stelling een paar kleine wijzigingen willen aangebragt zien. <hi rend="i">Kosteloos</hi> onderwijs namelijk behoeft niet de <hi rend="i">regel</hi> te zijn. Men zal toch van hen die betalen kunnen wel eenige vergoeding mogen vragen voor de kosten, welke de staat of particulier aanwendt, om hunnen kinderen goed onderwijs te doen geven. Alleen voor het geval van onvermogen - en hierbij onderscheide men niet te scherp; het onvermogen is zeer verschillend - make men het onderwijs kosteloos. <hi rend="i">Godsdienstloos</hi> onderwijs acht ik eene verkeerde uitdrukking. Waar het onderwijs, zoo als volgens onze wet, dienstbaar gemaakt wordt aan de ontwikkeling van de verstandelijke vermogens der kinderen en aan hunne opleiding tot alle Christelijke en maatschappelijke deugden, daar is dit onderwijs niet godsdienstloos. Het is niet <hi rend="i">leerstellïg</hi> - waarschijnlijk heeft de schrijver dit willen uitdrukken - en het mag dit niet zijn in een land, waar geen staatsgodsdienst is en ieder vrij is te belijden hetgeen hij voor waar houdt. Daarom onthoudt zich de onderwijzer van iets te leeren, te doen of toe te laten dat strijdig is met den eerbied, verschuldigd aan de godsdienstige begrippen van andersdenkenden. Daarom wordt het geven van onderwijs in de godsdienst overgelaten aan de kerkgenootschappen. Die <hi rend="i">leerstellig</hi> godsdienstonderwijs op de school verlangt, hij rigte eene bijzondere school op.</p>
<p>Overigens geloof ik, dat in de boven omschreven stelling het
<pb n="364"/>democratisch beginsel in het algemeen zeer juist omschreven wordt. Aan de toepassing kunnen wij echter nog niet zijn. Algemeen stemregt is slechts denkbaar in een zeer ontwikkelden staat; anders leidt het tot een stand van zaken, welken wij in Frankrijk b.v. hebben kunnen waarnemen. En die ontwikkeling moet komen van het onderwijs. Zoo lang dit nog niet algemeen, tot iedereen doorgedrongen is, is de invoering van het algemeen stemregt afkeuringswaardig. Zal daartoe <hi rend="i">verpligt</hi> onderwijs noodig zijn? Het is mogelijk, dat men daartoe zal moeten komen. In elk geval kunnen de resultaten der werkzaamheden van het ‘Schoolverbond’ afgewacht worden.</p>
<p>Het is natuurlijk, dat de confessionele rigting in de kerk en het behoud in de politiek de tegenstanders van de democratie zijn (ofschoon de conservatieven het stemregt gaarne willen uitbreiden, omdat zij dan natuurlijk meer invloed moeten krijgen. Daarom vooral geene uitbreiding van stemregt zonder ontwikkeling). De heer Feringa drukt zich te algemeen uit, als hij zegt: <hi rend="i">kerk</hi> en <hi rend="i">conservatisme</hi>. Verstaat hij onder <hi rend="i">kerk</hi> de confessionele en ultramontaansche kerk, dan heeft hij gelijk. Maar dan neemt hij de kerk te eng, want er zijn in de kerk, welke ook, zeer zeker democratische elementen.</p>
<p>Ook de half - liberalen (type: <hi rend="i">Handelsblad</hi>) telt de democratie onder hare tegenstanders. Op dat half - liberalisme der liberale dagbladen kom ik terug. In het algemeen echter moet ik hier opmerken, dat hetgeen hier onder den titel van half - liberalisme verschijnt, dikwijls niets anders is dan de democratie van den heer Feringa, welker beginselen echter in den tegenwoordigen maatschappelijken toestand welke alles behalve normaal is en inderdaad volmaakt zou zijn als hij normaal was, niet voor volkomene toepassing vooralsnog vatbaar zijn. Het volmaakte is nu eenmaal niet bereikbaar en er moet rekening gehouden worden met het bestaande. Die dat niet wil, is een doctrinair, geen politiek man.</p>
<p>Ik moet nu nog even op de liberale dagbladen terugkomen. Dat zij nog niet op ééne lijn staan met de buitenlandsche couranten, is nog geen reden om er op neder te zien als de heer Feringa meent te moeten doen. Het dagbladzegel is nog niet zoo lang geleden afgeschaft. En wie kan ontkennen, dat er reeds groote verbeteringen aangebragt zijn? Het voornaamste liberale dagblad is volgens den heer Feringa het <hi rend="i">Handelsblad</hi>. Waarom? ‘Met het oog op zijn invloed en zijn groot abonnen-<pb n="365"/>ten tal.’ Of het eerste opgaat, valt zeer te betwijfelen. De invloed van het <hi rend="i">Handelsblad</hi> wordt minstens opgewogen door de <hi rend="i">Nieuwe Rotterdamsche Courant</hi>. Het fraaiste is nog, dat volgens dezen schrijver dit orgaan nog niet eens het meest liberale is of de liberale beginselen op de beste wijze verkondigt. En zulk een orgaan zou den meesten invloed onder de liberalen hebben! Neen. Zooveel weten de liberalen er ook wel van, dat een orgaan, hetwelk het minst goed hunne rigting vertegenwoordigt, niet den meesten invloed op en onder hen heeft.</p>
<p>Een ander blad. ‘Zonder Quack beteekent de <hi rend="i">Nieuwe Rotterdammer</hi> niet veel.’ Dergelijke uitroepen hebben met democratie niets te maken. Maar ik moet er toch op wijzen bij mijne aankondiging, omdat ik niet, bij al het goede dat ik in het boek van den heer Feringa vind, door mijn stilzwijgen dergelijke averegtsche beschouwingen geacht wil worden goed te keuren. De hoogleeraar Quack is buiten twijfel een voortreffelijk schrijver. Wie herinnert zich niet het ‘politiek overzigt’ in der tijd in de ‘Gids’? Wien treffen niet zijne artikelen in het Rotterdamsche dagblad? Maar daar staat in de <hi rend="i">Nieuwe Rotterdammer</hi> nog meer dan de artikelen van professor Quack. Anders zou er ook alheel weinig in staan, want er gaan tijden voorbij, dat professor Quack geen artikelen geeft. Dat andere nu wordt ook zeer goed geschreven. Het ‘buitenland’ kon wat uitgebreider zijn, maar het is goed. Het ‘binnenland’ laat niets te wenschen over. Polemiek is voor een dagblad onmisbaar. De hoofdartikelen worden met zaakkennis en in onderhoudenden vorm geschreven. Het feuilleton behelst een tal van wetenswaardige en aardige bijzonderheden op zeer verschillend gebied. S.m. houd ik de <hi rend="i">Nieuwe Rotterdammer</hi> voor onze beste Courant, die dagelijks nog in gehalte wint.</p>
<p>Wie scherpe en geestige polemiek wenscht, leze de <hi rend="i">Arnhemsche Courant</hi>. Deze echter vindt ook al geen bijval bij den heer Feringa. Zij is te Thorbeckiaansch. Zij wordt wel met talent geschreven. Er moest ook nog bijkomen, dat dit haar ook ontzegd werd. Dat zij Thorbeckiaansch is, is ook nog zoo groot bezwaar niet. Is Thorbecke bij geval niet meer vertegenwoordiger van het democratisch beginsel? Is hij dit bij geval niet, omdat hij voor het oogenblik niet precies op dezelfde wijze, of niet even spoedig als gij, Dr. Feringa, de toepassing daarvan wil?<note n="*)" place="foot">Deze aankondiging was geschreven vóór het overlijden van Thorbecke.</note></p>
<pb n="366"/>
<p>Het <hi rend="i">Vaderland</hi> heeft iets van belang ontdekt: ‘dat in ons land eene geavanceerd-liberale partij bestaat.’ Dat weet de <hi rend="i">Arnhemsche Courant</hi> niet. Verbeelde men zich de <hi rend="i">Arnhemsche Courant</hi>, onbekend met de geavanceerdheid hier te lande! Mede te doen aan politiek en de geavanceerde rigting niet te kennen! Och, laat ik u zeggen, dat het hier minder is het niet-kennen dan het volstrekt niet-weten van het onderscheid tusschen liberaal en geavanceerd-liberaal. De geavanceerdheid heeft geen regt van bestaan. Wat zij wil of doet, wil en doet de liberale rigting ook. In de uitvoering kan er verschil bestaan, in beginsel niet.</p>
<p>Van de overige bladen maakt onze schrijver ook nog melding. De <hi rend="i">Tijd</hi> wordt met zeker talent geredigeerd. Het <hi rend="i">Dagblad</hi> heeft aan invloed veel verloren, ofschoon zijne clientelle nog altijd talrijk en vermogend is. Velen vinden, meer of minder volkomen, hunne politieke, sociale, ja religieuse begrippen in het <hi rend="i">Dagblad</hi> verkondigd. (Dat kan dan toch niet anders dan bevorderlijk zijn aan zijn invloed; - eene contradictio in terminis).</p>
<p>Het <hi rend="i">Noorden</hi>, dat afgedaan heeft, was naar den zin des heeren Feringa. Natuurlijk. Daarin leverde hij zijne bijdragen. Evenzoo het <hi rend="i">Deventer Weekblad</hi>. Wel zeker. In het <hi rend="i">Volksblad</hi> - ook al afgedaan - was de heer de Bosch Kemper bij voortduring aan het conciliëren. Dat is zoo en de heer Kemper bleef steeds bij zijn gevoelen, dat partijen een onding in den constitutionelen staat zijn. Maar daarom heeft het <hi rend="i">Volksblad</hi> wel aan eene behoefte voldaan. Op de kritiek over onze dagbladen valt dus nog al het een en ander af te dingen.</p>
<p>‘Correctie van art. 197 der grondwet <hi rend="i">als</hi> deze mogt worden herzien.’ Onze schrijver zelf heeft het woordje <hi rend="i">als</hi> cursief laten drukken en wil daarmede, naar het mij voorkomt, zeggen, dat hij eene grondwetsherziening voor het oogenblik niet absoluut noodzakelijk acht. Ik geloof met den heer Feringa, dat wij ook met onze tegenwoordige grondwet uitnemend democratisch geregeerd kunnen worden, al vereischen sommige bepalingen verandering. Maar groot bezwaar heeft de heer Feringa tegen de bepaling van art. 197, voorschrijvende, dat minstens twee derde der stemmen van de kamers der staten-generaal voor de verandering moeten worden uitgebragt. Het is ontegenzeggelijk, dat hierdoor de minderheid de wet kan voorschrijven. Ik kan ook ook niet inzien, waarom voor eene verandering in de grondwet twee derde der stemmen noodig zijn, terwijl voor de aanneming
<pb n="367"/>van andere dikwijls niet minder belangrijke maatregelen slechts de meerderheid vereischt wordt.</p>
<p>‘Moesten wij eene kieswet ontwerpen, zoo zouden wij ons scharen aan de zijde van hen, die een <hi rend="i">kiezersexamen</hi> wenschen (zonder ook deze oplossing van het probleem voor definitief te houden) en o.a. bepalen: 1 Elke Nederlandsche man of vrouw heeft het kiesrecht, zoo hij of zij voldaan heeft op een examen, loopende over de kennis onzer staatsinstellingen en voornaamste wetten, inzonderheid der grondwet. 2 Die eenig door de wet geregeld examen met goed gevolg heeft afgelegd, waarbij ook kennis onzer staatsinstellingen wordt gevorderd, is van rechtswege kiezer. 3 Overgangsbepaling. Die volgens eenige wetten kiezer is, blijf dit.’ In beginsel heb ik tegen deze regeling niets in te brengen. Maar bereikt men niet hetzelfde doel, als men het onderwijs zoo krachtig mogelijk onder alle klassen der maatschappij bevordert? Wordt daardoor niet een zoogenaamd <hi rend="i">kiezersexamen</hi>, hetwelk zeker niet zonder moeijelijkheden in de uitvoering is, onnoodig? Onmisbaar daarbij natuurlijk is: onderwijs in de kennis onzer staatsinstellingen, ook op de lagere school. Intusschen wordt eene wijziging van grond- en kieswet meer en meer noodig wat betreft de regeling der kiesbevoegdheid. Een aantal personen zijn van het kiesregt uitgesloten, die volstrekt niet uitgesloten behoorden te zijn; de census is daarbij zeer ongelijk en ondoeltreffend geregeld en behoort op sommige plaatsen lager gesteld te zijn. Waarom de heer Feringa <hi rend="i">zijne</hi> oplossing van het probleem niet voor definitief wil gehouden hebben, vat ik niet. Aan het <hi rend="i">kiezersexamen</hi> becht ik niet. Maar als men wil komen tot het algemeene stemregt - en in een democratisch geregeerden staat zal men daartoe eindelijk <hi rend="i">moeten</hi> komen - dan is het eenige middel: ontwikkeling der natie; geen stemregt geven aan hen die niet in staat zijn te stemmen.</p>
<p>Ik zou er ook niets tegen hebben, om aan de vrouwen het kiesregt te geven.</p>
<p>Onze schrijver wijst in dit hoofdstuk op eene reeks van artikelen in de <hi rend="i">Provinciale Friesche Courant</hi>, waarin het weinig voldoende van het onderwijs op de meeste lagere scholen aangetoond wordt. Dat het niet volmaakt is, stem ik toe. Maar eene kritiek als deze past niet op onze lagere scholen. Er valt te verbeteren en, zou ik er al aanstonds willen bijvoegen, vooral wat het geschiedkundig onderwijs betreft. Hetgeen daarvan meestal
<pb n="368"/>op de lagere scholen gemaakt wordt, is geen onderwijs in de geschiedenis.</p>
<p>In het hoofdstuk over de ‘internationale arbeiders vereeniging’ trekt de heer Feringa tegen de staathuishoudkunde te velde. Waarom? Omdat de schrijver m.i., te zeer zijn oog gevestigd heeft op eene dogmatieke staathuishoudkunde. Maar die tijd is immers voorbij! Ook op dit gebied gaat men tegenwoordig empirisch te werk. En ik moet zeggen, dat ik nog al hecht aan eene wetenschap, die door onderzoek der feiten de wetten waardoor het maatschappelijk leven beheerscht wordt tracht op te sporen. Zoover ik weet, onderstelt zij ook niet, dat iedereen zijn welbegrepen eigenbelang kent, maar wel, dat, wanneer iedereen zijn eigen belang wel begreep, hij daardoor het belang van anderen tevens het best bevorderde en dat het er dan met de maatschappelijke welvaart vrij wat anders zon uitzien. Eene uitdrukking als: ‘men zou met recht kunnen zeggen: wat doorgaans onder den naam staathuishoudkunde wordt geleerd is slechts een afzonderlijk hoofdstuk der sociale mechanica,’ vat ik niet.</p>
<p>In ditzelfde hoofdstuk geeft de schrijver eenigzins verkort weder een artikel van een der organen van de <hi rend="i">Internationale</hi>, getiteld: ‘besparing,’ waarin geleeraard wordt, dat al wat de economisten aan den arbeider leeren van <hi rend="i">besparing</hi> eenvoudig onzin is. Thans weet men na zooveel verschillende proefnemingen genoegzaam, dat individuele besparing de arbeiders niet kan vrijmaken. Het geheele tegenwoordige economische stelsel moet gewijzigd worden. De heer Feringa voegt er bij, dat het artikel niet zegt hoe die leus te realiseren is. Hij had er nog kunnen bijvoegen, dat die leus ook niet kan gerealiseerd worden. De <hi rend="i">vrijmakiug</hi> der arbeiders in den zin, welke de <hi rend="i">Internationale</hi> daaraan hecht, beteekent eenvoudig: verplaatsing van het kapitaal uit de handen der bezitters in die der niet-bezitters. Neen. Willen de arbeiders hun toestand in den grond verbeteren, laten zij zich associëren en in plaats van arbeiders fabriekanten worden. Hunne toekomst ligt voor een groot deel in de coöperatie, welke reeds in onderscheidene landen tot zulke uitnemende resultaten geleid heeft. Daartoe is ontwikkeling noodig. Maar daarom juist worde het onderwijs zoo krachtig mogelijk bevorderd.</p>
<p>Het orgaan van de <hi rend="i">Internationale</hi>, waarvan ik zoo straks een artikel aanhaalde, beweert volstrekt niet, dat <hi rend="i">besparing</hi> voor de arbeiders absoluut onmogelijk is. Het zegt alleen, dat besparing
<pb n="369"/>hen niet kan vrijmaken. Te regt. De vele penningen toch, aan ondoeltreffende uitgaven besteed, konden in elk geval bespaard worden.</p>
<p>De heer Feringa spreekt ook over de <hi rend="i">werkstakingen</hi>. Deze, zegt hij, moeten niet voorkomen worden in <hi rend="i">elk</hi> geval, maar in 't algemeen zijn werkstakingen, en vooral pressie op doorwerkende arbeiders uitgeoefend, af te keuren. Daartegen is, dunkt mij, niets in te brengen. Hij noemt ook eenige preventieve middelen daartegen, waarover ik minder ongunstig dan hij denk. Een punt dat zeer de aandacht verdient, is, het beginsel van aandeel in de winsten. Dit punt heeft een onderwerp van debat uitgemaakt in de Société d'économie politique te Parijs, hetwelk den heer Feringa nog eens aanleiding geeft om het regt van de staathuishoudkunde als wetenschap te ontkennen, want men ontkent dat regt, als men zegt dat zij menigmaal niet voor toepassing vatbaar is. Wat beteekent eene wetenschap, welke niet voor toepassing vatbaar is! En waarom is zij zoo menigmaal niet voor toepassing vatbaar? Omdat bij die toepassing ook andere wetenschappen moeten worden ingeroepen, die men vooralsnog niet toepassen wil of kan. Ik verklaar dit antwoord niet te begrijpen. Als eene wetenschap in hare toepassing ook andere wetenschappen noodig heeft, verdient zij dan haren naam niet meer? Het niet willen of kunnen toepassen hangt meestal van omstandigheden af.</p>
<p>Over het beginsel van aandeel in de winsten denkt de heer Feringa gunstig. Te regt. Tegen zijne toepassing kunnen bezwaren ingebragt worden, b.v. die in de winsten deelt moet ook de verliezen helpen dragen - maar men moet al het mogelijke doen om te trachten die bezwaren te boven te komen.</p>
<p>In een opstel over de <hi rend="i">taak van het staatsbestuur</hi> zegt de heer Feringa; ‘tot nog toe is het den staathuishoudkundigen niet gelukt, anders dan oppervlakkig en onvolledig, de rol te bepalen die het staatsbestuur gerechtigd en verplicht is te spelen, en op te geven waar staatstusschenkomst goed, waar zij af te keuren is.’ Al weder een aanval tegen de staathuishoudkunde. Ik treed hiertegen in geene bijzonderheden. Maar ik herinner aan de geschriften der staathuishoudkundigen (men leze hierop vooral na de practische staathuishoudkunde van professor Vissering), om de onjuistheid dezer bewering aan te toonen. De heer Feringa heeft vooral tegen den regel: <hi rend="i">laisser faire, laisser passer</hi>. Nu is dit echter volstrekt geen regel, ontleend aan aprioritische be-<pb n="370"/>schouwingen. De ervaring heeft geleerd, dat hoe meer de staat den kring zijner bemoeijingen beperkt, des te beter de burgers zich daarbij bevinden. Op grond der waargenomen feiten wordt die regel aangenomen. Vreemd klinkt het, den schrijver later te hooren mededeelen, dat men langzamerhand in de staathuishoudkundige wereld begint terug te komen op dat <hi rend="i">laisser faire</hi>. Dan is de staathuishoudkunde volgens den schrijver immers juist op den goeden weg. Waartoe dan zijne aanvallen tegen haar? Ik geloof echter, dat de staathuishoudkundige wereld zich met alle kracht aan dit beginsel blijft vasthouden. Een beginsel, hetwelk, meen ik, in het bijzonder een democratisch beginsel mag heeten.</p>
<p>In een artikel over de <hi rend="i">handelmaatschappij</hi> resumeert de heer Feringa zijne beschouwingen aldus, dat het agentschap, haar opgedragen, door de natie te duur werd en wordt betaald; dat het verleende monopolie schadelijk is in het algemeen belang; dat het oorsponkelijke doel, waarmede zij werd opgerigt, niet door haar bereikt is en zij geen reden van bestaan meer heeft. Men behoeft de diensten van haar agentschap niet zoo lang, als het kultuurstelsel duurt. Wat belet de regering hare koffij enz. te verkoopen op Java?</p>
<p>Het regt van bestaan der handelmaatschappij beoordeel ik niet. Dit hebben hare aandeelhouders te beslissen. En zij hebben beslist. Zoo lang echter de koffij en suiker naar Nederland geconsigneerd worden, zie ik niet in, hoe het gouvernement beter en goedkooper dan bij haar zoude teregt komen. Hoe lang dit zal duren, hangt af, niet van het behoud van het kultuurstelsel, maar hiervan, waar het gouvernement de beste prijzen kan bedingen. Het gouvernement vervult in Indië nu eenmaal de funetiën van koopman. Het is gemakkelijk te zeggen: verkoop op Java. Maar als in Nederland de markt beter is, zal men dan toch, om maar niet van de diensten der handelmaatschappij gebruik behoeven te maken, op Java verkoopen?</p>
<p>In een artikel over <hi rend="i">staatsfinanciën en belastingwezen</hi> verdedigt de heer Feringa het stelsel, dat de staat binnen zekere niet te ruime grenzen goed zal doen door emissie van muntbilletten rente te besparen. ‘Binnen zekere niet te ruime grenzen.’ De voorwaarde is nog al ruim gesteld. Wat verstaat men door ‘zekere niet al te ruime grenzen’? Niemand kan er iets op tegen hebben, dat de staat voor een bedrag dat geëvenredigd is aan zijne finantiële krachten muntbilletten uitgeeft. Zij verdienen
<pb n="371"/>zeker de voorkeur boven ander papier, waarvan rente betaald moet worden, dus ook boven schatkistbilletten. Maar men dient met groot beleid te werk te gaan, Dit staat vast: als de staat er niet tegen opziet, een zeker bedrag aan schatkistbilletten uit te geven, dan kan hij veel beter datzelfde bedrag aan muntbilletten uitgeven.</p>
<p>Verder moet de staat volgens den heer Feringa circulatie-banken vrijlaten, althans van den tijd af dat het monopolie der Nederlandsche bank zou moeten worden hernieuwd. Dit zou nog zeer de vraag zijn. De quaestie over het al of niet vrijlaten tot oprigting van circulatie-banken met regt tot uitgifte van billetten is nog volstrekt niet uitgemaakt.</p>
<p>De heer Feringa bespreekt ook de voorstellen betrekkelijk de hervorming van het belastingstelsel des heeren van Houten, opgenomen in diens brochure: <hi rend="i">de toekomst over financiën. Daarover</hi> kunnen wij niet hier uitweiden. De tegenwoordige minister van finantiën heeft eenige voorstellen bij de vertegenwoordiging aanhangig gemaakt, welke den grondslag van zijn hervormingsplan uitmaken. Daaromtrent zal de vertegenwoordiging eerlang hebben te beslissen<note n="*)" place="foot">Deze aankondiging was geschreven vóór de intrekking der wet op de ink omsten-belasting.</note>.</p>
<p>In een artikel daarover verklaart zich de schrijver een voorstander van den hoofdelijken omslag. Hij beschouwt deze belasting niet als volmaakt; maar stelt teregt hare voordeelen hooger dan hare nadeelen.</p>
<p>Minder eens ben ik het met den heer Feringa, als hij zegt, dat, ofschoon de incometax in theorie zich aanbeveelt als <hi rend="i">eenige</hi> belasting, hij haar daarvoor in de practijk niet geschikt acht. Vooreerst ontmoeten wij hier weder dat verouderde verschil tusschen theorie en praktijk. Een beginsel, dat theoretisch goed is, moet zulks evenzeer zijn in de uitvoering. Het is alleen de vraag, of dat beginsel onvoorwaardelijk onder alle omstandigheden kan toegepast worden. De staatsman heeft op tijden en omstandigheden te letten. Het is mogelijk, dat de heer Feringa dat heeft willen zeggen, maar dan heeft hij zich onjuist uitgedrukt.</p>
<p>In de tweede plaats betwijfel ik zeer, of een impôt unique, welk ook, aanbeveling verdient. Ik houd het er integendeel voor, dat men veel beter elk burger van den staat naar zijne
<pb n="372"/>finantiele krachten treffen kan in een belastingstelsel, dat verschillende elementen, ik zou geneigd zijn te zeggen hoe meer hoe beter, in zich opgenomen heeft.</p>
<p>In een artikel over: ‘politie en justitie,’ verklaart zich de heer Feringa een voorstander van scherpe afscheiding dezer beide magten. Men zou kunnen vragen, wat wordt daarmede bedoeld? Die afscheiding bestaat immers, en te regt. Als ik echter lees, dat de schrijver alle ambten wil laten vervallen die half tot de politie, half tot de justitie behooren (als daar zijn: de commissaris van politie bij het kantongeregt, de officier van justitie bij de regtbank, de procureur-generaal bij het hof en de advocatengeneraal bij den hoogen raad - waarom dan ook niet de procureur-generaal bij het laatste college met behoud van de advocaten-generaal?) dan begrijp ik dergelijke organisatie niet, daargelaten de veranderingen welke men in den bestaanden toestand maken kan. Om nu van de behandeling der civiele zaken eens niet te spreken, hoe zullen de strafzaken voor de kantongeregten en arrondissements-regtbanken behandeld worden zonder het openbaar ministerie?</p>
<p>De schrijver behandelt ook het gevangeniswezen en noemt onder meer verkeerdheden daar heerschende o.a. het cellulairstelsel. Daar het mij alleen te doen is, om des schrijvers gedachten en stelsel zoo beknopt mogelijk mede te deelen en kort op te geven waarin ik het niet eens met hem ben, kan ik niet in een uitvoerig debat over deze moeijelijke quaestie treden. Ik wensch alleen te zeggen, dat ik het op dit punt niet met hem eens ben. En zeker velen met mij.</p>
<p>De heer Feringa is een voorstander der jury. De ellenlange artikelen van het <hi rend="i">Handelsblad</hi>, de <hi rend="i">Arnhemmer</hi> (welker artikelen in den regel bondiger zijn dan die der beide andere organen) en <hi rend="i">de Nieuwe Rotterdammer</hi>, hebben hem voor het gemis der jury niet schadeloos kunnen stellen. Wel mogelijk. Maar, zonder iets te kort te doen aan de beide andere organen, geloof ik, dat de uitmuntende artikelen van de <hi rend="i">Nieuwe Rotterdamsche Courant</hi> over dit onderwerp zelis den heer Feringa nog wel het een en ander hadden kunnen leeren. Overigens geloof ik niet, dat het democratisch stelsel de invoering der jury vordert. Ook onder de heerschappij van de democratie komt het in de allereerste plaats aan op goed regt. En de ervaring heeft volstrekt niet geleerd, dat de jury, zamengesteld uit niet-deskundige regters, beter regt
<pb n="373"/>spreekt dan de uit der zake-kundig zamengestelde regtbank.</p>
<p>De heer Feringa voert ten gunste van de invoering der jury nog een argument aan, dat meer gehoord is, maar waartegen niet genoeg opgekomen kan worden. De jury, zegt hij, past niet de wetten toe, zij beslist slechts over de feiten en hunne beteekenis, voor zoover elk behoorlijk ontwikkeld mensch daarover oordeelen mag en kan. Dit klinkt nu zeer eenvoudig en toch is het niet zoo. Het is, zelfs voor een behoorlijk ontwikkeld mensch, lang zoo gemakkelijk niet over de feiten en hunne beteekenis te oordeelen. Het feit, met al de omstandigheden waaronder het plaats gehad heeft, moet den regter bekend zijn, omdat die omstandigheden het misdrijf kunnen verzwaren of verzachten en de strafwet daarmede rekening houdt. Dan moet de beteekenis van het feit, de qualificatie plaats hebben. Mij dunkt, zaken beter aan de beoordeeling van den daarvoor opgeleiden en dagelijks daarmede bezig zijnden regter dan aan de niet-deskundige jury overgelaten.</p>
<p>Voor civiele zaken is de jury stellig ongeschikt, wat trouwens, het kan ook niet anders, door den heer Feringa erkend wordt. Het ligt natuurlijk hier niet op mijn weg, om te spreken over eene reorganisatie van ons regtswezen, waaraan intusschen - het wordt volstrekt niet ontkend - zeer veel te verbeteren valt.</p>
<p>Onder de wenschen van den schrijver in zake politie bekleeden eene voorname plaats; <hi rend="i">a voldoende</hi> bezoldiging der agenten; <hi rend="i">b</hi> eene goede politie-wet. Wat het eerste punt aangaat, moet ik opmerken dat verhooging en bezoldiging voor een tal van ambtenaren dringend noodig is. Eene goede politie-wet is niet minder een desideratum. Men zou echter genegen zijn te twijfelen, of daarvan iets komt, als men ziet, hoe 's lands vertegenwoordiging in zake de hervorming van ons regtswezen weinig of niets vordert.</p>
<p>In een artikel: ‘is oorlog noodzakelijk,’ geeft de schrijver eenige middelen aan de hand om den oorlog te voorkomen. 1 de intrekking van het regt der regering om oorlog of vrede te maken. (Er is niets tegen; maar zal het veel helpen?) 2 Afschaffing der diplomatie. (Er zal geen oorlog minder om gevoerd worden). 3 Algemeene ontwapening (wie kan daaraan denken, als uwe buurlieden sterker gewapend dan ooit aan uwe grenzen staan? Bovendien wie zal het eerst daarmede beginnen? Is de tegenwoordige toestand der wereld zoo, dat daaraan te denken
<pb n="374"/>is?). 4 De vestiging van een algemeenen Europeschen statenbond (zeker het beste middel; maar is vooreerst aan uitvoering daarvan te denken?)</p>
<p>Ik heb reeds doen zien, dat ik aan de middelen van den heer Feringa niet bijzonder veel hecht. Mij dunkt, het zoude geheel in de rigting der democratie liggen, als de volken zelve zich voor de afschaffing van den oorlog deden hooren. Zoolang de volken zelve den oorlog van tijd tot tijd noodig achten - en dat is een feit - zoolang valt er op de afschaffing van den oorlog niet te rekenen.</p>
<p>In een artikel over onze legislatie noemt de schrijver teregt in de eerste plaats als oorzaak van den langzamen gang daarvan het gebruik in onze tweede kamer van het regt van amendement. Vervolgens de inrigting van ons kiesstelsel, de verdeeling namelijk van het land in kiesdistricten. (Ik betwijfel, of eene verandering van kiesstelsel ons wat dit punt aangaat veel verder brengen zou). Voorts: het plegen van personen-politiek. (Het ware stellig wenschelijk, dat daarin eens verandering mogt komen). Eindelijk: de zucht tot fraaije redevoeringen. (Ja, de breedsprakigheid van het parlement zet zich uit tot ontzaggelijke proportiën. Men schijnt het bezit van een lijvig ‘bijblad’ voor nuttiger te houden dan van een welgevuld ‘staatsblad’).</p>
<p>In dit artikel bespreekt de schrijver den Raad van state en zegt, dat het nuttig effect daarvan nooit zeer duidelijk is geworden. Hij schijnt alleen aan dit collegie de beslissing van administratieve geschillen te willen overlaten. Het laatste ware ongetwijfeld wenschelijk. Maar om de werkzaamheden van den Raad van state daartoe te beperken, schijnt zeer bedenkelijk. Het nuttig effect van zijne werkzaamheden kan in de meeste gevallen niet blijken, omdat van zijn arbeid weinig openbaar wordt. Bestaat het daarom niet?</p>
<p>Over het artikel: zekerheid, waarschijnlijkheid, mysterie’ zal ik weinig zeggen, Maar aan het slot komt eene phrase, welke ik niet kan laten voorbijgaan. ‘Het is waar, zegt de schrijver, wat ge beweert, dat de gronden voor het geloof in zaken van <hi rend="i">bovennatuurlijken</hi> aard buiten het bereik liggen van het menschelijk verstand; maar juist daarom heeft omtrent zulke zaken een verstandig man <hi rend="i">geene</hi> meeningen.’ Vooreerst is het aan twijfel onderhevig, dat de <hi rend="i">bovennatuurlijke</hi> zaken boven het bereik van het menschelijk verstand liggen. En ten andere is het menschelijk
<pb n="375"/>verstand, zoo als den heer Feringa bekend is, niet het <hi rend="i">eenig</hi> menschelijk waarnemings-vermogen. Ik geloof dus, dat men én een verstandig man zijn kan én omtrent zulke zaken eene meening hebben.</p>
<p>Aan het slot komen eenige <hi rend="i">folia sparsa</hi>, zooals de schrijver ze noemt, welke ik om der curiositeit's wille ter lezing aanbeveel.</p>
<p>Eindelijk nog iets. De schrijver ‘gelooft te hebben gevolgd 't geen <hi rend="i">nieuwe spelling</hi> heet, waarvan hij overigens geen voorstander is.’ Waarom dan niet, zou men kunnen vragen, 't geen men de <hi rend="i">oude spelling</hi> noemt of nog eenige andere gevolgd? Ik wil er in dit tijdschrift niet veel van zeggen, maar moet toch opkomen tegen hetgeen de schrijver verder zegt dat namelijk ‘spelling conventie is.’ Mij dunkt, tegen die stelling zoo algemeen genomen zullen onze taalkundigen nog al wat in te brengen hebben. Ik ben ook geen voorstander van 't geen <hi rend="i">nieuwe spelling</hi> heet; maar men kan de quaestie niet uitmaken door eenvoudig te zeggen: spelling is immers conventie.</p>
<p>&nbsp;</p>
<p><hi rend="spat">Deventer</hi>.</p>
<p>C. <hi rend="sc">Duymaer van Twist</hi>.</p></div>
<div type="section">
<interpGrp>
<interp type="primair" value="18720600"/>
</interpGrp>
<pb n="376"/>
<head rend="h4">IV. Varia.</head>
<head>Feestredenen.</head>
<q rend="bq"><hi rend="spat">Lijden de weg tot heerlijkheid</hi>. Kerkrede gehouden op den tweeden paaschdag 1872 voor de hervormde gemeente in de Nicolaikerk te Utrecht, door <hi rend="sc">Nicolaas Beets</hi>. - Utrecht, J.H. van Peursem. 1872.
<lb/><hi rend="spat">De steen der bouwlieden</hi>. 1 April 1872. Toespraak gehouden door A. <hi rend="sc">Rutgers van der Loeff</hi> Jr., Pred. te 's Heerenberg. - Enschede, M.J. van der Loeff. 1872. Prijs f 0.30.
<lb/><hi rend="spat">De aanleiding tot onzen opstand tegen Spanje</hi> en <hi rend="spat">Oranje</hi>'s <hi rend="spat">hulp</hi>. - Twee toespraken gehouden te Hoorn op 1 April 1872, door Dr. J.G. <hi rend="sc">de Vos</hi> en Dr. B. <hi rend="sc">Tideman</hi> Jzn. (Uitgegeven ten voordeele van den toren te Dillenburg). - Hoorn. C. Boldingh Hzn. 1872. Prijs f 0.40.
<lb/><hi rend="spat">Neêrlands driehonderdjarige onafhankelijkheid feestelijk herdacht</hi>. - Feestrede in de nieuwe kerk der Ned. Herv. gemeente te 's Hertogenbosch uitgesproken door Dr. J.K. <hi rend="sc">Koch</hi>. Met de daarbij gezongen liederen. - 's Hertogenbosch, Gebr. Muller. 1872.</q>
<p>Het schoone nationale feest, weken te voren door ouden en jongen, met dagelijks klimmende belangstelling verbeid, slechts hier en daar met eenige zorg voor den goeden afloop te gemoet gezien, is helaas voorbij. Wij hebben reeds bijna drie maanden aan de nabetrachting mogen wijden, een vergunning waarvan zelfs de bitterste vijanden onzer vaderlandsche vrijheid een ruim gebruik hebben gemaakt. Ware Nederland niet kortelings in rouw gedompeld over het verlies van zijn staatsman, vermoedelijk zouden wij nog dag aan dag worden onthaald op berichten en mededeelingen van het in een oorlogskamp herschapen feestterrein van 1 April jongstleden. De afleider ‘Thorbecke’ doet nu dienst in dezen komkommertijd der politieke nieuwtjes.</p>
<pb n="377"/>
<p>Wij kunnen er intusschen zeker van zijn: men zal wel eens weder op die feestviering van den 1<hi rend="sup">sten</hi> van Grasmaand 1872 terug komen. De stof is te aantrekkelijk, om er van te zwijgen. Ik zeg dit niet alleen met het oog op de schermutselingen van ultramontanen, antirevolutionairen, conservatieven en liberalen. Hun polemiek, hoe breed ook van opzet en taai van levensduur, gaat voor een goed deel buiten de zoete droomen der herinnering om, waaraan de dankbare Nederlanders, die den 1<hi rend="sup">sten</hi> April feestelijk hebben gevierd, zich gaarne overgeven, en die zij ongetwijfeld, van tijd tot tijd, nog dikwerf zullen droomen. Het was zulk een schoon, zoo'n echt nationaal, zoo'n waar volksfeest; en het liep zoo bijkans allerwege, tot aller genoegen, in de beste orde af. Het zou inderdaad jammer zijn, indien men stilzwijgend besloot, er nooit meer van te gewagen. Hoe krachtig werd hier en elders het vaderlandsgevoel opgewekt, wat stevige banden geslingerd om aanzienlijke en minder aanzienlijke bewoners van dezelfde steden en dorpen! Maar ook: hoe werden de geesten openbaar, bij dat willen en niet-willen feestvieren, bij dat tegenhouden. ontraden, toegeven, aanmoedigen van plannen en wenschen! Het zal een allerbelangrijkste bladzijde zijn voor den schrijver onzer volkshistorie gedurende het voorjaar van 1872, wanneer hij aan het schetsen moet gaan van toongevende partijen, als <hi rend="i">ik</hi> en <hi rend="i">wij</hi> optredende personen. Wij mogen voor hem wel hopen, dat de dagbladen, waarvan hij zich dan denkt te bedienen, allen nog den datum van hun verschijnen dragen. Het zou er anders bitter ongelukkig voor hem uitzien.</p>
<p>Hoewel, niet van dagbladen alleen zal hij behoeven te leven. Herinneringsgeschriften zal bij in menigte ter hand kunnen nemen. Hebt gij den stapel gezien? Een rilling vaart door de leden bij de onderstelling der mogelijkheid, dat deze of gene u veroordeelde, ze allen, zij het ook binnen den tijd van een jaar 2 à 3, te doorlezen. Hoe gelukkig toch, dat wij in een vrij land wonen, waar wel ieder mag laten drukken wat hem goeddunkt, doch niemand gedwongen kan worden, te lezen wat hem niet lust. De geëerde schrijvers zullen het ons ten goede moeten houden, dat wij ditmaal zelfs de besten en meest geliefden, voor een deel althans, onopengesneden laten. Onze tijdschriften kunnen er evenmin aan denken, naar volledigheid in het behandelen der jongste April-literatuur te streven.</p>
<p>Niemand verwachte dan ook, naar aanleiding van mijn ‘feest-<pb n="378"/>redenen’, aan het hoofd dezer bladzijden geplaatst, iets wat ook maar in de verte op een overzicht dier ‘redenen’ gelijkt. Het is slechts een druppel aan den emmer, de aandacht te vestigen op de vier hierboven genoemde. Waarmede ze die onderscheiding - men legge in dat woord, naar welgevallen, een goeden of een kwaden zin - hebben verdiend? Uitsluitend aan de omstandigheid, dat ze den ondergeteekende ter aankondiging zijn toegezonden. Of ze even goed, beter of slechter zijn, dan alle andere in den handel gebrachte ‘redenen’, die aan het feest van den eersten April haar ontstaan hebben te danken; dat kan, dat mag, en dat wil ik niet zeggen.</p>
<p>Die bekentenis doet mij leed voor den lezer. Wat moet hij nu doen, als een volgzaam en gezeggelijk mensch: ze koopen, of ze niet koopen? Ik weet het niet, en ben evenmin in staat, het adres te geven van hem, die meer afdoenden raad kan schenken.</p>
<p>Het is een moeielijk geval. Gelijk het meer gaat, als men in verlegenheid zit, ik heb een plan ontworpen, dat misschien voor de toekomst iets goeds belooft. Zoodra er weder eenig feest aanstaande is, dat waarschijnlijk algemeen zal worden gevierd, worde in tijds een commissie benoemd, die zich belast met het beoordeelen van alle feestredenen in den lande gehouden, wier auteurs zich geroepen gevoelen, het ‘gesproken woord’ ‘in ruimeren kring’ te laten weerklinken, of die geneigd zijn te zwichten voor den drang van ‘een geachte zijde’ of ‘belangstellende hoorders’ die de uitgave verzochten. De commissie leest, oordeelt, schift en scheidt, verwijst naar den prullemand en geeft ten slotte een bundel uit van het beste in de verschillende soorten, die onder haar oog waren gebracht. De namen der inzenders blijven voor de commissie verborgen tot na den afloop der keuring. Dat cischt de onpartijdigheid en de voorzorg, dat niet bij ongeluk een welbekende vlag een duffe lading dekke. Misschien zou het op die wijs mogelijk worden, dat het publiek genoot van het beste en kennis nam van het om bijzondere redenen eigenaardige en wetenswaardige, in plaats van zich te verliezen in den stroom van alledaagsch- en onbeduidendheden. Om alle partijen genoegen te doen, zou de commissie, bij voldoende inteekening, aan dien echten <hi rend="i">Feestbundel</hi> een <hi rend="i">Vervolg</hi> kunnen toevoegen, waarin proefjes van het slechtste werden medegedeeld.</p>
<p>Maar die commissie bestaat nog niet en ik moet mij nu hou-<pb n="379"/>den aan de vier boekjes, aan wier titels ieder kan zien, dat zij vijf feestredenen bevatten. De heeren de Vos en Tideman werkten ditmaal samen voor de pers; doch niet als Erckmann-Chatrian. Hunne compagnieschap bepaalt zich tot een koppelwoord op den titel, één omslag voor de twee toespraken en het gemeene streven, een steentje aan te dragen voor den torenbouw te Dillenburg. Wie zich den Ahasverus' stijl herinnert, zal niet aarzelen te verklaren: Dr. J.G. de Vos schreef ‘de aanleiding tot onzen opstand tegen Spanje’; Dr. B. Tideman Jzn.: ‘Oranje's hulp.’ Met de heeren Rutgers van der Loeff en Koch hebben zij dit gemeen, dat hunne redenen niet voor de uitgaaf waren bestemd en slechts ‘op verzoek’ verschijnen. Of Dr. Beets insgelijks bezweken is, wordt niet gezegd.</p>
<p>Ook hierin onderscheidt zich de geachte spreker uit Utrecht van zijne vier genoemde bondgenooten, dat hij het kind eener andere geestesrichting is. Gij bespeurt het aan de beknopte titulatuur, den feestvierende hoorders geschonken: ‘O mijne landgenooten, mijn medebelijders naar de Schriften van het evangelie des kruises en der verrijzenis!’; aan de tale Kanaäns en een m.i. soms, b.v. bl. 10 en 11, walgelijk gebruik van bijbelteksten; maar vooral aan de moeielijkheden, waarin gij den gereformeerden dogmaticus verward ziet, wanneer hij eerst de noodzakelijkheid van het lijden, als den weg tot heerlijkheid, ook voor den Christus, heeft betoogd, bl. 6, en zich daarna, bl. 9, de opmerking moet veroorloven: ‘Zijn lijden was <hi rend="i">niet noodig</hi> dàn voor ons.’ Het zal dan ook wel een greep zijn uit diep gevoelde ervaring, wanneer het elders heet: ‘de noodzakelijkheid van het lijden van den Christus is altijd het moeielijkst geloofsartikel geweest.’ Treurige waarheid; stille getuige van menigen wanhopigen kamp tusschen rede en (kerk-)geloof! Dat komt er van, als men van alles <hi rend="i">geloofsartikelen</hi> maakt, en Jezus stoot van het voetstuk zijner ware grootheid, om hem daarna met allerlei kunstmiddelen zoo hoog mogelijk te verheffen.</p>
<p>Dr. Beets noemt zijne toespraak een <hi rend="sc">Kerk</hi>rede. Welnu, daarmede is zij uitmuntend gekarakteriseerd, indien men ten minste bij <hi rend="i">kerk</hi>, in onderscheiding van <hi rend="i">godsdienst</hi>, denkt aan iets gestereotypeerds, naar vorm en inhoud geantiqueerds en sedert jaar en dag in zekere kringen als goed geijkt. Hij plast met welgevallen in het ‘bloed des Lams’, terwijl hij zich aan diens ‘bruiloft’ te goed doet; smijt met bijbelplaatsen rechts en links; voert het
<pb n="380"/>woord tot ‘verheerlijkte martelaren!’ en vraagt hun, in vollen ernst, wat zij ‘gevoelen’, ‘indien’ (sic) zij het weten, ‘dat op dit Nederlandsch Paaschfeest, waarop men (hunner) gedenkt, in zoo menig heiligdom door (hun) getuigenis gezuiverd of op (hun) asch verrezen, de verrijzenis geloochend wordt’ enz. Zelfs spreekt hij, zonder blozen, van een ‘<hi rend="i">menschenwereld</hi>, die hare oorspronkelijke heerlijkheid verloren heeft;’ alsof die <hi rend="i">menschenwereld</hi> der kerk, die een oorspronkelijke heerlijkheid te verliezen had, ooit grooter zielental dan <hi rend="i">twee</hi>, Adam en Eva, had bereikt!</p>
<p>Natuurlijk kan een man als Dr. Beets, ondanks zijne nederbuigende liefde voor de taal en de gedachten der kerk, geen 14 bladzijden schrijven, zonder menige frissche gedachte in keurigen vorm aan het papier toe te vertrouwen; weshalve niemand zich de lektuur dezer kerkrede zal beklagen. Ik denk o.a. aan de in ieder opzicht schoone aanwijzing, hoe de herinnering van het beginsel der godsregeering, lijden de weg tot heerlijkheid, nooit overbodig, ook in dezen onzen tijd van de grootste beteekenis is voor het vaderland, bl. 13-14. Maar daar zwijgt dan ook de kerkman geheel, om het woord uitsluitend te laten aan den mensch.</p>
<p>Nog is het karakteristiek voor den inhoud der <hi rend="i">Kerkrede</hi>, dat de titel ons vertelt, hoe zij gehouden is op den <hi rend="i">tweeden paaschdag</hi>. Volledigheidshalve had de heer van der Loeff die woorden ook onder den steen der bouwlieden kunnen laten drukken. Hij toch heeft, niet minder dan Dr. Beets, rekening gehouden met de omstandigheid, dat de vaderlandsche gedenkdag samen viel met een kerkelijk feest.</p>
<p>Was dat goed gezien? Mij dunkt: neen. De aandacht werd aldus gedurig van het hoofdonderwerp der rede afgeleid; of juister gezegd, zij werd telkens van het eene onderwerp op het andere gericht. Want eigenlijk behandelden die heeren een dubbele stof, die van het paasch- en die van het vrijheidsfeest. Niemand kan twee heeren dienen; ook geen redenaar, zelfs geen redenaar als Nicolaas Beets, die hier oneindig meer takt verraadt dan zijn jongere ambtgenoot uit 's Heerenberg. De laatste springt onophoudelijk van onderwerp A. op onderwerp B., zoodat het mij niets zou verwonderen, als het den eenvoudige hoorders soms groen en blauw voor de oogen is geworden. Bovendien heeft hij de onvoorzichtigheid gehad, te willen betoogen, dat er ‘overeenstemming’ bestond tusschen de twee feesten. Wel zegt hij bij
<pb n="381"/>die gelegenheid veel goeds en schoons, waarvan ik de waarheid geen oogenblik wensch te betwisten; maar de ‘overeenstemming’ treedt niet aan het licht. Kon een bewijsvoering, als de hier geleverde, worden toegelaten, het kan dan voor niemand meer eenig bezwaar in hebben, te gelegenertijd de harmonie te bezingen tusschen een feest als het jongste nationale aan de eene, een Kerstmis, Pinkster, Goeden Vrijdag, Mariahemelvaart, Allerzielendag of St. Nicolaas aan de andere zijde.</p>
<p>De geachte sprekers zijn het slachtoffer geworden van hunne zucht om te vereenigen wat gescheiden had behooren te blijven. Zij hebben nu voor de helft een kerkelijke, voor de helft een vaderlandsche feestrede gehouden. Natuurlijk kwam noch het eene, noch het andere onderwerp ten volle tot zijn recht. Dat zullen de hoorders wel hebben gevoeld en kan den lezers op de treffendste wijze in het oog springen, wanneer zij, na Beets en van der Loeff, Koch ter hand nemen. De laatste geeft geen tweeslachtige beschouwing, maar een rede uit één stuk. Hij laat de paaschstof rusten en vraagt alleen gehoor voor den dagtekst, dien geen sterveling de bevoegdheid had te wijzigen, omdat God hem in de geschiedenis van ons vaderland had geschreven.</p>
<p>Het heeft mij zeer verwonderd, ja geërgerd, toen ik in Februari en Maart, telkens in de dagbladen las van <hi rend="i">kerkeraden</hi>, die besloten hadden, dat de godsdienstoefening op den eersten April aan de herdenking van Neêrlands bevrijding zou worden gewijd. Geven de kerkeraden dan in sommige, en daaronder nog wel zeer aanzienlijke gemeenten, de te behandelen stof, misschien met teksten er bij, aan hunne predikanten op? Of zijn de laatsten, in de bedoelde gemeenten, zoo dom, wanneer het aankomt op een billijke waardeering van de teekenen der tijden, dat hunne kerkeraden hen bij de hand moeten nemen en met den vinger aanwijzen wat aan hunne roeping, als voorgangers en predikers, past? Zou er één levend lid der gemeente onder de luisterende schare op den 1<hi rend="sup">en</hi> April in een hervormd kerkgebouw worden gevonden, bereid het oor te leenen aan een ‘paaschpreek?’</p>
<p>Mij dacht, het sprak van zelf wat ieder spreken moest, indien hij niet verlangde dat zijne woorden over de hoofden zijner hoorders zouden heenglijden, al zouden diezelfde woorden op een anderen keer een diepen indruk maken in hunne harten.</p>
<p>Het is mij later gebleken, dat ik mij schromelijk heb vergist en dat niet alleen conservatieve, maar ook liberale naturen de
<pb n="382"/>vrijmoedigheid schenen te missen om de paaschstof de paaschstof te laten en het dubbele feest der bevrijding alleen uit het oogpunt van den dankbaren Nederlander te beschouwen. Intusschen blijf ik dat jammer vinden, voor sprekers en hoorders beiden. Overigens hecht ik gaarne mijne adhaesie aan de verklaring van van der Loeff, dat zijne toespraak een ‘eenvoudig woord’ is, terwijl ik hem help wenschen, dat het tot versterking van een goeden geest in zijne gemeente, en elders, iets moge bijdragen. Dat hij ‘niet aanstonds’ aan den wensch zijner vrienden gehoor geven en nog aarzelen kon, tot de uitgave over te gaan, is een gulle bekentenis, die ieder op prijs behoort te stellen.</p>
<p>Wel in een kerk uitgesproken, maar in geenen deele kerkelijke redenen, zijn die van de H.H. de Vos en Tideman. Hier zelfs geen flauwe vingerwijzing naar het ‘feest der opstanding.’ De samenkomst was een afzonderlijk belegde, niet voor de gewone godsdienstoefening bestemde. De literator en de dissenter traden 's namiddags één uur op, in de groote kerk te Hoorn. Opmerkelijke bijzonderheid eener herdenking van 1572 en volgende jaren.</p>
<p>Was het een deugd van deze sprekers, dat zij niet aan Paschen dachten? Er is helaas reden voor de onderstelling, dat dit zwijgen de deugd hunner ondeugd was, en niets meer. Deze feestredenaars schijnen overeen gekomen te zijn, ‘God er maar buiten te laten.’ Aan dat programma, hoewel nergens met zoovele woorden genoemd, blijven zij, bijkans zonder eenige uitzondering, getrouw. Dr. de Vos laat zich slechts eenmaal, nagenoeg aan het slot, bl. 40, de verzekering ontvallen, dat wij ‘<hi rend="i">met Gods hulp</hi> door eendrachtige samenwerking uit moeielijke tijdsgewrichten verlost zijn.’ Dr. Tideman maakt, ook slechts eenmaal, van de ‘Voorzienigheid’ gebruik, bl. 54, om te verklaren wie of wat belette, dat Prins Willem I als Graaf werd gehuldigd, toen hij dit niet weigeren kon. Want het <hi rend="i">gave God</hi>, bl. 55, komt voor in een citaat, en het <hi rend="i">Goddank</hi>, bl. 53, kan wel als een lapsus calami, voor <hi rend="i">gelukkig</hi>, worden beschouwd in een boekje, dat krioelt van drukfouten. Behoudens deze spaarzame - ieder zal het moeten toestemmen: hoogst bescheiden - uitzonderingen, worden de hoorders niet lastig gevallen met God in de geschiedenis. Zij behoeven Hem nergens te erkennen, zelfs niet waar er sprake is van voegzame dankbaarheid. Hier is het ideaal der Chineezen reeds zeer nabij gekomen. De Nederlandsche zonen van het He-<pb n="383"/>melsche Rijk mogen tevreden zijn. Elke tokkeling van snaren, die het gemoedsleven in beweging zouden kunnen brengen, is zorgvuldig vermeden.</p>
<p>Ik ben zoo vrij dit een gevolg van het vastgestelde programma te achten, omdat ik mij anders de opzettelijke godsdienstloosheid bij deze heeren niet kan verklaren. Intusschen dragen hunne stukken de onvermijdelijke fouten van hunne hulde, aan zekere anti-godsdienstige richting gebracht. Zij missen den gloed, de warmte, die het woord van den feestredenaar op een gedenkdag als 1 April 1872, mocht en moest bezielen. Ik ben er zeker van: één der ‘omstandigheden,’ die maakten dat men hen niet geheel verstond, zal wel geen andere dan de nuchterheid van den inhoud hunner toespraken zijn geweest. Niemand vertrapt ongestraft de rechten van het gemoed; en ik noem het moedwillige - zij het ook geen kwaadwillige en misschien met goede bedoelingen begonnen - verguizing van die rechten, tot Nederlanders te spreken op het schoone vrijheidsfeest, zonder het oog te openen voor de zegenende hand des Heeren, en de harten op te wekken tot dankbare verheerlijking van Hem, ‘den Opperkapitein der Geuzen.’ Is Tideman's stijl al minder dor, en vloeiender, dan die van de Vos, ook hij kan hier niet boeien; want, even als zijn bondgenoot, ontbreekt het hem aan ongekunstelde verheffing. Beiden missen den feesttoon. Het gaat hun niet van harte, te juichen én moedwillig te zwijgen van de bron hunner vreugde. Hoorn had twee onmogelijke feestredenaars, omdat dezen, om welken reden ook, een slot hadden gehangen op hun gemoed en de spreuk niettemin waar blijft: pectus est quod disertos facit.</p>
<p>De aangewezen fout treedt op de duidelijkste wijze aan het licht bij de schetst, die Tideman geeft van Oranje's karakter. Al wordt dit beschouwd uit het oogpunt van ‘de eigenaardigheden zijner hulpvaardigheid,’ het gaat toch niet aan, achtervolgens uitvoerig stil te staan bij de bedachtzaamheid, de verdraagzaamheid, de slimheid, de zelfverloochening, de kracht, het vereenigend karakter en de standvastigheid dier hulp, zonder met een enkel woord van haren godsdienstigen grondslag, of wil men: van hare godsdienstige zijde te gewagen. Het beeld van den godsdienstloozen Zwijger is een onvolledig, en daardoor valschgekleurd beeld. Het gelijkt nagenoeg sprekend op onze krachtvolle(?) zonen, die meenen dat zij flinker mannen zullen zijn
<pb n="384"/>zonder God, dan wanneer zij zich aan het versleten bijgeloof van een Opperwezen blijven vastklemmen. Doch het geeft den man niet terug, die niet alleen aan koning Philips schreef: ‘Gave God, dat mijne verbanning of mijn dood, u vaderland van zoovele rampen bevrijden kon!’ maar altijd diepen eerbied had voor den ‘Potentaat der potentaten.’ Wie, gelijk Tideman, vertelt dat wij van Willem van Oranje ‘de eigene gedenkschriften van zijn 50 levensjaren’ bezitten, en zijne ‘zielsgeheimen’ kennen, mocht daarvan in het onderhavige geval niet zwijgen. ‘Den wijzen staatsman, den dapperen krijgsheld, den <hi rend="i">vromen christen</hi>’ noemt Dr. Koch den grondlegger en martelaar onzer vrijheid. Was dat te veel gezegd? Zoo neen, waarom mochten de bedevaartgangers te Hoorn van 's Prinsen vroomheid niets vernemen? Vreesde men wellicht voor gemoedsbezwaren bij zoogenaamd ongeloovigen? Wilde men soms vóór alles neutraal, in den meer en meer gebruikelijken zin van anti-godsdienstig, blijven? Boezemde het spook der beschuldiging: gij viert een kerkelijk feest, misschien eenigen schrik in?</p>
<p>Ach mijne heeren! neemt de moeite en ziet de <hi rend="i">feestrede</hi> van Dr. Koch eens in. Dan zult ge spoedig bemerken, hoe men den 1<hi rend="sup">en</hi> April recht godsdienstig kon spreken, zonder den kerkelijken tongval te bezigen. Slaat vooral de 6 laatste bladzijden niet over. Ik wilde wel dat ieder lezen kon, wat daar wordt gezegd over de godsdienst als plechtanker der vrijheid, op wereldlijk zoowel als op geestelijk gebied. Koch is predikant in den Bosch; men ziet, men hoort, men gevoelt in welke omgeving hij ademt. Doch al hadt gij minder met Ultramontanen te doen; hij had u een uitnemend voorbeeld kunnen wezen. Het kon ook geen kwaad, indien gij van hem hadt geleerd, hoe een beknopte herinnering van Brielle's inneming, ook door Beets en van der Loeff overbodig geacht, eigenlijk niet als zoodanig mocht worden beschouwd, indien men optrad voor een gemengde schare. Voor een beetje geschiedenis waart gij toch blijkbaar niet bang. Dr. de Vos gaf wel een les van circa 30 bladzijden lang; al te maal zeer wetenswaardige dingen, maar taai om te hooren, met name in dezen vorm, op een feestdag. De oorsprong der rechten en privilegiën, die Karel en Philips vertraden, is voor een feestrede op den 1<hi rend="sup">en</hi> April 1872 wel wat hoog opgehaald. Na dien breeden opzet heeft de mare ‘de Briel is ingenomen,’ een zonderling voorkomen, Zij valt, blz. 34, letterlijk uit de lucht en wel zoo
<pb n="385"/>haastig dat er geen tijd meer was om te gewagen van de onmiddellijk daaraan voorafgegane gebeurtenissen, die toch ook reeds van pogingen tot krachtig verzet getuigden, al moesten zij allen mislukken. Van Heiligerlee en wat andere Oranjetelgen, behalve de daar gesneuvelde, deden, geen woord! Wie niet beter wist zou zeggen: de 80jarige oorlog is den 1<hi rend="sup">en</hi> April 1572 begonnen.</p>
<p>Maar die dingen zijn nu eenmaal niet meer te veranderen. Ieder heeft gesproken zooals hij meende dat 't goed was, overeenkomstig zijne krachten. Slechts met 't oog op de toekomst, kunnen wij Koch's toespraak aanbevelen als een voorbeeld eener feestrede, die waar en waardig, ongekunsteld en stichtelijk, in ieder opzicht opwekkend en tot dankbaarheid stemmende mag heeten. Hier geen gemodder met de paaschstof, die ditmaal den beste in verlegenheid moest brengen; geen lafhartig kruipen voor hollandsche Chineezen of andere aanbidders van ‘de goden dezer eeuw;’ maar het vrije, mannelijke, wel doordachte woord van den dankbaren Nederlander, die God in de geschiedenis ziet nadat hij Hem in het hart heeft gevonden.</p>
<p>Behalve om haren eigenen inhoud, verdient de feestrede van 's Bosch de aandacht ter wille van de daarbij gevoegde liederen voor één-, twee- en meer stemmen, die zich voor en na het spreken van den redenaar hebben doen hooren.</p>
<p>&nbsp;</p>
<p><hi rend="spat">Winkel</hi>, Juni '72.</p>
<p>W.C. <hi rend="sc">van Manen</hi>.</p></div>
<div type="section">
<head rend="h4">V. Militair Onderwijs.</head>
<q rend="bq">LANDOLT'S WAPENLEER ten dienste der adspirant-officieren der infanterie en cavalerie, herzien en gedeeltelijk omgewerkt door P.F. <hi rend="sc">Coumans</hi>, kapitein der infanterie.</q>
<p>Gaarne voldoen wij aan de uitnoodiging der redactie om eene aankondiging van het werkje van den kapitein Coumans op ons te nemen. In de laatste jaren behoort, in tegenstelling van vroeger, de militaire litteratuur niet tot de minst gezegende. Het moge waar zijn dat er onder de vruchten ook te vroeg ge-<pb n="386"/>plukte voorkomen, even waar is het echter, dat dit tijdperk van ontwikkeling der militaire wetenschap door ieder belanghebbende met vreugde wordt begroet. De werkzame kapitein Landolt voldeed aan eene bestaande behoefte, toen hij in 1869 zijne wapenleer ten dienste van adspirant-officieren der infanterie en cavalerie in het licht gaf. Niettegenstaande de voortdurende wijzigingen in den stand der militair-technische wetenschap waren toen de handleiding tot de kennis der artillerie voor de kadetten van alle wapenen van 1863 en een handboekje van den toenmaligen kapitein Pel de eenige bronnen, waaruit de kennis moest worden geput.</p>
<p>De Militaire Spectator 1869. Derde serie. Veertiende deel n<hi rend="sup">o</hi>. 9 bevat van de bekwame hand van den kapitein Hojel eene beoordeeling van dezen arbeid van Landolt. Niemand was beter bevoegd om over de volstrekte waarde van het boekje te oordeelen, dan juist die kundige artillerie-officier en het is ons aangenaam er dadelijk op te kunnen wijzen dat de kapitein Coumans in zijne omwerking nauwkeurig van al de, in die recensie voorkomende, opmerkingen partij heeft getrokken. De reeks van jaren die de bewerker van de tweede uitgave aan het militaire onderwijs heeft gewijd, geven reeds bij het lezen van het titelblad grond om van zijne hand iets degelijks op dat gebied te verwachten. Het geldt hier een boekje ten dienste van onderofficieren; geen werk overvloeiende van geleerdheid en dikwijls onbegrijpelijke diepzinnigheid maar integendeel een leiddraad om onder voorlichting van degelijke instructeurs tot eigen studie te gebruiken. Te recht is de schrijver zooals hij in de voorrede van de tweede uitgave zegt een vijand van te veel of te weinig; daarom laat hij de, in de eerste uitgave voorkomende, afdeeling over eenige stellingen van natuur-, schei- en werktuigkunde geheel weg. Wij zouden intusschen dat beginsel nog strenger toegepast willen zien. Evenmin als de recensent in de militaire spectator, zijn wij voorstanders van het streng uitwerken van een programma van de examina. Met genoegen zien wij eene meer volledige behandeling van de kogelbaan vooral omdat zij gelijdelijk en duidelijk gegeven wordt. Ook voor het hoofdstuk Derivatie, ofschoon minder duidelijk bewerkt, was eene uitbreiding gewettigd, omdat een goed begrip van beide onderwerpen met recht van den infanterie-officier wordt geëischt. Doch waarom nu ook voor de juiste toepassing van het beginsel ‘niet te veel
<pb n="387"/>noch te weinig’ een hoofdstuk als dat van de surrogaten van buskruit niet laten vervallen of alleen zonder meer de namen daarvan vermeld, en aan den instructeur de vrijheid gelaten daar over, al of niet, uit te wijden? Hoofstukken, die, met het oog op de strekking van het werkje, geen recht van bestaan hebben, zijn bovendien meestal niet zeer gelukkig. Zoo ook hier. § 105 geeft eene beschrijving van de vervaardiging van schietkatoen die mager genoemd mag worden; er wordt gesproken van eene temperatuur van 30<hi rend="sup">o</hi>-40<hi rend="sup">o</hi> (welke schaal), en voorts eene verklaring van de scheikundige werking aan toegevoegd, die de toets der wetenschap niet kan doorstaan.</p>
<p>Wij geven deze opmerking aan onzen geachten kameraad ten beste en willen hem, voor eene door ons gewenschte spoedige derde uitgave, nog op enkele kleinigheden wijzen die wellicht verandering verdienen.</p>
<p>Op bladz. 143 vinden wij bij de behandeling van de kogelbaan in het luchtledige eene noot, waarvan de inhoud, met het oog op de overal gevolgde logische wijze van gevolgtrekken, niet gelukkig is. Wij zouden ook bovendien de noot liever in den tekst zelven hebben gezien en daarbij, tot voltooiing van het geheel, de verklaring van de formule S = ½ gt<hi rend="sup">2</hi> gevoegd willen hebben.</p>
<p>Op bladz. 159 maakt de verkeerde plaatsing van den letter <hi rend="i">g</hi> in het figuur, den tekst voor een oningewijde aanvankelijk onverklaarbaar.</p>
<p>Op bladz. 180 vinden wij melding gemaakt van: kartetsschoten op afstanden van 400-800 en van 200-500 pas aangewend tegen tirailleurs in de omheiningen van dorpen en boschranden. Wij geven den schrijver in bedenking deze wijze van aanwending bepaald door te slaan, of er bij te voegen dat kartetsschoten daar <hi rend="i">niet</hi> moeten worden gebruikt. Ofschoon de werkelijkheid het van zelf wel dadelijk zal verbieden, is het zaak om er de theorie evenmin mede te verrijken.</p>
<p>Op bladz. 183 doet schrijver bij de demonteerschoten onrecht aan het gladde geschut, dat hij daarbij op hoogstens 400 pas laat gebruiken. Nog onlangs zagen wij door het gladde kanon op 600 meter bij het demonteeren bijzonder gunstige resultaten verkrijgen, die zelfs het getrokken geschut in de schaduw stelden.</p>
<p>Doch wij willen eindigen. Met te veel genoegen hebben wij met den arbeid van onzen kameraad kennis gemaakt, om ons in de verste verte slechts den schijn van het tegendeel op den hals
<pb n="388"/>te halen. Wij wenschen aan de tweede uitgave een ruim debiet; wellicht zullen bij een derde de platen, die nu reeds op aanraden van den kapitein Hojel zijn vergroot en vermeerderd, doch nog altijd elementair zijn, eene verdere uitbreiding ondervinden. Aan de militaire wetenschap wenschen wij toe, dat er steeds meer en meer kundige mannen zullen worden gevonden, die lust en tijd hebben, om den arbeid van te vroeg gestorven kameraden te voleindigen of te volmaken.</p>
<p>&nbsp;</p>
<p><hi rend="sc">d.</hi>V.</p></div></div>
<div type="chapter">
<interpGrp>
<interp type="primair" value="back018"/>
<interp type="primair" value="oort003"/>
<interp type="primair" value="mane004"/>
<interp type="primair" value="nieu086"/>
<interp type="secundair" value="alph002"/>
<interp type="secundair" value="gunn002"/>
<interp type="secundair" value="nepv001"/>
<interp type="secundair" value="tide003"/>
<interp type="secundair" value="snel027"/>
<interp type="secundair" value="groo008"/>
<interp type="secundair" value="brun029"/>
</interpGrp>
<pb n="389"/>
<head rend="h3">Binnenlandsche letterkunde.
<lb/>Bibliographie.</head>
<interpGrp>
<interp type="primair" value="18720700"/>
</interpGrp>
<head rend="h4">I. Fraaie Letteren.</head>
<q rend="bq">Dichtwerken van Mr. <hi rend="sc">Hieronymus van Alphen</hi>, volledig verzameld en met een levensberigt van den dichter verrijkt door Mr. J.L.D. <hi rend="sc">Nepveu</hi>. - Volksuitgave. - Te Utrecht bij J.G. van Terveen en Zoon, 1871.</q>
<p>Eigenlijk konden wij hier volstaan met een woord over de uitvoering, bij den herdruk van de dichtwerken eens mans, die al zoo veelzijdig is besproken. Toch achten wij eene korte uitweiding niet geheel overbodig bij de aankondiging dezer uitgave, omdat van Alphen, wat men ook tegen zijn letterarbeid hebbe aangevoerd, onmiskenbaar krachtig heeft bijgedragen tot de bevrijding der Nederlandsche poëzij van de onnatuurlijke kluisters, haar in de achttiende eeuw aangelegd. Dat hij zelf tot de baanbrekers behoorde, en ten minste aanvankelijk nog eenigermate den wansmaak van den tijd huldigde, om overal herders e.d. bij te slepen, is duidelijk te bespeuren uit de Stichtelijke mengelpoëzij, 1772 tot 1782, gemeenschappelijk met van de Kasteele, door hem uitgegeven. ‘Vroomhart's klagt’ te midden zijner schaapjes (p. 14), de ‘heilige blijdschap van Damon,’ insgelijks te midden van grazend vee (p. 71), de ‘veldzang tusschen Godelief en Vroomhart,’ over zeer ernstige onderwerpen (p. 88), het onderhoud van ‘Vroomhart en Waarmond,’ terwijl de eerste eene jonge koe gaat afhalen, daags te voren door hem gekocht, laten dienaangaande geen twijfel over.</p>
<pb n="390"/>
<p>Afwisselend van maat en in den regel zoetvloeijend, hebben alle stukken van dezen bundel, gelijk trouwens met den titel strookt, dezelfde strekking. Hieruit blijkt tevens welke stof van Alphen, reeds als jong dichter, bij voorkeur behandelde. En zoo bleef het. Om deze reden was hij ingenomen met den arbeid van Gellert, van wiens liederen hij eenige vertolkte. (p. 152 enz.) Vele dichtstukken uit den genoemden bundel, b.v. ‘de blijdschap van den Christen’ (p. 121) en ‘de Zee’ (p. 137) zijn voortreffelijk geslaagd, en ‘de starrenhemel,’ eene later opgenomen cantate, (p. 348) behoort tot de schoonste stukken van dien aard in onze taal.</p>
<p>Betrekkelijk weinig gedichten heeft van Alphen gewijd aan de gebeurtenissen zijner dagen. De Nederlandsche gezangen, in 1779 aan Willem V opgedragen, hebben meest gedenkwaardige voorvallen uit het verleden der republiek ten onderwerp. In den eersten zang herdacht van Alphen het tweede eeuwfeest der Unie, en onder de cantaten vindt men er eene ter gedachtenis van de overwinning op de Doggersbank (p. 345). Sommigen hebben betreurd, dat van Alphen niet meer vaderlandsche stoffen heeft behandeld; doch men houde in het oog, dat langzamerhand de zaden van tweedragt zich begonnen te ontwikkelen, toen hij met zijne eerstelingen als dichter optrad, en dat reeds hierin zekere bezorgdheid over de naaste toekomst doorstraalt. Hiervan getuigen de herhaalde klagten p. 102 e.v. geuit. Naauwelijks waren de feesttoonen, bij het tweehonderdjarig bestaan der Unie aangeheven, weggestorven, of de binnenlandsche partijschap ontbrandde.</p>
<p>Uit het doorwrochte levensberigt, door Mr. Nepveu opgesteld, is te zien, dat van Alphen, toen het werkelijk tot eene uitbarsting kwam, te Utrecht, waar de partijen elkander met hevigheid bestreden, het ambt van procureur-generaal bekleedde. Als aanhanger van den prins en voorstander der oude constitutie, behoorde hij eerst tot de minderheid, of liever tot de onderliggende partij. Tijdens de reactie, die met den inval der Pruissen aanbrak, was hij te verzoeningsgezind, om behagen te scheppen in de gestrengheid, waarmede nu zijne staatkundige tegenstanders werden behandeld. Dit bewoog hem zelfs tot het nederleggen van zijn post, in 1789, waarop hij pensionaris van Leiden, en in 1793 raad en thesaurier-generaal der Unie werd. Hetzelfde jaar dichtte hij nog enkele regels tot lof van den verdediger van de Willemstad en tot bemoediging van Willem V, op diens ver-<pb n="391"/>jaardag. Weldra trok hij zich geheel van het staatkundig tooneel terug, nadat de stadhouder, zwichtende voor den stroom der revolutie, in Januarij 1795, de republiek had verlaten. Sedert leefde van Alphen, die zich volstrekt niet kon vereenigen met de gewelddadige omverwerping der bestaande orde van zaken, noch met de elkander opvolgende staatsberoeringen, hieruit ontsproten, geheel ambteloos tot aan zijn dood, in 1803. Zijne staatkundige denkwijs verwijderde hem zelfs van zijn ouden vriend van de Kasteele, die zich bij de omwentelingspartij aansloot, en verklaart genoegzaam, waarom hij over de gebeurtenissen van dien tijd maar liever het stilzwijgen bewaarde.</p>
<p>Gedurende zijn verblijf te Utrecht, had hij zijne ‘Kleine gedichten voor kinderen’ in het licht gegeven, waarvan de laatste in 1782 uitkwamen. Gezamenlijk beslaan zij slechts weinig bladzijden (p. 261-303) van de volledige dichtwerken; doch de inhoud van dit bundeltje heeft veel bijgedragen, om den naam des auteurs te vestigen. Die kindergedichtjes werden met gretigheid ontvangen, en bleven duurzaam in eere, zoodat men, omstreeks eene eeuw later, gerust mag vragen: wie kent ze niet? Men heeft er leemten en gebreken in aangewezen, en beweerd dat anderen, op denzelfden weg, beter geslaagd zijn. De waarheid hiervan aannemende, zouden wij echter vragen, of het billijk en waardig is met die gebreken te spotten; of men, zoodoende, niet op dezelfde wijze met een verachtelijk schouderophalen zou kunnen gewagen van de eerste proefnemingen van zekeren Fulton, nu onze zeestoombooten als ware het eene brug over den oceaan vormen. Men wrake deze vergelijking, die ons onwillekeurig uit de pen vloeit, doch zal tevens moeten erkennen, dat er vóór of uit den tijd van van Alphen, in onze taal, niets is aan te wijzen, dat zijn arbeid voor kinderen in de verte evenaart, en dat zijne eerste proeven op dit gebied, schoon niet volmaakt, nog altijd met die zijner navolgers kunnen wedijveren.</p>
<p>Twee opmerkingen, door van Alphen zelf in het voorberigt gemaakt: 1<hi rend="sup">o</hi> dat niet al zijne gedichtjes voor kinderen van vier of vijf jaren geschikt, maar toch wel voor die van boven de vijf en beneden de tien jaren bruikbaar zijn, en 2<hi rend="sup">o</hi> dat het geen kwaad mag, wanneer hier en daar het kinderlijk verstand eene kleine zwarigheid ontmoet en daardoor tot vragen en praten wordt opgewekt, - zouden ons te ver afleiden, indien wij die wilden bespreken of het voor en tegen daarvan uiteenzetten.
<pb n="392"/>Genoeg zij het, dat men haar niet alleen op de geuite denkbeelden en de inkleeding, maar ook vooral op de woordenkeus moet toepassen. Zoo is b.v. de regel ‘'t zij vroeg of spa,’ volkomen onbegrijpelijk voor een kind, hetwelk de spa steeds als een voorwerp heeft hooren behandelen op de leestafel van Prinsen. Dergelijke regels zijn er meer. Naar het plan van den dichter kunnen zij stof tot vragen en praten geven. Hij schreef ook voor kinderen van ontwikkelde en bovendien welgestelde ouders, zoodat men hem niet wijten kan, als b.v. de woorden over het kinderlijk geluk den armen worden in den mond gelegd. Met overleg gebruikt, zal het ook door ons misschien reeds te lang besproken bundeltje nog veel nut kunnen stichten. En dit te algemeener, omdat het wel denzelfden godsdienstigen zin ademt, die uit al de werken van den dichter spreekt, doch schier ten eenenmale vrij is van de meer dogmatische beschouwingen, overal elders door hem ingevlochten.</p>
<p>Van Alphen behoorde, zooals uit zijne gedichten overvloedig blijkt, tot degenen, die men reeds destijds kerkelijk regtzinnig noemde. Aanvankelijk waarschuwde hij tegen den afval, die verderf zou baren; later sprak hij op smartelijken toon over de ‘tegenwoordige ligtzinnigheid en ongodsdienstigheid.’ Nogtans was hij, als smaakvol dichter, niet tegen verbeteringen in den vorm, vooral betreffende het kerkgezang. Had de onlangs ingevoerde nieuwe psalmberijming, bij sommige streng Gereformeerden tegenkanting ontmoet, van Alphen wilde verder gaan. Men leze wat hij dienaangaande (p. 359 e.v.) bij zijne aanmerkingen over de cantaten zegt; hoe hij ten laatste de hoop uitspreekt, dat eenmaal de tijd mogt komen, ‘waarin, ook bij de openbare godsdienst, de geboorte, het lijden, de dood, de opstanding, de hemelvaart van onzen gezegenden Jezus, en dergelijke stukken, door de vereenigde poëzij en muzijk, treffend en hartroerend voorgesteld en met dankzegging, verwondering en aanbidding werden aangehoord.’ (p. 361) Schoon hij wel inzag, dat het oogenblik daartoe nog niet was aangebroken, achtte hij dit toch zoo nabij, dat hij zich, tijdens zijn ambteloos leven, aan het werk zette. Als vrucht daarvan, gaf hij, kort voor zijn overlijden, in het licht eene ‘Proeve van liederen en gezangen voor de openbare godsdienst.’ Hij wekte anderen op, hetzelfde te doen, opdat later de keuze des te ruimer mogt zijn. Binnen de eerste drie jaren na zijn dood, werd de wensch des overledenen reeds
<pb n="393"/>vervuld, door de invoering der Evangelische gezangen, thans nog bij de Hervormden in gebruik. Van Alphen had niet kwalijk gezien, en niet vergeefs gearbeid; want omstreeks zeventien zijner liederen werden, ten deele eenigzins gewijzigd, in den kerkelijk vastgestelden bundel opgenomen. Hieronder behooren echter sommige uit de Stichtelijke mengelpoëzij. Stellig van hem zijn gezang 15, 20, 51 e.a.</p>
<p>Ten slotte een woord over de bewerking dezer uitgave, opgedragen aan Z.M. den Koning. Waarom de heeren van Terveen en Zoon te Utrecht haar met den naam van volksuitgave bestempelen, begrijpen wij niet regt, tenzij hiermede wordt bedoeld, dat zij door hare goedkoopheid onder ieders bereik ligt. In dit geval hadden wij liever een lagen prijs op den omslag, dan dit woord op den titel gezien. Niet in verband met de opdragt, omdat de belangstelling van Z.M. wel onafhankelijk zal wezen van de klasse zijner onderdanen, waarvoor de uitgevers een goed werk bestemmen; maar in verband met de nette uitvoering, omdat het woord volksuitgave doorgaans, zeker niet vleijend voor een gedeelte der natie, tot een vrijbrief moet strekken voor slecht papier, te compressen druk, versleten letter, slordige bewerking, enz. En dit is hier niet van toepassing. Moeten wij dus eenvoudig lezen, alsof er stond: goedkoope uitgave, ook dan nog zouden wij vragen, of hij, die om finantiëele redenen bij voorkeur goedkoope boeken en goedkoopen wijn opdoet, dit juist gaarne op den titel of het etiquet ziet uitgedrukt.</p>
<p>Bovenstaande aanmerking moeten wij ons veroorloven, omdat het keurig uitgevoerde werk ons, na het lezen der eerste aankondiging, inderdaad verraste. Niets regtvaardigt het toevoegsel op den titel, daar zelfs de vele aanteekeningen, voor den gewonen lezer van weinig belang, vaak zelfs wat afschrikkend, allen zijn opgenomen. Mr. Nepveu, de verdienstelijke bewerker der algemeene voorrede, verklaart hierin ook alleen die veranderingen gemaakt te hebben, welke na een tijdsverloop van meer dan dertig jaren noodig waren. Hoe zorgvuldig deze uitgave is bewerkt, kan men zien uit het kleine aantal drukfouten, die vooral bij de correctie van bekende stukken, en wel in dichtmaat, zoo ligt ontsnappen. Tot de weinige, die onze aandacht hebben getrokken, behooren: p. IX zelfs i.p.v. zelf; p. XXXIX naar zich gesleept i.p.v. na; p. 15 alzienend i.p.v. alziend; p. 59 bestek ook i.p.v. bestek; p. 95 digst; p. 107 die wie i.p.v. die wij;
<pb n="394"/>p. 155 u magen i.p.v. uw magen; p. 164 die i.p.v. dien God ons schenkt; p. 322 den God, die gij bemint i.p.v. dien enz.; p. 358 geschikste; p. 476 veloochening; p. 501 aan u dienst i.p.v. uw. Waarlijk eene kleine hoeveelheid en van onbeduidend gehalte. Drie niet genoemde laten wij hier volgen, omdat zij op den versbouw betrekking hebben. Op p. 25 reg. 18 staat: ‘'t zaadje,’ vermoedelijk i.p.v. het zaadje; p. 56 reg. 13 staat: ‘Ik zie, ik hoor’ enz. vermoedelijk i.p.v. 'k zie, ik hoor enz.; p. 185 reg. 3 staat: ‘Dan, daar 's levens draad,’ vermoedelijk i.p.v. des levens. Het spreekt van zelf, dat wij ons hierbij kunnen vergissen.</p>
<p>Alles te zamen genomen, durven wij ieder, die van Alphen uit zijne dichtwerken nader wil leeren kennen, gerustelijk aanraden deze uitgaaf ter inzage te vragen. Het aangename uiterlijk, de heldere en duidelijke druk, waarschijnlijk ook de lage, schoon ons niet bekende prijs, zullen dan ongetwijfeld tot de beste aanbeveling strekken.</p>
<p>&nbsp;</p>
<p><hi rend="spat">Nieuwediep</hi>, Julij 1872.</p>
<p>B.D.</p>
<q rend="bq">SCHILLER'S TAUCHER. Een studie door J.H. Gunning Jr. Amsterdam, H.J. van Kesteren.</q>
<p>De S., zoo lezen wij in een inleiding die ⅓ van de eigenlijke studie beslaat, ontvangt om de twee weken ten zijnen huize een kring van jonge mannen ter bespreking van onderwerpen uit het gebied der <hi rend="i">wetenschap</hi> en <hi rend="i">letterkunde</hi>. Het gezamenlijk streven is, het gebed, waarmede zij die bespreking begeleiden, niet een bloote vorm te doen zijn: elkander duidelijk te maken, welk licht 't geloof in J.C. dat hun op <hi rend="i">elk</hi> gebied de <hi rend="i">eenige</hi> waarheid is, <hi rend="i">over al deze vragen</hi> doet opgaan. Bij dat licht nu heeft men Schiller en vooral zijn <hi rend="i">Taucher</hi> bekeken. Het resultaat van dat onderzoek is in Gunning's studie neergelegd.</p>
<p>Voor wij verder gaan, kunnen wij nu reeds vrij nauwkeurig de waarde van 't werkje aangeven. Eigenlijke letterkundige waarde heeft het niet, want de schrijver - hij zegt het zelf - is geen letterkundige; of zoo hij 't is, dan in ieder geval een zeer slechte. Wat hij <hi rend="i">wel</hi> is, leert ons iedere bladzijde, hij is
<pb n="395"/>n.l. predikant. Daarom maakt ook 't geheel - ondanks 't vertoon van een te onpas uitgestalde geleerdheid - den indruk eener preek. De vermaningen ontbreken evenmin als de toepassing. De waarde van bedoelde studie - de S. bekijkt werkelijk alles door het kleurglas zijner beperkte dogmatiek - kan uit den aard der zaak niet dan zeer gering zijn; hoogstens is zij voor geestverwanten van den S. van eenig belang.</p>
<p>Schiller te beoordeelen naar...de leeringen van een kerkgenootschap! Den dichterreus en zijne werken te meten met een dogma! Welk recht heeft de heer G. daartoe? Welk recht? Welnu, wij schromen niet het te zeggen, op 't gevaar af dat hij ons ook rangschikt onder hen, die liever een Buddhist gelooven dan een Christen. Hetzelfde recht n.l. dat een Mormoon of een aanbanger van een der vele secten in Amerika of een Mahomedaan daartoe heeft. Als de heer Gunning billijk kan zijn, dan zal hij dit moeten erkennen. Bewijs genoeg, dat het standpunt, van waar Gunning Schiller en zijn Taucher beoordeelt, een verkeerd standpunt is. Wat ‘auf künstlerischem Wege geschaffen wird,’ moet aan de regelen der kunst getoetst worden en niet aan de dogma's van den heer Gunning en zijn geestverwanten.</p>
<p>Hetzelfde lot, dat Schiller's Taucher en andere producten der literatuur ondergaan, valt in 's Hage ook der wetenschap ten deel. Eerlang hebben we dus wellicht een studie van dezelfde hand te wachten, die ons een veilige fakkel aan de hand zal doen om ons te leiden door de gevaarlijke kronkelpaden van Wiskunde, Zoölogie, Chemie en wat al niet meer!</p>
<p>Mocht de heer G. deze regelen lezen, dan zal hij niet nalaten, wij zijn er zeker van, ons te rangeeren onder die lui, die met <hi rend="i">botten glimlach</hi> (X) over zijne bespiegelingen (lees: ‘wonder en machtspreuken, die sterk naar den kansel rieken’) den schouder ophalen. Wij zijn dan ook niet in staat - 't zij ronduit gezegd - overal de diepten van 's mans uitspraken te peilen. Mogen anderen gelukkiger zijn! Doch ter zake!</p>
<p>Alle noodelooze uitweidingen, zooals over Israëlieten en Grieken, over de symbolische beteekenis der zee enz., alle beschouwingen over Schiller van het godsdienstig standpunt des heeren Gunning gaan wij met stilzwijgen voorbij en vragen slechts: wat leert ons nu de S. omtrent den Taucher?</p>
<p>Wat is een Ballade? 't Eerste schoolboek het beste geeft een antwoord: ‘sie behandelt einen historischen oder sagenhaften
<pb n="396"/>Stoff episch. In ihr finden wir den Volksgeist mit all dem Glauben an das Wunderbare, an geheimsinnige Naturkräfte und Wesen. Sie ist also volksmässig.’ Terecht zegt dus G. - want er is ook koren onder 't kaf - dat het geheele gedicht zich aan den middeleeuwschen gedachtenkring aansluit (p. 47). Ook is het waar, dat Schiller een zeer alledaagsch voorval een heerlijke veredeling heeft doen ondergaan - immers de ware dichter veredelt alles wat hij aanroert - en dat die veredeling dus tot een bijzonder doel is geschied. Maar zou 't ook waar zijn, wat Gunning antwoordt op de vraag, welke is de hoofdgedachte voor welke die veredeling zou geschied zijn n.l. de idee van Schiller's leven zelf (26). Wij meenen met reden hieraan te mogen twijfelen. Met al de overeenkomst die Schiller met den koenen jongeling moge hebben, gelooven wij, dat de dichter even als bij den ‘Pegasus im Joch’ 't allerminst aan zich zelven gedacht heeft. Een nadere omschrijving der hoofdgedachte geeft de S. als hij zegt: ‘op den bodem der wereld, hetzij men de wereld zoeke buiten zich in de verschijnselen, hetzij in zich in de diepten van 't eigenlijke menschelijke wezen - op den bodem ligt de dood, de afgrijselijke onnatuurlijke verstoring (31) en hij, die dien bodem, die diepte volstrekt bereiken wil, die wordt verslonden door de daemonische machten des doods; of anders: ‘naar het pijlen<note n="*)" place="foot">Dit zal wel ‘peilen’ moeten zijn.</note> van de diepten des levens, naar het betreden van de grens, waar het natuurlijk bestaan met hooger gebied in aanraking komt, heeft de mensch, een heftig geheimzinnig verlangen. Dit onweerstaanbaar verlangen en de onmogelijkheid om er in dit leven geheel aan te voldoen, deze smartvolle antinomie is de idee van den Taucher’ (43); of nog anders; de grondgedachte is: ‘het huiverend besef van de ongenaakbare doodende heiligheid der waarheid.’</p>
<p>Zou dat nu werkelijk de idee van 't gedicht zijn? Wij zijn er verre van het te gelooven; niet omdat de heer G. een Christen en geen Buddhist is; maar omdat het ons op zijn minst genomen zeer onwaarschijnlijk voorkomt. De Taucher is een <hi rend="i">episch</hi> gedicht, <hi rend="i">dat zich aan den middeleeuwschen gedachtenkring aansluit</hi>. Men behoeft dus waarlijk niet ver te zoeken om Schiller's bedoeling te vinden. Doch wat doet de heer G? Hij ziet er slechts een symbool in, distilleert er een gedachte uit, aan 't gedicht vreemd en - ex-<pb n="397"/>ploiteert die voor zijn bijzondere doeleinden. Waarlijk, wij eerbiedigen iedere eerlijke godsdienstige overtuiging; wie in streng kerkelijke geloofsbegrippen zijn troost vindt en zich daarin gelukkig gevoelt, welnu hij geloove en zijn geloof moge voor hem goede vruchten dragen; maar bij al den eerbied, dien wij voor anderer overtuiging koesteren, kunnen wij toch met recht vorderen, dat die anderen met hun geloofsovertuiging of hun godsdienstige meeningen verwijderd blijven van een gebied, waarop ze niet te huis behooren, en dat ze die meeningen niet opdringen aan personen en zaken, die daarmede niets gemeen hebben of willen hebben.</p>
<p>Onder meer andere producten der Duitsche literatuur roert de schrijver ook Goethe's Erlkönig aan. Van deze ballade, waarin hij den dichter ook al weer dieper laat zien dan deze werkelijk ziet en wil zien, zegt hij, dat Goethe het <hi rend="i">oppervlakkig rationalisme</hi> van den ruiter (lees: vader) laat <hi rend="i">beschamen</hi> door het natuurinstinct van het kind, dat achter de verschijnselen de daemonische diepte voelt. Wij voor ons denken hier aan een <hi rend="i">onervaren</hi> kind, dat het hoofd vol sprookjes en volksvertellingen in zijn opgewonden verbeelding dingen ziet, die zijn naar lichaam en geest volwassen vader natuurlijk niet ziet. Hoe hier van een <hi rend="i">beschamen</hi> van den vader door het kind en van een <hi rend="i">oppervlakkig rationalisme</hi> sprake kan zijn, begrijpen wij evenmin als zoo vele andere uitspraken in deze zich in een mystischen gedachtenkring bewegende studie.</p>
<p>Wij willen gaarne gelooven, dat de heer G. bij zijne interpretatie van den Taucher volkomen ter goeder trouw heeft gehandeld, maar wij betwijfelen zeer of het hem op die wijze gelukken zal, der ‘lieftalige jonkvrouw, die een Goethe of Schiller in een mooi bandje, verguld op sneê op haar étagère heeft’ of ‘den oppervlakkigen jonkman, die met hunne buste naast zijn pistolen en floretten zijn kamer versiert,’ liefde in te boezemen voor de heerlijkste literarische producten.</p>
<p>Wie het gebied der fraaie letteren bezoeken wil, kieze niet den heer G. tot leidsman. Deze deed beter, zoo hij voortaan op eigen terrein bleef, opdat hem niet te eeniger tijd op krachtiger wijze worde toegeroepen, dan wij 't nu doen:</p>
<lg type="poem">
<l>Raum für Alle hat die Erde,</l>
<l>Was verfolgst du meine Heerde?</l></lg>
<p><hi rend="sc">Schiller</hi>, <hi rend="i">Alpenjäger</hi>.</p>
<p><hi rend="spat">Sappemeer</hi>,</p>
<p>H.C.S.</p>
<div type="section">
<interpGrp>
<interp type="primair" value="18720700"/>
</interpGrp>
<pb n="398"/>
<head rend="h4">II. Godgeleerdheid en Kerkgeschiedenis.</head>
<q rend="bq">De blijvende waarde van den christelijken godsdienst; door E. <hi rend="sc">Snellen</hi>, pred. te Zierikzee. Leiden S.C. van Doesburgh, 1872.</q>
<div type="section">
<head>I.</head>
<p>Om, bij het beoordeelen van dit werk, te beginnen met het uiterlijke - keurig ziet het er uit: een nette omslag, geschikt formaat en fraaie titel trekken ons aan om het te koopen; maar het valt bitter tegen bij de lezing: de drukker schijnt er al zijn gebroken letters voor gebruikt te hebben; indien de heer Snellen dit aan zijn uitgever niet euvel duidt, dan bezit hij eene groote mate van lankmoedigheid.</p>
<p>Wat het innerlijke betreft, hiermede gaat het juist omgekeerd: de eerste indruk, dien het maakt, is vrij wat minder gunstig dan dien de overweging van den inhoud achterlaat. Daar het veel aangenamer is te prijzen dan aanmerkingen te maken, begin ik met het laatste om daarna op de niet geringe verdiensten van Snellen's arbeid de aandacht te vestigen.</p>
<p>Op den ditmaal ingeslagen weg voortgaande, klim ik van het minder gewichtige tot het meer belangrijke op. De stijl laat wel iets te wenschen over en heeft veel schuld aan de vermoeienis, die men bij de lezing ondervindt. Niet dat hij slordig zou zijn; alles behalve! Het geschrift is, ook in dit opzicht, blijkbaar met groote zorg behandeld; maar bij hort en stoot. De overgangspartikels ontbreken vaak, en het is zeer dikwijls volstrekt niet duidelijk, hoe een zin met den voorafgaanden samenhangt. Laat mij een voorbeeld noemen! Op bl. 95 lezen wij: ‘Welk godsdienstig belang vertegenwoordigt het Supranaturalisme? Wij antwoorden: door het Supranaturalisme wil de mensch de zekerheid des geloofs handhaven, zoo dikwijls hij zich overweldigd voelt door gegevens van de buitenwereld, die hij nog niet behoorlijk heeft verwerkt, waarvan hij niet heeft leeren inzien, dat zij aan het leven des gemoeds geen schade doen. Het onderscheidt zich van het Mysticisme, dat die gegevens eenvoudig ignoreert.’ In deze volzinnen zijn twee fouten. Vooreerst ontbreekt in den tweeden het woord: ‘Hierdoor,’ dat al dadelijk het geheel iets
<pb n="399"/>opheldert; willen wij echter volkomen zuiver de bedoeling weergeven, dan moeten wij lezen: ‘Door de gegevens van de buitenwereld te erkennen onderscheidt het zich van het Mysticisme, dat ze eenvoudig over het hoofd ziet.’ Doch ook in den eersten volzin schuilt een fout. Immers ‘de gegevens van de buitenwereld verwerken’ wil meer zeggen dan ‘leeren inzien, dat zij aan het leven des gemoeds geen schade doen’ en mag dus niet in de eerste plaats vermeld worden. Snellen bedoelt: ‘Door het Supranaturalisme wil de mensch de zekerheid des geloofs handhaven tegen de overweldigende macht der gegevens van de buitenwereld, waarvan hij nog niet heeft leeren inzien, dat zij aan het leven des gemoeds geen schade doen, en die hij dus nog veel minder behoorlijk heeft verwerkt, dat wil zeggen dienstbaar gemaakt aan zijn innerlijk leven. Door de erkenning van die gegevens enz.’</p>
<p>Men achte het geen vitterij, wanneer ik zulk eene zinsnede ontleed; immers bij de behandeling van een onderwerp als ‘de blijvende waarde van den Christelijken godsdienst’ komt veel aan op zeer nauwkeurige begripsontleding en heldere voorstelling. Dat er toch vooral in godsdienstzaken menigwerf zoo groote spraakverwarring heerscht, is wel is waar zeer natuurlijk, daar het moeilijk is over hartszaken in klare bewoordingen te spreken, maar het kan toch voor een groot deel vermeden worden door het bezigen van de beste woorden en een nauwkeurigen stijl.</p>
<p>Wanneer deze hort en de overgangen van het éene deel eens betoogs tot het andere ontbreken, vindt dit gewoonlijk zijne verklaring in onduidelijkheid der denkbeelden-zelven en het zwevend karakter der begrippen van den schrijver. Ook hier is dit het geval. Hoezeer de heer Snellen ook zijn best doet klaar te zijn en de begrippen te ontleden, wat hij bedoelt is dikwijls zeer onzeker. Er is iets chaotisch in zijn arbeid; blijkbaar zijn ook in zijn hoofd niet alle denkbeelden precies geregeld. Dit nu strekt hem wel is waar niet tot oneer; want welk nadenkend mensch gaat het niet wel eens als den scholier in den Faust?</p>
<lg type="poem">
<l>Mir wird von alle dem so dumm,</l>
<l>Als ging' mir ein Mühlrad im Kopf herum.</l></lg>
<p>Maar wie over eenige zaak schrijven, dus anderen onderrichten wil, moet althans van dat deel der waarheid, waarover hij handelen
<pb n="400"/>zal, een klare voorstelling hebben. Wie over de blijvende waarde van den Christelijken godsdienst wil spreken, moet nauwkeurig bepalen: dit en niets anders versta ik onder den Christelijken godsdienst; en om deze en gene redenen kan de wereld hier niet buiten; opdat de gevolgtrekking, dat zijn waarde blijvend is, niet kunne uitblijven. Welnu, Snellen's beschrijving van het Christendom is niet in nuchtere, eenvoudige woorden gegeven en daardoor niet duidelijk. Men oordeele!</p>
<p>Bl. 10-12 handelt over ‘het Christendom, zooals het zich aan ons voordoet in het Christelijk bewustzijn van onzen tijd.’ Eerst betoogt de schrijver, - zeer juist - dat, ondanks alle verschil van meening op dit gebied, het Christelijk bewustzijn in eenige hoofdtrekken kan worden aangeduid. Hij besluit aldus: ‘Mij dunkt, aan deze gegevens mogen wij het recht ontleenen om van eene Christelijke gemoedsgesteldheid te spreken.’ Hierop gaat hij tot de omschrijving van die Christelijke gemoedsgesteldheid met deze woorden over: ‘Zullen wij haar noemen de geloovige levensbeschouwing? Die beschouwing, waarbij men alles leert zien in het licht van Gods eeuwige liefde?’ Uit het vervolg blijkt, dat Snellen die vraag, hoewel stilzwijgend, toestemmend beantwoordt. Doch dan moet ik hem tot de orde roepen. Vooreerst, in welk verband staan die twee vragen tot elkaar? Zij moeten toch niet hetzelfde uitdrukken? Eene geloovige levensbeschouwing hebben ook die menschen, die op het voetspoor der ouden, zoowel heidenen als Israëlieten, in alle dingen eene rechtstreeksche openbaring der godheid zien, o.a. in de rampen des levens een teeken van haar toorn. Doch dit zal Snellen wel niet Christelijk noemen. Blijft dus alleen het in de tweede plaats genoemde over: ‘Het Christendom is die beschouwing, waarbij men alles leert zien in het licht van Gods eeuwige liefde.’ Maar hoe? De Christelijke gemoedsgesteldheid is eene wereldbeschouwing?! Met uw verlof: het gemoed beschouwt niet; het heeft lief of het haat; het is in rust of het komt in opstand; het is goed of slecht gestemd; maar ‘beschouwen,’ d.i. beoordeelen, begrijpen, in verband met elkaar brengen, gevolgtrekkingen maken, stelsels vormen (dit alles hangt met het hebben van eene wereldbeschouwing samen), dat is de taak van het verstand. Snellen stapt hiermee dus ineens op een ander gebied over, van dat des gemoeds op dat des verstands. Dat deze verandering geene
verbetering is, zullen wij straks
<pb n="401"/>zien. Nu bepalen wij ons tot het opmerken van de begripsverwarringen, die hier heerschen, en gaan met dit doel verder.</p>
<p>Het Christendom is dan de beschouwing van alles in het licht van Gods liefde. Snellen betoogt nu, waarom dit van zooveel waarde is. ‘De ernst der zonde is hier tot zijn recht gekomen; want niet minder dan de eisch der volmaking is gesteld; teeder is het geweten. In elke onvolkomenheid ziet men eene openbaring van den eigen betreurenswaardigen toestand des harten. Sterker echter dan het schuldgevoel is de overtuiging van Gods trouw. De machtige drang tot heiligheid is de drang der heiligste liefde; in de roeping zelve - ligt het onderpand, dat men haar kan volgen.’ Hiertegen protesteer ik; niet, dat in deze woorden geen belangrijk stuk van het Christelijk leven zou omschreven zijn, maar ik ontken, dat dit alles zou voortvloeien uit de beschouwing van de wereld in het licht van Gods liefde. ‘De ernst der zonde is tot zijn recht gekomen.’ Wij moeten hier onderscheiden tusschen hetgeen er staat en hetgeen Snellen bedoeld heeft. Dat toch de zonde iets ernstigs is, (bl. 59 komt dezelfde uitdrukking voor) is meer dan ik wist; ik hield haar voor uitermate lichtzinnig, het gevolg van het gemis aan ernst. Snellen meent: De ernst van den strijd tegen de zonde is tot zijn recht gekomen, want de eisch der volmaking is gesteld en het geweten is teeder. Doch hiertegen moet ik opkomen. Hoe? De mensch, die alles in het licht van Gods liefde beschouwt, heeft zich ook den eisch der volmaking gesteld?! Geheel onwaar! Doet uw ooren maar open: gij hoort de menschen bij allerlei gelegenheden spreken van den alleen - wijzen wil Gods, waaraan men zich onderwerpen zal, van zijne liefderijke bedoeling als den eenigen sleutel op de levensraadselen. De één zegt het en de ander beaamt het; weinigen durven het weerspreken. Indien eenige zaak tot voor weinige jaren het algemeen eigendom der min of meer godsdienstige menschen was, indien eenige zaak ook nu, in onzen tijd van wrijving en twijfel, het plechtanker is, waardoor duizenden zich hopen te redden
uit den maalstroom der zich vermenigvuldigende vragen, dan is dat het geloof aan Gods liefde, die alles ten beste bestuurt. Het stellen van den eisch der volmaking daarentegen is even zeldzaam als deze overtuiging algemeen is. Vaak gaat zij zelfs met eene uitermate flauwe opvatting van zedelijkheid gepaard. Nu kan men wel zeggen: ja, maar waar men geen goed begrip heeft van 's men-<pb n="402"/>schen roeping en ras met zichzelven tevreden is, daar kan men ook het rechte geloof in Gods liefde niet bezitten. Maar zoo mag men niet redeneeren. Het <hi rend="i">rechte</hi> geloof in Gods liefde, d.i. dit geloof in den hoogsten, zuiversten vorm, kan - dit spreekt vanzelf - alleen bestaan in een zuiver gestemd gemoed; het volmaakte is alleen in een alleszins volmaakt mensch te vinden. De vraag is slechts: Gaat onze standaard van zedelijkheid op en neer met de wereldbeschouwing, die alles in het licht van Gods liefde leert zien? En hierop moeten wij zeggen: Neen. De ondervinding leert, dat zedelijk zeer weinig ontwikkelde menschen zonder eenige geveinsdheid, van harte, gelooven in Gods liefderijk albestuur; terwijl anderen, die veel meer begrip hebben van den omvang hunner roeping, ernstige twijfelingen koesteren omtrent de juistheid dier wereldbeschouwing.</p>
<p>Nadat Snellen verder het geloof in Gods liefde heeft beschreven, als ook de belofte der onsterfelijkheid in zich sluitende, stelt hij eene nieuwe vraag: ‘Zullen wij haar den godsdienst der liefde noemen?’ Stilzwijgend wordt ook deze toestemmend beantwoord. Hiertegen heb ik alleen een bezwaar, wat de uitdrukkingen betreft. Dat woordje ‘haar’ kan alleen terugslaan op ‘Christelijke gemoedsgesteldheid;’ maar deze kan men geen godsdienst noemen. Het Christendom is de godsdienst der liefde; doch de Christelijke gemoedsgesteldheid is de liefde - zelve.</p>
<p>Na hierover kort gehandeld te hebben, gaat Snellen aldus voort: ‘Waar ootmoed de bron is van waarachtigen moed; waar de kracht van den man aan den kinderzin niets te kort doet; waar men zich terugtrekt in de stilte van het Godzoekend hart, maar om des te beter het leven weer aan te grijpen; waar zelfverloochening bestaat zonder zelfvernedering; waar men zich geven kan, zonder zich ooit te verliezen; daar is de Christelijke gemoedsgesteldheid.’ Voortreffelijk gezegd! Maar hoe hangt dit alles <hi rend="i">logice</hi> samen met die wereldbeschouwing? Welk is het <hi rend="i">logisch</hi> verband tusschen deze omschrijving van de Christelijke stemming en Snellen's slotsom: ‘Zoo staat het Christelijk beginsel ons voor oogen, als het geloof in Gods te gemoet komende, verlossende liefde, die den mensch troost en opheft, hem tot liefhebben roept en in staat stelt?’</p>
<p>Ik vraag: hoe hangt een en ander <hi rend="i">logice</hi> samen? Psychologice is het zeer duidelijk: in den Heer Snellen leeft die wereldbeschouwing en leeft dat zedelijk beginsel; hij houdt ze daarom
<pb n="403"/>onwillekeurig voor onafscheidelijk; maar toen hij ons het Christendom beschreef, was hij verplicht geweest ons den samenhang duidelijk te maken; hij had het ten minste moeten beproeven. Nu is de grondslag, waarop hij staat, wankelend.</p>
<p>Dat dit op het gehalte van zijn betoog in menig gedeelte van zijn boek een schadelijken invloed moet hebben, spreekt vanzelf.</p></div>
<div type="section">
<head>II.</head>
<p>Met het Christendom te beschrijven als vóor alles bestaande in eene bepaalde wereldbeschouwing, heeft Snellen eene zeer groote fout begaan. Daar hij hierin volstrekt niet alleen staat, maar ten minste negen van de tien menschen, die geroepen zijn om de blijvende waarde van den Christelijken godsdienst te betoogen, het met hem doen, is het m.i. niet ondienstig nadrukkelijk in 't licht te stellen, waarom dit verkeerd is. Ik vlei mij, dat ik Snellen overtuigen zal van ongelijk.</p>
<p>Dat de vraag naar den samenhang tusschen Gods wil en de natuurverschijnselen (waarvan ons tijdelijk lief en leed grootendeels afhangt), en nog meer het verband van Gods wil met het zedelijk kwaad ontzettend moeilijk te beantwoorden is, mag ik zeker wel vooropstellen. Wel is waar zijn er duizenden bij duizenden menschen, die zelfs niets van deze zwarigheid begrijpen en er maar op toe praten van ‘Gods wil,’ er elkaar mee troosten [met een weinig uitwerkenden troost, vaak!], en keuvelen over Gods ondoorgrondelijke wegen, terwijl slechts weinigen hierover doordenken; maar die weinigen, die toch, voorwaar! niet de minst ernstige menschen zijn, komen, òf tot verschillende slotsommen, òf blijven verlegen voor het vraagstuk staan, zonder te wagen het te beantwoorden. Doch, hetzij men Gods werkzaamheid in de natuur loochent, hetzij men een rijk des Duivels aanneemt naast het rijk Gods, hetzij men zich vergenoegt (al is het zuchtende) met te zeggen: Ik begrijp het niet! - in elk geval mist men de wereldbeschouwing, die bij Snellen Christelijk heet. Welnu, is men daarom geen Christen? Was Job, de twijfelaar, een minder ernstig gestemd mensch dan zijn vrienden, de handhavers van de leer omtrent Jahwe's rechtvaardigheid? Immers neen! Hij wordt in het naar hem genoemd gedicht door Jahwe terechtgezet: hij, nietig mensch, moet gelooven! Wil ook Snellen op die manier alle twijfelaars aan de stelling, dat alles
<pb n="404"/>het werk van Gods liefde is, tot het geloof brengen? Neen, denk ik. Wat dan? Hen overtuigen? Goed! Maar 't vraagstuk is nog al heel ingewikkeld! Hopen, dat zij bij dieper nadenken en meerdere zedelijke ontwikkeling, wel komen zullen tot de ware wereldbeschouwing? Al wel! Maar mogen zij inmiddels tot de Christenen gerekend worden of niet? Zou de vierde Evangelist wel een Christen mogen heeten? Zijne wereldbeschouwing is nog al eigenaardig, en hij is er ver van af om <hi rend="i">alles</hi> in het licht van Gods liefde te beschouwen. De kinderen des Duivels schijnen daaraan ten minste onttrokken te zijn.</p>
<p>Laat mij eens, niet van die groote mannen uit den ouden tijd, maar van een kind der negentiende eeuw spreken en een voorval uit zijn leven verhalen. Het is op zichzelf zeer onbeduidend, maar heldert het bezwaar op, dat hij heeft tegen de stelling, dat de bedoelde wereldbeschouwing een vereischte is om een Christen te zijn. Hij wou niet gaarne zich dien naam ontzegd zien! - Het was voor een paar dagen, op een Zondag, hier een geweldig onweder. Juist te half twaalf, het uur waarop mijn zondagscholen begonnen, woedde het hevig. Hoewel moe van het preeken 's morgens en in het vooruitzicht 's middags weer te moeten optreden, ging ik er heen, juist omdat het zulk een weer was, om, indien er wellicht eenige kinderen kwamen, mogelijke verwarring of ongelukken te voorkomen. Er waren niet velen, zooals vanzelf spreekt. Omdat de lokalen zoo leeg waren, kon ik alles hooren, wat er gesproken werd. Zoo luisterde ik een oogenblik naar hetgeen eene der onderwijzeressen met haar leerlingen verhandelde. Een jongen had, staande voor de school, bij het zien van een bliksemstraal, geroepen: ‘Jongens! daar komt weer een kanonschot!’ Zij begreep, zeer te recht, dat zij hieraan haar onderricht vastknoopen moest en begon met te vragen: ‘Jongens! ik heb een van u dit en dat hooren zeggen; is dat goed? is dat Christelijk?’ Natuurlijk kwam het antwoord van neen; waarop zij begon uit te leggen, waarom die lichtzinnigheid niet goed was, om vervolgens te vertellen, hoe de menschen vroeger bang waren voor den donder, omdat zij meenden, dat zich daarin Gods toorn openbaarde en hoe dwaas dat was; hieraan knoopte zij de opmerking vast, dat een Christen gelooft aan God, die alles met wijze en liefderijke bedoelingen bestuurt en de geheele natuur met hare krachten zoo heeft ingericht, dat alles den menschen ten beste komt, enz. Terwijl ik
<pb n="405"/>daarnaar stond te luisteren, ging er velerlei door mijn hoofd. Ik dacht: Dat zou ik zoo maar niet als onomstootelijke waarheid kunnen meedeelen! - God is liefde, - ja, dat is waar! Alles kan den Christen tot geluk strekken, - dat is ook waar! Maar hoe hangt nu daarmee dat onweer samen en zijn mogelijke schadelijke gevolgen? Ik kon - eerlijk bekend - dat onweer niet plaatsen in mijn gemoedsleven. Of ik eenmaal dit natuurverschijnsel en anderen zal kunnen verwerken, dat zij daarvoor vrucht afwerpen, weet ik niet, maar toen kon ik het niet. - Ben ik daarom geen Christen? - Geen oogenblik verdenk ik Snellen van hierop plompweg een ontkennend antwoord te geven. Hij zal zeggen: ‘Ik ken u te weinig; ik mag niet oordeelen over een ander; of gij een Christen zijt, hangt niet af van uw stemming op een bepaald oogenblik, maar van uw doorgaanden gemoedstoestand.’ Maar, vriend! zoo ontsnapt gij mij niet. <hi rend="i">Habes reum confitentem</hi>. Ik beken hetgeen mij in uw oogen schuldig moet maken. Mij ontbrak op <hi rend="i">dat</hi> oogenblik de door u Christelijk genoemde wereldbeschouwing, en dat oogenblik staat in dit opzicht niet alleen. En al was dit het geval, zoudt gij durven zeggen: ‘Op dat oogenblik waart gij niet Christelijk gestemd?’ Maar dat ging anders nog al! Ik wilde wel, dat het nooit slechter met mij was gesteld. Ik deed mijn plicht, die in de gegeven omstandigheden niet bijzonder aangenaam was, en deed het zonder klagen; als ik over iets bromde, dan was het over de lichtvaardigheid van die ouders (gelukkig, niet vele!), die kinderen van 7, 8 jaar naar de Zondagschool hadden laten gaan, terwijl het onweer vlak boven de stad was. Verder vermaakte ik mij soms een weinig met de wanhopige pogingen van enkele onderwijzeressen, die de aandacht der kinderen van het onweer zochten af te trekken en op Mozes te bepalen, en dacht voorts na over hetgeen ik 's middags zou bespreken, indien er nog een noemenswaard getal menschen ter
kerk zou komen. Ziedaar mijn gemoedstoestand blootgelegd! Was dat nu zoo onchristelijk? Neen? Welnu, dan behoort ook de beschouwing, die <hi rend="i">alles</hi> in het licht van Gods liefde leert bezien, niet onvoorwaardelijk tot de Christelijke gemoedsstemming.</p>
<p>Ziethier dus mijn eerste, voornaamste, bewijs tegen de juistheid van Snellen's bepaling van den Christelijken godsdienst: hij zelf zal eene gemoedsstemming, waarmee die wereldbeschouwing niet gepaard gaat, daarom nog niet onchristelijk noemen. Nu een
<pb n="406"/>tweede, aan zijn eigen werk ontleend: hij praat zich - om 't eens plat uit te drukken - met die wereldbeschouwing telkens vast. Men oordeele!</p>
<p>De 14<hi rend="sup">de</hi> § handelt over ‘het Christendom, het geloof en de Eeuwige Liefde.’ Daarin zegt hij, dat het Christendom dat gene heeft uitgesproken, waardoor de tegenstrijdigheid in ons wezen (afhankelijkheid van de natuur en het bewustzijn boven de natuur verheven te zijn) wordt opgeheven: God is de Eeuwige Liefde. De Christen aanvaardt dus al het eindige als openbaring van die Liefde en gelooft, dat alles zijn bestaan in God heeft. Met het eindige als zoodanig heeft de geloovige dus niets te doen, zelfs niet met het geheel der dingen, omdat hij meer is dan een deel van het groot geheel. Hij mag zich aan het eindige niet onderwerpen. Nu al het eindige eene openbaring is der Eeuwige Liefde, heeft de mensch in elke levenservaring niet meer een vijandige, drukkende, vreemde macht, maar eene, die aan hem verwant is. Hoe sterker het gevoel der afhankelijkheid spreekt, hoe meer de betrekking op den Oneindige zich doet gevoelen. - Halt even! Die aaneengeregen aphorismen vermoeien zoo en wiegen het denkvermogen in slaap! Van die verwantschap der natuurkrachten, bijv. de electriciteit, waarvan ik soms tamelijk afhankelijk ben, met mij, d.i. mijn zieleleven, voel ik niets. Doch dit daargelaten, ‘de Christen mag zich aan het eindige niet onderwerpen’ - goed zoo! ik mag dus een bliksemafleider op mijn huis zetten, in een waarborgmaatschappij gaan, zelfs een contract van levensverzekering sluiten. Maar - ‘hoe meer ik mij afhankelijk gevoel, des te sterker doet zich de betrekking op den Oneindige gevoelen.’ - Dus - al die middelen, waardoor de mensch zich verzet tegen de heerschappij van het eindige, schaden aan de godsvrucht. Maar alle verstandige menschen doen hun best om zich onafhankelijk te maken van de natuurmachten; indien men derhalve het eindige, de zichtbare natuur, voor eene openbaring van Gods liefde houdt, dan trachten zij zich in dit opzicht van die liefde onafhankelijk te maken. Is deze redeneering
niet juist?</p>
<p>Snellen gaat voort met min of meer samenhangende zinnen over dit onderwerp ten beste te geven, maar maakt het hoe langer hoe duisterder. Men hoore! ‘Zoolang men aan het eindige tracht te ontkomen langs eenigen anderen weg, wordt de kwaal erger, naarmate men het middel meer toepast.’ Laat ons nuchter
<pb n="407"/>zijn! Dit wil dan zeggen: Zoolang men zijn best doet om langs allerlei wegen als die van wetenschap, handel, nijverheid, zijn eigen leven en dat van anderen geriefelijker te maken, voelt men hoe langer hoe dieper de ellende, dat wij, ten halve geestelijke wezens, een lichaam hebben en dus van de natuur afhankelijk zijn. Ziet, dat leert de geschiedenis niet. Juist contrarie! De oude tijden, waarin de menschen veel afhankleijker waren, hebben op de schrilste wijze dat besef der tegenstrijdigheid in onze natuur geopenbaard. Daarvan getuigen de kloosters, de kluizenaarscellen, de zelfkwellingen, de onnatuurlijke onthoudingen, i.e.w. het wereldontvliedend en onnatuurlijk karakter van den godsdienst dier dagen. Juist waar de nooden des levens het sterkst prangen en de mensch zich in den regel in de meest hopelooze afhankelijkheid van de natuur ziet, - bijv. bij de armste volksklassen - juist daar openbaart zich soms het gewoonlijk verdoofde zieleleven in wilde uitbarstingen, in allerlei ziekelijke verschijnselen. Het is maar tot op zekere hoogte waar, wat Snellen zonder voorbehoud zegt (bl. 62), dat ‘het Christelijk geloof de nooden des levens in zegeningen doet verkeeren,’ en het is geheel onjuist, wat hij er op laat volgen: ‘het maakt elken eisch tot zaligheid, elke behoefte tot belofte.’ Ik wilde wel eens zien, hoe het Christelijk geloof een razenden honger of een brandende dorst (toch zeer bepaalde eischen onzer natuur) tot zaligheid maakte en die behoeften in beloften omschiep!</p>
<p>De oorzaak der verwarring in Snellen's redeneeringen is hierin gelegen, dat hij telkens onwillekeurig van het zinlijk tot het geestelijk gebied overgaat. Nergens komt dit misschien duidelijker aan het licht dan bij zijne beschrijving van de blijvende behoeften van den mensch, waarvoor hij in den godsdienst bevrediging zoekt (§ 11). Immers bij die gelegenheid zegt hij o.a., zeer terecht, dat de edelste menschen de tegenstrijdigheid van hun wezen het diepst gevoelen. ‘Hoe krachtiger het gevoel van een verheven bestemming in den mensch ontwikkeld is, des te meer pijnigt hem de bewustheid, dat hij zoo weinig aan zijn bestemming beantwoordt.’ Wacht, vriend! gij dwaalt af, gij meent de bewustheid, dat hij gebonden is door zinnelijke banden en voor alsnog niet <hi rend="i">kan</hi> beantwoorden aan zijne bestemming. ‘Daar,’ zoo gaat Snellen voort, ‘doet de behoefte aan vrijheid zich vooral gevoelen als de zucht om vrij te wezen van al wat hij onedels in zich zelven ontdekt...’ Zeer waar! maar wij zijn de
<pb n="408"/>moeilijkheid overgesprongen, de gebondenheid aan de zichtbare wereldorde.</p>
<p>I.e.w. het afhankelijksgevoel wordt door Snellen in tweeërlei zin en wel door elkaar gebruikt. Vooreerst als het besef, dat men niet alles doen en genieten kan wat voor ons begeerlijk is, een besef, dat vooral de nooden des levens en de smarten ons duidelijk maken, vervolgens als de overgave van het hart aan God, d.i. volkomen, vrijwillige gehoorzaamheid.</p>
<p>Uit de beschrijving van het kenmerk van den Christelijken godsdienst moet de aanwijzing van eene wereldbeschouwing geheel verdwijnen. Wij moeten terug naar het eenvoudige, ware beginsel van Jezus: Wet en profeten hangen af van de onderhouding van deze twee geboden: God beminnen en den naaste liefhebben. De overtuiging, die uit de gemoedsstemming, door deze geboden gevorderd, voortvloeit en waardoor zij weerkeerig gewekt wordt, is die van Gods liefde. Maar deze laat het verband tusschen de zichtbare wereld en de onzienlijke onopgelost en stelt slechts de zekerheid, dat onze roeping profeteert van onze bestemming en dat in haar ons waar geluk ligt.</p>
<p>Het is opmerkelijk, dat Snellen bij de beschrijving van Jezus' werk volstrekt niet van zijne wereldbeschouwing gewaagt. Volgens Jezus was dus deze of gene beschouwing van het Al niet een vereischte om zijn volgeling te zijn. Wil Snellen nauwer banden maken dan hij maakte?</p></div>
<div type="section">
<head>III.</head>
<p>Dat ik niet blind ben voor de leemte van dit werk en zelfs zeer ernstige bezwaren tegen den inhoud heb, is aan mijne lezers gebleken. Met des te meer vrijmoedigheid vraag ik vergunning hen met een enkel woord te wijzen op de voortreffelijke eigenschappen van dezen arbeid.</p>
<p>Vooreerst wat de methode betreft; hierin is door Snellen éen m.i. zeer gelukkige greep gedaan. Hij wilde de blijvende waarde van den Christelijken godsdienst betoogen en moest hiertoe natuurlijk eerst dien godsdienst omschrijven, opdat het bleck, wat er van alles, dat Christelijk heet, volgens hem, duurzame waarde had. Hiertoe stelde hij de vraag: ‘Wat is het Christendom, zooals het zich aan ons voordoet in het Christelijk bewustzijn van dezen tijd?’ Hij zocht dus naar hetgeen de edelste van
<pb n="409"/>onze dagen met elkaar gemeen hebben, en wat zij ondanks alle verschil van meening in elkaar waardeeren. Deze methode is, dunkt me, onberispelijk.</p>
<p>Men kan een anderen weg volgen: de oorkonden van den Christelijken godsdienst onderzoeken met de vraag: wat heeft Jezus van zijn volgelingen geëischt? dus: historisch-critisch uitmaken, wat eigenlijk Christelijk is. Doch op dezen weg liggen vele voetangels en klemmen. Niet alleen overtuigt men bezwaarlijk een ander, maar men voldoet zichzelven ook niet, daar er zoovele vragen, en wel hoogstgewichtige, onbeantwoord blijven. Dat ons geloof op een anderen grond rusten moet, is dan ook lang erkend; maar wat in theorie vaak gepredikt was, is niet dikwijls in praktijk gebracht. Zoover ik weet, is nog nooit iemand bij het beschrijven van het Christendom uitgegaan van hetgeen thans bij de besten voor Christelijk doorgaat, m.a.w., van het Christelijk bewustzijn.</p>
<p>Zeer juist is het, dat Snellen na de uiteenzetting hiervan het betoog laat volgen, hoezeer de inhoud van dit bewustzijn naar den geest van Jezus is en dus met recht Christelijk heet. En niet minder goed gezien is het, dat hij hieraan een § toevoegde, getiteld: ‘het oorspronkelijk Christendom en de ontwikkeling der leer in de Christelijke kerk,’ waarin hij aanwijst, hoe het beginsel van Jezus, neergelegd in de Joodsche en de Heidensche wereld, eenzijdig opgevat, en verkeerd toegepast, de onderscheiden voorstellingen van het Christendom moest in 't leven roepen, die in de geschriften des N.V.'s en ook in de eeuwen na de opstelling van die boeken zijn ontstaan. Dat hij zich hier tot vingerwijzingen moest bepalen, spreekt vanzelf; doch hij geeft op die manier aan zijn lezers te kennen, met welk recht hij het bonte mengelmoes, dat tegenwoordig bij allerlei gezindten voor Christendom doorgaat, afzonderde van de hoofdzaak, die hij als het wezen van den Christelijken godsdienst op den voorgrond gesteld had. Dit Christelijk bewustzijn van onzen tijd blijft de grondslag, waarop zijn geheele betoog rust.</p>
<p>Verder is het hoog te prijzen, dat hij het zedelijk beginsel van den Christendom zoo krachtig heeft gehandhaafd. Dat hij dit naar mijne overtuiging nog niet genoeg deed, is gebleken; hij kant zich dan ook zeer bepaald tegen de zoogenaamde ethische richting aan. Maar al doet hij het nog niet genoeg naar mijn zin, hij doet het in eene veel grootere mate dan de meeste
<pb n="410"/>beschrijvers van den Christelijken godsdienst. In dit opzicht staat zijn werk m.i. boven dien van Dr. Cramer, <hi rend="i">Humaniteit en Christendom</hi>, waarmee het zeer vele punten van overeenkomst bezit. Gaat deze bij zijne omschrijving van den godsdienst uit van het geloof in een persoonlijk God, Snellen voegt bij de beschouwing, die alles uit het oogpunt van Gods liefde doet zien, aanstonds de liefde en den ootmoed, die bij de verdere bespreking de grootste plaats krijgen. Hij zoekt inderdaad het kenmerkende van den Christelijken godsdienst meer in de stemming van het gemoed dan in eene wereldbeschouwing.</p>
<p>Zeer terecht zegt hij (bl. 58), dat de verzoening van de tegenstelling in 's menschen wezen (half zinnelijk half geestelijk deel van een geheel en toch een geheel op zichzelf) geen dialectisch proces, maar zuiver ethisch is. Dat wil zeggen: wij komen ondanks de tegenstrijdigheden in onze natuur het leven goed door, zonder dat onze zedelijke mensch ten onder gaat door die tegenstrijdigheid, niet omdat wij theoretisch, verstandelijk, eene oplossing kennen voor de raadselen, maar omdat in de praktijk een mensch vol liefde en heiligen zin zijn levenskracht behoudt en vermeerdert ondanks het raadselachtige en smartvolle. Volkomen waar! Er volgt uit, - ik kan niet nalaten er weer even op te wijzen - dat de bron onzer kracht niet ligt in een wereldbeschouwing, want deze is wel degelijk het gevolg van een dialectisch proces. Al heeft hijzelf dan deze groote waarheid soms voorbijgezien, zij leeft niettemin blijkbaar in zijn ziel en komt derhalve telkens voor den dag.</p>
<p>Trouwens - en zietdaar eene derde opmerking tot eer voor den schrijver! - dit geldt van geheel den inhoud zijner verhandeling. Zij maakt een alleraangenaamsten indruk door haar toon, door den geest die er uit spreekt; er is eene verkwikkelijke warmte in. Ook in dit opzicht is zij eene waardige tegenhanger van Cramer's werk, dat insgelijks uitmunt door een toon van overtuiging en van waardeering tevens. Snellen verdedigt den Christelijken godsdienst met zijn gansche hart, blijkbaar omdat het <hi rend="i">zijn</hi> godsdienst is. Men krijgt den schrijver lief om zijn arbeid.</p>
<p>Wonderlijk verschijnsel toch! Leg het werk van Cramer en dat van Snellen naast elkaar. Het een is van een bepaald orthodoxen, het ander van een bepaald modernen predikant. Ieder heft zijn banier omhoog en doet het zonder aarzelen. Toch ge-<pb n="411"/>lijken hunne werken verwonderlijk op elkaar. Ze lezende, zegt men: Een geest, éen heer! - Zou een Christendom, boven geloofsverdeeldheid verheven, wel iets zoo ongerijmds zijn als men ons soms wil doen gelooven?</p>
<p>&nbsp;</p>
<p><hi rend="spat">Harlingen</hi>, 18 Juli.</p>
<p>H. <hi rend="sc">Oort</hi>.</p>
<q rend="bq">De stichting der Remonstrantsche broederschap, 1619-1634, uit en met de oorspronkelijke bescheiden medegedeeld door haren Hoogleeraar <hi rend="sc">Joannes Tideman</hi>. I<hi rend="sup">ste</hi> D. 1619-1624. II<hi rend="sup">de</hi> D. 1624-1634. Amst. 1871, 1872.</q>
<p>Van de verschillende tijdperken der Nederlandsche Kerkgeschiedenis is, behalve dat der Hervorming, dat der Remonstrantsche en Contra-Remonstrantsche twisten wel het meest aantrekkelijk. Niet alleen omdat zij met politieke geschillen vermengd werden, noch ook om het gewigt van de onderwerpen, waarover getwist werd, maar insgelijks, omdat daar tot ons gevoel wordt gesproken. Als van zelf hebben wij deernis met die om den wil hunner overtuiging onderdrukten en vervolgden, en bewondering tevens voor hunnen volhardenden moed. De historische oorkonden teekenen ons eene rei van heroën op, welke ons oog niet anders, dan met belangstelling en eerbied kan rusten. Waar wij zijne gedenkschriften opslaan, verrijst voor ons de grijze Uitenbogaert en wij vergezellen hem op zijne zwerftogten. Wij staan met hem bij de sponde van den stervenden Taurinus, terwijl wij elders met Kamphuyzen en de Geesteranussen ronddolen, om vervolgens onze deelneming te doen blijken in een bezoek op Loevestein. Doch wij treuren niet alleen met de lijdenden. Wij volgen die krachtvolle predikers, die, in weerwil der dreigende gevaren, nu eens onder deze, dan weder onder gene vermomming hunne geloofsgenooten troost, stichting en de opwekking tot volharding bragten, die kerker en pijnbank trotseerden om aan hunne pligt getrouw te blijven, onverzaagde piloten, als zij waren, op den door den storm ontstoken Oceaan. En niet slechts schitteren ons uit dat verledene de namen tegen dier <hi rend="i">mannen</hi>, maar wij brengen ook onze hulde aan Maria van Reigersbergen, Sapma's echtgenoot en Susanna van Oosterdijk.</p>
<pb n="412"/>
<p>Het was een grootsch tijdperk, dat aan de vestiging der Remonstrantsche broederschap voorafging. Fier en moedig verhief zich het jeugdig gemeenebest in weerwil van inwendige twisten tegenover den magtigen vijand. Niet voornamelijk zijn oorlogs-, maar zijn handels-vloot liet de driekleur in alle wereldzeeën wapperen en het had, al zien wij in den bloedigen dood van 's lands Advokaat en in den Loevesteinschen kerker vlekken in zijne gloriekroon, zijnen Maurits bij Nieuwpoort, zijnen Frederik Hendrik den Boschbedwinger, zijnen Heemskerk bij Gibraltar. Het bezat tevens in Vondel, Hooft en Huygens barden om zijne helden te bezingen en het lied der vrijheid, in de zestiende eeuw aangeheven, in de zeventiende met krachtige stem te doen klinken.</p>
<p>Wij hebben eerbied voor die vaderen,</p>
<p>‘Wier weergaè de aard nooit zag, ligt nimmer weer zal zien!’</p>
<p>Maar wat baat het ecrbied voor hen te hebben en zich bewonderend in hunne dagen te verplaatsen, wanneer wij niet tevens de lessen behartigen, die hunne Geschiedenis geeft? Wat baat het standbeelden voor Rembrandt en Vondel op te rigten, wanneer de nazaat de vaderlandsche kunst versmaadt en wansmaak huldigt? Wat het beeld van de Ruijter in metaal te gieten en aan het strand der Noordzee te plaatsen, wanneer gij de Hollandsche vlag niet langer op die breede watervlakte ontplooit! Bouwt mede aan het gedenkteeken voor de Watergeuzen, brengt uw ‘steentje’ aan voor den Dilleburger toren, wat zal het baten, zoo gij de vrijheid van denken en overtuiging op nieuw in stalen boeijen wilt slaan?</p>
<p>Maar waartoe, vragen welligt onze lezers, die inleiding tot de aankondiging van een boek, dat, wanneer wij op den titel afgaan, geheel van wetenschappelijken aard schijnt? - Omdat wij hierdoor toonen, waarom wij dat boek in de breede rei der Nederlandsche geschriften met ingenomenheid begroeten. Het ontvouwt en verheldert eene belangrijke bladzijde onzer Geschiedenis en het geeft aan onzen tijd gewichtige lessen.</p>
<p>Er is veel, zeer veel over de kerkelijke twisten in den aanvang der zeventiende eeuw geschreven. Niet alleen in de dagen, toen zij plaats vonden, maar ook later hebben <hi rend="i">en</hi> de Remonstranten <hi rend="i">en</hi> de Contra-Remonstranten hunne eigene kampioenen gehad, die elkander met scherpe wapenen bestreden. Gomarus en Arminius, Bogerman en Episcopius zijn beurtelings door
<pb n="413"/>het slijk gesleurd en met eerekransen getooid. Er bestaan monographieën over de Dordsche synode, over de Remonstrantie, over de Corypheeën van beide partijen. Wij bezitten het onschatbare werk van Gerard Brandt, die reeds veel kon raadplegen, wat niet voor ieder toegankelijk was, om van Trigland en Uitenbogaert te zwijgen, die, hoezeer van een partijdig standpunt uitgaande, ons veel merkwaardigs en menige belangrijke oorkonde mededeelen. Nogtans ontbrak eene juiste, volledige, uit de bronnen zelve gegevene geschiedenis van de stichting der Remonstrantsche broederschap.</p>
<p>Tot het geven daarvan was zeker niemand beter in staat, dan de Hoogleeraar Tideman. Sints jaren was hij een gelukkig beoefenaar van de geschiedenis zijner Broederschap. Met de vrije beschikking over de rijke Pamfletten-verzameling, over de niet minder rijke van handschriften op de kerk-bibliotheken te Amsterdam en te Rotterdam, kon hij over een schat van hulpmiddelen gebieden.</p>
<p>Heeft hij ons gegeven, wat wij wenschen, wat de historische wetenschap regt heeft te vorderen? - De vrucht zijner veeljarige studie ligt daar voor ons.</p>
<p>Wie ooit bij historische onderwerpen zich aan de studie van de oorspronkelijke bronnen gewijd heeft, weet, welk eene inspanning deze kost, niet het minste, wanneer zij in rijke hoeveclheid toenemen. Er is vaak een taai geduld, een onvermoeide ijver noodig, maar vooral een scherpe kritische blik. De resultaten dier studie, met inlassching der bronnen zelve, in eenen innemenden, boeijenden, levendigen stijl mede te deelen is meer dan moeielijk.</p>
<p>Wie in deze twee lijvige deelen (het eerste beslaat 368, het tweede 497 bladzijden, vrij compres gedrukt) eene altijd in voordragt en stijlboeijende lectuur verwacht, zal zich bedrogen vinden. Wij konden zelfs den wensch niet onderdrukken, dat de arbeid des Hoogleeraars, wat meer ‘beschränkt’ mogt geweest zijn. Ligtelijk zou een en ander bekort, eene en andere min belangrijke oorkonde weggelaten hebben kunnen worden. Het werk zou er o.i. niet bij verloren, maar gewonnen hebben. Wij weten echter, hoe mociclijk het valt bij historische studien bijzonderheden te verzwijgen, die, strikt genomen, niet behoeven vermeld te worden, doch welker opsporing soms groote inspanning heeft gekost. Zelfs het beoordeelen van wat al of niet tot deze behoort,
<pb n="414"/>is eene zware taak, Hier vooral mag de beoordeelaar den regel niet uit het oog verliezen:</p>
<p>La critique est aisée, mais l'art est difficile.</p>
<p>Laat deze opmerking intusschen niet afschrikken van het hoogst belangrijk werk des Hoogleeraars in banden te nemen. Niemand zal het onbevredigd nederleggen. Men kan er veel, zeer veel uit leeren kennen, wat vroeger <hi rend="i">of</hi> niet <hi rend="i">of</hi> minder juist bekend was, en het deelt bijzonderheden mede, die niet alleen voor onze weetlust belangrijk, maar die ook treffend voor het gevoel zijn. Een beknopt overzigt van den rijken inhoud moge velen aansporen om het boek zelf te lezen.</p>
<p>Het <hi rend="i">eerste</hi> gedeelte is gewijd aan de <hi rend="i">grondlegging der broederschap</hi>.</p>
<p>Na op de <hi rend="i">Remonstrantie</hi> van 1610, waarover de Hoogleeraar voor ruim twintig jaren geleden eene belangrijke monographie gaf<note n="*)" place="foot">De Remonstrantie en het Remonstrantisme, 1851.</note>, gewezen te hebben, als van zelf en zonder dat de opstellers dit oorspronkelijk bedoeld hadden, grondslag geworden der latere Vereeniging, beoordeelt de Schrijver <hi rend="i">de nadere Unie en verbindlenis</hi> van 1617, maar waarvan in de Remonstrantsche geschriften vóór 1631, waarin zij het licht zag, geene melding wordt gemaakt en die dus ook de <hi rend="i">dubieuse akte van Unie</hi> genoemd werd. Op goede gronden, ook ten gevolge van eene door sommige Remonstranten<note n="†)" place="foot">Twee onderteekenaars van dit stuk zijn den Hoogleeraar onbekend. Een hunner, Adrianus Radacus of de Raadt, was predikant te Stolswijk en werd in 1619 van zijne bediening ontzet.</note> in 1617 te Gouda onderteekende akte ziet de Hoogleeraar in deze Unie een concept van vereeniging, aan welke bij het drijven der contra-remonstranten toen reeds behoefte werd gevoeld, maar waartoe men niet besluiten kon, zoolang er nog hoop bleef van <hi rend="i">in</hi> de kerk te kunnen blijven. Vóór 1619 werd dus niets bepaalds ter stichting van eene afzonderlijke broederschap besloten of gedaan, maar, toen op de Synode de zegepraal van de contra-remonstrantsche partij verzekerd was geworden, werd den 5 Maart van dat jaar de bekende Remonstrantsche vergadering te Rotterdam gehouden, waar de grond gelegd werd tot eene <hi rend="i">afzonderlijke kerkelijke vereeniging</hi>. Wat men niet langer <hi rend="i">in</hi> de kerk kon, zou men <hi rend="i">buiten</hi> deze zoeken: prediking van het Remonstrantsche gevoelen.</p>
<p>Ligter echter viel het hiertoe te beshuiten, dan het beslotene
<pb n="415"/>ten uitvoer te brengen. Ernstig en rijp overleg, langen en bangen strijd zou dit vorderen.</p>
<p>In de <hi rend="i">tweede</hi> afdeeling deelt de schrijver <hi rend="i">de oprichting der broederschap</hi> mede.</p>
<p>De Synodale sententie is uitgesproken en de vervolging in vollen gang, maar tevens vinden de afzonderlijke godsdienstige vergaderingen der Remonstranten plaats. Wel werden zij strengelijk verboden en dreigde de Regering met zware straf, maar het reeds vroeger ontstane denkbeeld om de Remonstrantsche Gemeenten, die dit begeerden, door de afgezette leeraars te doen bedienen, was den buiten het vaderland gebannen leeraars eigen gebleven. Dit werd eerst te Waalwijk, vervolgens te Antwerpen, werwaarts Uitenbogaert geweken was, uitgewerkt en, terwijl er orde gesteld werd op het prediken, het doopen, de verzorging der armen enz., de <hi rend="i">Remonstrantsche societeit opgerigt</hi>.</p>
<p>Het was er echter verre af, dat zij zich als geordend en gevestigd kon beschouwen. Jaren van strijd, beproeving en volharding moesten eerst voorbijgaan en, om dit alles te kunnen doorstaan, werden een moed en eene geestkracht gevorderd, die inderdaad op eerbied en bewondering aanspraak hebben.</p>
<p>In de <hi rend="i">derde</hi> afdeeling van het werk wordt de <hi rend="i">vestiging der broederschap</hi> behandeld.</p>
<p>Deze afdeeling wordt in twee onderdeelen gesplitst: I <hi rend="i">langdurige voorbereiding</hi>, 1619-1631, - II <hi rend="i">de vestiging zelve</hi>, 1632-1634: en het eerste onderdeel wederom in twee tijdperken, het eerste van 1612-1623, het jaar der Conspiratie, het andere van 1624-1631.</p>
<p>Dat de voorbereiding dier vestiging eene langdurige zijn moest, lag geheel in haren aard. Zeker, het was eene stoute onderneming te midden der toenmalige omstandigheden eene afzonderlijke kerkgemeenschap te willen vestigen. De Contra-remonstranten hadden ten volle gezegepraald en de toongevers onder hen waren niet van zin iets van het gewonnene te laten varen. De Staat bood hun zijn magtigen arm. Het vuur der partijschap was door het bloed van den grijzen Advokaat niet gedoofd. De oorlogsgebeurtenissen waren zelfs niet in staat het oog der magthebbenden van de onderdrukten af te wenden en, vond dat plaats, dan stonden de kerkelijken gereed om het er op nieuw op te vestigen. Zelfs werd het den gebannenen tot schuld aangerekend, dat zij een toevluchtsoord op vijandelijk gebied
<pb n="416"/>hadden gezocht. De Placaten waren uitgevaardigd en, al neigde men ook hier of daar tot zachtheid, dan werd die neiging toch niet zeldzaam onderdrukt door het denkbeeld, dat de achtbaarheid van het staatsgezag behoorde gehandhaafd te worden door de beteugeling der Remonstrantsche <hi rend="i">stoutigheden</hi>, die dit openlijk verguisden. Hier kwam nog veel bij, wat de Arminiaansche partij bij een groot deel van het volk gehaat maakte en verdacht van overhelling tot den vijand; niet het minste, toen Slatius en anderen aan de heillooze Conspiratie van 1623 hadden deelgenomen. Een harde kerker wachtte den predikant, die het waagde bij de verboden vergadering voortegaan, gevangenschap en boete ben, die deze bijwoonden of den vervolgden huisvesting verleenden. De bijeenkomsten zelve werden dikwijls met geweld, soms met bloedig geweld gestoord.</p>
<p>Te midden van dit alles werd de bepaalde vestiging der opgerigte Socicteit voorbereid. Hoogst belangrijk is het. wat de heer Tideman hieromtrent mededeelt en met uit die bange dagen oorspronkelijke stukken staaft. Bij de behandeling van het eerste tijdperk wijst hij allereerst op <hi rend="i">de voornaamste middelen</hi>, <hi rend="i">die de broederschap zelve tot voorbereiding van hare vestiging aanwendde</hi>, zooals: de Societeits-vergaderingen, de directie der broederschap, de verzorging der gemeenten, die der geldmiddelen, waaruit blijkt, welke opofferingen de Remonstranten voor hunne godsdienstige stichting bragten, de schriftelijke werkzaamheid hunner leeraars, waarbij vooral Uitenbogaert, Episcopins, Grevinchoven en Poppius zich voor hunne zaak hebben verdienstelijk gemaakt, het drnkken en verspreiden dier geschriften, de confessie, welker zamenstelling aan Episcopius was opgedragen en de requesten of vertoogen, ter verdediging der broederschap meest bij de regering ingeleverd, maar tevens als verweerschriften gedrukt en verspreid.</p>
<p>Vervolgens handelt de Hoogleeraar over <hi rend="i">de gebeurtenissen vóór de conspiratie</hi>, <hi rend="i">die bij de aangewende middelen het meest in aanmerking komen</hi>, de vestiging in liet buitenland (<hi rend="i">Frederikstad</hi>), de Profeten, de vervolging, het strenge plakaat van 16 febr. 1621, de verdrukking der Remonstranten, het gevangennemen van sommige predikanten en den nadeeligen invloed, die dit op de broederschap had, hare kracht verminderende en hare toeneming belettende, vooral ook door gemis van goede opleiding van aanstaande predikanten.</p>
<pb n="417"/>
<p>Hierop vermeldt de auteur, <hi rend="i">wat door de broederschap zelve in dit tijdperk verrigt werd</hi>, hare vergadering te Antwerpen van febr. 1621, de verandering der Directie, de handelingen der buiten en vervolgens die der binnen-directeuren, met de bedekte namen, die bij de onderlinge correspondentie werden gebruikt.</p>
<p>Eindelijk wordt de aandacht gevestigd op de conspiratie van 1623, haren invloed op het lot der Remonstranten, hunne onschnld aan den verfoeijelijken aanslag, hunne verdediging en ten slotte op de gunstige verschijnselen, die zich bij die treurige gesteldheid van zaken voor de Remonstranten opdeden.</p>
<p>Het <hi rend="i">tweede</hi> tijdperk vangt aan met mede te deelen, <hi rend="i">wat na de conspiratie met de Remonstranten geschiedde van de zijde der wereldlijke overheid</hi>. Wel worden de plakaten gerenoveerd en eeuwige edicten in Holland verklaard, maar toch openbaart zich allengs, vooral na het optreden van Frederik Hendrik, eene meerdere neiging tot zachtheid. Het verzoek der Remonstranten om vrije uitoefening hunner godsdienst werd reeds in 1627 naar hunne respectieve Magistraten verwezen. De Schrijver rigt onze aandacht op des Stadhouders besogne met Gedeputeerden van de Staten, de Provinciale Staten, de Staten-Generaal, de plaatselijke overheden en de volksbewegingen.</p>
<p>Vervolgens wordt verhaald, <hi rend="i">wat van de zijde der kerk geschiedde</hi>, de strengheid en hardheid der Zuid-Hollandsche Synode, van een aantal Kerkeraden en Predikanten, de mislukte pogingen en voorslagen ter hereeniging.</p>
<p>Hierna wordt op <hi rend="i">de mannen der wetenschap en der letteren</hi> gewezen, op de onverdraagzaamheid der godgeleerden, den scherpen toon, thans door den vroeger zachtmoedigen Walaeus aangeslagen, op de geletterden, die, zooals Vossius, Erpenius, Scriverius, de omgeving van den Muider Drost, de rederijkers, vooral de vrienden van Coster's Akademie te Amsterdam, meer of minder Remonstrantschgezind waren, op de dichters, voornamelijk op Vondel, die, met rommelpot en harpoen gewapend, als kampioen tegen politieke en kerkelijke overheersching optrad. In eene hoogst belangrijke <hi rend="i">bijlage</hi> (n<hi rend="sup">o</hi> 5 II D. blz. 364 verv.) wordt, wat de Agrippijnsche zwaan ten behoeve der onderdrukten zong, meer bepaald aangewezen.</p>
<p>Heeft de Hoogleeraar zoo vermeld, wat van elders geschiedde, thans gaat hij over om mede te deelen, <hi rend="i">wat door de Societeit zelve gedaan werd</hi>.</p>
<pb n="418"/>
<p>Op de Societeits- of Predikanten-vergaderingen werden de belangen der broederschap behandeld en behartigd en niet minder door de schriften van Uitenbogaert, Episcopius, Passchier en a. Intusschen vonden zij een toevluchtsoord onder bescherming van den Deenschen koning en zagen zij ter hunner opbeuring, als reactie van het op de Dordsche Synode doorgedrevene, zoowel in Engeland, als in Frankrijk eene zekere neiging tot het Remonstrantisme. Allengs namen de gemeenten meer vrijheid en ondervonden op vele plaatsen, dat dit door de overheid niet met kracht werd tegengewerkt, ofschoon hier en daar nog de vorige strengheid zich van tijd tot tijd openbaarde en het graauw soms tot oproerige bewegingen oversloeg. Had de broederschap in den loop des tijds het verlies van ijverige arbeiders door dood of gevangenschap te betreuren, zij won zeer veel, toen sints 1626 ook zij, die dit vroeger niet gewaagd hadden, het ondernamen in het vaderland terug te keeren. Al moest Uitenbogaert, de eigenlijke ziel der broederschap, zich in het eerst schuil houden, dit belette hem niet door schrift en woord met anderen, vooral met Episcopius, de vestiging des Societeits voor te bereiden. Wel bleef Prins Frederik Hendrik, de verdeeling der partijën ruineus houdende, op vereeniging aandringen, en werden hierover adviezen uitgebragt, maar de zaak zelve kwam niet tot stand. Men bleef dus aan het requestreren bij de hooge overheid, zelfs bij Amelia van Solms, maar betoonde ook geen minderen ijver in zich zelve te organiseren. Maar, al bleek het, dat het zelotisme van vroegere jaren bij velen verkoeld was, toch ondervonden de Remonstranten, dat niet weinigen nog op den ouden weg voortgingen. De beschuldiging van Socianisme werd tegen hen ingebragt, alles gedaan om hunne bijeenkomsten te verstoren, Theodorus Boom nog in 1628 te Schoonhoven gevangen genomen, de Loevesteinsche kerker nog gesloten gehouden. Toch ging de moed niet verloren, hij wies integendeel. Immers bij het einde van dit
tijdperk bleek het meer en meer, dat 's lands regering niet genegen was om de Placaten met de strengheid van vroegere dagen te handhaven. Men beijverde zich dan ook niet om de in 1631 van Loevestein ontvluchte Predikanten te vervolgen. De Societeits-vergadering van 15 Oct. van dat jaar nam nu ook het besluit ‘om de kerken met hare eigen dienaars en de dienaars met hare eigene kerken zooveel mogelijk te voorzien.’ Op verschillende plaatsen werden kerkgebouwen gesticht, waarin Am-<pb n="419"/>sterdam niet het minst was voorgegaan, ‘Wiens,’ zooals Vondel zingt,</p>
<lg type="poem">
<l>‘Wiens Christen tempel rijst met pylers en pylaren.’</l></lg>
<p>Thans volgde <hi rend="i">de vestiging zelve</hi>, 1632-1634. De vaste bediening werd ingevoerd. De schrijver deelt menige belangrijke bijzonderheid hieromtrent mede, insgelijks omtrent de doops- en avondmaalsformulieren en de kerkorde van 1633, de eerste door Episcopius, de andere door Uitenbogaert ontworpen. Met de oprigting en opening van het Seminarium, 1634, acht de Hoogleeraar de vestiging der broederschap volkomen tot stand gebragt.</p>
<p>Wanneer wij nu bij deze korte en onvolkomen schets van Tideman's arbeid het berigt voegen, dat niet alleen in den tekst zelve een groot aantal oorspronkelijke stukken is opgenomen, maar ook, dat deze in de aan ieder deel toegevoegde en belangrijke <hi rend="i">bijlagen</hi>, te zamen niet minder dan 211 bladzijden beslaande worden gegeven, dan is het onnoodig aan te toonen, dat de titel <hi rend="i">uil en met de oorspronkelijke bescheiden medegedeeld</hi> reine waarheid spreekt en dat onze kerk-historische litteratuur in het werk des Hooglceraars eene gewigtige aanwinst heeft bekomen, waarvoor ieder, die in deze belang stelt, hem grooten dank schuldig is. Te grooter, naarmate daartoe een veeljarige, inspanning vorderende en bij het onderzoeken en mededeelen der oorspronkelijke bescheiden niet altijd opwekkende studie gevorderd werd.</p>
<p>Men vraagt welligt, of wij geene aanmerkingen op dit uitgebreide werk hebben, of wij het aankondigen als ‘zonder vlek of blaam?’ - De geleerde schrijver zelf zal wel de eerste wezen om het niet als zoodanig te beschouwen. Maar waartoe zouden die aanmerkingen dienen? - Om den Hoogleeraar aan te wijzen, welke weg hij naar ons inzien had moeten bewandelen? Daartoe achten wij ons onbevoegd. - Om op te geven, waar wij met hem van oordeel verschillen? Dan zouden wij eene historische verhandeling in plaats van eene aankondiging moeten schrijven, dat in elk geval de aard van ons tijdschrift niet zou toelaten. Zullen wij ons dan bepalen tot het vermelden van enkele fouten in taal, stijl of druk, opdat wij daardoor toch den schijn mogen hebben van eene strenge kritiek te hebben uitgeoefend? Wij laten dien verdrietigen, geestdoovenden arbeid gaarne aan anderen over.</p>
<p>Maar het is een ‘Remonstrantsch’ werk. Uit den aard der
<pb n="420"/>zaak sticht het geen eerezuil voor de Dordsche vaderen en voor wie hunne besluiten handhaafden en uitvoerden. Hebben zij geen regt om van ons de verdediging hunner eer te eischen? Doch de Remonstrantsche Hoogleeraar heeft ook geen schandzuil voor hen gebouwd. De verkoelende adem van tweehonderd vijftig jaren is over die twisten henengewaaid. Het stof van Arminius en Gomarus, van Bogerman en Episcopius rust in het meer dan twee eeuwen heugend graf. Hun geest zal in hoogere gewesten hebben leeren inzien, dat niet de strijd voor een enkel leerbegrip, maar geloof, hoop en liefde de kenmerken des Christens zijn. Laat ons dan ook wijzer geworden zijn en eerlijk belijden, dat er in die dagen zoowel ‘binnen als buiten de muren van Troje gezondigd is,’ dat onverdraagzaamheid niet aan ééne zijde alleen, maar aan beide partijen te wijten is, maar ook, dat de tijd, waarin die twisten plaats vonden, een geheel andere, als de onze was, en dat de zoon der negentiende eeuw geen grooter onregt kan bedrijven, dan wanneer hij de zeventiende naar zijn standpunt beoordeelt.</p>
<p>En dan die negentiende eeuw en onze tegenwoordige Nederlandsche kerk? Ja, zij kan veel, zeer veel uit de geschiedenis dier dagen, bijzonder ook uit die der stichting van de Remonstrantsche broederschap leeren. De Hoogleeraar Tideman geeft hieromtrent in zijn <hi rend="i">besluit</hi>, II D. blz. 347-351, belangrijke wenken. Mogen zij niet verloren gaan! Ook wij beleven op kerkelijk en godgeleerd gebied eenen tijd van strijd en woeling. Wat er de uitkomst van zijn zal, ligt in de toekomst verborgen, maar zeker zal de waarheid er op den duur bij winnen. Vergete echter niemand bij dien strijd, bij den ijver, die hem bezielt, bij de overtuiging, die hij uitspreekt, bij het hooger opvlammend twistvuur, het Apostolisch woord: ‘Al ware het, dat ik de talen der menschen en der Engelen sprak, zoo ik de liefde niet had, ik ware een klinkend metaal of luidende schel!’ Vergete niemand, die in zijnen, zij het ook gemoedelijken ijver de twistvlam aanblaast en zich misschien het ‘ite, ite’ van Bogerman herinnert, dat tijdgenooten en geestverwanten van de Dordsche Synode toch niet zoo met haar waren ingenomen, dat zij eene herhaling van haar wenschten, - dat zelfs de vrome Cats, die zeker van geene onregtzinnigheid is te beschuldigen, haar in zijnen <hi rend="i">vaarwelgroet</hi>, bij al den lof, dien hij den vaders der kerk toezwaaide, hun ook toezong:</p>
<pb n="421"/>
<lg type="poem">
<l>En evenwel nogtans (vergheeft ons deze reden)</l>
<l>En evenwel zoo is het slot van ons ghebeden,</l>
<l>Dat Godt zijn heylich werck alsoo hier laat ghedien,</l>
<l>Dat wij <hi rend="i">in dezen staadt</hi> u hier niet meer en sien!</l></lg>
<p>Gb.</p>
<p>Dr. B.G.</p>
<q rend="bq"><hi rend="spat">De Oud</hi>-<hi rend="spat">Katholieken in Nederland</hi>, door den IIaagschen Correspondent van <hi rend="sc">Le Temps</hi>. Met een voorwoord van T.C. van der Kulk. - 's Gravenhage, J.M. van 't Haaff 1872.</q>
<p>De titel, hoewel zeer juist gekozen, kan menigeen bedriegen. Het is mogelijk, dat zij die gewoon zijn, acht te geven op de teekenen der tijden en meenen, vrij wel op de hoogte te zijn van wat hier en elders voorvalt, vol verbazing de handen in één slaan, bij het lezen dier woorden: <hi rend="i">de oud katholieken in Nederland</hi>. ‘Zijn die er inderdaad? Van waar dan dat zij tot heden een plechtig stilzwijgen in acht namen? Niemand wist, dat zij bestonden, terwijl ieder sprak van hunne geestverwanten in Duitschland en elders. Waar het dogma der onfeilbaarheid tegenstand vond, in Nederland niet. Vóór de vaststelling mochten enkelen tegenstribbelen; daarna hebben allen, als gehoorzame kinderen, het hoofd in den schoot gelegd. De weinigen die het wellicht niet deden, hielden zich nagenoeg volkomen stil en werden overigens dood gezwegen. Dat zij een partij zouden vormen, der moeite waardig om in eenige of vele bladzijden besproken te worden; daarvan heeft niemand vernomen.’</p>
<p>Die vragen en opmerkingen behoeven geene rechtvaardiging, waar men natuurlijkerwijze, overeenkomstig het spraakgebruik, sedert een paar jaren gangbaar, bij <hi rend="i">oud katholieken</hi> aan anti-onfeilbaarheid's mannen denkt. Vóór het jongste Vatikaansche Concilie, sprak men niet van oud-katholieken, ter aanduiding van katholieke christenen, die zich tegen de besluiten van het laatste concilie verzetten. Voor dezen kwam de uitdrukking in zwang. Aan dezen doet zij mitsdien tegenwoordig onmiddellijk denken. Oneigenlijk is het derhalve, en stellig tot misverstand leidende, haar toe te passen op personen, die in verschillende geslachten reeds sedert eeuwen bestaan. Over Nederlandsche oud katholieken
<pb n="422"/>in den gewonen zin des woords. heeft de haagsche correspondent van Le Tenips niet geschreven; althans niet in de brieven, die vertaald en verrijkt met een <hi rend="i">Vorwort</hi> (= voorrede) van den heer T.C. van der Kulk, in bovengenoemde brochure, den hollandschen lezer worden aangeboden.</p>
<p>Maar men heeft van de <hi rend="i">hervormers vóór de hervorming</hi> gesproken. Met hetzelfde recht kan men van de <hi rend="i">oud katholieken vóór de ondkatholieken</hi>gewagen. Doch als men nu die voorloopers der reformatie, zonder meer, de hervormers noemt, dan geeft dit aanleiding tot misverstand. In hetzelfde geval verkceren wij hier, waar wij uitgenoodigd worden, het oor te leenen aan een beknopte schets van het ontstaan, bestaan en de geschiedenis der oud katholieken in Nederland. De bedoelde personen mogen zich een enkele maal <hi rend="i">oud roomsch-katholieken</hi> hebben geheeten, het gevestigde spraakgebruik signaleert hen als <hi rend="i">oud roomschen</hi> of <hi rend="i">Jansenisten</hi>. Ter wille van hunne geestverwantschap met de <hi rend="i">oud katholieken</hi> van hoogstens tweejarigen leeftijd, worden deze grijze ‘ketters’ van gisteren, tegenwoordig met ingenomenheid als broeders gegroet en, ten blijk van de gewenschte eenheid, voorloopig herdoopt met den nieuw gekozen partijnaam.</p>
<p>Nu beschouwt men dien partijnaam wel als een eeretitel; doch dat doet niet ter zake. Zij, die onder deze vlag zeilen, vormen een partij, volgen een richting, die voorgeeft het oud katholicisme in eere te houden. Ik zeg: die ‘voorgeeft’ dit te doen, omdat men kwalijk kan inzien, waarom de hedendaagsche oud katholieken met reden zoo zouden mogen heeten en niet bijkans alle ‘ketters,’ door Rome in den loop der ceuwen uitgestooten, evenzeer. Die ‘ketters’ toch, de protestanten niet uitgezonderd, hebben schier altijd gemeend, dat zij veel meer dan hunne tegenstanders, dragers van het algemeen oud christelijk geloof en mitsdien echte oud katholieken waren, al namen zij dien naam niet aan.</p>
<p>Het is den oud katholieken van onzen leeftijd niet te doen om terugkeer naar de christelijke kerk van deze of die eeuw; zij wenschen eenvoudig: handhaving van het bestaande. Zij zijn met Rome medegegaan tot op zekere, willekeurig als grens aangewezen hoogte. Tot hiertoe en niet verder, werd hunne leus. Wic hooger stijgt, geraakt buiten de sferen van het katholicisme. Zoo meenen zij, terwijl zij vergeten dat voortgaan onvermijdelijk is, ook op den verkeerden weg, tenzij men rechtsomkeer make en een betere richting zoeke. De zucht naar centralisatie, die mach-<pb n="423"/>tige hefboom van het pausdom, is hun in hare jongste ontwikkeling te machtig geworden. Hoezeer ook, in ons oog, de rijpe vrucht van het eenmaal gevolgde onzalige systeem, de onfeilbaarheid van den paus en de daarmede gepaard gaande vernietiging van de zelfstandigheid van het episcopaat, waren twee pillen, waarmede velen geen weg wisten, die toch tot op dat oogenblik alles hadden geslikt wat Rome hun, als verteerbare kost, had voortgezet. Deze ontwikkelingsphase bracht, naar zij meenden, de katholieken buiten den kring van het katholicisme. Hier te blijven staan en gehoorzaamheid te weigeren, mocht, in hunne schatting, handhaving heeten van het oud katholicisme.</p>
<p>Met hoeveel en hoe weinig recht zij den gekozen partijnaam dragen, is duidelijk. Voor den geschiedvorscher behoeft het geen nadere aanwijzing, dat nu deze dingen eenmaal zoo zijn, dezelfde naam met het volste recht, op gevaar af van eenig misverstand in het leven te roepen, aan de zoogenaamde oud roomschen of Jansenisten in Nederland wordt toegekend. Want die kleine kudde van nauwelijks zesduizend zielen, heeft haar ontstaan te danken aan het verzet harer voormalige bisschoppen tegen de toenemende en tot het dogma der onfeilbaarheid leidende macht der pausen. Zij mag allerminst als een afdeeling van de verstrooide en veroordeelde volgelingen van Jansenius worden beschouwd. De Jezuïten hebben dat gevoelen, met boosaardige bedoelingen, te Rome en overal elders, ingang trachten te verschaffen, doch ten koste van de historie, die van ganscli andere dingen getuigt. Zij, die nog gewoonlijk geheel ten onrechte Jansenisten heeten, bestonden in hun eigenaardig karakter lang voor dat Jansenius leefde. Het zijn de vrienden van de zelfstandigheid van het episcopaat, zooals het vóór de reformatie in Nederland werd geëerbiedigd. Rome's heerschzucht kwam met den vrijen geest van onafhankelijkheid, die den nederlandschen katholiek der zestiende eeuw kenmerkte, in botsing. Strijd, en daarop gevolgde pogingen tot verzoening; wederom strijd en eindelijke breuk met Rome, waren daarvan het gevolg. Het oude bisdom van Utrecht werd opgeheven; maar het liet zich niet opheffen door den Paus, dien het daartoe het recht ontzegde. Het wist zijn bestaan te handhaven en voor een geregelde verkiezing van nieuwe bisschoppen of aartsbisschoppen, volgens de bepalingen van het kanonieke recht, zorg te dragen. Dientengevolge staan die bisschoppen en aartsbisschoppen, beschouwd van het stand-<pb n="424"/>punt van het bedoelde kanonieke recht, met alle andere bis schoppen en aartsbisschoppen der katholieken, waar ook over de aarde verspreid, op één lijn. Zij
kunnen zich, krachtens dezelfde bepalingen, waarmede de katholiek vrede heeft, beroepen op de ‘zuivere apostolische opvolging, zooals men weet, het onmisbaar zegel van het echte episcopaat, dat de macht verleent om te onderwijzen en te ontbinden.’</p>
<p>Nu beteekent, wel is waar, die zuiverheid der voorgewende apostolische opvolging, in ons oog niets. Wij hechten geen waarde aan een priesterwijding, als onmisbaar vereischte voor de ‘bediening der heilige sacramenten.’ Wij lachen met de fabel, dat de bisschoppen dat ‘voorrecht’ van hunne voorgangers, en dezen het van de apostelen, ‘aan wie Christus zelf het heeft meegedeeld,’ zouden hebben ontvangen. Maar voor den katholiek is dat geheel anders. Hij heeft, op zijn standpunt n.l., een ‘wettigen’ priester noodig. Dit blijft volkomen waar, al erkent men sterke overdrijving en eenzijdigheid in de bewering van onzen haagschen correspondent: ‘Het katholicisme berust op het beginsel van het bovennatuurlijk gezag der geestelijkheid,’ bl. 5, iets wat - om dit in het voorbijgaan op te merken - kwalijk strookt met de verklaring, dat ‘vrees voor scheuring en behoefte aan volstrekte zekerheid,’ de eigenlijke grond zou zijn van de geheele katholieke godsdienst, bl. 37.</p>
<p>Voor hen nu, die, hoewel geen vrienden van 's pausen onfeilbaarheid, een ‘wettigen priester’ voor den vrede hunner ziel niet kunnen missen, beloven de oud roomschen of Jansenisten in Nederland, gelijk zij tot heden heetten, een ‘heiligdom te worden, door Gods voorzienigheid bewaard en beschermd om het kostbare pand der echte katholieke overlevering ongeschonden te bewaren.’ Immers ‘de gewijde weg der goddelijke genademiddelen is dan niet afgebroken, de oude ware katholieke kerk zal zich weder kunnen verheffen;’ want die verachte ‘Jansenisten’ zijn de kern en rechtstreeksche voortzetting van de katholieke kerk in Nederland vóór de reformatie.</p>
<p>Op dat laatste komt hier alles aan. Maar dat is juist, hoewel geen geheim voor den geschiedvorscher, een verborgenheid voor de groote menigte. Zij oordeelt onjuist over, en kent in waarheid niet de oud bisschoppelijke Clerezy van Utrecht. Zij weet niet, dat deze eerwaarde, miskende en getrapte, reeds vóór honderd en meer jaren, de vaan van het hedendaagsche oud
<pb n="425"/>katholicisme hoog heeft opgeheven, onwrikbaar vastgehouden en bewaard.</p>
<p>Die onkunde is betreurenswaardig. Elke poging om haar weg te nemen, verdient lof. Eere daarom den haagschen correspondent van Le Temps die aan de lezers van het buitenlandsche dagblad, in onderhoudenden vorm, heeft medegedeeld: wie en wat eigenlijk de ‘Jansenisten’ in Nederland zijn, en wat de oud katholieken allerwege van dien kant mogen verwachten. Dat zijn woord ook wel mocht worden gehoord in het vaderland der oudste ‘oud katholieken,’ ondanks de grootere en kleinere geschriften, die men daar over onze ‘Jansenisten’ raadplegen kan; hebben vertaler en voorredenaar, naar het mij voorkomt, zeer juist begrepen.</p>
<p>Worden de ook ten onzent in hun eigenaardig karakter zoo weinig bekende ‘oud roomschen,’ wellicht binnen kort geroepen, een belangrijke rol te vervullen in de geschiedenis der katholieken, elders misschien meer dan in Nederland zelf, doch mogelijk over korter of langer ook hier; niemand zal dan zonder schade, deze gunstige gelegenheid voorbij kunnen laten gaan, om zich in weinige oogenblikken aangenaam en degelijk ‘op de hoogte’ te laten brengen.</p>
<p>Terwijl ik dit schrijf, deelen de dagbladen mede, dat Monseigneur Loos, aartsbisschop der oud bisschoppelijke Clerezy te Utrecht, te Keulen eervol ontvangen en door velen toegejuicht, zich op reis bevindt naar Beieren, waar onder zijne leiding de plechtigheid van het H. Vormsel zal plaats hebben. Daarna zal hij met de oud katholieke comité's, omtrent de belangen hunner gemeenten, in overleg treden.</p>
<p>&nbsp;</p>
<p><hi rend="spat">Winkel</hi>, Juli 72.</p>
<p>W.C. <hi rend="sc">van Manen</hi>.</p></div></div>
<div type="section">
<head rend="h4">III. Varia.</head>
<q rend="bq">Jacoba van Beijeren en haar tijd. Uit het Hoogduitsch van Franz Löher. Ill Deelen. 's Gravenhage, W.P. van Stockum, 1871. Prijs f 9.30.</q>
<p>Gelijk wij eene doorwrochte geschiedenis van den worstelstrijd onzer vaderen in de zestiende eeuw, den worstelstrijd van de vrijheid tegen de onderdrukking, aan de pen van eenen buiten-<pb n="426"/>lander, Motley, te danken hebben, zoo beschrijft in het werk, welks titel hierboven is opgegeven, een ander buitenlander, de verdienstelijke Duitsche geschiedschrijver Löher, den kamp, van welken het begin der vijftiende eeuw getuige was; den kamp tusschen de wegzinkende middeleeuwsche ridderlijkheid en de opkomende macht der burgerij. Beide overgangstijdperken hebben dit met elkander gemeen, dat het worstelingen zijn van nieuwe tegen oude begrippen, instellingen, maatschappelijke toestanden; maar groot verschil is te bespeuren in de indrukken, die de hoofdfiguren, op ons althans, maken. In den ‘Spaanschen tijd’ - wellicht wordt de strikte onzijdigheid ietwat verkloekt door de vaderlandsliefde en den Nederlandschen vrijheidszin - voelt zich de geest met kracht heengetrokken naar de kloeke strijders voor het ‘modernisme’ der zestiende eeuw; anderhalve eeuw vroeger het geschiedblad opslaande schept men allicht meer welgevallen in de poëzij van den riddertijd, dan in het min of meer prozaïsche der toen nieuwe orde van zaken. En zoo er ééne figuur is, geschikt om die voorkeur in de hand te werken, is het die van Jacoba van Beijeren, eene der meest tragische personen uit onze middelecuwsche geschiedenis, eene der meest geliefde nog, meer dan vier en eene halve eeuw na haar rampvol leven. Dit is niet sedert heden of gisteren: in en kort na haren tijd had het volk vele en zware grieven tegen deze vorstin, maar zij werden al spoedig vergeten voor deernis met de schoone, bekoorlijke jonge vrouw, wier leven eene zoo bijkans onophoudelijke aaneenschakeling was geweest van rampen en vervolgingen, dat men, bare ongelukken beklagende, geen plaats overhield voor rechtmatige berisping van hare feilen, overijlingen,
onvoorzichtigheden en misgrepen. En zoo is het gebleven: ‘een dichterlijke sagenkrans’, zegt de schrijver van dit werk, - ‘een schitterende wierook welfde zich allengs om haar beeld; niet zonder beteekenis staat zij daar, deze vorstelijke Vrouwe, welhaast de laatste vertegenwoordigster der zinkende ridderlijke wereld, der ondergaande feodale maatschappij, aan den uitgang der middeleeuwen, op den drempel des nieuweren tijds, in al den betooverenden glans der ridderlijke romantiek. En nog is die glans niet geheel verbleekt; nog leeft Vrouwe Jacoba voort in de herinnering des volks; nog hecht zich haar naam aan menige plek, en dankt menig voorwerp zijne belangrijkheid aan de legende, die het met haar persoon en leven in verbinding brengt.’ Zoo is het: hier
<pb n="427"/>een plek in 't Haagsche bosch, waar de herinnering aan Jacoba van Beijeren gaarne doet vertoeven; van de tien bezoekers van 't Maurits huis negen die zullen verhalen op den stoel van Jacoba te hebben gezeten; ontelbare takjes zijn medegenomen van den moerbezieboom, dien de overlevering zegt dat door Jacoba is geplant; ja het wekt eenen onwillekeurigen wrevel als een historieschrijver den oorsprong der Jacoba-kannetjes in de slotgracht van het voormalige Teijlingen meent te vinden in eene haar te laste gelegde drankzucht, en door niets misschien heeft Bilderdijk zijne Geschiedenis des vaderlands meer gedepopulariseerd dan door de scheldwoorden die hij der gravinne naar het hoofd werpt. Dat is te onzent algemeen, zoo algemeen dat er slechts weinigen zullen zijn, wien het inwendig geen goed deed toen de historische kritiek de historie van Albrecht Beijling uit het geschiedblad scheurde.</p>
<p>Maar een ‘dichterlijke sagenkrans’ is een ander ding dan juiste historiekennis. Gelijk er ontelbaren over de Groote markt te Rotterdam gaan zonder van Erasmus meer te weten dan dat hij zeven jaren over het a b leerde en dat de man die daar staat zijn blad omkeert als hij de klok hoort slaan, - zoo praten honderden over de schoone, beminnelijke vrouw Jacoba, hoogstens zich verheugende over het huwelijksgeluk harer laatste dagen met Frank van Borselen, maar zonder overigens zoo weinig als iets van den samenhang harer geschiedenis te weten.</p>
<p>Daarom is dit zeer solide, uitmuntend geschreven werk eene ware aanwinst voor onze vaderlandsch-historische letterkunde. Was de schrijver aanvankelijk met eenigzins ongewasschen handen aan den arheid getogen, hij heeft deze feil later uitnemend hersteld. Hij bekent zelf, aanvankelijk de bronnen niet genoeg te hebben onderzocht en de stof niet naar eisch bewerkt. Toen hij zich nederzette om het beeld van Jacoba in de lijst van haren tijd te plaatsen op uitnoodiging van Koning Max II van Beijeren, vergenoegde hij zich eerst met geschriften, bescheiden, oorkonden, die hij te Munchen vond of door tusschenkomst van vrienden uit Nederland ontving. Nog tijdig werd hem de leemte duidelijk, en nu liet hij den aangevangen arbeid eenige jaren rusten, gaande inmiddels aan 't nazoeken van archieven in Nederland, België en het noorden van Frankrijk. Eenen rijken oogst vond hij ook in verschillende steden onzes vaderlands, in oorkonden, rekeningen en andere ongedrukte bescheiden; en na het ordenen
<pb n="428"/>en bewerken dier bronnen oordeelde hij het gevondene zelf, ten deele althans, te moeten in het licht geven, waartoe hij de Jahrbücher der kon. Akademie te München koos. Van die ‘Beiträge zur Geschichte der Jacoba von Bayern’ (1865, 1, 2.) heeft de vertaler een zeer oordeelkundig gebruik gemaakt. Weggelaten zijn echter de verwijzingen naar de bronnen; voor zoover dat gedrukte werken betreft, achtte hij dit voor Nederlandsche lezers minder noodig, daar de bedoelde bronnen ondersteld moeten worden hun bekend te zijn, en ongedrukte alleen waarde hebben voor den studie-onderzoeker der geschiedenis. Wij beamen deze opvatting slechts ten deele, gaaf toestemmende dat die ‘stofwolk van citaten’ (zegt Geel ergens) voor den lezer alleronaangenaamst is. Maar een ‘Aanhangsel’ van bewijzen ware, dunkt ons, in een werk van zoo streng historische strekking niet overtollig; de schrijver - wij stipten het reeds aan - oordeelde zelfs het openleggen van het voornaamste uit zijnen apparatus historicus reeds noodig vóór de uitgave van het werk zelf. Men zegge niet, dat aldus ten gevalle van weinigen het werk te kostbaar zou worden; het aanhangsel kon afzonderlijk verkrijgbaar zijn, en de prijs van f 9,30 doet ons buitendien wenschen, dat evenals van Motley eene ‘volksuitgave’ het licht zie.</p>
<p>Hetgeen de Nederlandsche bewerker uit de voorrede van den auteur mededeelt levert blijk van diens breede opvatting der opgenomen taak. 't Zijn slechts een paar bladzijden, maar men ziet er uit, dat Löher zich zeer gelukkig heeft weten te verplaatsen in den kenmerkenden geest van het tijdperk waarin zijne heldin leefde. Dit blijkt nog nader uit het Eerste Boek: Holland en de staatkundige partijen in de middeleeuwen, in 't welk de oorsprong der grafelijkheid van Holland, de ontwikkeling van het leenstelsel, de opkomst van gemeenten en steden helder worden uiteengezet; ook met aanwijzing van den diepen grond der Hoeksche en Kabeljauwsche partijschappen. Ontmoet hier de kenner der geschiedenis juist geene nieuwe gezichtspunten, ook hij zal met genoegen kennis nemen van de nauwkeurige, klare wijze op welke de schrijver de resultaten zijner onderzoekingen uiteenzet, terwijl die lezers, welken het om verrijking hunner kennis van 's lands bistorie te doen is, zich eenen schat van belangrijke zaken in eene geregelde orde en als een samenhangend geheel vinden voorgedragen.</p>
<pb n="429"/>
<p>Wij achten onnoodig, hier eene inhoudsopgave der 63 Hoofdstukken, of zelfs maar de titels der 8 Boeken te laten volgen. De meeste dier Boeken zijn genoemd naar den hoofdpersoon om wien zich het eene en andere groepeert, b.v. Jan van Beijeren, Glocester, Filips van Bourgondië enz.; dat alles volgt den loop der geschiedenis. Gaarne zal echter gewis de lezer van dit Tijdschrift des schrijvers eindoordeel over zijne hoofdpersone vernemen.</p>
<p>‘Nooit, zegt hij, doorleefde eene jonge vorstin zoo wilde avonturen, nooit lachte eene zoo schitterende verwachtingen toe, door zoo droevige ontgoocheling en bitter leed gevolgd. Deze Jacoba vereenigde in zich al den ontembaren moed, al de hard nekkigheid, al den fieren ridderzin, harer voorvaderen. Doch zij was eene vrouw, en kon nooit het teeder vrouwelijk gevoel in zich verstikken. Door bloedige partijschappen omgeven en gedrongen, zondigde ook zij. Haar leven was haar boete.’</p>
<p>En elders: ‘Hare wederwaardigheden en beproevingen, hare onophoudelijke bekommernissen, zorgen en kwellingen hadden hare gezondheid ondermijnd. Zoolang de wanhopige worsteling duurde, had de inspanning zelve haar staande gehouden; nu een tijdperk van rust, betrekkelijke werkeloosheid en voortdurende zelfverloochening was aangebroken, ontzonken haar weldra de laatste krachten. En wie zal ons zeggen, in hoeverre zielelijden van nog anderen aard medewerkte tot de slooping des lichaams: de bittere, knagende herinnering aan zoo menigen misgreep, zoo menige dwaling in haar zoo jammerlijk mislukt leven; de verterende wroeging en het geheim zelfverwijt over het roekeloos schenden van den heiligen huwelijkspligt<note n="*)" place="foot">De schrijver doelt hier op Jacoba's huwelijk met Glocester; doch uit haar standpunt kan men dit moeilijk een ‘schenden van den huwelijksplicht’ noemen. <hi rend="spat">Voor haar</hi> was het huwelijk met Jan van Brabant geen <hi rend="spat">huwelijk</hi>.</note>, over menige wreede daad, niet altijd te verontschuldigen door de harde noodzakelijkheid des oorlogs.’</p>
<p>De historische stijl is als zoodanig onberispelijk; alleen hadden we de voordracht hier en daar meer aanschouwelijk gewenscht. We merkten dit o.a. op in het verbaal van den slag bij Brouwershaven, 14 Jan. 1423, waar ons ook eenige locaal-voorstellingen in 't oog vielen, niet buiten aanmerking voor die het
<pb n="430"/>terrein kent<note n="*)" place="foot">Zoo heet (III. 187) Zuidbeveland ook hier weder het ‘paradijs van Zeeland’ wegens het natuurschoon. Den ‘paradijs’-naam heeft het eiland echter naar het klooster Paradisus Mariae.
<lb/>
<lb/>v.O.</note>, dat echter destijds geheel anders was dan thans. Ook is het karakter van dien slag, als ten deele te water, ten deele te land, moeilijk in al de bijzonderheden na te gaan.</p>
<p>De kundige en smaakvolle vertaler hadde zich gerust mogen noemen; hij verdient allen lof, gelijk mede de uitgevers van dit degelijke werk.</p></div>
<div type="section">
<interpGrp>
<interp type="primair" value="18720500"/>
</interpGrp>
<head rend="h4">IV. Onderwijs.</head>
<q rend="bq">Vocabulary, containing such words and familiar phrases as are often used in conversation, by J.N. Valkhoff, teacher at the High Burghal School, Heerenveen.
<lb/>Le petit Précepteur. Allereerst Fransch lesboekje, naar 't Engelsch bewerkt door J.N. Valkhoff.
<lb/>The young Teacher. Allereerst Engelsch lesboekje, naar 't Engelsch bewerkt door J.N. Valkhoff.
<lb/>Der kleine Lehrer. Allereerst Duitsch lesboekje, naar 't Engelsch bewerkt door J.N Valkhoff.</q>
<p>Voor eenige jaren kon men zelden een nieuw schoolboek in handen nemen, zonder in de Voorrede de woorden: ‘om aan eene lang gevoelde behoefte te voldoen,’ te vinden. Hoewel nu het eerste der werkjes, wier titels wij hierboven hebben afgeschreven, volstrekt geene Voorrede en derhalve de aangehaalde woorden niet bevat, zou het ons echter niet verwonderen, indien de schrijver en anderen de behoefte aan een dergelijk boekje hadden gevoeld. Merkwaardig toch is het feit, dat drie werkjes van gelijke strekking nagenoeg op denzelfden tijd het licht zien, nadat in verscheidene jaren het steeds aangroeiend getal schoolboeken met geen dergelijk geschrift was verrijkt. Of nu de Heer Valkhoff er in geslaagd is in die behoefte, aangenomen dat zij bestaat, te voorzien, meenen wij te moeten betwijfelen. Zijn boekje bevat woorden en, volgens den titel, gemeenzame uitdrukkingen, hoewel wij moeten erkennen, dat deze er schaarsch in
<pb n="431"/>voorkomen; - en hij, die het zich om deze reden aanschaft, zal zich zekerlijk bedrogen vinden. De indeeling heeft de verdienste van nieuw te wezen, in zooverre het aantal rubrieken, waartoe de woorden gebracht zijn, veel grooter is dan gewoonlijk. Blijkbaar heeft de schrijver bij elkaar willen voegen, wat bij elkaar behoort; maar daardoor springt het groote gebrek, dat zijn werkje aankleeft, namelijk <hi rend="i">onvolledigheid</hi>, des te meer in het oog. Tot verdediging van onze uitspraak zullen wij slechts een paar voorbeelden aanhalen. Van <hi rend="i">Bed</hi> wordt opgegeven <hi rend="i">deken</hi>, <hi rend="i">kussens</hi> en <hi rend="i">sprei;</hi> maar heeft nu de leerling niet noodig te weten, wat <hi rend="i">laken</hi> of <hi rend="i">sloop</hi> is? Onder <hi rend="i">Groenteboer</hi> zoeken wij te vergeefs naar <hi rend="i">frambozen</hi>. Onder <hi rend="i">Soldaat</hi> missen wij, te midden van de militaire rangen, <hi rend="i">kapitein</hi>. Onder <hi rend="i">Zeeman</hi> staat slechts een enkele rang, en bij de namen der schepen zijn o.a. <hi rend="i">torenschip</hi> en <hi rend="i">ramschip</hi> vergeten. Onder <hi rend="i">Spoorweg</hi> missen wij <hi rend="i">plaatsbureau</hi>. Onder....., doch waar zouden wij eindigen, als wij alle leemten wilden aanwijzen?</p>
<p>Ook van misstellingen is het werkje niet vrij te pleiten. Zoo wordt <hi rend="i">nijptang</hi>, in plaats van door <hi rend="i">nippers</hi>, door <hi rend="i">nipper</hi> vertaald, dat <hi rend="i">voortand</hi>, b.v. van een paard, beteekent. Voor <hi rend="i">snorwagen</hi> (<hi rend="i">van</hi>) vinden wij <hi rend="i">fly</hi>, dat de Engelschen gebruiken voor een zeker rijtuigje voor twee personen. <hi rend="i">Slobkousen</hi> van soldaten heeten <hi rend="i">gaiters</hi> in plaats van <hi rend="i">spatterdashes. Voor</hi>- en <hi rend="i">achtersteven</hi> worden vertaald door <hi rend="i">stern</hi> and <hi rend="i">poop</hi>, in plaats van door <hi rend="i">prow</hi> and <hi rend="i">stern. Stern</hi> beteekent <hi rend="i">achtersteven</hi>, en <hi rend="i">poop: kampanje. To pipe all hands up</hi> heet in het Nederlandsch <hi rend="i">het volk op dek roepen</hi>, in plaats van <hi rend="i">alle hens</hi> (eene verbastering van <hi rend="i">hands</hi>) <hi rend="i">aan dek fluiten</hi>, enz. enz. Bevreemd heeft het ons, dat van vele eigennamen alleen de verkortingen zijn opgegeven. Daar dit niet met alle het geval is, valt hier niet aan een bepaald stelsel te denken.</p>
<p>Nog op een ander gebrek moeten wij voor een oogenblik de aandacht vestigen. Wanneer de Engelsche taal twee of meer woorden voor ééne zaak bezit, wordt er in den regel slechts één, en niet altijd het meest gebruikelijke, opgegeven. Zoo vinden wij op pag. 1 voor <hi rend="i">gekleede rok</hi> alleen <hi rend="i">dress-coat</hi>, terwijl <hi rend="i">tail-coat</hi>, dat meer gebruikelijk is, is weggelaten. <hi rend="i">Klep van eene pet</hi> wordt alleen vertaald door <hi rend="i">front of a cap</hi>, terwijl <hi rend="i">peak</hi> minstens zoo gebruikelijk is. Dit gebrek vindt men niet alleen op pag. 1, maar bijna overal. De vlugge pen van den Heer Valkhoff is bij het vervaardigen van dit werkje wat vluchtig geweest. De goede klank, dien zijn naam heeft, zal er zekerlijk niet beter door worden.</p>
<pb n="432"/>
<p>De drie andere genoemde werkjes zijn naar 't Engelsch van Grandineau - in het Voorbericht van 2 en 3 staat abusievelijk Martineau. Het zijn lesboekjes van volkomen denzelfden inhoud; in het 1<hi rend="sup">ste</hi> staat tegenover het Nederlandsch Fransch, in het 2<hi rend="sup">de</hi> Engelsch, in het 3<hi rend="sup">de</hi> Duitsch. Dat in het 1<hi rend="sup">ste</hi> en 2<hi rend="sup">de</hi> ‘Ik hoest erg,’ en in het 3<hi rend="sup">de</hi> ‘Ik hoest dikwijls’ staat, zal wel eene vergissing zijn. Nieuw zijn de werkjes van Grandinean niet; de man is reeds ongeveer 20 jaar ter ziele, en schreef ze, toen hij leermeester van Koningin Victoria was. Of zij nu nog verdienden in een Nederlandsch gewaad te worden gestoken, meenen wij te moeten betwijfelen.</p>
<q rend="bq">1. W.D. Frerich's verzameling van opstellen ter vertaling in het Engelsch, herzien en uitgegeven door L. Dekker Kz. en W. Viersen. 1<hi rend="sup">ste</hi> stukje, 5<hi rend="sup">de</hi> druk.
<lb/>2. Dr. W. Zimmermann's Engelsche spraakkunst, 2<hi rend="sup">de</hi> uitgaaf. Naar den 14<hi rend="sup">den</hi> Hoogduitschen druk bewerkt door P.H. van Moerkerken. Sneek, van Druten en Bleeker.</q>
<p>Het is mij eene hoogst aangename taak deze beide leerboeken voor het onderwijs in de Engelsche taal in dit Tijdschrift aan te kondigen; beide toch komen mij, ieder in zijne soort, uitmuntend geschikt voor tot het doel waarmeê zij zijn uitgegeven.</p>
<p>1. Is eene inleiding in de studie der Engelsche taal, waarmede ik met veel genoegen heb kennis gemaakt; dat dit reeds een vijfde druk is bewijst, dat het zich in eene zeer gunstige opname heeft mogen verheugen. Deze verdient het dan ook ten volle; de leergang is zeer geleidelijk, en aan leerlingen, die dit boekje hebben doorgewerkt en verwerkt, kan met vrucht eene meer stelselmatige Engelsche spraakkunst in handen worden gegeven.</p>
<p>Wat den inhoud der opstellen betreft, hoe oordeelkundig de volzinnen ook zijn gekozen ten einde de vormleer der taal den leerlingen in het geheugen te prenten, had ik toch gaarne hierin wat meer afwisseling gezien. Die inhoud is hoogst onbeduidend en ik vrees, dat de leerlingen deze thema's op den duur wel wat vervelend zullen vinden. Maar dit is wel hoofdzakelijk aan den oorspronkelijken schrijver te wijten; daarin ingrijpende verandering te brengen ware een geheel nieuw boek schrijven.</p>
<pb n="433"/>
<p>2. Een geheel ander standpunt neemt het tweede der bovengenoemde leerboeken in. Het is eene volledige Engelsche spraakkunst, die bij het onderwijs in de Engelsche taal aan onze inrichtingen van middelbaar onderwijs in alle klassen met vrucht zal kunnen gebruikt worden.</p>
<p>De eerste afdeeling bevat 37 lees- en vertaaloefeningen, die als eene inleiding in de studie der taal kunnen worden aangemerkt, en waarmeê de leerling dadelijk een begin kan maken. Of de leerlingen aan het einde dezer afdeeling niet alleen reeds tamelijk wel Engelsch zullen kunnen lezen, maar bovendien met de beginselen der vormleer bekend zullen zijn; of zij voldoende voorbereid zullen zijn, om dan geregeld de geheele tweede afdeeling door te werken, hetgeen de Nederlandsche bewerker in zijne voorrede beweert, meen ik met recht te mogen betwijfelen. Ik houd het er voor, dat daartoe ook nog wel het doorwerken van eenig ander inleidend leerboekje noodig zal zijn.</p>
<p>De tweede afdeeling bevat eene korte, duidelijke en juiste formuleering van genoegzaam alle belangrijke ctymologische en syntactische taalregels, door talrijke uitmuntend gekozen voorbeelden opgehelderd. Met zeer veel tact vindt men hier eene menigte opmerkingen op het gebied van grammatica en idioom bijeengebracht, die voor den leerling van groot nut kunnen zijn.</p>
<p>Alle bespiegelingen en definitiën van algemeen grammatischen aard zijn vermeden, zoodat het boek bij uitstek practisch mag genoemd worden. De heer van Moerkerken is er mijns inziens in geslaagd een voor Nederlandsche leerlingen uitmuntend geschikt leerboek te leveren, en ik aarzel niet volmondig te erkennen, dat ik dit een der beste, zoo niet het beste leerboek voor de Engelsche taal voor het middelbaar Onderwijs vind, die tot dusverre in Nederland zijn verschenen.</p>
<p>De lees- en vertaaloefeningen ter toepassing der regels zijn met bijzondere zorg samengesteld en het denkbeeld om de vertaling der moeielijkste woorden en uitdrukkingen aan het einde van het boek te plaatsen, getuigt van het practisch inzicht in de behoefte der school. Voor een' aangenamen inhoud is gezorgd en ik houd mij overtuigd dat de leerlingen dit bepaald een <hi rend="i">prettig</hi> boek zullen vinden.</p>
<p>De derde afdeeling bestaat uit 30 opstellen ter vertaling in het Engelsch waarvan de inhoud hoogst belangrijk is, en in onderhoudenden vorm merkwaardige bijzonderheden uit de algemeene
<pb n="434"/>geschiedenis of uit die der letterkunde geeft. Eindelijk vindt men aan het slot eene ‘<hi rend="i">Introduction into the study of the words and the History of the English language</hi>,’ die in een kort bestek het belangrijkste over de leer der woord-afleiding in het Engelsch samenvat.</p>
<p>Wanneer ik er nog bijgevoegd heb, dat de uitvoering onberispelijk is en de correctie niets te wenschen overlaat, meen ik mijn hoogst gunstig oordeel over dit boek voldoende gemotiveerd te hebben. Ik wil echter niet eindigen zonder nogmaals dit leerboek ten dringendste aan te bevelen in de aandacht van allen, die met het onderwijs in de Engelsche taal zijn belast, in het vaste vertrouwen dat eene nadere kennismaking er mede velen er toe leiden zal om het als leiddraad bij hun onderwijs in te voeren.</p>
<p>&nbsp;</p>
<p><hi rend="spat">Amsterdam</hi> Mei, 1872.</p>
<p>C. <hi rend="sc">Stoffel</hi>.</p>
<q rend="bq"><hi rend="spat">Nederlandsche Spraakkunst</hi>, <hi rend="spat">door</hi> D. <hi rend="sc">de Groot</hi>, Leeraar aan de Rijkskweekschool voor Onderwijzers te Groningen. Groningen, P. Noordhoff, Arnhem, J. Voltelen. 1872. 224 bl. prijs f 1.25.</q>
<p>Bij het groote aantal der reeds bestaande ‘Nederlandsche Spraakkunsten’ zal wellicht menigeen bij het zien aankondigen van dit werk zich hebben afgevraagd, ‘waartoe nog al meer Spraakkunsten?’</p>
<p>Die vraag zoude zeer gepast zijn, zoo zich de een of andere onbekende grootheid had opgeworpen om ons op eene Spraakkunst, naar zijne methode en naar zijne bijzondere zienswijze ingericht, te vergasten. Nu echter de op taalgebied zoo gunstig bekende Groninger leeraar de Groot, het nuttig en noodig acht dit werk het licht te doen zien, meenen wij op die vraag enkel tot antwoord te kunnen geven ‘omdat men van het goede niet te veel kan hebben.’ Bij ons deed zich echter ook eene vraag voor, waarop wij nog geen bepaald antwoord gevonden hebben; te weten: voor welke leerlingen heeft de heer de Groot dit werk bestemd? Wij zochten daarop in de eerste plaats een antwoord in 't voorbericht des schrijvers, doch vonden daarin weinig troost. Alleen bleek het dat het niet is bestemd ‘voor eenigszins gevorderde beoefenaars der Spraakleer’ want voor hen, zegt de
<pb n="435"/>schrijver, ‘volgt men gewoonlijk den synthetischen leergang: <hi rend="i">leer van de klanken</hi>, <hi rend="i">leer van het woord</hi> en <hi rend="i">leer van den zin</hi>.’ Van die volgorde nu, heeft de schrijver der <hi rend="i">Nederlandsche Spraakleer</hi>, bij het schrijven zijner voor minder ver gevorderde beoefenaars onzer taal bestemde <hi rend="i">Nederlandsche Spraakknnst</hi>, geméend te moeten afwijken, en heeft hij de <hi rend="i">leer van den zin</hi> doen voorafgaan aan de <hi rend="i">leer van 't woord</hi>, welk laatste in deze Spraakkunst de tweede afdeeling uitmaakt, doch daarentegen niet minder dan 182 bladzijden van het geheele werk beslaat. Het eerste gedeelte, de Leer van den zin, bevat zeven hoofdstukken, waarin worden behandeld: De deelen van den zin. Onderwerp en gezegde. De bepalingen. De samengestelde zin. De onvolledige zinnen. De woordschikking. Zinsontleding.</p>
<p>Van de tweede afdeeling handelt het eerste hoofdstuk in 't algemeen over 't woord: zijne bestanddeelen, de onderscheiding der woorden in soorten, woordvorming en woordbuiging. In de volgende negen hoofdstukken worden de tien rededeelen besproken, terwijl de beide laatste hoofdstukken zijn gewijd aan de woordvorming en de spelling, welke nog al uitvoerig en op wetenschappelijke wijze behandeld worden. Vooral deze beide hoofdstukken doen in verband met de tamelijke lijvigheid van 't boek vermoeden, dat het niet is bestemd voor leerlingen eener lagere school doch meer voor aankomende onderwijzers en leerlingen onzere II. B. scholen. Wat daar ook van zijn moge, 't is een werk dat mij voorkomt een ruim debiet te verdienen.</p>
<p>&nbsp;</p>
<p><hi rend="sc">Monitor</hi>.</p></div>
<div type="section">
<head rend="h4">V. Bibliographisch Nieuws.</head>
<q rend="bq"><hi rend="spat">De Reglementen en Besluiten voor de Nederlandsche Hervormde Kerk</hi>, met aanteekeningen en een uitvoerig register voorzien door G. <hi rend="sc">Bruna</hi>, predikant te Hasselt. Vijfde, vermeerderde en verbeterde druk. Te Zwolle, van Hoogstraten en Gorter. 1872.</q>
<p>Twee malen reeds (zie van ons Tijdschrift Jaarg. 1868 N<hi rend="sup">o</hi>. 6, bl. 336 en 337 en Jaarg. 1871 N<hi rend="sup">o</hi>. 4 bl. 163 vg.) wijdden wij een welgemeend woord van belangstelling en aanbeveling aan
<pb n="436"/>bovenvermelde uitgave van onzen kerkelijken codex. Wij prezen de systematische inrichting van 't geheel en de geleidelijke rangschikking der onderdeelen. Wij wezen vooral op het uitvoerig alphabetisch register, waarin de volledigheid niet aan de beknoptheid was opgeofferd. Wij gewaagden eindelijk met billijken lof van de talrijke aanteekeningen, waarmeê de bekwame verzamelaar zijn werk verrijkt had.</p>
<p>De ondervinding heeft bewezen, dat wij niet te veel hebben gezegd. De <hi rend="i">vijfde</hi> druk van <hi rend="sc">Bruna</hi>'s boek, ligt thans vóór ons - en dit...in betrekkelijk kort tijdsbestek. Die vijfde druk ‘<hi rend="i">vermeerderd</hi> en <hi rend="i">verbeterd</hi>.’ Dit zegt véél, vooral, wanneer men in aanmerking neemt, dat op 't gebied onzer kerkelijke codificatie niets bestendiger is, dan de...onbestendigheid. Alle veranderingen, - zelfs die, welke eerst dit jaar in werking treden - zijn thans in den tekst der Reglementen opgenomen. Door de zorg van den heer Bruna zijn zij met gespatieerde letters aangeduid, terwijl hij daarbij tevens de dagteekening van het in werking treden dier veranderingen heeft opgegeven. Deze verzameling der kerkelijke verordeningen is hierdoor geheel volledig, zoodat deze grootere uitgaaf der Reglementen en Besluiten de éénige is, welke in de behoefte der Hoogere kerkbesturen <hi rend="i">geheel</hi> voorziet.</p>
<p>&nbsp;</p>
<p>E.</p></div></div>
<div type="chapter">
<interpGrp>
<interp type="primair" value="wolt005"/>
<interp type="primair" value="back018"/>
<interp type="primair" value="sche091"/>
<interp type="primair" value="mane004"/>
<interp type="primair" value="oost027"/>
<interp type="secundair" value="vond001"/>
<interp type="secundair" value="cost002"/>
<interp type="secundair" value="moer018"/>
<interp type="secundair" value="post020"/>
<interp type="secundair" value="stey011"/>
<interp type="secundair" value="salv006"/>
<interp type="secundair" value="huiz010"/>
<interp type="secundair" value="gerd001"/>
<interp type="secundair" value="loef008"/>
<interp type="secundair" value="putm005"/>
<interp type="secundair" value="kuyp002"/>
<interp type="secundair" value="masm003"/>
<interp type="secundair" value="mult001"/>
<interp type="secundair" value="cali007"/>
</interpGrp>
<pb n="437"/>
<head rend="h3">Binnenlandsche letterkunde.
<lb/>Bibliographie.</head>
<interpGrp>
<interp type="primair" value="18720800"/>
<interp type="primair" value="18720700"/>
</interpGrp>
<head rend="h4">I. Fraaie Letteren.</head>
<head>Vondel en Da Costa.</head>
<q rend="bq">Meesterstukken uit Vondels werken, verzameld en toegelicht door P.H. van Moerkerken, met levensschets van den dichter, Leeuwarden, A. Akkeringa. 1870.
<lb/>Da Costa's kompleete dichtwerken, uitgegeven door J.P. Hasebroek. Arnhem. D.A. Thieme. 1870.</q>
<p>Het is louter toeval, dat ik aanleiding vind om deze twee namen ‘Vondel’ en ‘da Costa’ bijeen te voegen en in hetzelfde opstel over deze dichters te spreken. Zelfs niet tegelijk ontving ik van de Redactie der Letteroefeningen de verzameling van Vondels meesterstukken door den Heer Moerkerken bijeengebracht, en da Costa's Dichtwerken in Volksuitgave; het eerstgenoemde werd mij eenige maanden vroeger dan het laatste toegezonden. Lang, te lang zeker om niet den schijn op mij te laden van onbeleefdheid jegens de Redactie en van onverschilligheid jegens twee onzer grootste dichters, liet ik de belofte, dat ik een kort woord ter aankondiging schrijven zou, onvervuld. Over veel vrijen tijd had ik echter in het voorjaar niet te beschikken; de aangenaamste, de beste betrekking ter wereld kan dagen en weken doen doorbrengen, waarin wij telkens kunnen zeggen: ‘Wat ik niet wil, dat doe ik en wat ik wil, dat doe ik niet.’ Zoo komt het, dat tot op dezen Zomervacantiedag Vondels meesterstukken
<pb n="438"/>en da Costa's Dichtwerken op mijne tafel bij elkander zijn blijven liggen, telkens bijeengevoegd, al werden zij ook nu en dan ter hand genomen. Van v. Moerkerken's verzameling heb ik namelijk bij schoolonderwijs zoowel als bij privaatlessen al eens gebruik gemaakt. Zij beviel mij zeer goed; in de keuze der stukken en ook in de bijgevoegde aanteekeningen is hij, dunkt mij, gelukkig geslaagd. Ook de volksuitgave van da Costa heb ik eens doorbladerd en vooral gelet op hetgeen hier meer te vinden is, dan in de vorige, de groote; het is niet zoo belangrijk of het had zonder schade achterwege kunnen blijven, maar het is natuurlijk dat Hasebroek de gelegenheid heeft waargenomen om hier bij te voegen wat hij later van de hand zijns vriends nog gevonden heeft; het zijn bovendien nette, handige boekdeeltjes, gemakkelijker voor het gebruik dan die statige groot octavoos, waarin de vorige uitgave is vervat.</p>
<p>Nu ik er echter toe komen zal om mijne schuld bij de Redactie der Letteroefeningen af te doen, en die namen bij elkander voeg: ‘Vondel en da Costa,’ nu meen ik bij die twee dichters eene overeenstemming op te merken, treffend genoeg om er bij stil te staan; eene overstemming, die sterk uitkomt ondanks het verschil van den tijd waarin, en de omstandigheden, waaronder zij leefden.</p>
<p>Vondel leefde van 1589 tot 1679; da Costa van 1798 tot 1860. Het Nederland der zeventiende en het Nederland der negentiende eeuw; het machtige Gemeenebest der zeven Provinciën en het koningrijkje met Belgie vereenigd en door Belgie verlaten; bij die vergelijking zijn gezichtspunten in te nemen, waarop het ons kan toeschijnen, dat wij niet meer op één en hetzelfde volk het oog richten, maar dat twee verschillende volken achtereenvolgens onze aandacht bezighouden. Bovendien, beide dichters woonden in Amsterdam en er is in onze hoofdstad vrij wat veranderd tusschen de eerste voorstelling van den ‘Gijsbrecht van Aemstel’ en de laatste; tusschen het jaar waarin Vondel zijn ‘Rommelpot’ dichtte en dat waarin da Costa zijn lied van ‘Vijf en twintig jaren’ voordroeg. Ik wil niet zeggen dat de vergelijking in ieder opzicht voor het laatste tijdvak ongunstig zal uitvallen, maar het verschil is opmerkelijk groot. - Niet minder dat, hetwelk wij ontdekken in de afkomst en de levensomstandigheden dezer twee dichters. Vondel, uit Nederlandsche ouders geboren, een burgerman uit een kousenwinkel,
<pb n="439"/>schrijver bij de bank van leening, met nederbuigende goedheid behandeld, zelfs door die groote lui, die hem genegen waren; da Costa, van afkomst een Jood, trotsch op het adelijk wapen door zijne vaderen in Spanje gevoerd, in de aanzienlijkste kringen der Amsterdammers te huis, als gelijke sprekende, schrijvende, levende met de eerste mannen van zijn tijd; bij zooveel verschil van levensomstandigheden komt het nauwelijks in aanmerking dat zij beiden hun geldelijk fortuin zagen wegsmelten, want de oorzaken waren bij beiden ook weder zeer verschillend. En toch, hoe meer ik er over nadenk, des te grooter schijnt mij tusschen Vondel en da Costa eene zekere overeenstemming toe.</p>
<p>Ik bedoel niet bijzonder overeenstemming wat die gaven aangaat, die den dichter, zal hij met recht dichter heeten, eigen moeten zijn: heerschappij over de taal, levendigheid van gevoel, rijkdom van verbeelding, stoutheid van opvatting; ik bedoel vooral iets anders. Als wij namelijk buiten rekening laten wat Vondel en da Costa met alle andere groote dichters gemeen hebben, maar hen in den rij dier groote geesten hunne plaatsen zien innemen, dan merken wij op, dat zij verwonderlijk overeenkomen in <hi rend="i">kracht</hi> en ook in <hi rend="i">zwakheid</hi>.</p>
<p>In zijn lied: ‘die Künstler’ vermaande Schiller ook de dichters: ‘der Menschheit Würde ist in eure Hand gegeben, bewahret sie!’ Noch Vondel noch da Costa zou bij deze herinnering moeten beschaamd staan; integendeel, hunne werken getuigen dat zij het verstonden om over het hoogste en heiligste eene overtuiging te hebben en haar mede te deelen, voor haar te strijden en te leven; daarin ligt hunne eerbiedwaardige kracht.</p>
<p>Maar Schiller zeide ook: ‘Erhebet euch mit kühnem Flügel hoch über euren Zeitenlauf! Fern dämmre schon in eurem Spiegel das kommende Jahrhundert auf.’ Noch Vondel, noch da Costa hebben dat begrepen; al spraken zij van de toekomst, zij waren niet eens echte zonen van den tijd, waarin zij leefden; de verschillende godsdienstige overtuigingen, welke zij hadden omhelsd en die hen bezielden, waren in hun tijd reeds gevonnisd en reddeloos veroordeeld; daarin waren zij zwak.</p>
<p>Geen van beiden behoefde met een Alfred de Musset, geslingerd tusschen lichtzinnigheid en ernst te klagen: ‘Hélas! malgré moi, l'infini me tourmente!’ Zij hadden eene godsdienstige overtuiging, die na korteren of langeren strijd hun eigen geworden
<pb n="440"/>was; daarmeê hingen hunne politieke inzichten samen en gelijk zij persoonlijk er zich moeite en opoffering voor hebben getroost, zoo dragen ook hunne werken er den stempel van.</p>
<p>‘Demandez à Goethe,’ zegt Saint-Marc Girardin in zijn Cours de Littérature Dramatique I pag. 118, ‘de représenter l'homme et la nature dans toute leur variété et dans toute leur etendue, il le fera. Il n'y a qu'une chose qu'il ne faut pas lui demander, c'est lui-même. Le <hi rend="i">moi</hi> manque dans Goethe, non pas le <hi rend="i">moi</hi> qui sait qu'il est un grand poëte et qui veut l'être, mais le <hi rend="i">moi</hi> qui a une pensée et un principe qu'il veut faire prévaloir, le <hi rend="i">moi</hi> enfin qui croit à quelque chose.’ Welnu, dat <hi rend="i">moi</hi>, qui croit à quelque chose, spreekt bij Vondel en da Costa krachtig, onmiskenbaar, stout.</p>
<p>De zoon van den Vlaamschen vluchteling, die om des geloofs wille uitweek naar Keulen en eerst later weder in Amsterdam eene veilige woonplaats vond, die zoon werd Roomsch-Catholiek en werd het met hart en ziel; en de zoon van Joodsche voorouders, die over land en zee, te vuur en te zwaard vervolgd, onder de zonderlingste afwisseling van voor en tegenspoed hun volksgeloof bewaard hadden, en het bijna twee eeuwen lang aan de boorden van IJ en Amstel veilig beleden, hij werd Christen, Protestantsch Christen, bij wien, misschien meer dan bij iemand zijner tijdgenooten, het geloof der eerste Christengemeente herleefde. Treffende overeenstemming van deze twee dichters! Zij hebben zich niet tevreden gesteld met het volgen van de sleur der huiselijke gewoonte; trouwens dat is ook in den kring der geesten, waartoe zij behooren, niet mogelijk; zij zochten en vonden en kozen en nu vrage niemand van hen dat het zwijgen zal, ‘ce <hi rend="i">moi</hi> qui croit à quelque chose’; het spreekt, het doet zich gelden, overal en altijd; het komt er niet op aan, wat deze dichters behandelen, zij kunnen noch willen het verloochenen; men hoort het, al kan men het niet zien, even als men een waterval hoort, al kan men stroom noch bedding ontdekken; even als men het pijnboomenwoud ruikt, al laat de donkere nacht niet meer toe om takken of stammen te onderscheiden.</p>
<p>Het heeft vroeger en later ergernis gegeven dat Vondel Roomsch-Catholiek werd. Wettige reden bestond voor die ergernis nooit. Bij zijne tijdgenooten laat zij zich, gedeeltelijk althans, verklaren; voor iemand als Hooft bijv. had Vondels overgang
<pb n="441"/>iets verachtelijks. Maar anders mag men er wel aan denken dat het beter is om over het hoogste en heiligste die overtuiging te deelen, die het geloof der Roomsch-Catholieke kerk heet, dan volstrekt geene overtuiging te hebben. Als onze Roomsch-Catholieke landgenooten echter zouden beweren dat nu de dichter Vondel zelf als het ware een vrijbrief gegeven heeft om zijn naam te mengen in de partijtwisten onzer dagen, of als die naam met ultramontaansche onbeschaamheid wordt misbruikt, dan is dat eigenlijk niets meer dan uiterst belachelijk. Overigens zal men zich over Vondel, wat dit aangaat, alleen kunnen ergeren òf uit onwetenheid, als men namelijk den Roomsch-Catholieken godsdienst niet kent, òf men moet het ongeluk hebben te behooren tot die menschen, die eene middeneeuwsche domkerk kunnen binnentreden zonder onwillekeurig het hoofd te ontblooten en met schroomvalligen eerbied nu en dan stil te staan.</p>
<p>Da Costa werd orthodox-gereformeerd. Hij vond daardoor vrienden, welke hij anders, door zijn dichterlijk talent alleen, niet zou gewonnen hebben, maar hij is daardoor, ook als dichter, miskend en nog wordt in menig gezin, waar anders Hollandsch proza en Hollandsche poëzie waardeering vinden, zijn naam slechts met zekere minachting vermeld en zijne gedichten blijven er onbekend; hij was immers een man, die voor de ‘fijnen’ voorlezingen hield en van wiens bidstonden voor Israël allerlei kluchten verteld worden?! Erger is het dat ook Hofdijk in zijne ‘Geschiedenis der Nederlandsche Letterkunde,’ ook in den nu juist verschenen vijfden druk, zich over da Costa's orthodoxie verwondert en er een psijchologisch raadsel in schijnt te vinden, dat zooveel dichterlijk genie met de aanneming van zulk een ‘stroef en dor systeem’ kon gepaard gaan. Dat raadsel zou echter voor hem reeds veel van zijne geheimzinnigheid verloren hebben, indien hij bedacht had, dat ook andere dichters welke hij nevens da Costa kent en waardeert, dat ook Beets en Hasebroek en ten Kate en anderen dat zelfde ‘stroeve en dorre systeem’ huldigen. Het zou geheel voor hem zijn opgelost, indien hij het orthodox-gereformeerde geloof bestudeerd had. Dan zou hij hebben opgemerkt dat bij de Institutio van Calvijn zoowel als bij de Geloofsbelijdenis der Dortsche vaderen en den Heidelbergschen Catechismus zich de gedichten van da Costa voortreffelijk goed aansluiten, de epische zooals Hagar, de lyrisch-profe-<pb n="442"/>tische zooals het lied van vijf en twintig jaren, de dramatische zelfs zooals Caïn.</p>
<p>Vondel en da Costa, welke dichters en welke karakters! Gevoel, verbeelding, heldenmoed, zij zijn bij hen tot één ondeelbre kracht gesmolten, en die kracht wordt eindelijk gewijd aan eene overtuiging, die met onwankelbare trouw door hen wordt gehandhaafd. Wel mogen dan hunne werken gelezen, ook door het opkomend geslacht gelezen worden! Bij zooveel karakterloosheid als elken dag zich vertoont, is het zeer nuttig dat onze jongelui bij mannen als Vondel en da Costa het ontmoeten ‘ce <hi rend="i">moi</hi> qui croit à quelque chose’. Zij kunnen door hen bezield worden, om zichzelf ook eene geloofsovertuiging te verwerven, om zelve ook karakters te worden. Hierbij is het kleingeestig, als men vreest, dat deze dichters voor hun geloof proselieten zullen maken; dat wie met eerbied voor hunne karakters wordt vervuld, ook noodzakelijk Roomsch of Orthodox moet worden. Dat kunnen wij alleen vreezen, als wij geene oogen hebben voor hunne zwakheid, want eere aan de kracht hunner overtuiging, eere aan hunne karakters! maar streng zij ook het vonnis over hunne zwakheid!</p>
<p>Zij komt droevig aan het licht, als wij hen beproeven tegenover dat andere woord van Schiller: ‘Erhebet euch mit kühnem Flügel, hoch über euren Zeitenlauf! Fern dämmre schon in curem Spiegel das kommende Jahrhundert auf!’ Zeggen wij namelijk eenvoudig weg: Vondel was Roomsch, dan zeggen wij niet de geheele waarheid; wij moeten zeggen: Vondel <hi rend="i">werd</hi> Roomsch. Gesteld dat Vondels ouders Roomsch geweest waren; dat hij met zijn kousenwinkel het te druk had gehad om over andere dingen lang en nauwkeurig na te denken; hij zou gelijk staan met duizenden op wie wij niets hebben aan te merken. Zelfs als dichter zouden wij hem, in een ander geval, kunnen plaatsen naast een Spieghel en een Roemer Visser. Maar nu wij moeten zeggen: Vondel werd Roomsch, nu wij dat zeggen willen zonder eenige ergernis, omdat wij eene oprechte geloofsovertuiging eerbiedigen en haar, al is zij geenszins de onze, stellen boven karakterloosheid, nu kunnen wij toch zijne zwakheid noch verbloemen noch verontschuldigen. Gehuicheld heeft. hij waarlijk niet, maar hoe kon dan in het midden der zeventiende eeuw een beschaafd Nederlander Roomsch worden?</p>
<p>Laat ons aan Vondel alles toegeven, wat toegegeven worden
<pb n="443"/>kan. Er was veel aan te merken op de Protestantsche partij; vele predikanten waren grof en liefdeloos; de strijd tusschen de Remonstranten en Contraremonstranten had terecht zijn weerzin opgewekt; het leerstuk der praedestinatie deed hem huiveren; het indifferentisme van mannen als Hooft kon hem niet voldoen; hij zag de politieken van de godsdiensttwisten gebruik maken om hunne eerzuchtige bedoelingen te bereiken, maar Roomsch worden! Wij willen niet alles van hem eischen, niet dat hij zich bij de grootste geesten van zijn tijd had aangesloten, dat hij hen reeds begrepen en hunne beginselen gedeeld had. Descartes leefde van 1629 tot 1649, gedurende twintig jaar in Holland, waarlijk niet onopgemerkt. Spinoza, geboren in 1632, gestorven in 1677 was Vondels tijdgenoot.</p>
<p>Wij willen bedenken dat onze dichter reeds in 1640 Roomsch-Catholiek werd; hij kon dus door de lezing van hetgeen Descartes en Spinoza schreven niet van dien stap teruggehouden worden, en wij willen het hem niet toerekenen dat hij ook later voor hunne onsterfelijke woorden noch oor noch hart had, maar nog eens herhaal ik: Roomsch worden! De beschaafde, de ontwikkelde Protestant, die in onze dagen Roomsch wordt, is verachtelijk of beklagenswaardig. Het was in de zeventiende eeuw niet anders, en even vast en stellig als wij het Roomsche geloof van Vondel prijzen en verdedigen tegenover hen bij wie ‘ce moi qui croit à quelque chose’ door frivoliteit of scepticisme is vermoord, even stellig en zeker beklagen wij tegelijk Vondels zwakheid. Hoe kon hij weer binnen gaan in dat gebouw, dat in de middeneeuwen met zooveel zorg en overleg, met zooveel kunst en wetenschap was opgetrokken, maar dat reeds in zijn tijd voor hen, die op de hoogte van de verstandsontwikkeling hunner eeuw stonden slechts nog was ‘een reuzenmonument, niets meer!’ Hoe kon hij blind zijn voor dat licht der eeuw, waarvoor de stralenkrans van de heiligen der Roomsche kerk verhleekte! Hoe doof voor die stem der verlossing, die hem, vooral in Nederland, zoo helder tegenklonk! Indien hij het gewaagd had om met dichterlijken heldenmoed den loop zijner gedachten aan die stem en aan dat licht toe te vertrouwen, hij zou misschien de grootste dichter van het Protestantismus geweest zijn. Roomsch geworden kon hij geenszins zijne tijdgenooten, nog minder de nakomelingschap vooruitbrengen; hij drong hen terug en in de woordvormen der zeventiende eeuw sprak
<pb n="444"/>hij telkens de taal der middeneeuwen. Ziedaar zijne zwakheid!</p>
<p>Evenmin als van hem, mogen wij haar van da Costa verzwijgen. Hij koos en werd orthodox-gereformeerd; het zal hem bij het nageslacht niet tot eer zijn, al eerbiedigt men ook weder bij hem, als bij Vondel, de oprechtheid van zijn geloof, de kordaatheid van ‘ce <hi rend="i">moi</hi> qui croit à quelque chose’. Het is zoo, Bilderdijk was da Costa's leermeester en dat zonderling genie pakte hem in zijne jongelingsjaren reeds zoo geheel in, dat hij later dunkt mij, zichzelf wel eens zal hebben afgevraagd, of de buste, die op zijn studeerkamer stond, ook een afgodsbeeld was? Kleurloos was bovendien de kerk: hoe zou bijv. aan da Costa, ‘geen zoon der lauwe westerstranden,’ wiens ‘wieg stond waar de morgenzon ontwaakt,’ de kalmte kunnen behaagd hebben van een man als van der Palm, die in keurigen stijl en met uitgezochte woorden de kenmerkenste leerstukken der Gereformeerde kerk ter zijde schoof, en over alle bezwaren met de bevallige Muze van zijn bestudeerd proza heengleed, zonder ze aan te raken? Anders klonk de taal van het Oude Testament, de taal zijner Vaderen; anders ook sprak het Nieuwe; anders ook de belijdenis der kerk! Bovendien, da Costa beleefde juist een tijd, waarin vele mannen van uitstekende talenten reactionair waren; eerst het tijdvak der restauratie in de politiek, wat later dat der revivals in de kerk, en het eminente hoofd der antirevolutionaire partij in ons vaderland, Groen van Prinsterer, was da Costa's vriend; de twee reeds uitgegeven deelen hunner Correspondentie door Groen voor de ‘Vereeniging tot bevordering van Christelijke lectuur’ bezorgd, geven ons van den aard dier vriendschap eene zeer opmerkelijke voorstelling. Maar toch, dat hij orthodox-gereformeerd werd, het strekt hem niet tot eer; die zwakheid is niet te verontschuldigen! Wij willen het hem niet zwaar toerekenen, dat hij, eens op dien weg, voor de verdiensten der Groninger school geen oog had en de fijne historische
studie der Tubingsche school niet begreep en de dialectiek van Strauss voor de lastertaal des duivels uitmaakte; als partijman, in de kerkelijke twisten steeds betrokken, reisde hij het land door, en hield zijne philippica tegen den geest der eeuw; van zoo iemand is voor alles, wat ik daar genoemd heb, geene billijke waardeering te wachten; ware da Costa er toe in staat geweest, hij zou reeds zijn stadpunt verlaten hebben. Maar toch, hoe kon hij orthodox zijn en blijven! De geheele ontwik-<pb n="445"/>keling der achttiende eeuw bestond voor hem niet; zij had op hem geen vat. Gelezen had hij misschien wel de geschriften van die mannen, die het werk der Hervorming hebben voortgezet, misschien gedeeltelijk zelfs ook begrepen, maar of hij vond in zijne vooringenomenheid slechts een tegenpartij om te bestrijden, of hem ontging de waarde hunner redeneering. De bril, door Bilderdijk hem op de neus gezet, heeft hij niet kunnen afleggen, in geen tijdperk zijns levens. In dollen ijver voor eene godsdienstige overtuiging, die hem in zijn tijd reeds kon en moest gebleken zijn van ‘nul en geener waarde’ te wezen, heeft hij zijne krachten misbruikt en met de gewrochten zijner verbeeldingskracht is hij niet zijn tijd vooruitgestreefd, maar met al zijn dichterlijk genie een man gebleven, die tot belachelijk wordens toe zijn tijd ten achter was.</p>
<p>Er is dan ook geen denken aan, dat ooit de gedichten van da Costa in den goeden zin des woords populair zullen worden; geene volksuitgave kan dat te weeg brengen. Wat Vondels werken aangaat, de geschiedenis zegt het ons: zij zijn nooit populair geweest, en zij zullen het ook nooit worden, al komen er telkens verzamelingen zijner meesterstukken uit. Wij onderwijzers, wij zullen wel nimmer nalaten om onze leerlingen op deze dichters opmerkzaam te maken, en wie weten wil, hoe met onze taal kan getooverd worden zal de werken van Vondel en da Costa moeten ter hand nemen, maar dat waarborgt aan deze dichters nog niet het leven in het hart des volks. Cats was een tijdgenoot van Vondel en Tollens leefde in den zelfden tijd met da Costa. Noch Cats noch Tollens kunnen, wat dichterlijk genie aangaat, naast Vondel en da Costa gesteld worden; toch was voor hen de roem van populariteit weggelegd, en het vonnis der vergetelheid door de groote menigte, die niet bepaald aan litterarische studie doet, over Vondel en da Costa geveld, is rechtvaardig.</p>
<p>Wij allen, min of meer beschaafden, wij vragen van een dichter nog iets meer dan heerschappij over de taal. Hij moet of in ontwikkeling zoo met ons gelijk staan, dat wij door hem in een schoonen vorm zien uitgedrukt wat in ons zelven leeft; Cats en Tollens hebben dat voor hunne tijdgenooten gedaan; of hij moet in ontwikkeling ons vooruit zijn; niet alleen om voor onze verbeelding een nieuw veld te openen; dat is, op zichzelf beschouwd, nog niet genoeg, maar om onze gevoelens
<pb n="446"/>te reinigen, te' veredelen, te verheffen, om in dien vorm, die ons schoonheidsgevoel bevredigt, uit te spreken wat als het ideaal van de hoogste aspiraties van onzen tijd gelden kan. Zulk een dichter hebben de Duitschers in Schiller. Wie noemt ons den Hollandschen Dichter, dien wij naast hem kunnen zetten?</p>
<p>&nbsp;</p>
<p><hi rend="spat">Leiden</hi>, Augustus 1872.</p>
<p>W.P. <hi rend="sc">Wolters</hi>.</p>
<q rend="bq">De Vereenigde Staten van Noord-Amerika, eene geschiedkundige schets. Naar het Engelsch van <hi rend="sc">Robert Mackenzie</hi>, door C. <hi rend="sc">Koning Altmann</hi> Te Sneek, bij H. Pyttersen Tz. 1872.
<lb/>De tachtigjarige oorlog, een volksleesboek door N.W. <hi rend="sc">Posthumus</hi>. - Te Amsterdam, bij C.F. Stemler, 1872.</q>
<p>Twee boekjes, gewijd aan onderwerpen, die ondanks alle verschil in tijd en plaats veel punten van overeenkomst bezitten. Beiden handelen over een strijd voor volksvrijheid, met geringe middelen aangevangen, en ten slotte met een gewenschten uitslag bekroond. In het eerste, schetst de heer K.A. den oorsprong der Noord-Amerikaansche republiek, de binnenlandsche geschillen, in de laatste jaren aldaar tot een openbaren krijg uitgebarsten, gevolgd door de zegepraal der Unie. In het tweede, geeft de heer P. een beknopt overzigt van den opstand en den vrijheidsoorlog onzer eigen vaderen tegen het magtige Spanje, tot den vrede te Munster. Beider geschrift heeft dus het voorregt der actualiteit: de strijd tusschen de Noordelijke en de Zuidelijke staten der groote republiek ligt nog versch in het geheugen en heeft aanleiding gegeven tot de nog bestaande geschillen tusschen Engeland en de herstelde Unie; de tachtigjarige oorlog der Nederlanders tot het verwerven hunner nationale onafhankelijkheid, voor den nazaat altijd belangrijk, is dit meer dan ooit, nu onlangs het driehonderdjarig feest der inneming van den Briel luisterrijk is gevierd.</p>
<p>Te regt wordt in het voorberigt van het eerste werkje gezegd, dat tot dus verre slechts weinig aandacht is geschonken aan de geschiedenis der Vereenigde Staten. Deze republiek toch heeft zich niet alleen met verbazende snelheid tot eene der grootste
<pb n="447"/>mogendheden van de beschaafde wereld ontwikkeld, maar ook in vele opzigten verwezenlijkt, wat sommigen, op theoretische gronden, als het ideaal van menschelijke en burgerlijke vrijheid hadden voorgesteld. Noode brekende met hun verleden, hebben Engelsche kolonisten, omstreeks eene eeuw geleden, in het verre westen eene republiek gevestigd, die thans een reusachtigen omvang heeft gekregen. Op den breeden grondslag van het regt der natuur werd zij opgetrokken. Daarentegen koesterden hare grondleggers en hare latere woordvoerders weinig eerbied voor het beschreven regt, waarop in de oude wereld zoo ontzaggelijk veel rust. Dit verschil in beginsel is reeds belangrijk genoeg, om de kennis van het langs dien weg verkregene wenschelijk te maken. Om hiertoe te geraken, hebben wij behoefte aan eene veelzijdige en streng onpartijdige voorstelling. Mogen wij deze echter verwachten in eene schets der groote republiek van hare schoonste zijde, waarin de donkere partijen - gelijk het voorberigt luidt - als met opzet, slechts even aangegeven of geheel weggelaten zijn; waarin met den oorsprong en de uitoefening der vorstelijke magt, slechts ter loops aangeroerd, juist omgekeerd wordt gehandeld? Wij betwijfelen het.</p>
<p>‘Naar het Engelsch.’ Dit woord op den titel laat ons in het onzekere, of twee bedenkingen van geheel anderen aard, die wij na het lezen dezer schets moeten opperen, den oorspronkelijken schrijver, dan wel den vertaler gelden. Volkomen toegevende, dat het niet gemakkelijk is, kort en te gelijk duidelijk te zijn, waar de ruimte van stof schier verlegen maakt, achten wij de voorstelling in de eerste hoofdstukken niet geleidelijk genoeg, om een juist denkbeeld van het geheel te geven. Zoo wij ons niet bedriegen, ligt het minder aan de keuze der stof of aan de behandeling daarvan in tafereelen, dan wel aan de opeenstapeling van korte volzinnen, welker onderling verband zich dikwijls slechts met moeite laat raden. Zoo lezen wij, met betrekking tot de eerste kolonisatie, p. 8: ‘De moed en volharding der eerste reizigers wekken onze bewondering op. Weinige slechts zeilden met schepen uit, die meer dan honderd ton meetten. De koopvaardijschepen van die dagen waren zeer klein. De oorlogsvloten van Europa bezaten groote schepen, maar de handel was te onbeduidend om meer dan de allerkleinste vaartuigen te kunnen uitrusten. De handel van het keizerlijke Rome gebruikte schepen, die zelfs nu nog als groot beschouwd worden. De apostel Paulus
<pb n="448"/>leed schipbreuk in een vaartuig, dat meer dan 500 ton groot was. Josephus voer op een schip van bijna duizend ton.’ Om dit echter volledig te staven, zouden wij te veel moeten afschrijven. Na het begin van den opstand, wordt het verhaal geleidelijker.</p>
<p>Wie iets verlangt te weten van het ontstaan der groote republiek, van de geschillen, die in haren eigen boezem ontkiemden en eerst in de laatste jaren door een hardnekkigen binnenlandschen strijd tot op zekere hoogte werden beslist, zal deze schets niet vruchteloos ter hand nemen. Haar uiterlijk is zeer net, en de correctie laat weinig te wenschen over. ‘Drie maanden’ i.p.v. drie eeuwen (p. 51) is hierbij ontsnapt. Andere drukfouten zijn te weinig zinstorend, om er van te gewagen. Minder aangenaam vinden wij het doorgaande gebruik van het bezittelijke ‘haar,’ wanneer er sprake is van Frankrijk e.a. landen. Alleen met steden wordt dit veel gedaan.</p>
<p>Onze tweede bedenking betreft het uitheemsche karakter der schets. Is het eene vertaling, dan ware eene kleine noot hier en daar niet overbodig geweest; is het eene vrije bewerking, dan hadden sommige uitspraken wel eenigzins anders mogen luiden. Nn zal menigeen tot zijne verwondering, zonder eenig voorbehoud lezen: ‘De Hollanders hebben nimmer eenige geschiktheid voor kolonisatie aan den dag gelegd.’ (p. 39). Zelfs een Brit moet, bij het schrijven dezer regels, dan toch voor een oogenblik niet gedacht hebben, aan de ervaring van het tegendeel, door zijne landgenooten in de Kaapkolonie opgedaan. Wat moet echter de Nederlander wel gevoelen, als hij van Engeland leest: ‘Het had de zeeën beheerscht, omdat tot nog toe geen ander land matrozen had opgeleverd, die met de hare te vergelijken waren’ (p. 135). Dat het sterker was en daarom zegevierde, is volkomen waar, dat het evenwel dien uitslag aan het beter gehalte zijner matrozen te danken bad, zou onze Janmaat niet toegeven, en zou ook niet te bewijzen zijn. Verder wordt met geen enkel woord gerept van den bijstand, dien de kolonisten, tijdens hun opstand, zij het dan ook ter sluiks, uit Nederland ontvingen. Noch het levendig verkeer over St. Eustatius, noch de onderhandelingen der onzen met de kolonisten, noch de terugwerking hiervan op de republiek der Vereenigde Nederlanden worden aangeroerd. Zelfs bij de vermelding van den naam en het bedrijf van Paul Jones, wordt van zijn oponthoud te Texel, van zijne gerucht-<pb n="449"/>makende verschijning te Amsterdam en 's Gravenhage niet gewaagd. Het staat iemand natuurlijk vrij, dit alles, om politieke of andere redenen, te laken; doch tegen het volslagen doodzwijgen van Nederland, in een werk voor het Nederlandsche publiek bestemd, moeten wij protest aanteekenen.</p>
<p>Bij het weinige, tot dus verre in onze taal over Noord-Amerika geschreven, erkennen wij gaarne, dat de heer K.A. de aanvulling eener werkelijk bestaande behoefte heeft beoogd. Dien ten gevolge zal deze schets, in weerwil aller bedenkingen tegen haar te opperen, aftrek vinden, mogelijk een herdruk beleven. In dit geval, zouden wij den bewerker aanraden zijne schets wat uit te breiden en sommige grieven, die hem regtmatig voorkomen, weg te nemen. Met dit oogmerk, hebben wij deze regels geschreven; want het is in de verste verte onze bedoeling niet geweest, hem iets onaangenaams te zeggen.</p>
<p>Hoewel dit laatste ook den heer P. geldt, zoo mogen wij toch diens leesboek over den Tachtigjarigen oorlog wat gestrenger beoordeelen, omdat het de bestaande hoeveelheid geschriften over dat onderwerp slechts met een vermeerdert. Het eerste gedeelte van zijn arbeid achten wij, voor zoover een klein bestek dit toeliet, uitmuntend geslaagd. Zijn verhaal is boeijend, geleidelijk en tot het Twaalfjarig bestand zeer naauwkeurig. Sommige opmerkingen, gelijk die over het sluiten der winkels te Brussel, bij het heffen van den tienden penning, (p. 45) werpen een juist licht op het voorgevallene. Waarom de schrijver het gezegde van Hessels, om de historische waarheid eenigermate twijfelachtig te maken, uitdrukkelijk onder de anecdoten rangschikt, en daarentegen niet de woorden: ‘Dag, prins zonder goed’ (p. 29) en het verhaal van Magdalena Moons (71), begrijpen wij niet regt; doch in beide gevallen is het toch een ‘men zegt.’</p>
<p>Sommige punten, tijdens en na het bestand, achten wij minder juist uitgedrukt of voorgesteld. Bij de binnenlandsche twisten, is de politieke grond niet aangeroerd, en het kerkgeschil te veel op den voorgrond geraakt. Welk een zonderling denkbeeld zal bovendien de minder ontwikkelde zich niet vormen van de vurig begeerde Nationale Synode, waarin Christenleeraars uit Nederland, Engeland, Duitschland en Zwitserland zaten! (p. 133) Hier wordt de verdraagzaamheid der republiek, elders te regt geprezen (p. 162), beneden die van het bestuur in de Zuidelijke Nederlanden gesteld (p. 136), zonder eenige toelichting dat, en
<pb n="450"/>waarom het alleen de Remonstranten gold. Noch Katholijken, noch Lutherschen, noch Doopsgezinden werden door de Synodale besluiten getroffen. De laatste regel van p. 149 ware met eene kleine omzetting duidelijker geworden, voor hem, die niet weet, dat Gustaaf Adolf koning van Zweden was. Geheel in strijd met de waarheid is de bewering, dat Tromp de vloot kommandeerde, welke de vijandelijke magt op het Slaak vernielde (p. 155), en nagenoeg evenzeer wat er volgt over 1639, dat namelijk de Spaansche vloot zich verpligt zag zonder den toevoer uit Duinkerken in zee te steken. In Februarij had Tromp de Duinkerkers naar binnen gejaagd, doch terwijl hij zelf, ter herstelling naar de Maas was geloopen, aanvaardden eenige Duinkerker schepen de reis, eer hij zijn kruispost weder bereikte. De noot (p. 156) had gevoegelijk achterwege kunnen blijven, daar zij menigeen op het dwaalspoor zal brengen. De reede van Duins bevindt zich toch niet op de Zuidkust van Engeland, maar tusschen Noorden Zuid-Voorland.</p>
<p>Gaarne hadden wij bij alle aangehaalde dichtregels vermeld gezien, aan wien zij ontleend zijn. Bij een boekje, voor de school bestemd, ware ook eene zorgvuldiger correctie te verwachten. Het opgeven van drukfouten, uitstekend bij een wetenschappelijk werk, indien verkeerde cijfers of zinstorende uitdrukkingen ontsnapt zijn, is hier niet voldoende. Bovendien is de gansche voorraad niet op het lijstje der verbeteringen te vinden.</p>
<p>Zoowel deze schets van den tachtigjarigen oorlog, als de eerstgemelde van de Vereenigde Staten, zal haren weg wel vinden. Ook hier strekt een goed uiterlijk tot aanbeveling. Tot het opsommen en aanwijzen der schaduwzijden hebben wij ons verpligt gevoeld, om bij de vele geschriften van kleinen omvang, welke dagelijks over allerlei onderwerpen verschijnen, ook ten dienste van jongelieden, zooveel in ons is te waken tegen vlugtigheid van behandeling. Dergelijke schetsen vereischen niet minder zorg, dan een lijvig boekdeel, doch behooren dan ook o.i., wegens den betrekkelijk kleinen omvang, niet vlugtig beoordeeld te worden.</p>
<p>&nbsp;</p>
<p><hi rend="spat">Nieuwediep</hi>, Julij 1872.</p>
<p>B.D.</p>
<div type="section">
<pb n="451"/>
<head rend="h4">II. Wis- en Natuurkunde.</head>
<q rend="bq"><hi rend="spat">Isis</hi>. Weekblad voor natuurwetenschap. Redacteur: Dr. D. Huizinga, Hoogleeraar te Groningen. Verschijnt wekelijks, op Zaterdag bij de Erven F. Bohn te Haarlem. Prijs per jaargang f 5,75, franco per post f 6.</q>
<p>De vooruitgang der natuurwetenschap, die in de laatste jaren ieders bewondering heeft opgewekt, zou zeker nog grooter geweest zijn, indien die wetenschap niet met zooveel onwetendheid, bekrompenheid en vooroordeel had te kampen gehad. Met onverstoorbare kalmte hebben hare beoefenaars zich een weg gebaand, geen ander wapen gebruikende dan de kracht der waarheid. Terwijl zij van vele kanten verguisd en belasterd werden, gingen zij stil hun gang, weerspraken alleen dan, wanneer argumenten tegen hen werden aangevoerd en bewaarden op alle ongemotiveerde beschuldigingen een veelbeteekend zwijgen.</p>
<p>Langzamerhand namen de resultaten van het onderzoek zulk een vorm aan, verkreeg de wetenschap door middel harer ontdekkingen en uitvindingen zulk een macht, dat zelfs zij, die maar noode haar als wetenschap wilden erkennen, moesten toegeven, dat er met haar moest gerekend worden. De uitdrukking, onlangs van vele zijden besproken: ‘de meteorologen zullen voortaan met de zendingfeesten hebben te rekenen,’ getuigt genoegzaam, dat de voorstanders der zending reeds lang rekening houden met de meteorologie.</p>
<p>Het is juist die kalmte en die bescheidenheid, die de natuurwetenschap zoo veel vrienden bezorgd heeft. Haar wijze van onderzoek wekte vertrouwen en deed velen verlangend uitzien naar de gelegenheid om met haar kennis te maken. Daar nu die kennismaking meestal nog meer gaf dan men verwacht had, behoeft men zich niet te verwonderen, daarover, dat haar roem allerwegen werd verkondigd. Zoovelen, die op andere wijzen en in andere wetenschappen met vollen ernst te vergeefs naar waarheid hadden gezocht, vonden hier bevrediging; moeite en inspanning werden rijkelijk beloond, men wist, dat men oogsten zou waar men gezaaid had.</p>
<p>Het is zoo, sommigen, die met de natuurwetenschap maar zeer oppervlakkig hadden kennis gemaakt, zoodat zij b.v. wisten
<pb n="452"/>hoe een stoommachine in elkaar zit, of hoe een telegraafkantoor is ingericht, begonnen zich al spoedig te verbeelden, zeer wetenschappelijke mannen te zijn. Zooals het wel meer gaat met hen, die met eene halve kennis tevreden zijn, zagen zij dikwijls met minachting neer op anderen, die, ofschoon eerbied hebbende voor de natuurwetenschap, meenden, dat de waarheid toch ook nog elders te vinden was. Niet geheel misplaatst is de opmerking, dat men bij het onderwijs, zooals dit thans in ons land is ingericht, wel wat al te veel de natuurwetenschappen op den voorgrond stelt, al is het ook dat voor een groot deel dit verschijnsel aan andere oorzaken moet worden toegeschreven.</p>
<p>Maar wederom gingen de beoefenaars der natuurwetenschap kalm en rustig voort op den ingeslagen weg. Zelden vernam men van deze zijde een stem, die beweerde, dat de waarheid alleen bij hen te vinden was, òf dat het verwaarloozen van andere wetenschappen aan hen te wijten was. Ze hadden wat anders te doen; ze moesten vooruit, altijd vooruit.</p>
<p>En zoo is het oogenblik aangebroken, waarop het op den weg van de beoefenaars der natuurwetenschap lag, een weekblad uit te geven. Niet met veel ophef, niet met ‘Paukenschlag und Kling und Klang’ is het verschenen. De ‘Isis’ lag daar vóór ons, om zoo te zeggen, voordat wij het wisten. Op de twee eerste bladzijden geeft de Redacteur aan, wat de bedoeling is met de uitgave van het blad, en wordt ons door een der medewerkers de beteekenis van den naam ‘Isis’ ontvouwd. Reeds op de derde blz. bevindt de lezer zich op het terrein, waarop hij zich voortaan bewegen zal.</p>
<p>De namen van vierendertig medewerkers worden aan het hoofd van ieder nommer opgegeven, en daaronder zijn er verscheidene die onder onze meest geleerde mannen mogen gerangschikt worden. Ieder nommer bevat zeven à acht bladzijden in quarto tekst, en iedere bladzijde twee kolommen. In de 35 nommers, die vóór ons liggen, komen vele belangrijke stukken voor, belangrijk niet alleen voor hem, die met de natuurwetenschap weinig bekend is, maar ook voor den man van het vak, die niet altijd tijd en gelegenheid vinden kan om de lectuur van den dag geregeld te volgen. Uit den aard der zaak zijn vele stukken compilatie's uit grootere stukken of wel van boeken, die in den vreemde zijn uitgekomen. Meestal echter hebben de bewerkers hunne eigene denkbeelden over de zaak, die zij behandelden,
<pb n="453"/>hunnen lezers niet onthouden. Wij meenen de schrijvers geen ondienst te doen met de mededeeling, dat een leerling der Hoogere Burgerschool, die met uitstekend gevolg het eindexamen heeft afgelegd, ons verzekerde, sommige stukken niet te kunnen begrijpen. Wanneer dit ook bij andere leerlingen van het middelbaar onderwijs het geval mocht zijn, dan zou de Isis niet beantwoorden aan het doel: ‘voort te bouwen op den door het middelbaar onderwijs gelegden grond.’ Andere stukken zijn geheel oorspronkelijk en houden zich bezig met zaken of begrippen, waarvan de voorstelling niet zoo aanstonds voor de hand ligt; zij bewijzen, dat ook ‘de ideale zijde der natuurwetenschap niet veronachtzaamd wordt.’</p>
<p>‘Pleidooien over een of ander speciaal punt’ worden door de Redactie niet toegelaten. Wij kunnen dit niet anders dan toejuichen; daarvoor toch zullen andere tijdschriften gaarne hunne kolommen openzetten, terwijl het doel van de Isis: ‘zijne lezers op de hoogte te houden van het algemeen belangrijke, dat er op het gebied der natuurwetenschap gebeurt,’ er niet door bereikt wordt.</p>
<p>De plaats der natuurwetenschap bij het onderwijs, de methode van onderwijs, enz. werd tot hiertoe niet dan in 't voorbijgaan besproken. Het komt ons voor, dat de Redactie beter gedaan had, dit punt niet in haar programma op te nemen. Daarvoor moeten immers de bladen dienen, die speciaal aan het onderwijs gewijd zijn.</p>
<p>Reeds zijn er verscheidene boekbeschouwingen geleverd; de critici hebben zich allen, zonder onderscheid moeite gegeven om hunne kritiek grondig te doen zijn. Geen schrijver kan beweren, dat zijn werk niet niet de noodige attentie gelezen en met de noodige kennis besproken is.</p>
<p>De naam van de rubriek: ‘korte mededeelingen over Allerlei’ geeft voldoende aan, wat daaronder behandeld wordt. De ‘Nalezing van Tijdschriften’ dient meer om den lezer opmerkzaam te maken op sommige voorname artikelen van tijdschriften, als wel om hem die artikelen zelven te leeren kennen. Het komt ons voor, dat men onder deze rubriek ook zou kunnen brengen, wat nu onder de ‘Berichten’ voorkomt, nl. het verslag van sommige vergaderingen. Zulke vergaderingen toch geven bijna altijd een tijdschrift uit, dat alles meedeelt, wat op de bijeenkomsten besproken of behandeld wordt.</p>
<pb n="454"/>
<p>De ‘Correspondentie’ kan mettertijd een belangrijk gedeelte van het tijdschrift worden. Het is nl. gebleken, dat sommige lezers van de Isis, naar aanleiding van hetgeen zij in het blad gelezen hadden, enkele waarnemingen of opmerkingen hebben medegedeeld. De schrijvers der stukken, die deze mededeelingen hadden uitgelokt, zullen deze belangstelling zeker hoog waardeeren. Én voor de wetenschap, én voor het publiek is dit een aangenaam verschijnsel.</p>
<p>De laatste blz. van elk nommer bevat meestal een aantal adverlentiën en eene opgave van ‘Nieuwe Uitgaven.’</p>
<p>Wij zullen den lezers van het bovenstaande niet behoeven te zeggen, dat wij hun de Isis sterk aanbevelen. Het blad is voor het Nederlandsch publiek, dat belang stelt in de natuurwetenschap, zonder haar tot een bepaald punt van studie te maken, even onmisbaar, als de duitsche ‘Naturforscher’ voor datzelfde publiek in Duitschland.</p>
<p>Een woord van lof voor Prof. Huizinga, die den moed had de redartie op zich te nemen en zich op eene uitstekende wijze van die taak kwijt, mogen wij niet achterhooden. Een blad, dat nog geen jaar bestaat, mag men nog niet als gevestigd beschouwen. Dat de Isis echter niet licht ten gronde zal gaan, daarvoor is ons de bekende energie van den Redacteur ten waarborg.</p>
<p>De uitgevers hebben ook het hunne er toe gedaan om het blad een aangenaam voorkomen te verschaffen. Druk en papier zijn uitmuntend; aan de correctie wordt ook veel zorg besteed.</p>
<p>&nbsp;</p>
<p><hi rend="spat">Amsterdam</hi>.</p>
<p>Dr. S.R.J.v.S.</p>
<q rend="bq">Aanteekeningen bij het onderwijs in de Natuurkunde; door J. Steynis, Gz., Directeur der Hoogere Burgerschool en der Burger-Avondschool te Schiedam. Magnetisme en Electriciteit, Schiedam, van Dijk en Comp. 1871.</q>
<p>Het werkje van den heer Steynis maakt geen aanspraak op den naam van Leerboek; de schrijver wenscht het beschouwd te zien, als een hulpmiddel, dat de studie der Natuurkunde gemakkelijk zal maken.</p>
<p>Het boekje is nog maar één derde gedeelte van het geheele werk; ‘met nog twee afleveringen van ongeveer gelijken omvang
<pb n="455"/>als deze, zal het gereed zijn.’ De eerste aflevering telt 88 blz., zoodat het geheele werk 264 blz. zal beslaan. Het komt mij voor, dat dit te veel is voor een repetitie-boekje.</p>
<p>De schrijver meent, dat zijn beknopt(!) overzicht ‘het aanteekenen onder de les belangrijk kan doen verminderen,’ dus niet geheel overbodig maken. De leerling zal derhalve eerst moeten bestudeeren wat het boekje van den heer Steynis bevat, vóór hij zijne aanteekeningen gaat maken. In mijne oogen hebben werkjes als het hier bedoelde weinig waarde. De aanteekeningen van den leerling hebben voor hem alleen beteekenis; een ander zou er misschien niets van begrijpen. Is de leerling ijverig in het maken van aanteekeningen, dan moet hij nauwkeurig letten op hetgeen er gezegd wordt, en dit goed trachten te begrijpen. Nu vind ik het niet goed, den leerling hierin tegen te gaan.</p>
<p>Meent men, dat het Leerboek te uitgebreid is om door den leerling bestudeerd te worden, welnu men kieze een korter; in den tegenwoordigen tijd is er toch keuze genoeg. Is men van opinie, dat het Leerboek, het een of ander onderwerp niet uitvoerig genoeg behandelt, men vulle dat zelf aan en lette er op, dat de leerlingen juist dan nauwkeurig en goed aanteekenen.</p>
<p>Wij gelooven, dat de heer Steynis, een verbazend verschil zal vinden tusschen zijne aanteekeningen en die zijner leerlingen. Om bij den aanvang te beginnen: paragraaf 1 leert, dat ‘de natuur op sommige plaatsen een ijzererts, bestaande uit ijzeroxyde en ijzeroxydule oplevert, dat de eigenschap bezit ijzer aan te trekken. Dit erts draagt den naam <hi rend="i">magneeterts</hi> of <hi rend="i">magneetsteen</hi> naar de stad Magnesia, in welker nabijheid het gevonden werd. - Zulke stukken erts zijn <hi rend="i">natuurlijke magneten</hi>.’ Het zou mij verwonderen, als de heer S. bij één zijner leerlingen, deze aanteekening vindt; dit staat immers in zijn Leerboek, waar <hi rend="i">naast</hi> hij zijne aanteekeningen gebruikt. We zouden verscheidene dergelijke paragrafen kunnen bijbrengen.</p>
<p>Merkwaardig is het, hoe een jongen door middel van een paar inktstreepjes zich een ingewikkelde machine weet duidelijk te maken. Hij laat weg wat hem duidelijk is, maar dat gedeelte waarvan de werking hem niet aanstonds helder was, teekent hij op zijn manier in zijn schrijfboek. Die streepjes zijn zeer zeker onaesthetisch, de heer S. zou het natuurlijk veel beter doen; en toch, de jongen begrijpt de machine beter als hij een blik werpt op zijn gekrabbel, dan wanneer hij een geheele bladzijde leest,
<pb n="456"/>die alles haarfijn beschrijft. Mijn oordeel over werkjes als dat, wat de heer Steynis ons levert, is kort saamgevat dit: Aanteekeningen maken is het werk van den leerling, niet van den leeraar.</p>
<p>Voor hem, die nogtans in het werkje belangstelt, vermelden wij, dat de leer van liet magnetisme in drie deelen verdeeld is. De titels daarvan zijn: <hi rend="i">a</hi>. Bepalingen en eenvoudigste verschijnselen; <hi rend="i">b</hi>. Magnetisme van de Aarde; <hi rend="i">c</hi>. Het meten van. magnetische krachten. De leer der Electriciteit is in vijf afdeelingen verdeeld; het eerste deel, <hi rend="i">Wrijvings-electriciteit</hi>, is in zes onderdeelen gesplitst. Het 2<hi rend="sup">de</hi> deel draagt den titel: Electriciteit, opgewekt door drukking, warmte en aanraking. In het 3<hi rend="sup">de</hi> deel wordt over de ‘galvanische electriciteit’ gesproken; het bevat zeven onderdeelen. Het 4<hi rend="sup">de</hi> deel behandelt de ‘electrische stroomen,’ verkregen door de induceerende werking van een stroom op een magneet, en het 5<hi rend="sup">de</hi> deel de Thermo-electriciteit.</p>
<p>Het spreekt van zelf, dat er op de juistheid der medegedeelde feiten niet veel valt af te dingen. Onjuiste of onnauwkeurige uitdrukkingen vonden wij herhaalde malen. Zoo leest men op blz. 1: ‘stukken staal, die blijvend magnetisch zijn, enz.;’ zijn er dan ook stukken staal, die <hi rend="i">niet blijvend</hi> magnetisch zijn? Op blz. 3 leest men van magneten, die ‘zich wederkeerig verzwakken,’ eene uitdrukking, die een grammaticus zenuwachtig zou maken. Blz. 21: ‘Hetzelfde lichaam wordt positief of negatief electrisch, naarmate het met een lichaam van een andere stof gewreven wordt,’ een zin, die óf niet, óf verkeerd begrepen moet worden. Blz. 64: ‘Ook de draad zelf, door welken een sterke electrische stroom gaat, wordt magnetisch, daar hij ijzervijlsel aantrekt;’ de bedoeling is duidelijk, maar de beteekenis der woorden bijzonder vreemd. Men zou deze voorbeelden met tal van andere kunnen vermeerderen. Op blz. 56 vinden wij eene betrekkelijk uitvoerige, niet zeer duidelijke beschrijving van het vervaardigen van ‘galvanoplastische figuren van munten, medailles of gravures’; op blz. 65 wordt tusschen haakjes opgegeven: (Electro-magnetisch bewegingswerktuig van Page. - Toestellen voor telegraphie. Electrische klokken). Waarom wordt nu de ééne toepassing uitvoerig, de andere in het geheel niet besproken?</p>
<p>Den inhoud van het 2<hi rend="sup">de</hi> gedeelte der Electriciteitsleer zou ik liever over de andere gedeelten verdeeld zien; dit echter is niets dan eene persoonlijke opvatting. Minder te vergeven is hel, dat
<pb n="457"/>we nergens eene goede bepaling van electromotorische kracht vinden; wat toch op blz. 40 gevonden wordt beteekent niets. Electromotorische kracht, stroomsterkte, intensiteit zijn begrippen, die zich de leerlingen moeielijk eigen maken. Daarom mist men ook ongaarne eene opgave van de methode die leert, hoe men de stroomsterkte, door de boussole gemeten, vergelijkt met die, welke de voltameter aanwijst.</p>
<p>Doch ik mag niet te uitvoerig worden. Het komt mij voor, dat de heer S. niet gelukkig geslaagd is, om de eenvoudige reden, dat hij niet <hi rend="i">kon</hi> slagen. Hoe hij zijn boekje wenscht gebruikt te. hebben, begrijp ik niet. Had hij zich alleen bepaald bij het meer mathematische gedeelte en een repetitie-boekje geschreven, waarin hij de berekeningen en formules, die bij het oplossen van physische vraagstukken te pas komen of op de meest juiste en eenvoudigste wijze een physische wet weergeven, op eene beknopte wijze voor de leerlingen had uiteengezet, hij zou iets goeds geleverd hebben. Dit getuigt liet mathematisch gedeelte van zijn arbeid.</p>
<p>Het boekje ziet er netjes uit en is niet door drukfouten ontsierd.</p>
<q rend="bq">Beginselen der scheikundige analyse, ten dienste van Hoogere Burgerscholen, door Dr. Fr. Rüdorff, ‘Oberlehrer an der Friedrichs-Werdersche Gewerbeschuie’ te Berlijn. Naar den 2<hi rend="sup">den</hi> verbeterden druk bewerkt door R. Sinia, Leeraar aan de Hoogere Burgerschool te Enkhuizen. J. Groot, Enkhuizen 1871.</q>
<p>Het werkje, dat de heer Sinia ons aanbiedt, is van anderen aard, dan dat van den heer Steynis. Hier hebben we niet met Aanteekeningen, maar met eene Handleiding te doen. In de Inleiding wordt rekenschap gegeven van de wijze waarop het werkje is ingedeeld, de schrijver (of de vertaler) deelt ons verder mede, hoe hij het werkje wenscht gebruikt te zien. Nog stipt hij ‘de allernoodzakelijkste gereedschappen en reagentia aan, welke voor de scheikundige analyse gevorderd worden.’ Het boekje is in twee deelen verdeeld. Het eerste bevat ‘voorbeelden tot oefening in de scheikundige analyse,’ waarin de verhouding wordt aangetoond van reagentiën tegenover bepaalde verbindingen van de voornaamste elementen; deze voorbeelden
<pb n="458"/>hebben betrekking op kopervitriool, zink, zwavelzuur mangaanoxydule, ijzer, salpeterzuur loodoxyde, menie, bismuth, chloorbarium, kwikzilver, tin, antimonium, arsenigzuur, zwavelzure kali-aluinaarde, koolzure kalk, koolzure strontiaan, chloorammonium, salpeterzure kali, mangaansuperoxyde, zwavelzure magnesia, phosphorzure natronzilver, zure chroomzure kali, zure bariumzure natron, joodkalium, zwavelzuur cadmiumoxyde, zwavelzuur nikkeloxyde, zwavelzuur kobaltoxydule, zwavelkies en zwavelzure bariet. De voornaamste reactiën zijn met een sterretje aangewezen. Men vindt hier niet anders dan een zeer duidelijke beschrijving van de werking der verschillende reagentia. De leerlingen beginnen met een aantal dezer voorbeelden na te werken en de mislukte reactiën te herhalen. Zij moeten de neerslagen aan den leeraar vertoonen, verklaren wat er heeft plaats gehad en de scheikundige processen door formulen uitdrukken, die nevens de daarbij behoorende reactie geschreven worden op 't wit papier, waarmede het geheele werkje doorschoten is. Het 2<hi rend="sup">de</hi> gedeelte, bevattende een ‘leiddraad bij qualitatieve onderzoekingen,’ vangt aan met eenige voorloopige opmerkingen en geeft eenige ‘voorloopige proeven.’ Het is verdeeld in 2 hoofdstukken. In het eerste hoofdstuk worden eenige enkelvoudige verbindingen behandeld, die hoogstens 1 basis en 1 zuur bevatten; eerst worden de verbindingen die in water oplosbaar zijn, en wel eerst bases en dan zuren, behandeld, vervolgens verbindingen, die alleen in zuren oplosbaar zijn, eindelijk verbindingen, die zich in water en zuren moeilijk, of in 't geheel niet laten oplossen. Het tweede hoofdstuk bevat het onderzoek van samengestelde stoffen, en spreekt ook eerst over bases, dan over zuren. ‘Hierbij is men uitgegaan van die stoffen, welke in 't eerste gedeelte voorkomen, echter met deze beperking dat in 't zelfde mengsel nimmer antimonium, tin en arsenicum, of slechts twee
daarvan, tegelijk aanwezig zijn, en evenmin nikkel en kobalt tegelijk; ook de silicaten en verscheidene in water en zuren onoplosbare verbindingen, alsmede de chroomverbindingen in de zoutmengsels zijn daarvan uitgezonderd.’ De leerlingen behooren eerst met behulp van dit tweede deel de bases en de zuren van een zeker aantal enkelvoudige zouten te bepalen en de reactiën te verklaren. De overgeslagen voorbeelden uit het eerste deel worden nagewerkt, en vervolgens mengsels van zouten, die 2 bases en 1 zuur bezitten, ge-<pb n="459"/>analyseerd; langzamerhand klimt men op tot zouten, waarin 5 tot 6 bestanddeelen aanwezig zijn; deze analyse geschiedt in den ledigen tijd, die bij 't maken van praeparaten optreedt. Met een paar opmerkingen omtrent legeeringen wordt het boekje besloten.</p>
<p>Wij gelooven, dat we hier met eene uitstekende handleiding te doen hebben. De verschijnselen, die bij de reactiën moeten optreden, zijn duidelijk aangegeven en de weg, dien de leerling te volgen heeft, is juist afgebakend, zonder de gelegenheid te benemen eigen oordeel te laten werken. Alleen door het boekje dagelijks te gebruiken, kan het blijken in hoever de hier gevolgde methode is goed te keuren en of alle reactiën goed gekozen zijn. Wij oordeelen alleen naar den indruk dien we bij het doorbladeren ontvingen, en die indruk was hoogst gunstig. Ook op taal, stijl, correctie, druk en papier, zijn geen aanmerkingen te maken; het werkje heeft een prettig voorkomen.</p>
<p>Bij het lezen van de Inleiding vroegen wij ons af, of die van de hand des schrijvers of des bewerkers is. Er wordt gesproken van ‘<hi rend="i">onze</hi> schoollaboratoria’ en van ‘<hi rend="i">mijne</hi> leerlingen,’ en nu is het niet van belang ontbloot, te weten of hier van duitsche of hollandsche schoollaboratoria, van de leerlingen des heeren Rüdorffs, of van die des heeren Sinia gesproken wordt. Een enkele hoofdletter onder de Inleiding zou niet misplaatst zijn geweest.</p>
<q rend="bq">Uitstapjes in het rijk der Natuur. Leesboek voor de Volksschool. Met eene aanbeveling van Dr. M. Salverda. Met 12 plaatjes, Groningen, P. Noordhoff en M. Smit. Prijs f 0,40.</q>
<p>Wij hebben vóór ons liggen een boekje van 96 blz., dat aan de ‘lieve jeugd’ het een en ander mededeelt omtrent 24 onderwerpen, aan verschillende vakken der natuurwetenschap ontleend. Wij hebben dikwijls door erkende school-autorileiten de klacht hooren aanheffen, dat er zoo weinig werkjes in onze taal beslaan, die geschikt zijn om den leerlingen onzer volksscholen eenig denkbeeld te geven van de voornaamste natuurverschijnselen. Zou dit boekje in eene behoefte voorzien? We willen maar aanstonds zeggen, dat het ons zeer tegenviel. Natuurlijk kunnen wij niet den inhoud van ieder stukje mededeelen en nog veel minder al onze aanmerkingen. Eene voorname aanmer-<pb n="460"/>king stellen wij voorop; de taal is allernaarst. Nu komt het mij voor, dat daarop in boekjes, die voor de volksschool bestemd zijn, in de eerste plaats moet gelet worden, omdat de leerlingen daarvan gewoonlijk niet veel lezen en dus zelden met goede taal kennis maken. Ik wil maar enkele voorbeelden noemen. Op blz. 14: lezen wij dat ‘de wijzen waarop haringen bewaard worden, van Nederlandschen oorsprong zijn,’ op blz. 24, dat de rookwolken, die uit den krater opstijgen, ‘met gloeiende asch gemengd worden;’ op blz. 25: ‘eindelijk bereikt het indrukwekkend schouwspel zijne hoogte,’ ‘de lava <hi rend="i">stort</hi> zich naar beneden.’ Op blz. 29 wordt aangaande de aardbevingen geleerd, dat ‘het is <hi rend="i">alsof</hi> de bodem in golvende beweging is. Dikwijls is die beweging niet onafgebroken, maar geschiedt bij schokken.’ De schrijver verstaat de kunst niet, om zijnen leerlingen duidelijk te maken, wat hij zeggen wil. De bijgebrachte voorbeelden zullen den lezer dezer regelen tot zachtmoedigheid stemmen wanneer ik hem verzoek, mij van de rest te verschoonen. Dat de schrijver met de onderwerpen, die hij behandelt, vrij wel vertrouwd is, gelooven we te mogen aannemen. Sommige stukjes echter bevatten al
zeer weinig belangrijks; ik noem slechts: ‘de natuur,’ ‘de warmte en de uitzetting,’ ‘de rups en de vlinder.’ Het komt mij voor, dat vele leerlingen der volksschool, vooral die ten plattte lande wonen, over die onderwerpen vrij wat meer zouden kunnen vertellen. Wal de plaatjes betreft, deze zijn, den prijs van liet boekje in aanmerking genomen, vrij goed uitgevoerd. De keuze der afbeeldingen is soms vreemd. Het stukje: ‘de visschen en de vischvangst’ wordt opgeluisterd door de afbeelding van een lijnrechten, zwemmenden kabeljauw, ‘het oestervisschen,’ door eenige dobberende visscherschuiten, bemand met een paar mannen, waarvan er één aan een touw trekt; aan het eind daarvan schijnt een net te zijn bevestigd, terwijl de oesters in menigte ronddrijven. ‘De groote Geyser op IJsland’ ziet er al te vreemd uit, om voor eene getrouwe afbeelding te kunnen doorgaan. Wij hopen, dat de schrijver zal kunnen besluiten op zijne verdere uitslapjes wat beter te spreken, zich wat meer in den toestand zijner leerlingen te verplaatsen, en wat meer gewichtigs mede te deelen.</p>
<p>&nbsp;</p>
<p><hi rend="spat">Amsterdam</hi>.</p>
<p><hi rend="sc">Dr. van Schevichaven</hi>.</p></div>
<div type="section">
<interpGrp>
<interp type="primair" value="18720800"/>
</interpGrp>
<pb n="461"/>
<head rend="h4">III. Onderwijs.</head>
<q rend="bq"><hi rend="spat">Bijbel voor de jeugd door</hi> E. <hi rend="sc">Gerdes</hi>. Met een voorwoord van Prof. J.J. van Oosterzee. Haarlem, I. de Haan. 1872.</q>
<p><hi rend="i">De bijbel voor jongelieden</hi>, met medewerking van Prof. Kuenen, uitgegeven door Dr. H. Oort en Dr. I. Hooykaas, een allerbelangrijkste onderneming, belooft juist geen bijzondere voordeelen aan het orthodoxe kerkgeloof en de rechtzinnige overleveringen aangaande ‘het geschreven Woord Gods.’ Veeleer dreigt dat werk gevaarlijk te worden voor de genoemde machten. Hoe haar het beste te verdedigen? De voortzetting der uitgave verbieden, dat kan niet. De menschen dwingen, het werk op de zolders van den heer Behrns te laten liggen, is ook spoediger gezegd dan gedaan. Daarom: een tegengift worde bereid, en in een vorm, zoo smakelijk mogelijk, het publiek aangeboden. Naast den modernen bijbel voor jongelieden, verschijne een nieuwe ‘bijbel voor de jeugd.’</p>
<p>Zoo heeft ongetwijfeld de heer E. Gerdes, of de geest die hem bezielde, gedacht en dezelfde geest, hetzij die van den heer Gerdes in eigen persoon, of van een ander, wees den genoemden auteur als den man naar Gods harte aan, wien het opgedragen moest worden het bedoelde tegengift zorgvuldig te mengen. De heer I. de Haan, uitgever van de welbekende <hi rend="i">Taal des geloofs</hi>, belastte zich met de zorg, dat het uiterlijk voorkomen van den bijbel voor de jeugd, zoo dicht mogelijk dien voor jongelieden zou naderen, en Prof. J.J. van Oosterzee nam de leverantie aan van de noodzakelijk geachte etiquette.</p>
<p>Nu konden de voorwaarden van inteekening worden vastgesteld, hetgeen spoedig geschiedde en geschieden moest, met inachtneming dat de bijbel voor jongelieden bij inteekening en in afleveringen wordt uitgegeven. Die voor de jeugd ‘zal in 1873 compleet zijn.’</p>
<p>‘Het werk zal in 4 deeltjes, te zamen ongeveer 25 afleveringen, uitkomen; meer dan 25 afleveringen zullen er niet in rekening worden gebracht.’</p>
<p>‘De prijs per aflevering is 40 cent.’</p>
<p>‘De betaling geschiedt telkens na het verschijnen van 5 afleveringen.’</p>
<pb n="462"/>
<p>‘Men verbindt zich voor 't geheele werk.’</p>
<p>Zóó de beer de Haan van Haarlem op den omslag der eerste aflevering, die kant en klaar voor mij ligt. Als nu des heeren Gerdes' dagen maar niet worden verkort vóór het einde van 1873, noch tijdelijk afgebroken door ziekten, en de drukkersgezellen geen strike organiseeren, dan mogen wij met reden verwachten, dat het ontworpen tuighuis, naar het gemaakt bestek, binnen anderhalf jaar voltooid zal zijn. Prof. van Oosterzee heeft zijne taak reeds volbracht, tenzij de correctie der woorden op de omslagen en titels der volgende afleveringen en deeltjes: ‘met een voorwoord van Prof. J.J. van Oosterzee,’ mede daartoe mocht behooren. Maar dan zullen wij toch wel mogen zeggen, dat het belangrijkste deel van zijn arbeid is verricht. De vier zinnen van het ‘Voorwoord’ - wie geeft daarvoor alleen niet gaarne den vollen prijs van een geheelen bijbel voor de jeugd? - doch het lust mij niet, een enkelen volzin meer te schrijven, naar aanleiding dier hooggeleerde.....aanbeveling, polemiek of verontschuldiging - wat moet ik zeggen? - nadat ik de tweede aflevering van <hi rend="i">Los en Vast</hi> 1872 heb gelezen.</p>
<p>Met den heer Gerdes, en met den heer Gerdes alleen, wil ik mij hier bezig houden, doch niet bijzonder lang, want dat zou ik noch voor de redactie, noch voor onze geachte lezers kunnen verantwoorden. - Wie de heer Gerdes is? - Een kindervriend. - Bewijs? - De titel van het werk, welks eerste aflevering ik de eer heb aan te kondigen: <hi rend="i">voor de jeugd</hi> is deze bijbel bestemd. Vergelijk verder bl. 28, waar den lieve kleinen in de ooren wordt gefluisterd, dat ‘het geloof ons te meer doet huppelen van dankbare vreugde.’ Duidelijker sporen van het treffen van den juisten kindertoon heb ik niet gevonden, maar die kunnen komen in de volgende atleveringen. Misschien ook is de <hi rend="i">jeugd</hi>, voor wie deze bijbel wordt geschreven, zoo heel jong niet meer en de schooljaren sedert langer of korter ontwassen. Zij moet althans vrij wel in de tale Kanaäns en der rechtzinnige belijdenisse zijn geoefend om dezen gids, bij het volgen, eenigermate te verstaan. Van de drieënheid b.v. was het geheim nog niet ontsluierd aan de jeugd, toen zij tijdens de schildering van het scheppingswerk van den vierden dag, vernam: ‘de zon der gerechtigheid (volgens den samenhang: Christus) plaatste hier de zon der natuur als zijn afbeeldsel aan het firmament, en deed haar blinken als een bruidegom, die uit zijn slaapzaal treedt.
<pb n="463"/>Straks trad ook de maan te voorschijn, die als een blijde bruid zich baadt in den glans der heerlijkheid, welke van de zon afstraalt. Met diepzinnige opmerkzaamheid mag de gemeenle van Christus op haar staren, en van haar leeren hoe de Bruid het licht, dat zij van den Bruidegom ontvangen heeft, moet laten schijnen, zoo lang het nacht is.’</p>
<p>Bij deze en dergelijke ontboezemingen - ze zijn niet weinig talrijk - zou men bijkans in verzoeking komen te vermoeden, dat de heer Gerdes heeft gespeculeerd op de verhitte verbeelding onzer half volwassen jongens en meisjes. Doch zoo boos was zijn toeleg niet, blijkens zijne onderstelling van den eenvoud zijner lezers, aan wie hij o.a., eenige regels verder als de aangehaalde, vertelt: ‘zoo zijn zon, maan en sterren als een groot werelduurwerk aan den hemel opgehangen, waarop de gansche schepping kan zien, hoe laat het is.’ Als zij er nu maar gebruik van maken, ‘de groote walvisschen, die den Oceaan als een waterdrop doorklieven.’</p>
<p>Wat zal ik verder zeggen van den heer Gerdes, als auteur van dezen bijbel voor de jeugd? Ik ben er waarlijk verlegen mede. De hoogleeraar van Oosterzee heeft, in zijn ‘Voorwoord,’ de kritiek ontwapend. Al zegt hij het ter sluiks en op vergoelijkenden toon, hij wil ons blijkbaar op het hart drukken, niet te vergeten, dat ‘de begaafde schrijver,’ alias de heer E. Gerdes, dichter van den nieuwen <hi rend="i">bijbel voor de jeugd</hi>, ‘niet als Godgeleerde, maar als Christelijk Volksschrijver optreedt.’</p>
<p>Nu zou men kunnen meenen, dat de tegenstelling, in kracht van argumentatie, iets te wenschen overlaat, dat men, met name, een christelijk volksschrijver en tegelijk een beoefenaar en zelfs een uitstekend beoefenaar van de godgeleerdheid kan zijn. Maar....een goed verstaander heeft aan een half woord genoeg. Prof. van Oosterzee wil noch de pen halen door zijne godgeleerde reputatie, omdat men hem wel eens als christelijk volksschrijver heeft begroet; noch zijn naam als christelijk volksschrijver verliezen, omdat hij een professoraat in de godgeleerdheid bekleedt. Indien er termen voor bestonden, zou hij den heer Gerdes gelijke eer waardig verklaren. Edoch....‘niet als Godgeleerde,’ mag deze ‘Christelijke Volksschrijver’ worden beschouwd, omdat...., omdat...., ja het hooge woord moet er uit, omdat de heer Gerdes geen godgeleerde is. Hij treedt hier wel op tegenover mannen als Oort, Hooykaas, Kuenen, maar hij
<pb n="464"/>doet dat, in alle nederigheid, ‘als Christelijk Volksschrijver.’</p>
<p>‘Christelijk Volksschrijver’ nu wil zeggen, in het hier gebezigde idioom: een man, die den schijn aanneemt, kennis van zaken te hebben, maar in waarheid geen recht van medespreken heeft. De negatieve helft der gegeven qualificatie licht de positieve nader toe: ‘geen godgeleerde,’ derhalve: een man, die den schijn aanneemt, als ware hij ervaren in godgeleerde wetenschappen, waartoe o.a. de verklaring van den inhoud en de geschiedenis der bijbelboeken, dogmatiek, logica, enz. enz. behooren; maar die eigenlijk over al die dingen zwijgen moest, omdat hij er niets van weet. Acht zulk een niet-godgeleerde christelijk volksschrijver zich toch tot spreken of schrijven geroepen, men weet dan waaraan zich te houden. In het onderhavige geval weet ieder, die het ‘Voorwoord’ van den Utrechtschen hoogleeraar heeft gelezen, hoe hij behoort te oordeelen over het wetenschappelijk gehalte van 's heeren Gerdes' werk. Uit dat oogpunt bezien, is deze bijbel voor de jeugd niets waard.</p>
<p>Met die gulle bekentenis op de eerste bladzijde - een bladzijde die nog wel tot aanbeveling moet strekken! - heeft het aangekondigde boek aanspraak op ons medelijden, minstens op een bedekking met den mantel der liefde. Elke aanmerking stuit af op de verklaring: ik heb het u immers gezegd: wetenschap, kennis van de zaken waarover hij spreekt, moet gij bij onzen Gerdes niet zoeken.</p>
<p>De man meent het goed, maar.......hij is niet eens in staat, een behoorlijke omschrijving te geven van het onderwerp, dat hij wenscht te behandelen. Hoor; bijbelsche geschiedenis is: ‘een geregeld verhaal van <hi rend="i">de</hi> groote gebeurtenissen, die door de Almacht en onder het bestuur der wijsheid Gods in den loop der eeuwen plaats grepen of in de toekomst nog plaats grijpen zullen.’ Verwacht daarom geen ontwikkeling van het werelddrama, want, twee bladzijden verder, heet het: de bijbel ‘bevat echter niet <hi rend="i">alle</hi> geschiedenis;’ ‘is dus geene <hi rend="i">algemeene</hi>, maar veeleer eene <hi rend="i">bijzondere</hi> geschiedenis. Hij bevat hoofdzakelijk de geschiedenis van één volk’ enz. Volgt: een roerende schets van ‘het groote plan Gods,’ den ‘ons geopenbaarden raad des Heeren,’ en daarna: ‘de Bijbel nu bevat van dit plan de geschiedenis.’ - Wie weet nu niet, wat de heer Gerdes onder bijbelsche geschiedenis verstaat?</p>
<p>Ten betooge van de onschatbare waarde des bijbels, wordt p.
<pb n="465"/>V gevraagd: ‘Of wat zouden wij weten van de wording van hemel en aarde, van het ontstaan, de bestemming en de toekomst van den mensch enz., indien wij den Bijbel niet hadden?’ Dat weten wij dus, maar....p. XIII ‘ook de Schrift geeft ons aanleiding te vermoeden, dat de tegenwoordige schepping niet de oorspronkelijke toestand dezer aarde geweest is.’ Derhalve zijn wij bij uitstek goed ingelicht omtrent de wording van hemel en aarde, nu wij den bijbel bezitten. P. VII moeten wij beginnen, de geschiedenis in den bijbel vervat, ‘van harte te gelooven;’ p. XV den bijbel ‘eerst zelf, met ernst en bezadigdheid onderzoeken.’ Recht duidelijk.</p>
<p>‘Uit den inhoud’ der vijf eerste bijbelboeken is ‘met genoegzame zekerheid af te leiden,’ dat zij door Mozes en zoo al niet door hem zelven, ‘dan toch onder zijn toezicht geschreven zijn;’ bl. 3. ‘Taal en stijl toonen aan dat althans de eerste hoofdstukken niet van eene en dezelfde hand afkomstig zijn,’ bl. 5. Om de oplossing der kwestie aangaande het auteurschap nog duidelijker te maken: Gen. I:26 ‘is afkomstig van Hem, die later, als het vleesch geworden Woord, in ons midden gekomen is’ enz. bl. 39. Aan denzelfden auteur danken wij, volgens p. XI, Spreuk. 8:23.</p>
<p>Aan te nemen, dat God aan Mozes uit den hemel heeft geopenbaard, wat deze wel beschreven maar niet heeft beleefd, mag niet, want er staat niets van in den bijbel. ‘Zonder twijfel onderwees de Heer hem (Adam) aangaande den tijd toen nog niets van dat alles (waartoe hij zelf behoorde) bestond;’ Adam vertelde het aan zijn zoon, deze aan zijn kind enz. enz. Waar mag de heer Gerdes dit hebben gelezen?</p>
<p>Gij twijfelt aan Gods bestaan? Geloof de schrift en de zaak is gezond. Alle andere bewijzen zouden nergens toe dienen. bl. 6.</p>
<p>De schepping van hemel en aarde is langer geleden dan 6000 jaren, want daartoe behoort het ontstaan der engelen en dezen zijn ouder dan het zesdaagsche scheppingswerk, waarvoor de berekening van 6000 jaren geldt. bl. 7.</p>
<p>Met de wetenschap is de heer Gerdes beste maatjes. Geologie, scheikunde, de nieuwste ontdekkingen en oudere meeningen - alles is op zijne hand. Plutonisten en Neptunisten hebben beiden voor de helft gelijk. Een geloovig oog op de Doode zee geworpen, is beslissend. Dan ‘worden wij terstond overtuigd, dat het in de oordeelen Gods niets vreemds is, eene verwoesting door <hi rend="i">vuur</hi>
<pb n="466"/>te doen aanvangen, welke in een <hi rend="i">waterpoel</hi> eindigt. En evenzoo gelooven wij gaarne, dat de Plutonisten hierin gelijk hebben, dat de allereerste onderstebovenkeering der aardkorst door het vuur van Gods toorn is aangevangen, doch om straks de gansche aardmassa als het ware in een mengsel van modder en water te ontleden.’ 2 Petr. 3:5 doet de deur dicht, want daar lezen wij ‘dat de aarde <hi rend="i">uit het water</hi> en <hi rend="i">in het water bestaat</hi>,’ bl. 10-11.</p>
<p>De schepping heet in dit citaat een <hi rend="i">verwoesting</hi>, natuurlijk; want een betere toestand, waarin de duivel nog een goede engel was, ging aan den tegenwoordigen vooraf. - Altemaal bijbelsche geschiedenis.</p>
<p>Vreemd moge het schijnen dat de duizende hemelbollen, waarvan de meesten honderd en duizendmaal grooter zijn dan de aarde, ‘alleen of althans hoofdzakelijk zouden gemaakt zijn ten dienste van de kleine stip in het heelal, die wij bewonen;’ men buige het hoofd: ‘de Schrift leert het hier en elders uitdrukkelijk.’ ‘Die bevreemding wijkt dan ook geheel, als wij van de sterrekunde vernemen, dat geene der hemellichamen zoozeer aan de behoeften van redelijke wezens kan voldoen als juist onze aarde. Dat zulk eene betrekkelijk slechts kleine bol andere hemelbollen tot haren dienst bekomen heeft, die haar omvang verre overtreffen, mag ons dus evenmin verwonderen als dat de hooge kerktoren met zijn reusachtig uurwerk alleen gebouwd is ten dienste van den mensch, die nauwelijks zoo groot is als de minuutwijzer.’ - Wat zegt ge?! Wat blieft ge?!</p>
<p>Vóór den ‘val’ ‘droeg de aarde, nog niet vervloekt om der zonden wil, nog overvloed van voedzame vruchten....en ook het gedierte zou elkanders bloed niet drinken, zou zich verzadigen met het groene kruid.’ Zoo de tekst, bl. 44, 45, gevolgd door een noot, waarin wordt betoogd dat ‘er overigens volstrekt geene moeielijkheid in is, om aan te nemen, dat reeds vóór den val het gedierte elkander verscheurde.’ Bl. 48 ‘Wij merken daaruit (uit het planten van den hof in Eden) dat het eene verkeerde voorstelling is, dat vóór den val de geheele aarde één paradijs, eene schouwplaats van enkel vruchtbaarheid en bloeiende schoonheid zou geweest zijn.’</p>
<p>Zoovele bladzijden, zoovele gelegenheden, en soms tienmaal zoovele, om het getal dezer treffende en op merkwaardige wijze overéénstemmende uitspraken te vermeerderen. Maar....‘niet als Godgeleerde’ heeft de heer Gerdes geschreven.</p>
<pb n="467"/>
<p>Nog twee staaltjes tot handhaving van het recht, waarmede Prof. van Oosterzee dit beweerde. De christelijke volksschrijver moet natuurlijk den schijn aannemen, dat hij den bijbel gemakkelijk leest, zoowel in den grondtekst als in de vertaling. Meermalen legt hij dan ook den nadruk op een ‘er staat eigenlijk,’ en ontsluiert hij de wonderen van het ‘hebreeuwsche taaleigen.’ Met hoeveel recht? Zie bl. XI in de eerste plaats. Dáár kunt ge met zoovele woorden lezen, dat volgens Openb. 13:8 het Lam Gods ‘geslacht is vóór de grondlegging der wereld.’ Tot zooveel onzin moge een gebrekkige inzage van de slecht geïnterpuncteerde statenvertaling leiden; de grondtekst geeft er geen aanleiding toe. De woorden ‘van de grondlegging der aarde af’ behooren bij de <hi rend="i">namen</hi> die in het boek des levens zijn geschreven.</p>
<p>Ieder die iets van het hebreeuwsch weet, kent het verschijnsel, als parallelismus bekend, dat in één vers vaak tweemaal hetzelfde wordt gezegd. De heer Gerdes verhaalt: naar het beeld van God schiep Hij hem, wordt Gen. 1:27 ‘nog eens met nadruk herhaald,’ ‘<hi rend="i">opdat</hi> wij bedenken zouden, wat de mensch oorspronkelijk geweest is.’</p>
<p>Met een heele uitstalling van geleerdheid worden eenige verkeerde verklaringen van het ‘laat ons menschen maken’ afgewezen, om er daarna de drieëenheid in te erkennen!</p>
<p>Maar ik zou niet meer noemen. 't Is waar....‘niet als Godgeleerde,’ men onthoude het wel: ‘niet als Godgeleerde’ tracht de heer Gerdes anderen voor te lichten, maar ‘als Christelijk Volksschrijver.’ En christelijke volksschrijvers van de hier bedoelde soort, zijn er niet afkeerig van, een loopje te nemen met hunne medemenschen, die ‘geloovig’ genoeg zijn om hen te vertrouwen.</p>
<p>Ieder wachte zich voor schade.</p>
<p>&nbsp;</p>
<p><hi rend="spat">Winkel</hi>, Aug. 72.</p>
<p>W.C. <hi rend="sc">van Manen</hi>.</p>
<q rend="bq">CATECHISATIE-BOEKJE OVER DE GODSDIENSTLEER, door H.P. <hi rend="sc">Schim van der Loeff</hi>, Predikant te Bergen-op-Zoom. - Te Enschede bij M.J. van der Loeff. 56 blz. Prijs f 0.20.</q>
<p>De heer Schim van der Loeff heeft zich, reeds enkele jaren geleden, verdienstelijk gemaakt door het schrijven van een <hi rend="i">Cate</hi>-<pb n="468"/><hi rend="i">chisatie-boekje over de geschiedenis van den Israëlietischen en den Christelijken godsdienst</hi>. Wij zullen de nieuwe handleiding bij het godsdienstonderwijs, waarvan ik den titel boven deze regelen plaatste, naar het mij voorkomt, althans eenigermate als een vervolg op het vroeger verschenen werkje mogen beschouwen. Het <hi rend="i">Catechisatie-boekje over de godsdienstleer</hi> is blijkbaar bestemd voor meer gevorderden en bepaald voor aanstaande lidmaten der gemeente. Men mag het er inderdaad voor houden, dat de nieuwelingen, voor het minst wat hunne kennis betreft, geen ongelukkig figuur zullen maken in de rijen der oudere belijders, indien zij zich den inhoud van dit boekje met de noodzakelijk daarbij behoorende toelichtingen hebben eigen gemaakt.</p>
<p>‘Indien’.....</p>
<p>Is de onderstelling te gewaagd, dat het aantal der bedoelde personen juist niet bijster groot dreigt te worden? Ik vrees, dat ideaal en werkelijkheid ook ditmaal door een schier onoverkomelijke kloof gescheiden zullen blijven. Zooveel, meen ik, althans wel te mogen vaststellen, dat men met eenvoudige catechisanten het nieuwe boekje kwalijk zal kunnen gebruiken. Met name de inleiding en het eerste deel zullen voor dezen vrij onverteerbaar wezen.</p>
<p>Maar de geachte schrijver zal misschien opmerken: ‘ik heb ook niet bij voorkeur aan eenvoudige catechisanten gedacht.’ Welnu, geven wij zijn werk dan den meer ontwikkelden in handen en laat ons hopen, dat hun aantal niet gering is.</p>
<p>Een rijke stof wordt hier ter behandeling aangeboden, in een vorm, op een wijze en in een volgorde, die over het algemeen genomen, den lof der belangstellenden in ons godsdienstonderwijs verdienen. Waren <hi rend="i">verdeeling</hi> en <hi rend="i">volgorde</hi> één, dan zou ik dit niet zoo stellig durven beweren. Want de opgegeven verdeeling, een kwestie van vorm, waarmede de volgorde der te bespreken onderwerpen eigenlijk niets heeft te maken, komt mij hoogst bedenkelijk voor. Zij is tweeledig en doet de godsdienstleer, ‘als van zelve,’ splitsen in een behandeling van den <hi rend="i">grond</hi> en het <hi rend="i">wezen</hi> der godsdienst. Daartegen heb ik volstrekt geen bezwaar; maar, moet ik vragen, wat hebben de hoofdstukken over <hi rend="i">Gods wezen</hi>, <hi rend="i">De betrekking tusschen God en de wereld</hi> en <hi rend="i">De betrekking tusschen God en den mensch</hi>, gemeen met een aanwijzing van den grond der godsdienst? Niet dat ik den inhoud onjuist, of ter behandeling bij het godsdienstonderwijs overbodig acht; ik kom
<pb n="469"/>slechts op tegen de indeeling. Om nog een voorbeeld van hetzelfde gehalte te noemen, hoe de afzonderlijke bespreking van onderwerpen als <hi rend="i">'s Menschen zondige toestand</hi>, <hi rend="i">De ellende der zonde</hi>, <hi rend="i">De strijd des levens</hi>, <hi rend="i">Leidstieden</hi>, <hi rend="i">de overste Leidsman</hi> en <hi rend="i">De Christelijke kerk</hi>, te rechtvaardigen, waar men <hi rend="i">het wezen van den godsdienst</hi> zegt te behandelen? De weg die tot godsdienst leidt, is toch geheel iets anders dan het wezen der godsdienst.</p>
<p>Doch, zooals ik zeide, bezwaren van dezen aard, zijn voor een vruchtbaar gebruik van het boekje, van ondergeschikt belang. De juiste ontleding der stof en de behoorlijke rangschikking der hoofdstukken zijn van meer gewicht. Ze zijn 23 in getal, waarvan 2 aan de inleiding, 8 aan het eerste en 13 aan het tweede deel zijn gewijd. De inleiding handelt over de bronnen der godsdienst en legde mij de vraag op de lippen, vanwaar van der Loeff's catechisanten al de kennis der zoogenaamde heidensche godsdiensten ontleenen, die hier bij hen wordt ondersteld? Wij hebben met een inleiding te doen en het vele aangestipte behoeft en kan dus niet anders dan vluchtig worden besproken. Dat gaat best waar de algemeene beschouwingen punten uit de geschiedenis der israëlietische en christelijke godsdiensten raken; want in die geschiedenis zijn de leerlingen, naar het beloop van het oudere catechisatie-boekje, onderwezen. Maar hoe nu met de bagatellen, die de heer v.d. Loeff in het voorbijgaan opmerkt of waaromtrent hij antwoord begeert, betreffende de godsdienst der Egyptenaren, Indiërs, oorspronkelijke bewoners van Noorden West-Europa, Chineezen, Perzen, Boedisten enz. enz.?</p>
<p>De catecheet zal hier, met het oog op de volgende hoofdstukken, onbehoorlijk lang moeten stilstaan, of den knoop doorhakken en een stortvloed van opmerkingen ten beste geven, waarvan hij redelijker wijs niet mag verwachten, dat een tiende gedeelte in het hoofd zijner leerlingen wordt geprent, tenzij deze vroeger een deugdelijken cursus over <hi rend="i">de</hi> geschiedenis <hi rend="i">der</hi> godsdiensten hebben gevolgd.</p>
<p>In duidelijkheid en juistheid van uitdrukking munt het tweede deel zeer ver boven het eerste uit. Behoudens enkele uitzonderingen, ik denk o.a. aan de drieledige bepaling van zonde, bl. 40, zal de ontwikkelde leerling daar geen noemenswaardige moeielijkheden ontmoeten. Het eerste deel laat, in dit opzicht, meer te wenschen over. Men zie b.v. de beschrijving der werkzaamheid van 's menschen ziel of geest, als bestaande in denken,
<pb n="470"/>gevoelen en willen, bl. 8 en vv. De volgorde is hier mede niet zuiver. Het denken gaat niet vooraf aan, maar volgt op het gevoclen en willen.</p>
<p>Bl. 5 heet een vergelijking van den mensch met andere wezens, en bepaaldelijk met de dierenwereld, <hi rend="i">het beste uitgangspunt</hi> voor onze kennis van den mensch. Die vergelijking sluit zich ongetwijfeld het beste aan bij de traditioneele pedanterie der menschen, dat zij van de dierenwereld alles weten, zonder haar ooit meer dan oppervlakkig te hebben gadegeslagen. Maar zij is ten eenemale onbruikbaar voor een man als Schim van der Loeff, die elders toont te begrijpen, dat wij niet stoutweg alle ‘sporen van een hooger leven bij de dieren’ mogen loochenen, en minstens wel een enkel oogenblik onze aandacht mogen wijden aan het onderzoek ‘in hoever men recht heeft ook aan het dier verstand toe te kennen?’ bl. 8 en 9.</p>
<p>‘Het beste uitgangspunt voor onze kennis van den mensch,’ zal daarom m.i. altijd zijn: de nauwkeurige waarneming van den mensch, zoowel wat zijn innerlijk als uitwendig leven betreft.</p>
<p>Of ‘het hart,’ als ‘het middelpunt van onzen bloedsomloop,’ tevens als ‘het middelpunt van het zinnelijk leven des menschen’ mag worden beschouwd, laat ik liefst aan de beoordeeling der physiologen over. Maar dat het hart ‘in overdrachtelijken zin doorgaans wordt beschouwd als uitgangspunt van ons zinnelijk leven,’ <hi rend="i">omdat</hi> het 't middelpunt is van onzen bloedsomloop, is stellig onjuist. Men sprak er in dien zin over, lang voordat men aan een bloedsomloop bij menschen dacht. Desverkiezende kan men voor zinnelijk: <hi rend="i">zedelik</hi> lezen. Op het standpunt van den heer v.d. Loeff blijft de stelling dan even waar, wat juist niet voor hare bijzondere voortreffelijkheid pleit; bl. 7.</p>
<p>‘De mensch <hi rend="i">begint</hi> met zich de godheid voor te stellen als in volkomene mate bezield met hetzelfde leven, dat hij in zichzelven ontwaart; <hi rend="i">terwijl</hi> hij bij de verdere vorming van zijn godsbegrip zijne rede en zijn zedelijk gevoel raadpleegt.’ Dit antwoord op vraag 1 van H. VII is niet gelukkig geformuleerd. Het voedt de scheeve voorstelling, alsof de mensch wel beginnen, maar niet voortgaan zou, zich de godheid te denken als bezield met hetzelfde leven, dat hij in zichzelf waarneemt. De bedoeling is ongetwijfeld: de mensch kent eerst zichzelf hoogst gebrekkig en neemt enkel het zinnelijk leven in zich waar. Daarna leert hij zich als een redelijk en zedelijk wezen kennen. Met de ontwik-<pb n="471"/>keling dier kennis houdt zijn godsbegrip gelijken tred, omdat hij zich <hi rend="i">steeds</hi> de godheid voorstelt als bezield met hetzelfde leven, dat hij in zichzelf waarneemt.</p>
<p>Waarom gedurig zoovele bijbelplaatsen, die niets bewijzen, met of zonder een ‘vergel.’, aangehaald? Zij brengen den leerling in de war en doen hem als argumenten beschouwen wat geen argumenten zijn.</p>
<p>Vragen en opmerkingen, voor vermeerdering vatbaar, doch hier niet uit te breiden, die den heer v.d. Loeff de overtuiging mogen schenken van de belangstelling, waarmede ik hoop, dat velen zijn catechisatie-boekje over de godsdienstleer zullen begroeten, en, voor zoover zij er toe in de gelegenheid zijn, aan den toets der praktijk onderwerpen.</p>
<p>&nbsp;</p>
<p><hi rend="spat">Winkel</hi>, Aug. 72.</p>
<p>W.C. <hi rend="sc">van Manen</hi>.</p>
<div type="section">
<head>Hoog-Duitsche leerboeken.</head>
<q rend="bq">S. Susan. Oefeningen ter vertaling in 't Fransch, Hoogduitsch en Engelsch ten gebruike der hoogere klassen der middelbare scholen en gymnasiën. Woordenlijst bij de oefeningen enz. Deventer. W. Hulscher GJz.
<lb/>M.R. Bruck. Theor. Prakt. Lehrbuch der deutschen Sprache. Dritte, verbesserte Aufl. Deventer. Ter Gunne.
<lb/>M.R. Bruck. Deutsches Sprach-, Lese- und Uebungsbuch u.s.w. Dritte vermehrte Auflage. Deventer. A. ter Gunne.
<lb/>H. Raeskin. Practische Aufgaben zur Erlernung der deutschen Sprache. Sneek. v. Druten en Bleeker.
<lb/>Dr. Schwarz. Bildung und Erklärung deutscher Wortfamilien als Grundlage für Gesprächsübungen. Amsterdam. P.N.v. Kampen.</q>
<p>Nadat de leerlingen onzer middelbare scholen zich de regelen eener vreemde taal eigen gemaakt hebben, is het voor hen een zeer nuttige en tevens aangename oefening hunne krachten te beproeven aan het vertalen van allerlei opstellen, die niet meer tot behandeling van bepaalde taalregelen zijn vervaardigd. In die opstellen - verhalen, anecdoten, beschrijvingen, brieven - dient natuurlijk de meest mogelijke afwisseling te heerschen. Hoe bonter de verzameling, hoe beter. Dat ze niet te moeilijk mogen zijn, spreekt van zelf.</p>
<p>Het bovengenoemde werkje van den heer Susan schijnt mij
<pb n="472"/>vrij goed aan deze cischen te voldoen. De stukjes, die er in voorkomen zijn goed gekozen. Als we een aanmerking moesten maken, dan zou het zijn op 't woordenlijstje. Dit goed in te richten is niet zoo gemakkelijk, als menigeen wel meent. Naar mijn oordeel bevat het aan den eenen kant te veel, aan den anderen te weinig. De leerling heeft in ieder geval woordenboeken. Wat daarin te vinden is, moet uit een woordenlijstje wegblijven. 't Is waar, de leerling zal niet altijd met oordeel weten te kiezen; doch men <hi rend="i">late</hi> hem in allen gevalle kiezen. Is zijne keuze verkeerd, zijn onderwijzer is daar, om hem terecht te wijzen. Dat er wel iets overbodigs in <hi rend="i">moet</hi> zijn, blijkt reeds daaruit, dat voor ieder woord of voor iedere uitdrukking steeds de vertaling in alle drie vreemde talen gegeven is, terwijl het soms maar voor ééne of twee noodig geweest ware. Immers het vertalen van eene uitdrukking in 't Hoogduitsch kan soms zeer gemakkelijk gaan, terwijl men bij vertaling in 't Fransch of Engelsch op zwarigheden stoot - en omgekeerd. Soms is er te weinig aangegeven. Een paar voorbeelden slechts om het te bewijzen. In N<hi rend="sup">o</hi>. 9 staat ‘te zien krijgen.’ Hoe moet de leerling dat vertalen. In zijn woordenboek zal hij het te vergeefs zoeken. Zoo bl. 57 ‘alles in het werk stellen’ - bl. 94 ‘den schijn op zich laden’ waar ‘eenstemmig’ gerust weg had kunnen blijven.</p>
<p>Doch een eerste druk is niet veel meer dan een proeve. Mocht de S. bij een herdruk er in slagen vooral het woordenlijstje ietwat doelmatiger in te richten, dan zou zijn boekje daardoor zeker in bruikbaarheid winnen.</p>
<p>&nbsp;</p>
<p>Zal ik het ook wagen mijn oordeel uit te spreken over de beide volgende, die reeds een derden druk beleven en dus, als het ware, het merk der deugdelijkheid hebben ontvangen?</p>
<p>Is evenwel dit ‘derde druk’ wel altijd een merk van deugdelijkheid? Ik betwijfel 't zeer. Immers behalve de - ik zou haast zeggen - <hi rend="i">manie</hi> van sommige onderwijzers aan inrichtingen van middelbaar onderwijs om den schat van leermiddelen en wel voornamelijk de rubriek <hi rend="i">leerboeken</hi> met alle geweld te willen verrijken (over de vraag, of dit wel altijd tot voordeel van 't onderwijs is, zwijgen wij liefst) kennen we maar al te goed de gemakkelijkheid, waarmede voor dergelijke boeken een uitgever te vinden is. Telt de inrichting, waaraan de S. werkzaam is,
<pb n="473"/>een groot aantal leerlingen, dan - doch men verstaat mij. Niet dat ik beweer, dat het werkje van Bruck daaraan alleen zijn ‘derde druk’ te danken zou hebben; integendeel, ik herinner mij zeer goed programma's van H. Burgerscholen in handen gehad te hebben, die met den titel van het boekje prijkten. Het schijnt wel, dat er geen leerboek zoo slecht is, of 't vindt altoos nog wel zijn gebruikers.</p>
<p>Doch ter zake.</p>
<p>Ik begin met te vragen: aan welke eischen moet een vreemde grammatica voor onze Hollandsche jongens voldoen? Mijn antwoord is dit: zulk een grammatica moet 1<hi rend="sup">o</hi>. alleen dàt bevatten, wat onze leerlingen volstrekt noodig hebben; bijgevolg moeten alle definitiën en al wat men in Nederlandsche leerboeken even goed vinden kan, daaruit wegblijven. 2<hi rend="sup">o</hi>. moet het onderwijs in een vreemde taal zich zoo veel mogelijk aan dat in de moedertaal aansluiten. Tot vergelijking van een vreemde taal met de onze, een middel, dat zulke schoone vruchten afwerpt, is in den regel gelegenheid genoeg. In hoeverre beantwoordt nu 't bovenstaande werkje aan deze eischen? Het beantwoordt daaraan in geen enkel opzicht. Er is aan dergelijke eischen zelfs niet gedacht. Wien 't lust, kan zich daarvan in een oogwenk overtuigen. Zie slechts de eerste 32 (zegge 32) pagina's in; ze zijn gevuld met taalregelen, die ‘für Anfänger’ letterlijk niet te verduwen en ‘für die reifere Jugend und ältere Personen’ nagenoeg geheel doelloes zijn. Hier en daar is, bij wat er over afleiding en samenstelling gezegd is, een enkele opmerking te vinden van praktisch nut en dat op <hi rend="i">twee vellen</hi> druks! Dan volgt er pag. 33 een oefening voornamelijk over afleiding (daarmede begint men immers?) waarvan ik openhartig verklaar, 't nut niet te begrijpen.</p>
<p>De taalregelen van bl. 37-48, waaruit de leerling de geslachten der z.n. en hunne verbuiging leeren zal, gaan aan een groot cuvel mank: zij zijn onvoldoende en alles behalve praktisch ingericht; de daarop volgende oefeningen dito dilo. Doch ik wil 't boekje niet verder doorbladeren. Ik zou slechts in herhalingen moeten vervallen.</p>
<p>&nbsp;</p>
<p>Het tweede werkje, het Uebungsbuch (buitendien nog Sprachund Lesebuch!), schijnt het bewijs te leveren, dat de schrijver zelf van oordeel was, dat de oefeningen in de spraakleer onvol-<pb n="474"/>doende zijn. Dergelijke oefeningen hebben nooit veel bijval gevonden; ik twijfel er aan of ze dien ook nu zullen vinden.</p>
<p>Het volgende werkje is eigenlijk een repetitie-boekje. Waarom de titel zulks niet vermeldde, is mij niet helder. Het is een hulpmiddel om de taalregelen, die in verschillende leerboeken voorkomen nog eens weer op een andere wijze te behandelen. Dat zulk een boekje hoogst nuttig kan zijn, spreek wel van zelf, want wij zeggen het den S na: niets is noodiger dan gedurige herhaling.</p>
<p>Het hoofdvereischte, waaraan zulk een werkje moet beantwoorden is natuurlijk, dat het den leerling noodzake, het geleerde meermalen voor den geest te halen, ten einde daaruit het antwoord op de vraag te zoeken. De oefeningen of vragen moeten dus met zorg gekozen zijn. Voldoet Raeskins boekske daaraan? Onzes inziens niet geheel en al. Wel zijn er oefeningen in, die men onder de wezenlijk goeden zou kunnen rangschikken, doch tot ons leedwezen moeten we er bij zeggen, dat meer dan de helft doelloos is en dat is wel wat veel. Of wat dunkt u van oefeningen als deze:</p>
<list>
<label>1.</label><item>Aufgabe. Schreibe 20 Wörter auf mit einfachen Vocalen.</item>
<label>2.</label><item>Aufgabe. Schreibe 20 Wörter auf mit Diphthongen.</item>
<label>3.</label><item>Aufgabe. Suche 20 Wörter mit Doppel-consonanten.</item></list>
<p>Zulke oefeningen mogen (voor de moedertaal altijd) in de lagere school op hare plaats zijn, leerlingen van 13, 14 of 15 jaren kunnen wel wat beters doen dan dit.</p>
<p>Tot dezelfde soort behooren de volgende Aufgaben: 7-15, 56, 66, 68, 69, 73-75 77-83, 101-106 en verder <hi rend="i">de geheele tweede helft van 't boekje!</hi> waarin de leer van den volzin behandeld wordt. Wanneer men deze helft in 't Nederlandsch vertaalt, dan levert zij misschien goede oefeningen voor de moedertaal. De leer van den volzin wordt bij 't onderwijs in de Nederlandsche taal in den regel wel wat te veel verwaarloosd, zeer ten nadeele ook van 't onderwijs in vreemde talen. Hier zijn die oefeningen niet op hare plaats. Waren ze gebaseerd op vergelijking van de Hoogd. taal met de onze; vernam de leerling daaruit, welk onderscheid er in dit opzicht in de beide talen is, dan, ja dan.....Maar zoo als de oefeningen daar staan (gedeeltelijk behooren ze al weer op de lagere school te huis), zijn ze volslagen doelloos.</p>
<p>&nbsp;</p>
<p>Ook Dr. Schwarz heeft gemeend het aantal leerboeken tot het aan-<pb n="475"/>leeren der Hoogduitsche taal nog met een te moeten vermeerderen. Of er niet reeds te veel zijn? Te veel zeer zeker, maar onder dat vele - ik sta met mijne meening niet alleen - is ongetwijfeld nog maar weinig goeds, weinig degelijks. Goede, wezenlijk goede en doelmatige leerboeken voor de Hoogduitsche taal, ze zijn schaars. Daarom moet iedere welgemeende poging, die ten doel heeft nieuwe gezichtspunten aan te bieden van harte toegejuicht worden.</p>
<p>Hoe de spreekoefeningen aan onze inrichtingen van middelbaar onderwijs het best in te richten? Zie, dat is een vraag, die zeer verschillend beantwoord wordt. De één knoopt zijn spreekoefeningen aan de leesoefeningen vast; een tweede neemt zoodra de woordvoorraad van den leerling zulks toelaat, de omgeving tot grondslag; een derde gaat nog verder, en wil handelende als n<hi rend="sup">o</hi>. 2, het geheele onderwijs in een vreemde taal alleen uit spreekoefeningen doen bestaan, reeds van den beginne af aan; een vierde - en dit is Dr. Schwarz - wil de vorming en verklaring der woordfamiliën tot grondslag nemen. En gewoonlijk meent ieder, dat zijn uil een valk is. Zoo ook Dr. Schwarz. Dit bleek mij al dadelijk bij 't lezen van 't voorbericht waarin hij, ofschoon ‘überzeugt, dass der Schüler in den Wendungen und Darstellungsformen des geselligen Lebens einer fremden Nation zu üben sei’ geen woorden genoeg vinden kan, om Müller's werkje (Deutsch in der Umgangssprache) te verachten, om eindelijk een methode, door hem als de eenige ware erkend, ook anderen als zoodanig aan te bevelen. Het onderhavige werkje heeft dus ten doel geschikte, vruchtbare spreekoefeningen aan de hand te doen. Daartoe zal dienen als stof:</p>
<list>
<label>1<hi rend="sup">o</hi>.</label><item>De in familiën gegroepeerde woorden met hunne synoniemen en</item>
<label>2<hi rend="sup">o</hi>.</label><item>de woordvorming.</item></list>
<p>Gelijk de S. zich uitdrukt ‘handelt es sich nicht darum, den Schüler durch fortgesetzte, innerlich zusammenhangende, den Gegenstand von seiner Entstehung an entwickelende Fragen oder auf trockne, streng genetische Weise zu belehren, eben so wenig um die Schülerseele entfremdende abstracte Definitionen; sondern um zwanglose Anwendung der Gesetze der Sprachbildung und Erforschung des Inhaltes ihrer Formen innerhalb eines bestimmten Wortkreises’. Bij onze jeugd zou men dan zóó te werk moeten gaan; dat men ‘von dem Wurzelworte ausgehend,
<pb n="476"/>mit seinen Schülern eine Unterhaltung durchführt, in welcher alle Glieder der Sippe als Bestandtheile leichter Redewendungen und Beispiele, die nur nicht indifferenten Inhaltes sein dürfen, nach und nach vorkommen.’</p>
<p>Wij hebben tegen deze methode maar een paar kleine bedenkingen.</p>
<p>Ten eerste zijn wij van meening, dat deze methode van de zijde des leeraars zooveel tact en geschiktheid vordert, dat men er bijna aan zou moeten wanhopen iemand te vinden, die zulke onderwerpen tot stof, zoo al niet voor een boeiend, dan toch voor een tamelijk onderhoudend gesprek wist aan te wenden. 't Is waarlijk niet iedereen gegeven een uit haren aard voor den leerling zoo drooge stof als woordvorming enz. tot onderwerp van een gesprek te maken, waardoor de leerling zich voelt aangetrokken. En al ware er geen ander bezwaar dan dit, dan zou 't m.i. reeds een groot struikelblok zijn, dat de invoering dezer methode bepaald in den weg zou staan.</p>
<p>Doch er is meer. De voor den leerling noodzakelijkste deelen der grammatica zijn ongetwijfeld vormverandering der woorden en syntaxis. Deze kan hij nu maar niet missen. Bij ondervinding is het mij herhaaldelijk gebleken, dat de drie eerste jaren nagenoeg geheel voorbijgaan met het bestuderen der regelen der zooeven genoemde deelen der grammatica en dat van afleiding en samenstelling alleen 't allerbelangrijkste, voor zoover 't van praktisch nut is, kan worden behandeld. Buitendien wordt er gelezen en worden er spreekoefeningen gehouden. In den regel is de uitdrukking der gedachten in de vreemde taal daarbij het <hi rend="i">doel</hi>. Deze nu te vervangen door andere, welke tevens weer <hi rend="i">taalo</hi>efeningen zijn schijnt mij niet praktisch en dus niet raadzaam. Ik zou dus volstrekt niet durven beweren, dat deze methode veel bijval zal vinden. Ook Dr. Schwarz make zich daaromtrent geene illusiën.</p>
<p>Overigens bevat het boekje een schat van wetenswaardige zaken, die evenwel den leerling, zooals b.v. de kennis der synoniemen, meer door occasioneel onderwijs moeten bijgebracht worden.</p>
<p>Meer geschikt zou ik het werkje achten voor hen, van wie men met recht wat grondiger kennis der Hoogduitsche taal kan vorderen, dan van den leerling eener middelbare school - dus voor hen b.v. die een acte wenschen te verkrijgen volgens art.
<pb n="477"/>1 van de wet op 't lager onderwijs. De woordenlijst achter in 't boekje maakt het tot naslaan zeer geschikt en verhoogt dus alleszins de bruikbaarheid.</p>
<p>&nbsp;</p>
<p>S.</p>
<p>H.C.S.</p></div></div>
<div type="section">
<interpGrp>
<interp type="primair" value="18720800"/>
</interpGrp>
<head rend="h4">IV. Varia.</head>
<q rend="bq"><hi rend="spat">Cervántes</hi>' <hi rend="spat">reis naar den Parnassus</hi>, door J.J. <hi rend="sc">Putman</hi>, Kan. Dek. en Pastoor te Utrecht. Utrecht, Dekker en van de Vegt. 1872. 100 blz.</q>
<p>Dat Miguel de Cervántes Saavedra een eerste plaats bekleedt in de rijen der prozaschrijvers, die Spanje heeft voortgebracht, is van algemeene bekendheid. De Don Quichte de la Mancha is, zoo al niet in ieders handen, dan toch door allen, die op beschaving aanspraak maken, gelezen. Maar dat de onsterfelijke auteur dier kolossale satire mede, als een star van de eerste grootte, schittert aan den hemel der spaansche dichters; ziedaar wat althans in Nederland minder algemeen bekend mag heeten. De spaansche letterkunde wordt ten onzent niet dan bij uitzondering beoefend.</p>
<p>De heer J.J. Putman behoort tot den bescheiden kring dier uitzondering. Een proefje van zijne lievelingsstudie biedt hij zijnen landgenooten aan, in het bovengenoemde geschrift. Cervántes' dichtstuk, getiteld <hi rend="i">Reis naar den Parnassus</hi>, wil hij hun doen kennen. Een enkel woord over de aanleiding, die den zanger aan het schrijven zette, vormt de inleiding tot acht hoofdstukken met aanteekeningen, waaruit 's heeren Putman's boek bestaat. Die indeeling is ontleend aan het oorspronkelijke en heeft geen andere rechtvaardiging dan deze, terwijl het twijfelachtig blijft, of zij niet gevoegelijk had kunnen wegvallen, nu de hollandsche schrijver ons toch geene vertaling van het spaansche gedicht wilde geven.</p>
<p>Slechts het eerste hoofdstuk is overzetting van Cervántes' werk. Over de juistheid der vertolking mag ik niet oordeelen. Maar dat zij niet bijzonder vloeiend en soms zelfs zeer stroef is, meen ik, ondanks mijne volslagen onbekendheid met de spaansche taal, gerust te mogen verzekeren. Ik vermoed, dat de heer Putman al te conscientieus is geweest en de zucht naar een zoo
<pb n="478"/>getrouw mogelijke overzetting den schrijver voor een hollandsch lezend publiek heeft beet gehad.</p>
<p>De volgende hoofdstukken geven een overzicht van wat Cervántes zong. Zij laten ons zien, dat zijn tolk wel vloeiend kan spreken, mits hij vrij zij in de keus zijner woorden. Doch van <hi rend="i">hetzelve</hi> en <hi rend="i">dezelve</hi> schijnt hij ook dan zich moeielijk te kunnen onthouden.</p>
<p>De heer Putman houdt zich overtuigd, dat elk dichtstuk, in een andere taal overgebracht, veel van zijne oorspronkelijke kracht en schoonheid verliest. Hij stelt zich dienovereenkomstig niet ten doel, het bestudeeren van den spaanschen dichter overbodig te maken, maar veeleer den lezer tot hem op te voeren ‘door de gedachte: dat moet wel waarachtige poëzy zijn, indien men het Cervántes zelf in zijne eigene taal eens hoorde zeggen.’</p>
<p>Zou die gedachte niet eerder ontwaken, indien men ons onthaalde op een flinke poëtische vertolking of ‘navolging’ van het ‘in levendigen stijl en vloeijende, drieregelige verzen geschreven gedicht?’</p>
<p>Ontbrak het den heer Putman aan den lust of aan het talent daartoe? Die vraag ben ik niet in staat te beantwoorden. Maar gaarne hecht ik mijn zegel aan 's schrijvers nederige verklaring, dat wat hij gaf, ‘wel waard is in het licht te verschijnen.’ Zijn bewijsgrond: ‘<hi rend="i">want</hi> de redactie van <hi rend="i">De Katholiek</hi> nam het reeds op in haar uitmuntend maandschrift’ behoeft daarom nog niet te worden overgenomen.</p>
<p>Als bewijs van de beoefening der spaansche letterkunde ten onzent, verdient deze herdruk de aandacht en kan hij bovendien; iets bijdragen tot meerdere waardeering van den dichter Cervántes, des te beter.</p>
<p>&nbsp;</p>
<p>W. 8. 72.</p>
<p>W.C. <hi rend="sc">van Manen</hi>.</p>
<q rend="bq">HET MODERNISME, een fata morgana op christelijk gebied. Lezing van Dr. A. Kuyper, beoordeeld door H. <hi rend="sc">Uden Masman Jr.</hi> - Te Groningen, bij van Bolhuis Hoitsema. 1872.</q>
<p>De dagbladen hadden gedurende maanden verkondigd, dat het hoofd der amsterdamsche confessioneelen, toen nog geen bisschop in spe, maar wel reeds geroemd als kandidaat-paus der oud-<pb n="479"/>gereformeerden in Nederland, Dr. Abraham Kuyper, in de hoofdstad een lezing gehouden en in druk verkrijgbaar had gesteld, over <hi rend="i">het modernisme</hi>, <hi rend="i">een fata morgana op christelijk gebied</hi>. De boekenjongen had mij dit prachtexemplaar van rechtzinnige waardeering en geloovige bestrijding ter lezing bezorgd en later, ter verdere verzending, weder afhandig gemaakt. Ik had mij beurtelings geämuseerd en geërgerd over den ongeëvenaarden onzin, waarop de redenaar zijne, naar ik mij voorstelde, gesuperdiaboliseerde hoorders had durven vergasten; den schijn van duizelingwekkende geleerdheid, waarvoor hij hunne diepe bewondering zal hebben bedongen; en de tastbare onwaarheden, waarbij het uiterst moeielijk valt, zekere eerlooze speculatie op de onkunde der luisterende schare weg te denken. De <hi rend="i">Nederlandsche Spectator</hi> had mij getuige gemaakt van de onteerende, doch welverdiende straf, die de heer A. Admiraal op den nieuwen amsterdamschen vechtersbaas meende te moeten toepassen; en ik had tot mijzelf gezegd: ernstiger wederlegging is die onbesuisde aanval van den strijdlustigen orthodoxist ook niet waard.</p>
<p>Dat alles was geschied, toen de redactie van dit tijdschrift mij verzocht, een beoordeeling te geven van Dr. Kuyper's <hi rend="i">Modernisme</hi>. Den tegenzin om mij andermaal in 's mans hallucinaties te verdiepen, kon ik niet overwinnen, te minder omdat ik hoorde, hoe <hi rend="i">Los en Vast</hi> eerstdaags een opstel zou leveren, dat, in verpletterende kracht, bij het genoemde artikel van den heer Admiraal beloofde niet te zullen achterstaan. Dr. van Gorkom heeft zijn ambtgenoot, den fata morganaschilder, vernietigd, zoo volkomen, dat schier geen plekje van zijne veelkleurige huid ongeschonden is gebleven. Als ik mij een aanmerking op die meesterlijke, boeiende kritiek mocht veroorloven, zij zou deze zijn: te veel eer voor zooveel marktgeschreeuw! Maar berouw over mijne weigering aan onze redactie heb ik geen oogenblik gevoeld. De afrekening was nu toch meer dan voldoende!</p>
<p>De mededeeling van een en ander meende ik verschuldigd te zijn, ter verklaring van de weinige ingenomenheid, waarmede ik de aan het hoofd dezer regelen genoemde brochure begroette, en van de reden, waarom ik van haren inhoud slechts met een enkel woord wensch melding te maken. Het onderwerp boezemt mij geen belang meer in. Gaat het anderen anders; welnu, dat zij komen en zien hoe de heer Uden Masman, als bezadigd pleitbezorger der nieuwe richting, den orthodoxist Kuyper op
<pb n="480"/>zijne plaats zet. Hij spreekt als zelfstandig beoordeelaar, onafhankelijk van van Gorkom's kritiek, die hij bij het schrijven van zijn boeksken nog niet kende, en met kennis van zaken. Wie den woordvoerder in Los en Vast wellicht wat scherp vond, zal dezen gids te gereeder gehoor verleenen; want hij is bewonderenswaardig lankmoedig tegenover den auteur van <hi rend="i">Het Modernisme</hi>, dien hij niet meer geeselt dan volstrekt onvermijdelijk is om hem althans eenigszins in zijn waar karakter te doen kennen. Die verschoonende behandeling heeft evenwel niet tot vergoelijking van het allergebrekkigste geleid. De ergste fouten - om geen harder woord te bezigen - waaraan Dr. Kuyper zich heeft schuldig gemaakt, zijn behoorlijk aangewezen.</p>
<p>Een <hi rend="i">beoordeeling</hi> van de bedoelde lezing wilde Uden Masman geven. Meer mogen wij dan ook in deze brochure niet zoeken. Zij is wat zij wezen wil. Mocht de schrijver voldoening hebben van zijnen arbeid.</p>
<p>Zonden tegen het geslacht en andere taalfouten aan te wijzen, is een verdrietig werk. Een gebrekkige correctie heeft hier waarschijnlijk met reden een breeden rug. Maar de drukker kan toch kwalijk aansprakelijk worden gesteld voor woorden als <hi rend="i">overlijdensbericht</hi>, of het geregeld schrijven van <hi rend="sc">Kühnen</hi> en <hi rend="i">systheem</hi> voor den bekenden leidschen hoogleeraar <hi rend="sc">Kuenen</hi> en het gebruikelijke <hi rend="i">systeem</hi>. De oplettende lezer kan evenwel deze en dergelijke misstellingen gemakkelijk verbeteren.</p>
<p>Wil hij daarna zijne kennismaking met den geachten schrijver voorzetten,</p>
<q rend="bq">EEN DAG IN OUD-ATHENE, door H. <hi rend="sc">Uden Masman Jr.</hi> Te Groningen, bij van Bolhuis Hoitsema. 1872.</q>
<p>biedt daartoe de schoonste gelegenheid aan. Na het wapengekletter, een zoete vrucht der bewondering eener inderdaad allerbelangrijkste beschaving. Uden Masman heeft een hart, dat gloeit van liefde voor het oude Griekenland en zijne beroemde bewoners. Zoo goed is de theologie niet, of hare beoefening moet plaats laten voor den eerbied, dien hij Hellas blijvend wil betoonen.</p>
<p>Zelfzuchtig is die wensch niet. Zijne vervulling komt ook an-<pb n="481"/>deren ten goede. Daarvan kunnen de leden van zeker reciteergezelschap te Leens getuigen, die den 26<hi rend="sup">sten</hi> December ll., den predikant van Vierhuizen in hun midden mochten hooren. Toen werden zij, door ‘den tunnel der eeuwen,’ ruim 22 eeuwen teruggedreven, naar de wateren, die de havens van het oude Athene omspoelden, den Piraeus binnen, de stad rondgeleid. Ik verzeker u: het was een alleraangenaamst uitstapje. De havenwerken werken bewonderd en de reizigers, onmiddellijk bij hunne aankomst, van een nationaal pak voorzien, opdat niemand zich zou stooten aan hunne barbaarsche kleederdracht. Zij troffen het bijzonder gelukkig. Voor overschatting van de dingen, die hunne aandacht boeien konden, had de ontmoeting met zekeren persischen koopman hun bewaard; terwijl de goedhartige boekverkooper-philosoof Symmachus wel zorgde, dat zij met geen te ongunstig oordeel de reis huiswaarts zouden ondernemen. Die ontwikkelde Griek was hun een gulle gastheer en voortreffelijk geleide naar en over de markt, het gymnasium, de akropolis, ja waar niet al? In zijn gezelschap werden zij in het oud atheensche leven zoo volkomen binnengeleid, als dit op één dag mogelijk is. Hij wist alles zoo in te richten, dat er zelfs nog tijd was voor een had en het bijwonen van een groot diner.</p>
<p>Ik vermoed dat de reizigers wel ietwat vermoeid zullen zijn geweest; maar verveeld hebben zij zich zeker geen oogenblik. Indien zij maar niet te veel op eens gezien en genoten hebben! Het zou toch jammer zijn, indien zij van een dergelijke reis slechts enkele aangename indrukken behielden en buiten staat waren, verslag te doen van wat zij opmerkten en ondervonden.</p>
<p>Misschien heeft de heer Uden Masman dit begrepen en daarom zijne boeiende, bijzonder leerrijke voorlezing uitgegeven. Hoe dit zij, de hoorders zullen haar ongetwijfeld met genoegen op nieuw volgen, terwijl zij nu menig niet goed verstaan woord, of niet duidelijk begrepen zaak, aan den voet der bladzijde nader zien opgehelderd. Anderen, die niet mede mochten reizen, zijn nu toch in staat, onder voortreffelijk geleide, een welbesteden dag in oud Athene door te brengen.</p>
<p>Wat de redenaar-schrijver in zijne aanteekeningen, voorrede en naschrift - <hi rend="i">Voorwoord</hi> en <hi rend="i">nawoord</hi> geheeten, hoewel in het hollandsch gesteld - doet uitkomen, dat hij ontzaglijk veel aan de onderzoekingen van anderen heeft te danken, ontneemt niets aan den lof, waarop hij aanspraak mag maken, als belooning
<pb n="482"/>voor deze frissche degelijke schets van oud Athene en het leven harer bewoners. De onbekende geest had de plank zoo ver niet mis geslagen, toen hij sprak: ‘in het stempelen tot ons eigendom van hetgeen van overal door onzen geest bijeenvergaderd is, daarin is zij (de oorspronkelijkheid) gelegen.’ Zoo ergens, dan geldt deze waarheid bij studiën als die, waarin de heer Uden Masman zich ditmaal had verdiept. Al heeft hij niet alles zelf gevonden, hij heeft verbazend lang moeten zoeken, onderzoeken en doorzoeken, nadenken en vergelijken, voordat hij zooveel geven kon. Men moet nooit op soortgelijke wegen hebben gewandeld, om niets te begrijpen van de klacht, die wij aan den voet der 58<hi rend="sup">e</hi> bladzijde hooren, over schatten van tijd en moeite, die een enkele burgt heeft gekost, en bergen lezens en studeerens, die magere muisjes baarden.</p>
<p>Den beoefenaars der grieksche oudheden moet ik overlaten, indien het hun behaagt en noodzakelijk voorkomt, den schrijver op de vingers te tikken voor kleine onnauwkeurigheden, of met hem in het strijdperk te treden over zijne voorstellingen betreffende nog altijd min of meer betwiste punten. Dichterlijke vrijheden, heeft hij zelf verklaard, zich nu en dan, hoewel hoogst spaarzaam, te hebben veroorloofd. Doch ik meen te mogen verzekeren; de aanmerkingen zullen niet talrijk zijn. Misschien zullen de meesten betrekking hebben op anachronismen in spreekwijzen en daaraan ten grondslag liggende gedachten. Veelal laat de schrijver zijne personen praten, zooals zij voor 22 eeuwen zouden gedaan hebben. Dat is zeker geen kleine verdienste van zijne studie, maar tevens een zeer gevaarlijk begin. Er sluipt zoo ligt een karakteristieke gedachte of uitdrukking van onzen tijd mede door.</p>
<p>Waarschijnlijk zijn enkele stroeve zinnen insgelijks hun ontstaan verschuldigd aan den wensch, hier zooveel mogelijk grieksch in hollandsche klanken te geven. b.v., terwijl er sprake was van zeker rund: ‘het had de horens rijk verguld en droeg,’ in plaats van: ‘het had rijk vergulde horens en droeg;’ ‘hij had het echt Atheensch gelaat,’ enz. Moet ook op die wijze het gebruik van woorden als <hi rend="i">afhankeling</hi>, <hi rend="i">bontkleurig</hi> en <hi rend="i">oudheidschatter</hi>, worden verklaard? Of zullen wij eerder denken aan een weinigje slordigheid, die o.a. ons laat opmerken, hoe ‘<hi rend="i">binnen in</hi> de stad zooveel te bewonderen valt,’ en <hi rend="i">waaraan</hi> wij liefst niet onze <hi rend="i">verbeelding</hi> moeten <hi rend="i">vasthechten?</hi></p>
<pb n="483"/>
<p>Het zijn in ieder geval kleine vlekjes, die het geheel onmogelijk van zijne waarde kunnen berooven en waarop alleen des schrijvers aandacht wordt gevestigd, met het oog op mogelijke vervolgen of herdrukken van dit eerste bezoek aan oud Athene gebracht. Tot het gereed maken van een en ander vinde de heer Uden Masman de welverdiende aanmoediging van het publiek.</p>
<p>&nbsp;</p>
<p><hi rend="spat">Winkel</hi>, Aug. 72.</p>
<p>W.C. <hi rend="sc">van Manen</hi>.</p>
<q rend="bq">Jaarboekje opgedragen aan ambtenaren der telegrafie in Noord- en Zuid-Nederland onder redactie van W.C. Bedding en J. Duparc Jr. Directeuren bij den rijkstelegraaf Tweede jaargang 1872. Breda P.B. Nieuwenhuis 1872 Prijs f 1.50.
<lb/>De onafscheidelijken en Pleegouders, door Fenny Lewald. Naar het Hoogduitsch door Adolphine. Delft. IJkema en van Gijn, 1871.
<lb/>De bruid daarboven door Multatuli Vierde druk met naschrift. Amsterdam, - G.L. Funke 1872.
<lb/>Transathantische kijkjes door S.M.N. Calisch. Dordrecht, J.P. Revers.</q>
<p>De eerste jaargang van het telegrafisten-jaarboekje kwam mij niet onder het oog; de tweede eerst in Juli - wat laat voor een almanak om op meer dan een enkel woord ter aankondiging te kunnen rekenen. Dat woord is tevens een van lof en aanmoediging. Op kalender, telegraaf-personeel-statistiek enz. volgt een mengelwerk dat van goeden smaak getuigt, eerst proza, daarna versjes. De uitvoering is goed en de prijs niet te hoog...voor het boekje op zich zelv', misschien wel voor meer dan één karig bezoldigd telegrafist. De wensch, in het voorbericht uitgedrukt, dat het jaarboekje een vereenigingspunt van Noord- en (het Nederlandsch sprekend gedeelte der) Zuid-Nederlandsche telegrafisten worde, verdient ondersteuning en verwezenlijking.</p>
<p>'t Zijn een paar onderhoudende vertellingen van Fenny Lewald die ‘Adolphine’ vertaalde. Zij deed het goed. Het boekje zal zijnen weg wel vinden, schoon formaat en omvang wat beneden de maat van leesgezelschappen en leesbibliotheken zijn; men wil er voor zóóveel dagen wat meer letters en ziet dikwijls daarnaar meer dan naar gehalte.</p>
<p>‘De bruid daarboven’ is een reeds door herhaalde uitgaven algemeen bekend tooneelspel, dat dus slechts als herdruk behoeft
<pb n="484"/>vermeld te worden. Het ‘Naschrift’ te beoordeelen ware zooveel als het werk tegen zijnen auteur in bescherming te nemen, en dit zou niet kunnen geschieden zonder afkeuring van den scherpen, sarcastischen - bijna schreef ik: menschenhatenden - toon, dien men van ‘Multatuli’ gewoon is, zonder er zich daarom aan te kunnen gewennen. 't Is jammer dat schrandere opmerkingen over de kunst en hare eischen in eenen zoo vinnigen vorm worden toegesnauwd. Als ‘Multatuli’ zijnen stijl wat wist te humaniseeren, zouden zijne dikwijls zeer fraaie werken meer ingang vinden; maar - <hi rend="i">le stijle c'est l'homme</hi> en ‘Multatuli,’ hoe men ook overigens den inhoud zijner schriften beoordeele, schrijft eenen stijl, die in iederen volzin den stempel van genialiteit draagt.</p>
<p>De ‘Kijkjes’ in het volksleven, meest het steedsche, in de Vereenigde Staten zijn levendig geschreven. 't Zijn vluchtige potloodstrepen, geen uitgewerkte teekeningen, onderhoudend, blijkbaar naar de natuur, zonder overladend jacht maken op effect. De schrijver heeft plan om terug te komen als zijn boekske gunstig wordt ontvangen. Doch dan late hij eerst het vreemde oog eens gaan over de drukproef ter verbetering van enkele min juiste uitdrukkingen; de woorden ‘eerbaar’ (bl. 59) en ‘nuchter’ (bl. 61) beteekenen gansch iets anders dan zij aldaar gebezigd worden.</p>
<p>N<hi rend="sup">o</hi> 1 en 3 apen op den titel de Franschen na: men vindt er geen zinteekens.</p>
<p>&nbsp;</p>
<p>v.O.</p></div></div>
<div type="chapter">
<interpGrp>
<interp type="primair" value="hoek003"/>
<interp type="primair" value="back018"/>
<interp type="primair" value="ham_004"/>
<interp type="secundair" value="mull025"/>
<interp type="secundair" value="spro003"/>
<interp type="secundair" value="geer041"/>
<interp type="secundair" value="goev001"/>
<interp type="secundair" value="kuyp002"/>
</interpGrp>
<pb n="485"/>
<head rend="h3">Binnenlandsche letterkunde.
<lb/>Bibliographie.</head>
<interpGrp>
<interp type="primair" value="18720900"/>
</interpGrp>
<head rend="h4">I. Fraaie Letteren.</head>
<q rend="bq"><hi rend="spat">Mare clausum</hi>. <hi rend="spat">Bijdrage tot de geschiedenis der rivaliteit van Engeland en Nederland in de zeventiende eeuw</hi>, <hi rend="spat">door</hi> <hi rend="sc">Mr.</hi> S. <hi rend="sc">Muller</hi> Fz. Te Amsterdam, bij Frederik Muller, 1872.</q>
<p>Mare clausum? vraagt ongetwijfeld menigeen bij het lezen der eerste woorden van den titel. En hetgeen tot opheldering volgt, bevredigt hem slechts ten deele. Velen toch, die zich niet uitsluitend wijden aan de beoefening der geschiedenis, zal een geschil met Engeland, lang voor de hieruit ontstane oorlogen, al weinig belangrijk voorkomen. Het onderwerp behoort thans inderdaad tot het gebied der historie. Evenwel niet tot het grijze verleden; want eerst na 1815 zijn de voorgewende regten der Engelschen, tot spijt van velen hunner, ten volle prijs gegeven. Zij betroffen eene zaak, waarin de eer en de welvaart van Nederland ten naauwste waren betrokken. Redenen genoeg, om de uitgave dezer bijdrage toe te juichen, en ook hem, wien de titel slechts ten halve bevredigt, tot nadere kennismaking aan te sporen.</p>
<p>Tegenwoordig beschouwt men de zee, als een gemeenschappelijk goed, waarvan ieder zich vrij mag bedienen. Besloten gedeelten, zoo als baaijen en reeden, en eene strook tot op zekeren afstand van de kust zijn hiervan uitgezonderd. Vroegere beperkingen, ten opzigte van zeeëngten, zijn of opgeheven, zoo als in
<pb n="486"/>de Sond, of waar men die om staatkundige redenen liet voortduren, zoo als in de Dardanellen, naauwkeurig omschreven. Alle internationale overeenkomsten, betreffende scheepvaart en visscherij, berusten thans, bijna zonder uitzondering, op eene volkomen gelijkstelling der mogendheden. Voorheen maakten sommige aanspraak op een uitsluitend bezit of gebruik van geheele zeeën of bepaalde gedeelten hiervan, waartegen de Groot in zijn <hi rend="i">Mare liberum</hi> opkwam. Sedert onheugelijke tijden, beweerden met name de koningen van Engeland een regt te hebben op de zeeën, die hun rijk bespoelden, hetwelk zij trapsgewijze tot een algemeen zeekoningschap poogden uit te breiden.</p>
<p>Aanvankelijk had de uitgestrektheid van dit zeegebied voor den titularis zelven iets nevelachtigs. Minder onzeker waren de regten, die hij er aan ontleende. Hij eischte het strijken der vlag voor de zijne, niet uit beleefdheid, gelijk de onzen het liefst voorstelden, maar als een bewijs van erkentelijkheid, gelijk een welwillend eigenaar van een begunstigd gebruiker kan vorderen. Nog in 1866 luidde het in <hi rend="i">The fortnighly review</hi>, N<hi rend="sup">o</hi>. XXX p. 719: ‘that honour not of a nature of mere courtesy, as between equals, but of reverence and submission, as from a servant to his master, or from a vassal to his feudal lord.’ Dit was de Engelsche opvatting, waartegen Nederland zich kloekmoedig, doch vruchteloos verzette.</p>
<p>Nu handelt de bijdrage van Mr. S. Muller Fz. meer bepaald over hetgeen dezerzijds werd gedaan, om de visscherij, tusschen 1609 en 1642, tegen de plannen van Jacob I en Karel I te vrijwaren. Na eene korte uiteenzetting van den grond der rivaliteit, geeft de schrijver echter in de inleiding en het eerste hoofdstuk een overzigt van den loop der quaestie, vooral met het oog op de uitgave van Selden's <hi rend="i">Mare clausum</hi>. Hierbij heeft ons bevreemd, dat het strijken der vlag (p. 6 noot) ‘eene kleine formaliteit’ wordt genoemd, terwijl er onmiddellijk de reden op volgt, waarom de Staten het niet als zoodanig konden beschouwen. Wat zij, uit beleefdheid jegens de koninklijke vlag, hadden gedaan, kreeg eene andere beteekenis, zoodra Engeland geen koning bezat. Volkomen waar is het, dat Europa eeuwen lang zich onderwierp, omdat geen vorst zich ter zee met Engeland kon meten. Nogtans is de uitdrukking ‘lijdelijk toezien’ (p. 14) eenigzins overdreven, als men Karel V, als heer der Nederlanden, in zijne ordonnantie van 1549 zoo bepaald hoort gelasten, dat
<pb n="487"/>niemand zijner onderzaten ‘en sal mogen het principael vaenken, van onse wapenen, op het schip wesende, uit synen plaetsen weeren of afnemen.’ Doch velen moesten zich toen en later noode laten welgevallen, wat zij toch niet konden veranderen. Nederland deed het eerst, na er zich hardnekkig tegen aangekant te hebben. Minder juist achten wij daarom het verband, waarin de grensbepaling van 1674 voorkomt. ‘Eindelijk durfde men er rond voor uitkomen, hoever de Engelsche pretensie zich uitstrekte.’ (p. 23 noot) De parallellen over kaap Finisterre in Spanje en Statenland in Noorwegen, in 1674 genoemd, verschillen toch weinig van hetgeen Selden (ed. 1636 p. 203 e.s.) op gezag der oude schrijvers, door hem geraadpleegd, opgeeft, namelijk het einde der Pyreneën, volgens sommigen kaap Nerium, en 63<hi rend="sup">o</hi> N. breedte. Het vermelden der grenzen, zoo als de schrijver te regt opmerkt, vroeger niet geschied, was door de onzen opzettelijk vermeden. Niet omdat de opgave van Selden hun te ruim voorkwam, maar omdat zij liever, beleefdheidshalve, overal wilden salueren, gelijk de Witt in 1664 uitdrukkelijk gelastte, dit in de Middellandsche zee te doen, ‘opdat de Engelschen by contra-practycque, daer uyt in tyden en wylen niet souden comen te allegeren, haer eenig meerder recht over de Brittannische zee, als elders, in eenige afgelegene quartieren te competeren.’ Selden had evenwel reeds opgemerkt, dat men later de zee verder had leeren kennen, en dat men, ook buiten degenoemde grenzen der Britsche zee, de groote regten van den koning van Engeland niet mogt voorbij zien.</p>
<p>Omstreeks het begin der 17<hi rend="sup">e</hi> eeuw, ontwaakte de naijver van Engeland op de toenemende welvaart van de kleine republiek der Vereenigde Nederlanden. Met het plakaat, in 1609 door Jacob I, overeenkomstig de wenschen zijns volks, tot beperking der visscherij uitgevaardigd, neemt het onderling gehaspel een aanvang, waarvan de heer M. eene uitvoerige schets geeft. Tot regt begrip en juiste waardering van hetgeen beide partijen, bij hare vaak ingewikkelde discussiën te berde bragten, ware het o.i. te wenschen geweest, zoo mogelijk klaar te doen uitkomen, wat de koning eischte, als heer der zee, wat als vorst van een door de zee bespoeld rijk. Stellig ware het dan in de tweede plaats verkieslijk geweest, of het onzekere regt van dien tijd, hetwelk de schrijver p. 49, 83, bij eene historische regtsquaestie te zeer verwerpt, of het tegenwoordig gebruik tot maatstaf te
<pb n="488"/>nemen. Nu geeft de schrijver te veel een verhaal der gevoerde onderhandelingen, waarbij Jacob I, zoo als p. 50 (laatste noot) blijkt, naar onze begrippen, volkomen in zijn regt is. Dit en de bezwaren, hiertegen mogelijk te opperen, hadden wij echter gaarne in den tekst gelezen, ter vermijding van de begripsverwarring, waartoe alleen het lezen der onderhandelingen meermalen aanleiding geeft.</p>
<p>Reeds op de eerste klagten der onzen, antwoordden de Engelschen niet ongepast (p. 61), dat hun koning, volgens het gevoelen van alle geleerden, ‘recht hadde totte zee leggende aen ende ontrent zijne zeecusten.’ Wel verre van het al dan niet regtmatige hiervan te bespreken, zegt de schrijver (p. 63) ‘Nederland moest of toegeven mare clausum, of den verwaanden koning een zijner kroonrechten ontstrijden.’ De onzen cijferen vervolgens het regt op de kustzee eenvoudig weg, en na hetgeen op p. 66 over het onderscheid tusschen dominium en jurisdictio gezegd is, begrijpen wij volstrekt niet, waarom uit de woorden van Welwod, een der verdedigers van 's konings jurisdictio in mare niet duidelijk blijkt, wat hij eigenlijk wil. (p. 103) Hij noemt de zee vrij als de lucht en verklaart met zooveel woorden, dat Engeland alleen op de kustzee aanspraak maakt. Dat hij de juiste grenzen hiervan, waaromtrent de gevoelens uiteen liepen, niet opgeeft, kan toch het regt zelf niet betwistbaar maken. De uitgestrektheid der kustzee is eene andere quaestie. Thans neemt men vrij algemeen een schot afstands aan, toen zocht men haar uit andere gegevens te verklaren. De secretaris van den admiraal beweerde in hetzelfde jaar, dat 's konings regt zich tot op honderd Schotsche mijlen van de kust uitstrekte (p. 107); de Engelsche gezant Carleton stelde in 1618 den Staten voor, ‘dat hunne onderdanen als voorheen zich zoover van de kust verwijderd zouden houden als het gezicht reikte.’ (p. 114).</p>
<p>Onder den indruk van den moord, aan Hendrik IV gepleegd, had Jacob I het plakaat van 1609 geschorst, maar gehoor gevende aan de stemmen des volks, liet hij in 1616 weder geld eischen van de visschers in de nabijheid der kust, hetwelk sommige schippers van buizen ook betaalden. Nadat een Nederlandsche convooijer in 1617 den secretaris van den admiraal, die het geld kwam invorderen, gevangen genomen en naar Holland gebragt had, sloegen de Staten een zachteren toon aan, en gaven
<pb n="489"/>zij iets toe. Volgens de klagten bij het Engelsche hofingekomen, bedreven de visschers zelven de grootste buitensporigheden.</p>
<p>Inmiddels waren andere geschillen gerezen over den lakenhandel, de Oost-Indische zaken en de visscherij bij Spitsbergen, waar het in 1617 en 1618 tot dadelijkheden was gekomen. Op aandrang van Carleton besloten de Staten tot een gezantschap, dat evenwel den lakenhandel en de groote visscherij maar ter loops moest aanroeren, en de bespreking hiervan op de lange baan schuiven. Met slim overleg, berekende men, dat de aanvankelijke zegepraal der Contra-remonstranten in de republiek, en het belang van Frederik van de Palts, den gekozen koning van Bohemen, die met eene dochter van Jacob I gehuwd was, dezen tot zekere bedachtzaamheid moest stemmen. Heftig liet Carleton zich uit over dien beperkten last der gezanten, al het voorgevallene ophalende, terwijl hij tevens, na de staatkundige nederlaag van de Groot, wantrouwen tegen diens grondstellingen trachtte op te wekken. Zijne woorden maakten een diepen indruk; maar de Staten behoefden niet toe te geven, dewijl Jacob zelf, gelijk zij wel vermoed hadden, het deed, omdat hij, onder de gegeven omstandigheden, geene Protestantsche mogendheid tegen zich wilde hebben. Hij verzocht alleen, dat de Staten hunnen onderdanen zouden gelasten, voorloopig 14 Eng. mijlen van de Schotsche kust te blijven, hetgeen de onzen als buitensporig verwierpen, waarop de koning zijn eisch, den 5<hi rend="sup">den</hi> Februarij 1619, in zooverre matigde, dat hij niet op de 14 mijlen bleef aandringen (p. 156), indien de visschers ‘gelijk voor desen gebruykelijk was, so verre van 't Lant souden blijven, als men met oogen konde afsien.’ De beslechting van het geschil over Spitsbergen werd verdaagd. Eer de gezanten met dezen tamelijk voldoenden uitslag konden afreizen, kwam echter de vergoeding der vroeger aangerigte schade op minder bevredigende wijs ter sprake.</p>
<p>Bij de nadere eischen, eerlang gedaan, vergaten de Staten niet den koning te wijzen op de ‘jegenwoordige incidenten ende toevallen in Behmen ende Duytslandt’ (p. 167), doch weldra maakte de loop der zaken aldaar, toen de Palts, tegen het einde van het twaalfjarig bestand, door Spanje bezet en Frederik bij Praag geslagen was, hen zelven beducht. Hunne gezanten, in Februarij 1621 te Londen gekomen, moesten daarom een gesprek over de groote visscherij zoeken te vermijden, en het algemeen be-<pb n="490"/>lang sterk op den voorgrond stellen. Zoodra hun toeleg evenwel niet gelukte en zij de visscherij toch ernstig moesten bespreken, veranderden zij eensklaps van batterij, door op het nadeel te wijzen, waarmede thans deze tak van nijverheid werd gedreven. Regtstreeksch belang had de Nederlandsche regering er volstrekt niet bij. Zij moest de convooijers bekostigen en subsidiën verleenen, doch vreesde storing der binnenlandsche rust, indien men de visschers tot wanhoop bragt. (p. 176). Dergelijke uitvlugten verdroten den reeds ziekelijken vorst, die in de jurisdictie op zijne kusten wilde erkend zijn, en menig ongeduldig woord sprak. Ten slotte verleende hij eenig uitstel, waarop het gezantschap onvoldaan huiswaarts keerde.</p>
<p>Nog voor het einde van hetzelfde jaar 1621, vertrok weder een ander, op alles meer of min voldoende gelast, behalve op de groote visscherij. Het vond den ouden en prikkelbaren koning, wegens de houding van het parlement, slecht gemutst en had menig onaangenaam woord te verduren. Jacob noemde de onzen ‘bloedzuigers van zijn rijk’ (p. 194), doch wat hij, bij eene latere gelegenheid, zeide van het regt zijner onderdanen op de visscherij in de nabijheid der kust, van de voorwendsels der onzen, nu eens aan den buitenlandschen, dan weder aan den binnenlandschen toestand ontleend, was niet zoo geheel bezijden de waarheid. Onwillekeurig rijst de gedachte, dat onze gezanten niet de handhaving van een werkelijk regt, maar zeer voorzigtig en diplomatisch slechts het eigenbelang der republiek beoogden. De Engelschen, die het inzagen, verzwakten hunne beweringen niet, door op dit tijdstip van de heerschappij der zee te gewagen. Even als de vorige, leidden de thans aangeknoopte onderhandelingen, die maanden lang duurden en allerlei incidenten opleverden, niet tot een gewenschten uitslag.</p>
<p>Vrij natuurlijk had Jacob I, onder al dat geharrewar, niets willen hooren van een verbond tegen Spanje. Hij bleek zelfs tot dit rijk over te hellen en een huwelijk van zijn opvolger met eene Spaansche prinses wenschelijk te vinden. Nadat evenwel de prins van Wales en de hertog van Buckmgham in het laatst van 1623 onverrigter zake uit Spanje teruggekeerd, en beide rijken door het verloven der prinses met een zoon van den keizer eenigzins van elkander verwijderd waren, achtten de Staten het oogenblik gunstig. Daarom zonden zij een nieuw gezantschap, hetwelk den 15<hi rend="sup">en</hi> Junij 1624 een defensief verbond sloot.
<pb n="491"/>Terwijl zij nu overlegden, hoe den koning eenig genoegen te geven, stierf hun gezant Caron te Londen. Eer deze vervangen was, overleden in 1625 ook prins Maurits en Jacob I. Sedert begon zich hier te lande de invloed van Frederik Hendrik te openbaren, en heerschte in Engeland niet de aanvankelijk gehoopte overeenstemming tusschen Karel I en zijn parlement. Onder deze omstandigheden, complimenteerden Joachimi, de opvolger van Caron, en twee buitengewone gezanten den Britschen koning, met wien zij vervolgens het offensieve en defensieve tractaat van Southampton sloten.</p>
<p>Weldra baarde echter het gezamenlijk voeren van den oorlog tegen Spanje, waarop de onzen den handel bleven voortzetten, nieuwe ongelegenheid. Cats, in 1627 naar Engeland gezonden, rigtte er weinig uit. Onderwijl hielp Karel 1 de Hugenoten in Frankrijk, hetgeen de Staten, die aldaar, ingevolge het tractaat van Compiègne, de Katholyke partij ondersteunden, bovendien voor den geregelden handel op Frankrijk bezorgd maakte. Daarom bemiddelden zij, met de hulp van Venetië, in 1630, een gewenschten vrede tusschen Frankrijk en Engeland, welk laatste in hetzelfde jaar ook den vrede met Spanje trof. Karel I, reeds in botsing gekomen met zijn parlement, trachtte nu de gemoederen eenigzins te bevredigen, door meer werk te maken van het zeekoningschap, een geliefkoosd nationaal denkbeeld zijner onderdanen. Joachimi waarschuwde in 1633 tegen dergelijke plannen, en terwijl de uitrustingen in de Britsche havens een gegrond wantrouwen opwekten, verscheen in de laatste dagen van 1635 Selden's <hi rend="i">Mare Clausum</hi>.</p>
<p>Frankrijk, thans naauw met de republiek verbonden, had meer bezwaar tegen de erkenning van Karel's voorgewend regt en het eerbewijs daarop gegrond, dan de Staten, die tevreden schenen te zijn, indien handel en visscherij slechts ongemoeid bleven. Om eene vredebreuk tusschen Frankrijk en Engeland, welke den handel kon stremmen, te verhoeden, deden zij zelfs het voorstel, ‘dat de Fransche schepen voorloopig onder Nederlandsche vlag zouden zeilen; zoo zouden die, zonder aan hunne waardigheid te kort te doen, kunnen handelen zoo als de Nederlandsche schepen gewoon waren, en zich aan de vereischte eerbewijzingen onderwerpen.’ (p. 235) Intusschen besloten zij tot een herhaald gezantschap aan Karel, die, zonder parlement regerende en geneigd tot het Katholyke Spanje, het grootste gedeelte zijner on-<pb n="492"/>derdanen meer en meer van zich vervreemdde. Der Staten ambassadeur van Beveren kwam te Londen, juist toen Selden's werk pas was verschenen, waaraan de Britsche regering terstond een officiëel karakter gaf. Onmiddellijk na zijne aankomst werd hem medegedeeld, dat de koning voornemens was, zijne vloot, uit te zenden ‘omme te conserveren en mainteneren syn heerschappie en erfrecht over de zee.’ Ieder zou beschermd worden, doch niemand mogt voortaan in 's konings zeeën visschen ‘sonder expresse licentie van den Coninck en onder behoorlicke erkentenis.’ (p. 246) Hier was dus niet alleen sprake van kustzee, maar werd de visscherij regtstreeks in verband gebragt met het zeekoningschap. Karel was niet over te halen tot een nieuw verbond tegen Spanje, hetwelk zich overbereid toonde, zijne vlag de gevorderde eer te bewijzen. (p. 264) Den 30<hi rend="sup">sten</hi> Mei 1636, verscheen het verwachte plakaat op de visscherij, welks handhaving slechts een paar maanden werd verschoven. Sommige visschers betaalden, omdat de eisch hun gering toescheen; doch het was nu geene quaestie van geld, maar van regt. De Staten,
overtuigd dat de beslissing ‘niet aen de pen hingh,’ (p. 268) zonden hun luitenant-admiraal van Dorp met eene vloot in zee, tot bescherming der visscherij. Deze vlagofficier, in den regel ongelukkig, slaagde ook hier, misschien geheel buiten zijn toedoen, niet in het vervullen zijner taak.</p>
<p>Uit de ingewikkelde onderhandelingen, die volgden, blijkt dat de quaestie van aard gewijzigd was. Nu wilden de Staten iets toegeven, doch op geenerlei wijze 's konings regt erkennen; Karel wilde insgelijks toegeven, indien zijn regt slechts werd erkend. Onder velerlei politieke bemoeijingen en uiteenloopende kansen, liet hij echter de visscherij in 1637 feitelijk ongestoord, en van Beveren keerde in Augustus huiswaarts, meenende, dat een voornaam oogmerk zijner ambassade, de toenadering van Engeland tot de Protestantsche partij, ten volle was bereikt. Hierin bedroog hij zich echter; want de onderhandelingen, te Hamburg aangeknoopt, liepen in 1639 op niets uit. Wat meer is, kort nadat Karel, den 10<hi rend="sup">den</hi> October van hetzelfde jaar, wel is waar uit staatkunde, met betrekking tot de visscherij ongewone concessiën had aangeboden, kwetsten de Staten hem, door het wederregtelijk aantasten der Spaansche vloot binnen Duins. Deze onmiskenbare schending van zijn gebied, voor hem als beheerscher der zee dubbel grievend, moest de koning evenwel
<pb n="493"/>voorloopig ongestraft laten, wegens de onlusten, op hetzelfde tijdstip in Schotland uitgebroken. De heer Aersens van Sommelsdijk, naar Engeland gezonden, om de gemoederen wat te sussen, wist de hoofdzaak, onder een vloed van sierlijke woorden, te ontwijken, en keerde later terug in de overtuiging, dat men er vooreerst niet meer van zou gewagen. Alles nam een ongunstigen loop voor den koning, die later zijn hoofd op het schavot verloor.</p>
<p>Letterlijk behelzen de laatste bladzijden der bijdrage van den heer M. dus het einde van Karel's zeekoningschap. Niet evenwel dat van de Britsche koningen in het algemeen; want zij bleven hun regt hierop, gelijk reeds hierboven is opgemerkt, tot in den aanvang dezer eeuw onafgebroken handhaven.</p>
<p>Zichier een beknopt overzigt van de quaestie over de vrijheid der zee, en de onderhandelingen tusschen 1609 en 1642, vooral met betrekking tot de visscherij, daarover gevoerd. Met een bewonderenswaardigen ijver heeft de heer M., tot het leveren dezer bijdrage, uit vele gedrukte werken, waaronder hoogst zeldzame, en uit den schat van bescheiden, in het Rijks-Archief voorhanden, geput. Tallooze bijzonderheden, door hem vermeld, werpen op het voorgevallene een helder licht en veraangenamen het lezen van zijn belangrijk geschrift. Overtuigd van den arbeid, dien zulke uitgebreide nasporingen vereischen, aarzelen wij dus, hem te wijzen op eene bron, waarvan volstrekt geen partij is getrokken. Nadat in de noot (p. 291) zoo uitdrukkelijk wordt gewezen op den invloed van Frederik Hendrik, bevreemdt het ons, dat hij de <hi rend="i">Archives ou Correspondance inédite de la maison d' Orange-Nassau</hi>, indertijd door Mr. Groen van Prinsterer bezorgd, niet heeft nageslagen. Daar vindt men, in het derde deel van de 2<hi rend="sup">e</hi> serie, menigen brief, regtstreeks ter zake dienende. Waarschijnlijk had de mannelijke taal van Aersens van Sommelsdijk, die noch zijne tong, noch zijne hand tot eene laagheid wilde leenen, het gevoelen van den schrijver over dien ambassadeur (p. 311 noot) eenigzins gewijzigd.</p>
<p>Evenals de vlugtige zinspeling op de nederigheid van Sommelsdijk, hebben ons, bij het lezen der flink geschreven bijdrage van den heer M., meer van die kleine uitvallen gehinderd. Waarom b.v. p. 46 de woorden aan Jacob I toegekend en op zijn standpunt allezins begrijpelijk, een ‘krankzinnig gezegde’ genoemd? ‘Karakteristiek’ is het zeker. Waarom schijnt het
<pb n="494"/>meer aannemelijk, dat eene uitdrukking, in 1603 door de Groot gebezigd, tegen zijn karakter, dan tegen zijn doorzigt pleit? p. 85. Hij gewaagde van het zeekoningschap, bij een gelegenheidsgedicht, waarvan Selden enkele regels opnam. Stellig beging de Groot hier eene onvoorzigtigheid. Indien het streelen van den koning met de zinspeling op een tot dusverre niet betwist regt, zoo tegen de Groot's karakter pleit: met welken naam moeten wij dan het gedrag bestempelen van zoo velen, die b.v. aan koning Lodewijk of Napoleon iets aangenaams poogden te zeggen? Dergelijke opmerkingen, ter loops gemaakt, waartoe ook ‘de domme vergissing van Carleton’ behoort, (p. 150) zijn o.i. den schrijver, die overigens zijne taak ernstig opvat, wat onberaden uit de pen gevloeid.</p>
<p>Welwod en Selden, de voorname verdedigers van het regt der Engelsche vorsten, zijn o.a. wederlegd door de Groot en Graswinckel. Waarom de Groot's bestrijding van Welwod niet terstond, die van Graswinckel eerst in 1653 gedrukt werd, verklaart de schrijver op zeer aannemelijke gronden. Zou echter de reden, p. 284 (noot), voor het niet drukken van Graswinckel's stuk tegen Selden, dat namelijk, ‘de Staten schroomden Engeland zoo openlijk te braveren,’ wel de regte geweest zijn? Mogelijk, toen men gereed was den vrede te sluiten, of dien pas gesloten had; doch het stuk was onmiddellijk na Selden's uitgave opgesteld. Zou men het geschrift wel voldoende geacht hebben, tegen een aanval, die met groote scherpzinnigheid was gedaan? De heer M. zelf getuigt elders, (p. 103) dat Graswinckel, ook bij de bestrijding van Welwod, niet ten volle op de hoogte bleek te zijn.</p>
<p>Volgens het vredestractaat van 1667, moesten al onze schepen, in de Britsche zeeën, voor eenig schip van den Engelschen koning de vlag strijken en het marszeil doen vallen. Eerst na eene bepaling van de grenzen der kustzee en de hierin bestaande regten, die wij gaarne bij het gansche betoog op den voorgrond hadden gezien, kan het gebeurde te Hellevoetsluis in 1640, ‘de wedergade’ genoemd worden, van hetgeen in 1671 met het jagt de <hi rend="i">Merlin</hi> voorviel. (p. 314) Onze admiraals verdedigden hun gedrag, bij het laatste voorval, door op de nabijheid der kust te wijzen, en de kommandant van het jagt scheen hun regt tot op zekere hoogte te erkennen, door eerst te salueren met geschut. Dit pleit voor de overeenkomst, welke de heer M. opmerkt. De
<pb n="495"/>Staten beriepen zich echter niet op hun regt in de kustzee, maar zonderling genoeg op de altijd betrekkelijke ligtheid van het schip.</p>
<p>Wat eindelijk de uitvoering der bijdrage van den heer M. aangaat, hebben wij alleen te zeggen, dat zij blijken draagt van groote zorgvuldigheid. Drukfouten behooren tot de zeldzaamheden. Sommige uitheemsche woorden, door den schrijver zelven gebezigd, hadden wij liever vermeden gezien. Waarom b.v. reeds op den titel ‘rivaliteit’ i.p.v. naijver? Ook de beperking van het aantal noten ware in het belang van den lezer wenschelijk geweest. Wij bedoelen hiermede niet de onvermijdelijke uitvoerigheid van enkele, waarop de schrijver zelf in zijne inleiding wijst, maar het aantal, waardoor de aandacht telkens wordt afgeleid. Zoo hadden b.v. p. 145 de laatste noot, p. 168 de bijzonderheden in de beide laatste, p. 197 de eerste, even goed, zoo niet beter, eene plaats in den tekst gevonden.</p>
<p>Deze en andere kleine bedenkingen, ten deele trouwens van zeer ondergeschikten aard, hebben ons echter het genot der lezing geen oogenblik benomen. Bovendien achten wij en de keuze van het onderwerp, en de geheele wijze van voorstelling een verblijdend verschijnsel. Het eenmaal schrikbarende, thans alleen wat bevreemdende <hi rend="i">Mare Clausum</hi> roept een merkwaardig tijdvak uit de Nederlandsche geschiedenis voor den geest. Zonder nu de voortreffelijkheid van de mannen der 17<hi rend="sup">de</hi> eeuw op te vijzelen, schetst de heer M. hen, grootendeels met hunne eigen woorden, gelijk zij inderdaad waren: krachtig genoeg, om den nakomeling een regtmatigen eerbied af te dwingen, doch tevens zwak en baatzuchtig genoeg, om hen niet onder de wezens eener hoogere natuur te rangschikken. Dit geeft aan zijne schilderij den stempel der waarheid. Het moge hem tot voldoening strekken, eene allezins belangwekkende bijdrage tot de kennis van Nederlands verleden te hebben geleverd!</p>
<p>&nbsp;</p>
<p><hi rend="spat">Nieuwediep</hi>, September 1872.</p>
<p>B.D.</p>
<div type="section">
<pb n="496"/>
<head>Eene oorspronkelijke Hollandsche novelle.</head>
<q rend="bq"><hi rend="spat">Onder vreemden</hi>. Novelle, door H <hi rend="sc">van der Sprong Hz</hi>. Rotterdam, J.H. Dunk. 1872. Een Deel kl. 8<hi rend="sup">o</hi>. Prijs f 1,25.</q>
<p>Het is zeker zeer hard voor eene achttienjarige schoone als eene arme wees achtergelaten te worden, zonder magen en vrienden, met niemand tot steun en troost dan eene oude, getrouwe dienstmaagd. Dit is het geval met <hi rend="sc">Rika van Elburg</hi>, de hoofdpersoon of heldin van deze Novelle. Zij is de ‘eenigste’ (waarom niet ‘eenige’?) dochter van een verdienstelijk zee-officier, heeft als tienjarig kind haar vader verloren, is door eene brave en verstandige moeder opgevoed en was ‘op haar zestiende jaar reeds bekwaam om door eigen kracht in haar levensonderhoud te kunnen voorzien’. Na den dood harer moeder is zij dan ook hiertoe genoodzaakt; en hoe het haar ‘onder vreemden’ gaat, is de inhoud van het verhaal. Hiertegen is niets in te brengen. Al is het lot van Gouvernantes, Secondantes, Kinderjuffrouwen, Huishoudsters, in 't kort, van verarmde fatsoenlijke meisjes, die haar brood onder vreemden moeten verdienen, reeds honderde malen beschreven of bezongen en dus het onderwerp niet nieuw meer; dit doet niets ter zake; de novellenschrijver heeft volkomen recht het op nieuw te behandelen. Hij grijpe frisch in 't leven in, ook van deze vaak diep te beklagen, afhankelijke wezens, mits hij het goed doet, mits hij ons natuur en waarheid geeft, gezien door het oog van den dichter en voorgesteld op eene wijze die belangstelling inboezemt, boeit en geestelijk genot schenkt. Het onderwerp is rijk genoeg en op lange na niet uitgeput......</p>
<p>Hieraan gedachtig nam ik, zonder de minste vooringenomenheid voor of tegen den inhoud, deze Novelle van een mij geheel onbekenden schrijver ter hand, en al stootte ik mij al dadelijk aan dat Duitsche ‘Voorwoord,’ in plaats van ‘Woord vooraf.’ ‘Woord aan den lezer’ of iets dergelijks; - al vond ik het onhandig, dat hij zijne bedoeling, ‘medewerking tot ontwikkeling en beschaving,’ in dat ‘Woord’ zoo voorop zette, waardoor terstond het vermoeden wordt opgewekt, dat hij een tendenzverhaal wil geven; - ik schortte mijn oordeel over het werk zelf op en begon mijne lectuur. De <hi rend="i">mise en scène</hi> is goed. Die begrafenis, hoe vluchtig geschetst, brengt u terstond op de
<pb n="497"/>hoogte van het lot der arme weeze. De gewoonte van aan de personen, die na de treurige plechtigheid der teraardebestelling in het sterfhuis terug komen, ‘verschillende ververschingen aan te bieden,’ ‘vloekbaar’ te noemen, afgezien van het vreemde woord, vond ik wel een beetje hard, maar ik liet het voor hetgeen het was: ‘'t wordt ook zoo droog,’ dacht ik ‘als men hetgeen men vertelt niet nu en dan door eene aanmerking of opmerking afwisselt,’ en las voort. Op bl. 6 vond ik weder zoo iets en wel de zeer betwistbare uitspraak: ‘De wereld kan van hen, die voor hun brood arbeiden geen zelfstandigheid verdragen.’ Een oogenblik te voren was er gesproken van <hi rend="sc">Rika</hi>'s ‘fierheid, die meermalen aan trotschheid deed denken.’ Indien nu de schrijver gezegd had, dat de wereld van personen in eene afhankelijke positie geen trotschheid, geen hoogmoed of te hoog gevoel van eigenwaarde duldt, ik zou er vrede mede hebben; maar trotschheid en zelfstandigheid zijn er twee, en wel het meisje, dat met zachtmoedigheid en geduld, nederig en bescheiden hare zelfstandigheid weet te bewaren! Ik acht dit een onmisbaar vereischte in gouvernantes, secondantes enz. terwijl ik juist het ongeluk van vele dier dametjes, - als zij zich nl. zoo ongelukkig gevoelen, ook in overigens zeer goede condities, - toeschrijf aan die al te groote, ‘aan trotschheid grenzende fierheid.’</p>
<p>Al verder lezende vernam ik, dat die zelfde ‘trots’ <hi rend="sc">Rika</hi> zou beschutten tegen verleiding. ‘Arm meisje,’ dacht ik, ‘als gij geen anderen schutsengel hebt dan deze!’ En ik begon te twijfelen of de schrijver wel goed bekend is met het vrouwelijke hart. Zeker is menige jeugdige schoone voor vallen bewaard gebleven, omdat zij te trotsch was om zich in te laten met menschen die ver beneden haar stonden; fierheid, fatsoenlijkheid zijn goede wapens tegen al wat laag en gemeen is; maar.......als aan de trotsche maar afhankelijke, geld-arme schoone eene onafhankelijke, schitterende positie in de maatschappij wordt voorgespiegeld; als de beminnelijke jonge man, die haar het hof maakt, een baron, een graaf, een vorst is?.....Enfin, <hi rend="sc">Rika</hi> is eene fiere (geen <hi rend="i">fière</hi>) beauté, en welk een dwaas part diezelfde trotschheid, fierheid of zelfstandigheid haar in 't vervolg speelt, zal de lezer vernemen als hij met mij voortleest. Zij komt spoedig in eene adellijke familie. Mijnheer is baron met de noodige kwartieren, mevrouw eene parvenue en, helaas, hier hebben wij het oude conventioneele denkbeeld, dat zulk
<pb n="498"/>eene tot adeldom verheven burgerlijke dame bespottelijk trotsch, en laatdunkend, hard en grof tegenover hare minderen moet zijn. Verbeeld u eene barones, die, na hare gouvernante gevraagd te hebben: ‘zoo meisje! zijt gij (waarom dan ook maar niet “ben jij”?) degeen, die zich aan mij wil verhuren als gouvernante?’ haar toevoegt: ‘Hm! (dat “Hm!” is onbetaalbaar!) je uiterlijk gaat wel, ofschoon ik liever had dat je niet zoo mooi was, want dat is maar gekheid voor burgerlieden, doch je moet daar zelve maar oppassen,’ enz. Neen, mijn waarde Heer <hi rend="sc">van der Sprong</hi>! zoo spreken geen adellijke dames, al zijn ze van minder afkomst. Er mogen zulke gedachten bij haar opkomen; als ze driftig en boos op hare dienstboden worden, mogen zij den aangenomen salon- of conversatietoon wel eens vergeten en dan, zooals gij zegt, ‘aan de vischmarkt doen denken;’ als zij dood bedaard in hare leuningstoelen zitten en er verschijnen geheel onbekende, zich fatsoenlijk voordoende personen voor haar, weten zij zich wel te wachten voor zulke platte taal en zulk eene lompe bejegening, vooral als zij reeds zooveel jaren onder beschaafde lieden verkeerd hebben, als deze mevrouw <hi rend="sc">van Arckel</hi>. Over 't geheel is dan ook de verhouding tusschen <hi rend="sc">Rika</hi> en deze dame met hare kinderen akelig naar. Het moet ons een denkbeeld geven, hoe medelijdenswaardig de toestand kan zijn van fatsoenlijke meisjes, die ‘onder vreemden’ haar brood moeten zoeken. Maar de wijze waarop <hi rend="sc">Rika</hi> deze hare conditie verliest en zoo onbeschoft mogelijk als eene huurlinge wordt weggejaagd; - de opgeraapte verdenking vooral, die hiertoe aanleiding geeft; - dit alles is al te akelig en al te naar. Als een charge, en dan satiriek of burlesk voorgesteld, in eene vaudeville of een kluchtspel kon het er misschien door; maar in eene deftige, ernstig gemeende novelle, droogweg
verhaald als in den tegenwoordigen tijd, te Amsterdam, in een hoogadellijk huis voorgevallen, is het zielkundig te onwaarschijnlijk, om als een tafereeltje uit het werkelijke leven aangezien te worden.</p>
<p>Ik twijfel ook of de schrijver wel bij natuur en waarheid blijft, als hij <hi rend="sc">Rika</hi>, de fiere, van goeden huize afkomstige, zorgvuldig opgevoede, wezenlijk beschaafde en voor haar leeftijd verstandelijk zeer goed ontwikkelde <hi rend="sc">Rika</hi>, laat bedenken, dat een huwelijk met haar voor een jongen graaf eene mesalliance zou zijn en haar, - NB! uit pure liefde voor hem! - laat besluiten hem af te wijzen, uit vrees, dat zij ‘hem zou blootstellen aan de minachting zijner standgenooten’! Als zij iets van die aan trotschheid
<pb n="499"/>grenzende fierheid bezat, door den schrijver haar toegedicht, zou zij het tegenovergestelde hebben gedacht. Met het oog op eene mevrouw <hi rend="sc">van Acrkel</hi>, zou zij zich overtuigd gehouden hebben, dat, als zulk eene dame niet in staat was geweest haar hooggeplaatsten en ‘als diplomaat zeer geachten’ echtgenoot in minachting te brengen, zij dit den jeugdigen, nog weinig in de wereld beteekenenden <hi rend="sc">van Meeningen</hi> nog veel minder zou doen, al was hij een graaf. Haar gevoel van eigenwaarde, de bewustheid van hare zedelijke en geestelijke meerderheid boven de barones, die aan de vischmarkt deed denken, ja, boven tal van baronessen en gravinnen, oneindig meer beschaafd dan deze parvenue, zou haar het tegendeel hebben ingefluisterd, mits zij werkelijk zoo was, als de schrijver haar heeft getracht af te schilderen. Nu komt hij met zichzelven in strijd en laat die gewaande fierheid, zooals ik boven reeds zeide, het arme meisje een dwaas part spelen.</p>
<p>Nog eenmaal laat diezelfde fierheid haar in den steek, als zij op eene allerdolste verdenking het huis ontvlucht van den komenijsman, waarin zij na het verlaten der adellijke familie als gouvernante fungeert. Eén enkele fiere oogopslag, één ernstig woord zou in staat geweest zijn den eenvoudigen man te overtuigen van het ongerijmde van geloof te slaan aan een anonymen brief; maar neen, zij slaat de oogen neder, zij zwijgt, niet als een van hare onschuld overtuigd, uit rechtmatig gevoel van eigenwaarde hooghartig meisje, maar als eene onhandige malloot. Toen die domme barones haar onbeschaamd beschuldigde en onbeschoft wegjoeg, kwam hare fierheid haar te hulp en hield zij eene philippica tegen het wijf, die op een tooneel furore zou hebben gemaakt; - afgezien van de onwaarschijnlijkheid dat de trotsche madam haar zoo lang aan het woord zou hebben gelaten; - hier, onder vier oogen met een welmeenend, gemoedelijk, ernstig man, blijft zij ‘sprakeloos’ en ‘als versteend’ hem aanzien op de vreeselijkste beschuldiging die een eerzaam meisje voor de voeten kan worden geworpen. 't Is mogelijk, 't is voor één oogenblik denkbaar, want de schrik kan verlammen en sprakeloos maken; maar opgeroepen, bij herhaling, dringend opgeroepen, door dien zelfden man, op wiens gezicht zij lezen, in wiens stem zij hooren kan, dat hij er niets van gelooft; - door hem opgeroepen om zich te verontschuldigen, en dan nog te zwijgen, ‘versteend’ te blijven, ‘het hoofd te buigen, geen woord, geen geluid, te kunnen uitbrengen,’ neen dit is met alle vrouwelijke
<pb n="500"/>fierheid zoo geheelenal in strijd, dat het alleen denkbaar is hij iemand die uit besef van schuld alle gevoel van eigenwaarde, alle ‘zelfstandigheid’ mist.</p>
<p>Het spijt mij voor den schrijver, maar ik kan niet anders dan hier op gebrek aan zielkundige waarheid wijzen. Het karakter van <hi rend="sc">Rika</hi> is geen karakter; zij handelt zooals de schrijver wil dat zij handelen moet, om haar als een slachtoffer van het leven ‘onder vreemden’ voor te stellen, maar niet zooals zij handelen zou, als zij werkelijk een karakter had, of die fierheid die hij haar oorspronkelijk had toegedicht. Het verhaal eindigt gelukkig met een huwelijk; maar eerst nog moet <hi rend="sc">Rika</hi> omzwerven door Amsterdam, op het Fransche pad, NB. in een kroegje, haar toevlucht nemen! Ieder ordentelijk meisje zou zich naar een der beste logementen hebben laten brengen, als zij, zooals <hi rend="sc">Rika</hi>, geld genoeg hiervoor had. <hi rend="sc">Klassje Zevenster</hi> was zoo onhandig niet, al kwam zij uit veel dubbelzinniger positie ‘onder vreemden!’ Maar die positie zoo erg mogelijk te maken, ten laatste tot bijna doodelijke ziekte de toevlucht te nemen, lag in het plan van den schrijver, en daarnaar moest het gemoedsbestaan van het dood onschuldige, zonder genoegzamen grond in verdenking gebrachte meisje worden verwrongen. Als kunstprodukt acht ik daarom deze Novelle niet hoog, en durf den heer <hi rend="sc">van der Sprong</hi> niet die aanmoediging geven, welke hij vraagt. Op deze wijze zal hij zijn doel: ‘medewerking tot ontwikkeling en beschaving’, niet bereiken. Hiertoe zoude ik hem aanraden zijne menschen eerst nog wat beter te bestudeeren, vooral die uit de zoogenaamde hoogere kringen, als hij nl. hen bij voorkeur ten tooneele wil voeren. Wereld- en menschenkennis zijn eene eerste vereischte voor den novellenschrijver, en hieraan vrees ik dat het hem ontbreekt. Dat hij geen goeden aanleg heeft, dat hij geen talent van descriptie bezit, dat er geen goed geteekende passages in zijn eersteling zijn, beweer ik volstrekt niet; maar ik heb openhartig mijne meening gezegd, met het doel, dat de
schrijver er voor zich gebruik van maken zou. Bij aandachtige nalezing en overweging mijner opmerkingen zal hij wel zelf het gegronde er van inzien, of, als zij hem ongegrond voorkomen, bedenken: het is de subjectieve meening van</p>
<p>&nbsp;</p>
<p><hi rend="spat">Kampen</hi>, September 1872.</p>
<p>J. <hi rend="sc">Hoek</hi>.</p></div>
<div type="section">
<interpGrp>
<interp type="primair" value="18720800"/>
<interp type="primair" value="18720912"/>
</interpGrp>
<pb n="501"/>
<head rend="h4">II. Kerkrecht.</head>
<q rend="bq">Officiëele Bescheiden uit het Archief van den Kerkeraad der Nederduitsche Hervormde Gemeente te Amsterdam. Amsterdam, H. de Hoogh en C<hi rend="sup">o</hi>.</q>
<p>Onder bovenstaanden titel is op last van den bijzonderen kerkeraad der Ned. Herv. Gemeente te Amsterdam door de heeren Dr. A. Kuijper en N.M. Feringa een verzameling van stukken in het licht gegeven, die allen betrekking hebben op de zaak der aanneming tot lidmaten, meer bepaald op de vraag of, en zoo ja, welk aandeel den ouderlingen in het werk van die aanneming toekomt.</p>
<p>Zoekt men op die vraag een antwoord in de kerkelijke reglementen, dan komt allereerst in aanmerking het Synodaal Reglement voor de Kerkeraden, dat in art. 14, 5<hi rend="sup">o</hi> zegt:
<q rend="bq">‘Aan den bijzonderen kerkeraad (d.i. de predikant of de predikanten, met de ouderlingen) is opgedragen: de afneming van de belijdenis des geloofs en de bevestiging van de nieuwe lidmaten in de gemeente, zich bij deze handelingen gedragende naar de bepalingen in artt. 60-64 van het Reglement op het Godsdienstonderwijs’.</q></p>
<p>Schijnt dit artikel aan de ouderlingen een werkdadig aandeel toe te kennen in de ‘afneming van de belijdenis des geloofs’, die schijn valt geheel weg door de woorden: ‘en de bevestiging van de nieuwe lidmaten in de gemeente.’ Die bevestiging nl. is buiten kijf bepaaldelijk het werk van den predikant, en hieruit volgt, dat ook het werk van de afneming der belijdenis, ofschoon aan den kerkeraad <hi rend="spat">opgedragen</hi>, door den predikant <hi rend="spat">verricht</hi> worden moet.</p>
<p>Volkomen in overeenstemming met deze opvatting lezen wij dan ook in art. 21 van hetzelfde Reglement, waarbij de ambtsplichten van de predikanten worden opgenoemd.</p>
<q rend="bq">‘Aan den predikant is opgedragen:.........het afnemen van belijdenis des geloofs in tegenwoordigheid van één of meer ouderlingen.’</q>
<p>Ergo: volgens het Reglement voor de Kerkeraden zijn bij de aanneming van lidmaten de ouderlingen <hi rend="spat">tegenwoordig</hi>. Zonder
<pb n="502"/>de tegenwoordigheid van een of meer hunner mag geen belijdenis afgenomen en dus niemand tot lidmaat aangenomen worden; maar - die afneming der belijdenis en dus ook de aanneming tot lidmaat is <hi rend="spat">het werk van den predikant</hi>. Zegt nu misschien iemand: ‘Als dat zoo is, dan zijn de ouderlingen in zake de aanneming der lidmaten niet anders dan figuranten,’ dan kan dit niet worden toegestemd, zoo men ten minste met dat woord bedoelt: overtollige figuren, personen die even goed gemist kunnen worden. Want juist de tegenwoordigheid der ouderlingen kan <hi rend="spat">niet</hi> worden gemist, zal de actus der aanneming van lidmaten een wettig karakter hebben. Zij moeten tegenwoordig zijn, om van wege den kerkeraad als getuigen bij de aanneming te dienen.</p>
<p>De artikelen uit het Regl. op het Godsdienstig Onderwijs, waarnaar bovengenoemd art. 14 Regl. voor de Kerkeraden verwijst, zijn, in zake het aandeel der ouderlingen bij het aannemen van lidmaten, wederom geheel in overeenstemming met laatstgenoemd reglement. Wel te verstaan: de artt. 60-64 van het Regl. op het Godsdienstig Onderwijs, dat tijdens de vaststelling van het Regl. voor de Kerkeraden (20 Mei 1857) vigeerde en sints Oct. 1847 in werking was. Daarvan luidt nl. art. 61 aldus:
<q rend="bq">‘Het afnemen van belijdenis en het aannemen van lidmaten is aan de leeraars aanbevolen, in tegenwoordigheid van één of meer ouderlingen.’<note n="*)" place="foot">Een vroeger reglement - 30 Juli 1816 vastgesteld - bepaalde, dat bij het afnemen der belijdenis de leeraar door één of meer onderlingen ‘verzeld’ moest zijn.</note></q></p>
<p>Maar die volkomen overeenstemming tusschen het Regl. voor de Kerkeraden en dat op het Godsd. Onderwijs nam 1 Oct. 1862 een einde. Toen trad nl. een nieuw ‘Reglement op het Godsdienst-onderwijs’ in werking, en daarvan bepaalt art. 38 het volgende:
<q rend="bq">‘Het aannemen van lidmaten geschiedt van wege den kerkeraad.
<lb/>Aan de aanneming tot lidmaat gaat vooraf een onderzoek naar de verkregen kennis van de christelijke geloofs- en zedeleer, de bijbelsche en kerkelijke geschiedenis, met name ook van die der Hervorming; vervolgens, zoo deze kennis voldoende be-<pb n="503"/>vonden wordt, eene belijdenis des geloofs door de aannemelingen af te leggen. Een en ander geschiedt door een leeraar, bijgestaan door één of meer ouderlingen.’</q></p>
<p>Het is duidelijk, dat bij dit artikel aan de ouderlingen een grooter aandeel in het werk der aanneming van lidmaten toegekend wordt, dan het vroegere Reglement op het Godsdienstig Onderwijs deed. ‘<hi rend="spat">Bijgestaan door</hi>’ beteekent toch ontegenzeggelijk meer dan: ‘in <hi rend="spat">tegenwoordigheid van</hi>.’ En, ofschoon art. 14, 5<hi rend="sup">o</hi> Regl. Kerker. nog altijd verwijst naar artt. 60-64 van het Regl. op het Godsdienstig Onderwijs, welke artt. in het tegenwoordig Reglement op dat onderwerp niet gevonden worden, zoo is het niet te loochenen, dat laatstgenoemd Reglement verbindend is en alzoo in art. 14 Regl. Kerker. in plaats van ‘artt. 60-64’ - wel niet ten gevolge eener wettelijke vastgestelde wetsverandering, maar toch wegens den aard der zaak - gelezen moet worden ‘artt. 38-41.’ Met recht kan dus worden beweerd, dat de uitdrukking ‘in tegenwoordigheid van één of meer ouderlingen’ uit art. 21 Regl. Kerkeraden thans geëxpliceerd moet worden naar hetgeen art. 38 van het Reglement op het Godsdienstonderwijs te lezen geeft.</p>
<p>Vraagt men nu, <hi rend="spat">welk</hi> aandeel dit artikel den ouderlingen bij het werk der aanneming toekent, dan valt o.i. niet tegen te spreken, dat zij desverkiezende deel kunnen nemen aan het ‘een en ander,’ hetwelk ‘door den leeraar geschiedt.’ Dat ‘een en ander’ is: het ‘onderzoek naar de verkregen kennis enz.’ en de ‘belijdenis des geloofs door de aannemelingen af te leggen’<note n="*)" place="foot">De uitdrukking ‘eene belijdenis des geloofs’ in art. 38 is blijbaar onjuist. Er moet voor gelezen worden: ‘het afnemen van eene bel. d. gel.,’ dewijl niet de belijdenis, maar alleen het afnemen er van iets zijn kan, dat ‘door den leeraar geschiedt.’</note>. Ook kan beweerd worden, dat de kennis der aannemelingen mede door de ouderlingen ‘voldoende bevonden’ moet worden, en aan dezen dus mede het oordeel over het al of niet voldoende dier kennis toekomt. De ouderlingen zijn dus niet meer, gelijk vóór 1 Oct. 1862 bloot getuigen (zwijgende getuigen) van wat tot het werk der aanneming behoort; maar zij kunnen daaraan een werkdadig aandeel nemen. Zij zijn niet maar ‘tegenwoordig,’ neen, zij ‘staan’ ook ‘bij.’</p>
<p>‘<hi rend="spat">Bijgestaan door</hi>.’ Deze woorden wijzen nu echter ook aan,
<pb n="504"/>in hoe verre en tot welk einde de ouderlingen aan het werk der aanneming deel nemen. De hoofdpersoon bij dat werk is natuurlijk de leeraar. Hij stelt het vereischte onderzoek in; hij neemt de belijdenis af, en hij laat zich daarin ‘bijstaan’ door de ouderlingen. Dat de ouderlingen den leeraar bij het werk van de aanneming der lidmaten, in plaats van bij te staan, zouden willen <hi rend="spat">tege</hi>nstaan, dat zij, waar de leeraar tot de aanneming wil overgaan, deze zouden willen verhinderen, door er hun toestemming aan te onthouden, zal wel iets zijn, dat de wetgever niet denkbaar heeft geacht. Anders toch hadde hij de woorden ‘bijgestaan door’ niet gekozen. In ieder geval <hi rend="spat">ontzeggen deze woorden hun tot tegenstaan de bevoegdheid</hi>.</p>
<p>Of zal men zeggen, dat hun recht om mede over het al of niet voldoende van de kennis der aannemelingen te oordeelen de bevoegdheid insluit, om, ingeval die kennis hun onvoldoende voorkomt, de aanneming te verhinderen? De letter van het artikel schijnt - wij stemmen het toe - die bevoegdheid te geven. Echter zijn hierbij twee zaken niet uit het oog te verliezen. Vooreerst, ingeval de leeraar aannemelingen onderzoekt, die niet door hem, maar door anderen, door z.g. catechiseermeesters of -meesteressen zijn onderwezen, moet ook voor hem de mate der kennis blijken uit het door hem in te stellen onderzoek. De mogelijkheid bestaat dus, dat de woorden: ‘zoo deze kennis enz.’ met het oog op dit geval zijn gesteld en dus het oordeel over het al of niet voldoende der kennis alleen aan den leeraar is opgedragen. Maar, ten andere, laat, ingeval de leeraar zijn eigen leerlingen onderzoekt, den ouderlingen bij art. 38 het recht zijn toegekend om over het al of niet voldoende der kennis te oordeelen, dan ligt het toch voor de hand, dat zij zeer zullen schromen van dat recht gebruik te maken, ja dat het onbillijk zou zijn, zoo zij bij de uitoefening van dat recht gelijke macht hadden als de leeraar zelf. Immers kan en zal het dikwijls gebeuren, dat de aannemelingen, door gebrek aan vrijmoedigheid of andere oorzaken, van minder kennis doen blijken dan zij werkelijk bezitten; en, wanneer dan de leeraar, die hen lang onderwezen heeft en met de wezenlijke mate hunner kennis veel beter bekend is dan de ouderlingen, dezen laatsten verzekert, dat zijn leerlingen naar zijn innige overtuiging, voor zooveel hun kennis aangaat, alleszins geschikt zijn om tot lidmaten
<pb n="505"/>aangenomen te worden, dan gaat het toch niet aan, dat der ouderlingen stem <hi rend="i">tegen</hi> de aanneming der geëxamineerden even zwaar zou wegen als die waarmeê de leeraar <hi rend="i">vóór</hi> hunne aanneming pleit; of liever, dan zullen die ouderlingen, voor zoover ze namelijk wars van heerschzucht en aanmatiging zijn, in de verzekering van den leeraar berusten en aan de aanneming geen hinderpaal in den weg leggen.</p>
<p>In geen geval kan het de bedoeling des wetgevers zijn geweest, om door meerderheid van stemmen te doen uitmaken, of iemand kennis genoeg heeft, om tot het afleggen zijner geloofsbelijdenis te worden toegelaten. Anders toch hadde hij dit zeker uitgesproken, en door de eene of andere bepaling wel voorzien in het geval, dat er omtrent het voldoende van die kennis verschil van gevoelen bestaat tusschen den leeraar en den aanwezigen ouderling of ouderlingen. En nog minder kan bedoeld zijn, dat der ouderlingen bijstand in ‘het afnemen van eene belijdenis des geloofs’ in een tegenstand tegen de daad der aanneming zou kunnen overslaan.</p>
<p>&nbsp;</p>
<p>Deze rol nu van de ouderlingen, om bij het werk der aanneming den leeraar ‘bij te staan,’ kwam den ouderlingen der Amsterdamsche gemeente te onbeduidend en lijdelijk voor; of, laat ons liever zeggen, zij oordeelden, als opzieners van Christus' gemeente, iets anders te mogen en moeten doen dan <hi rend="spat">bijstaan</hi>. Er waren predikanten, jegens wie zij meenden, dat de opzieners zeer bepaald als <hi rend="spat">tegenstanders</hi> hadden te ageeren, en wien het aannemen van hunne leerlingen tot lidmaten onmogelijk gemaakt moest worden. Konden de leeraars, die der dusgenaamde nieuwe richting waren toegedaan, niet als predikers van den kansel worden geweerd, zij behoorden dan toch van hun invloed als godsdienstonderwijzers te worden beroofd, opdat de verderfelijke moderne zuurdeesem niet in de kerk binnendrong. Uitgaande van dit beginsel - op zijn standpunt volkomen te begrijpen en te billijken - wenschte het Presbyterie der Ned. Herv. gemeente te Amsterdam (zóó wordt aldaar het college der ouderlingen genoemd), dat de kerkelijke reglementen op ondubbelzinnige wijze aan de ouderlingen, die bij het werk der aanneming tegenwoordig zijn, de bevoegdheid mochten toekennen, om, zoo noodig, de aanneming tot lidmaten te verhinderen.</p>
<p>Zij zochten dit hun doel langs volkomen wettigen weg te bereiken.</p>
<pb n="506"/>
<p>Een in 1870 bij de Synode ingediend voorstel nl., om de woorden: ‘bijgestaan door’ uit art. 38 van het Reglement op het Godsdienstonderwijs te veranderen in: ‘in tegenwoordigheid van,’ trok hun opmerkzaamheid, gaf aanleiding tot ernstige bespreking, en, in overeenstemming met en onder overlegging van een rapport, te dier zake door eene commissie uit hun midden opgesteld, wendden zij zich tot den bijzonderen kerkeraad met het dringend verzoek, dat deze de Synode zou vragen: 1<hi rend="sup">o</hi> dat in art. 38 Regl. Godsdienstonderwijs niet de woorden ‘bijgestaan door’ zouden vervangen worden door: ‘in tegenwoordigheid van,’ maar dat omgekeerd in art. 21 van het Reglement voor de Kerkeraden de woorden: ‘in tegenwoordigheid van’ zouden veranderd worden in: ‘bijgestaan door;’ en 2<hi rend="sup">o</hi> dat bij art. 38 zou worden voorzien in het geval, dat er tusschen den leeraar en den ouderling of de ouderlingen verschil van gevoelen bestond over het al of niet voldoende der kennis of den inhoud der belijdenis, en wel door de bepaling, dat in zulk een geval de kerkeraad een commissie zou benoemen tot vernieuwd onderzoek en het nemen van een besluit.</p>
<p>De kerkeraad nu der Amsterdamsche gemeente deed op beide die punten meer dan hare ouderlingen hadden gevraagd. Naar aanleiding van een uitvoerig rapport eener uit zijn midden benoemde commissie ad hoe, besloot hij ten aanzien van het eerste deel van 's Presbyterics adres, zich tot de Synode te wenden met het verzoek, dat zoowel in art. 21 Regl. voor de Kerkeraden de uitdrukking: ‘in tegenwoordigheid van,’ als in art. 38 Regl. op het Godsdienstonderwijs de woorden: ‘bijgestaan door’ mochten veranderd worden in: ‘met medewerking van.’ Deze laatste woorden - zoo meende de kerkeraad, en o.i. volkomen terecht - zouden nog meer uitdrukken dan: ‘bijgestaan door.’ Bovendien werd besloten de Synode te verzoeken, dat in het Reglement voor de Kerkeraden ondubbelzinnig zou worden uitgesproken, dat het werk der aanneming niet alleen tot de ambtsplichten der <hi rend="spat">predikanten</hi>, maar ook tot die der <hi rend="spat">ouderlingen</hi> behoort.</p>
<p>Maar vooral wat het tweede gedeelte van het verlangen van het presbyterme aangaat, deed de kerkeraad veel meer dan de adressanten gevraagd hadden. Hij was nl. van meening, dat een ampliatie van art. 38 Regl. Godsdienstonderwijs, zooals het Presbyterie wenschelijk had geacht, niet van de Synode behoefde
<pb n="507"/>gevraagd te worden, maar dat de kerkeraad - zelf alleszins bevoegd was een dergelijke bepaling in zijn huishoudelijk reglement op te nemen. En zoo werd 23 November 1871 het volgende besluit genomen:
<q rend="bq">‘In geval van verschil van gevoelen tusschen den leeraar en den aanwezigen ouderling of ouderlingen, <hi rend="spat">over het al dan niet voldoende der kennis</hi>, of over <hi rend="spat">den inhoud der belijdenis</hi>, zal de kerkeraad eene commissie benoemen, bestaande uit den predikant en den ouderling, die 't werk der aanneming verricht hebben, benevens een ander predikant en ouderling, of, wanneer de predikant met twee ouderlingen heeft aangenomen, <hi rend="spat">twee</hi> andere predikanten en <hi rend="spat">een</hi> ouderling, tot vernieuwd onderzoek en het nemen van een besluit.
<lb/>In geval van staking der stemmen rapporteert de commissie aan den kerkeraad.’</q></p>
<p>Door dit besluit zagen de ouderlingen veel spoediger hun doel bereikt, dan wanneer de weg was ingeslagen dien zij hadden voorgesteld: een verzoek aan de Synode om ampliatie van art. 38 Regl. Godsdienstonderwijs. Want zelfs onder de gunstigste omstandigheden zou het altijd minstens twee jaren hebben geduurd, eer die gewenschte ampliatie kracht van wet had kunnen bekomen. Ook hier evenwel zou de langste weg de veiligste, de volkomen wettige zijn geweest, en was van den korteren de wettigheid zeer betwistbaar. Zij werd dan ook betwist. Twee leden van den kerkeraad, de heeren H. Steenberg en H.P. Berlage deden tegen het besluit van den kerkeraad terstond protest aanteekenen, en wendden zich tot het Classicaal bestuur met een gemotiveerd verzoek om vernietiging er van. Genoemd bestuur nam, na van den kerkeraad consideratie en advies gevraagd en ontvangen te hebben, den 11<hi rend="sup">den</hi> Maart 1872 zijn beslissing en sprak de wettigheid van het kerkeraadsbesluit uit. De heeren Steenberg en Berlage gingen nu van die uitspaak in hooger beroep bij het Provinciaal kerkbestuur van Noord-Holland. Dit was van een andere zienswijs dan het classicaal bestuur. Het oordeelde het besluit van 23 Nov. 1871 in strijd met de kerkelijke reglementen, maar was tevens van meening, dat, wijl het hier een kerkelijk geschil betrof, volgens art. 60 al. 2 van het Reglement voor kerkelijk Opzigt en Tucht eerst een poging tot minnelijke schikking moest worden aangewend. Had
<pb n="508"/>het classicaal bestuur dit niet gedaan, het prov. kerkbestuur zou doen wat het lagere verzuimd had, en, alvorens in hooger beroep een uitspraak te doen, gaf het den kerkeraad onderscheidene punten in overweging, daarbij den wensch uitsprekende, dat die overweging hem mocht leiden tot intrekking van zijn besluit. Vergeefs. De kerkeraad besluit, ‘dat hij niet kan treden in de voorgestelde minnelijke schikking,’ en geeft bij schrijven van 1 Juli 1872 aan het provinciaal kerkbestuur bericht, ‘<hi rend="spat">dat hij bij zijn eenmaal genomen besluit volhardt</hi>, <hi rend="spat">en elke gedachte aan de mogelijkheid van intrekking van zich werpt</hi>.’</p>
<p>Dit is de loop, welken de Amsterdamsche aannemingskwestie genomen heeft, voor zoo ver het aan het hoofd dezes vermelde geschrift dien schetst; en al de daarop betrekking hebbende stukken: adressen, rapporten, besluiten, adviezen, uitspraken enz. zijn in bedoelde ‘Officiëele bescheiden’ verzameld. De zaak is hiermede evenwel nog niet ten einde. Het provinciaal kerkbestuur zal nu wel bij uitspraak in hooger beroep het besluit van 23 November 1871 vernietigen, en dan laat zich niet anders verwachten, dan dat de kerkeraad zich van deze uitspraak in cassatie voorziet bij de Synode<note n="*)" place="foot">Werkelijk heeft, zooals dezer dagen de dagbladen ons mededeelden, zoowel bedoelde uitspraak van het Prov. kerkbestuur als de aanvraag van den kerkeraad om cassatie plaats gehad.</note>.</p>
<p>Natuurlijk is de vraag, waar alles op aankomt deze: Is meergenoemd kerkeraadsbesluit al dan niet met de <hi rend="spat">bestaande</hi> reglementen in strijd? En daarop is o.i. het antwoord niet twijfelachtig. Zoowel letter als geest van onze kerkelijke wetgeving ontzeggen den in het werk der aanneming ‘bijstaanden’ ouderling of ouderlingen de bevoegdheid om belemmerend of tegenstaand tusschen beiden te treden. En wat ook door het presbyterie, den kerkeraad of het classicaal bestuur van Amsterdam ten voordeele van die bevoegdheid is aangevoerd, zij wordt er, naar ons voorkomt, in geenen deele door bewezen. Letten wij slechts op de twee voornaamste en dan ook bij herhaling gebruikte argumenten.</p>
<p>Vooreerst het beroep op een bepaling van art. 25 Regl. voor de Kerkeraden. Daarbij wordt den ouderlingen ‘opgedragen het toezicht op het godsdienstonderwijs naar het reglement op dit
<pb n="509"/>onderwerp.’ Maar aan die laatste woorden: ‘naar het reglement op dit onderwerp,’ is de vereischte aandacht onthouden<note n="*)" place="foot">Zelfs worden zij - wat wel eenigszins opmerkelijk is - geheel gemist ter plaatse waar in het rapport aan het presbysterie (Officiëele bescheiden, p. 6, 1<hi rend="sup">e</hi> kol.) art. 25, overigens in zijn geheel, wordt aangehaald.</note>. Want dat bedoelde reglement zegt in zijne afdeeling die ten titel heeft: ‘Het toezigt op het godsdienstonderwijs’ bij art. 33 wel, dat ‘den kerkeraad het toezicht is opgedragen over het godsdienstonderwijs, <hi rend="spat">door ondergeschikte personen</hi> [dat zijn catechiseermeesters enz.] gegeven’; maar van een toezicht, door den kerkeraad uit te oefenen op het onderwijs dat <hi rend="spat">predikanten</hi> geven, spreekt dit reglement nergens. Men gevoelt dat hiermeê het beroep op art. 25 Regl. Kerker. al zijh kracht verliest.</p>
<p>Een ander argument ten voordeele van meergenoemde bevoegdheid is de verwijzing naar art. 11 van het Algemeen Reglement voor de Ned. Herv. kerk, dat aan alle leden van kerkelijke besturen de zorg opdraagt voor de ‘handhaving van de leer der kerk.’ 't Spreekt van zelf, dat, wanneer de kerkelijke wetgever zulks voorschrijft, hij dien leden van kerkelijke besturen ook ergens te lezen moet geven welke leer der kerk zij te handhaven hebben. Werkelijk doet hij dat dan ook. Met betrekking tot de zaak die ons hier bezig houdt, wordt in art. 39 van het Regl. op het Godsdienstonderwijs voorgeschreven, wat men belijden moet te gelooven, om als lidmaat der kerk erkend te kunnen worden. Dat artikel nl. bevat de vragen, die aan de te bevestigen lidmaten in eene openbare godsdienstoefening gedaan en door hem toestemmend beantwoord moeten worden; terwijl art. 41 bepaalt, dat niemand in de aan het lidmaatschap verbonden rechten treedt, dan die bevestigd is. Wanneer dus de kerkeraad zorgt, dat geen personen als lidmaten erkend en dus als zoodanig ingeschreven worden, die niet na toestemmende beantwoording van de voorgeschreven vragen zijn bevestigd, dan heeft hij het zijne gedaan, om, naar den eisch van den kerkelijken wetgever en <hi rend="spat">met het middel dat déze aanwijst</hi>, de leer der kerk te handhaven. En het komt den kerkeraad niet toe, om nog andere, buiten de reglementen om gekozene en dus altijd willekeurige, middelen in het werk te stellen om voor bedoelde handhaving te zorgen. Zulk een willekeurig en
<pb n="510"/>dus onwettig middel nu zou o.a. zijn, wanneer de ouderlingen aan ‘de afneming van eene belijdenis des geloofs,’ waarin zij volgens art. 38 Regl. Godsdienstonderwijs den leeraar bijstaan, een zóódanig aandeel namen, dat zij van den aannemeling, op straffe van niet-toelating, de belijdenis van nog iets anders vorderden dan in art. 39 wordt genoemd.</p>
<p>Neemt men een en ander in overweging, dan lijdt het o.i. geen twijfel, dat het besluit van den Amsterdamschen kerkeraad met de <hi rend="spat">bestaande</hi> kerkelijke reglementen in strijd geacht moet worden.</p>
<p>Een andere vraag evenwel is, of het wenschelijk zou zijn, dat de kerkelijke wetgeving op dit punt veranderd en werkelijk aan de ouderlingen een recht toegekend wierd als waarvan zoo even sprake was. Het is duidelijk, dat de kerk, zoodoende, een nieuwen weg van uitsluiting op zou gaan, immers aan hen, die over de toelating van personen tot het lidmaatschap gesteld zijn, nog andere afweringsmiddelen in de hand zou geven dan welke hun nu volgens artt. 38 en 39 van het Regl. op het Godsdienstonderwijs toekomen. Is dat nu wenschelijk? Wij gelooven van neen. Vooreerst schijnt het in het algemeen niet geraden, voor de toetreding tot de kerk nog andere eischen te stellen, dan die nu bij artt. 38, 39 worden aangegeven, of m.a.w. de geloofsbelijdenis, waarvan thans de aflegging wordt gevorderd, uit te breiden of te verscherpen. Want waar zou de grens van die uitbreiding zijn? Wat volgens den één genoeg ware, zou voor den ander nog veel te weinig zijn. Een bewijs daarvoor leveren de ‘Officiëele bescheiden’ zelven. Deze bevatten nl. ook een adres, bij den kerkeraad der Amsterdamsche gemeente ingediend door de heeren ouderlingen W. Kühler Wz. en J. Bechthold, welke heeren wenschten, dat het werk der aanneming tot lidmaten aldus zou plaats hebben: <hi rend="i">eerst</hi> een onderzoek naar de kennis der aannemelingen, af te nemen door den predikant, bijgestaan door twee ouderlingen; <hi rend="i">dan</hi> de beslissing, door meerderheid van stemmen, of de kennis voldoende is bevonden; <hi rend="i">vervolgens</hi> het voorstellen aan de aannemelingen van de vragen: <hi rend="i">a</hi> ‘of zij helijden te gelooven, dat de bijbel zonder eenig voorbehoud het woord van God en alzoo de eenige kenbron is van wat tot zaligheid geweten en geloofd moet worden,’ en <hi rend="i">b</hi> ‘of zij belijden te gelooven, dat de belijdenis onzer gereformeerde kerk, als gegrond op Gods woord, de leer der zaligheid is, en of zij alzoo
<pb n="511"/>bereid zijn om op het voorlezen der 12 artikelen van ons algemeen christelijk geloof ieder voor zich persoonlijk belijdend te antwoorden: Ja ik, van ganscher harte;’ en <hi rend="i">eindelijk</hi> ‘het plechtig voorlezen van die 12 artikelen en het overluid antwoorden daarop door de aankomende leden een voor een.’ Welnu, de hierover rapporteerende commissie adviseerde den kerkeraad met algemeene stemmen op ééne na (de heer Kühler was ook lid van de commissie), om in de voorstellen van de heeren K. en B. niet te treden, ‘daar de woorden <hi rend="spat">zonder voorbehoud</hi>, opgevat in den zin, door de voorstellers bedoeld, de wetenschap aan banden leggen,’ en omdat zij ‘niemand wenschen te binden aan de letter van de belijdenis onzer kerk, en zelfs den schijn te vermijden van die belijdenis op ééne lijn te stellen met den bijbel.’</p>
<p>Men ziet hieraan, als aan één voorbeeld uit velen, dat de invoering van eene allen bevredigende uitbreiding en verscherping van de af te leggen geloofsbelijdenis wel steeds tot de <hi rend="i">pia vota</hi> zal blijven behooren. Het zou nog altijd gaan, gelijk in een synodaal rapport over de leervrijheid ten jare 1864 werd gezegd: ‘Werd het stelsel van uitsluiting eenmaal toegepast, dan zou men met de modernen moeten beginnen, om vervolgens over te gaan tot de aanhangers der Groningsche school, om daarna de schriftgeloovige doch niet formulier-rechtzinnigen te verwijderen, en met de voorstanders van den vrijen wil en de bestrijders van het besluit der verwerping te eindigen. Hoe vele getrouwen zouden er na dit zuiverings-proces nog overblijven, en wat zou er van de kerk worden?’ En onwillekeurig komt ons hier het bekende leekedichtje aldus gewijzigd te binnen:</p>
<lg type="poem">
<l>‘<hi rend="spat">Hoû ze uit de kerk</hi>!’ dus roept ge luid.</l>
<l>Bouw liever gij uw kerk wat <hi rend="spat">uit</hi>!</l></lg>
<p>Er is echter nog een ander wichtig bezwaar tegen den weg van uitsluiting, zooals bepaaldelijk de Amsterdamsche ouderlingen hem op willen gaan, m.a.w. tegen de door hen voorgestelde ampliatie van art. 38 Regl. Godsdienstonderwijs. Werd nl. die ampliatie ingevoerd, dan zou in het vervolg de bepaling van hetgeen den inhoud der af te leggen belijdenis moet uitmaken, overgelaten zijn aan de bijzondere kerkeraden van de plaatselijke gemeenten en alzoo afhankelijk worden gemaakt van de inzichten die bij een zekeren kerkeraad op een gegeven oogenblik de
<pb n="512"/>bovenheerschende waren. Hiervan zou het gevolg zijn, dat een belijdenis, die den eenen kerkeraad voldoende voorkwam voor de toelating tot het lidmaatschap der kerk, door een anderen kerkeraad zeer onvoldoende kon worden geacht; ja, eenzelfde kerkeraad zou het ééne jaar van de aan te nemen personen het afleggen van een belijdenis vorderen, waarop hij een volgend jaar, bij gewijzigde bovenheerschende dogmatische overtuigingen ten gevolge van veranderd samenstellend personeel, zou meenen geen lidmaten te mogen toelaten. En, ofschoon nu bij onze kerkelijke wetgeving aan de gemeenten en haar kerkeraden een groote mate van autonomie en vrijheid wordt vergund, zoo valt het toch in het oog, dat op die wijze een toepassing van het autonomisch beginsel zou worden gehuldigd, die met algeheele opheffing van den band der eenheid zou gelijk staan. Gelijk bij iedere vereeniging, die uit afdeelingen bestaat, het bepalen van de voorwaarden om tot haar toe te treden, niet aan de afdeelingen moet overgelaten worden, maar van de <hi rend="spat">vereeniging</hi> zelve moet uitgaan, zoo behoort ook door de <hi rend="spat">kerk</hi>, en niet door de kerkeraden van hare gemeenten, te worden bepaald, op welke belijdenis men tot hare gemeenschap toetreedt. Men zie toch niet voorbij, dat men door de aanneming niet maar lid wordt van een bijzondere <hi rend="spat">gemeente</hi>, maar van de Nederlandsche Hervormde <hi rend="spat">Kerk</hi>.</p>
<p>&nbsp;</p>
<p>Ten slotte een woord over de uitgave zelve van de ‘Officiëele Bescheiden.’ Blijkens een daarvoor geplaatst ‘bericht’ van de heeren Kuijper en Feringa heeft zij ten doel, om de Amsterdamsche gemeente bekend te maken met de gedragslijn, door den haar besturenden en vertegenwoordigenden kerkeraad in den strijd over de aannemingskwestie gevolgd, en haar dus in de gelegenheid te stellen daarover te oordeelen. Maar tevens moet die openbaarmaking dienen om de gemeente voor te bereiden op de dingen die komen kunnen. De berichtgevers nl. zeggen te voorzien, dat, nu door den kerkeraad op de vraag van het provinciaal kerkbestuur om zijn besluit van 23 November 1871 in te trekken is geantwoord, dat hij elke gedachte aan de mogelijkheid van intrekking van zich werpt, genoemd besluit door het prov. kerkbestuur vernietigd zal worden, en dan ‘de synode ter laatster instantie tot uitspraak in deze geroepen zal worden.’</p>
<p>‘Het gevolg hiervan zou kunnen zijn’ - zoo lezen wij dan
<pb n="513"/>verder in het bericht - ‘dat tot den kerkeraad ten laatste niet meer een <hi rend="i">vraag</hi>, maar een <hi rend="i">eisch</hi> kwam, en dat voor hem de ure aanbrak, om met Gods woord voor oogen te beslissen, of de kerkeraad eener christelijke gemeente zich aan zulk een eisch al dan niet onderwerpen mag.</p>
<p>Hiermeê zou dit schijnbaar geringe verschil van beslissenden invloed kunnen worden op geheel de verhouding onzer gemeente tot de vaderlandsche kerk.</p>
<p>Niet de <hi rend="i">kerkeraad</hi>, de <hi rend="i">gemeente</hi> zou tot het spreken van een laatste woord geroepen worden.’</p>
<p>Schijnt met deze woorden gedoeld te worden op de noodzakelijkheid, waarin eventueel de gemeente van Amsterdam zich zal gebracht zien om zich van de Ned. Herv. Kerk af te scheiden; wij bewonderen den moed, of liever: wij betreuren den overmoed van den Amsterdamschen kerkeraad, - immers het schijnt wel bepaald uit naam van den kerkeraad te zijn, dat de heeren Kuyper en Feringa spreken, - die er niet tegen opziet om zulk een radicalen stap met bewustheid voor te bereiden; gelijk wij het begrijpen, dat hij zich deswegens zedelijk verplicht achtte, deze ‘Officiëele Bescheiden’ openbaar te maken, ja zelfs <hi rend="spat">gratis aan de stemgerechtigde leden der gemeente toe te zenden</hi>. Welnu, de Amsterdamsche gemeente neme, <hi rend="spat">leze</hi>, <hi rend="sc">oordeele</hi>, opdat zij ter ure als het noodig is - en als wanneer zij geene onwetendheid zal kunnen voorwenden - wete wat haar te doen staat!</p>
<p>&nbsp;</p>
<p>De vorm, waarin de ‘Officiëele Bescheiden’ bezorgd zijn, is zeer gelukkig: 4<hi rend="sup">o</hi> formaat in twee kolommen. Ook is de druk voortreffelijk, helder en duidelijk. Jammer, dat de correctie zoo veel te wenschen overlaat. Is op zichzelf de lektuur van soortgelijke officiëele stukken weinig aantrekkelijk of gemakkelijk, ze wordt nog zooveel te onaangenamer en moeilijker, wanneer men telkens stuit op onnauwkeurigheden en drukfeilen die niet zelden zinstorend zijn. Zoo vraagt de lezer bij blz. 7, hoe het te verklaren is, dat, terwijl in de kerkeraadsvergadering van 16 Maart 71 besloten werd, de missives van het Presbyterie en de heeren Kühler en Bechthold ter fine van rapport in handen te stellen van een commissie van <hi rend="spat">zes</hi> leden, het op 25 Mei ter tafel komend rapport van die commissie begint met de mededeeling dat zij uit <hi rend="spat">acht</hi> leden is samengesteld. Zoo leest men in
<pb n="514"/>het begin van datzelfde rapport van een amendement, dat door den heer Tydeman was ingediend, maar daarvan is vroeger niets gemeld. De onnauwkeurigheden in cijfers en data zijn veelvuldig (p. 7, 2<hi rend="sup">e</hi> kol. en 10, 1<hi rend="sup">e</hi> kol.: <hi rend="spat">art</hi>. 30 voor: <hi rend="spat">art</hi>. 38; p. 11, 1<hi rend="sup">e</hi> kol. <hi rend="spat">art</hi>.: 38 voor: <hi rend="spat">art</hi>. 68; p. 12, 1<hi rend="sup">e</hi> kol.: <hi rend="spat">art</hi>. 51 voor: <hi rend="spat">art</hi>. 15; p. 10, 2<hi rend="sup">e</hi> kol.: 20 <hi rend="spat">Juli</hi> voor: 20 <hi rend="spat">Juni</hi>; p. 12, 1<hi rend="sup">e</hi> kol. 17 <hi rend="spat">Jan</hi>. voor: 25 <hi rend="spat">Jan</hi>., enz. enz.). Herhaalde malen wordt het Regl. voor Opzicht en Tucht genoemd: Regl. voor <hi rend="spat">Orde</hi> en Tucht; p. 6, 1<hi rend="sup">e</hi> kol. leest men ‘afdoende kennis’ in plaats van ‘voldoende kennis,’ terwijl van de uitspraak van het classicaal bestuur de 4<hi rend="sup">e</hi> overweging (p. 12, 2<hi rend="sup">e</hi> kol.), vermoedelijk door verkeerde plaatsing van teekens en letters, geheel onverstaanbaar is. - Genoeg, om met vrijmoedigheid den wensch uit te spreken, dat de nog te verwachten nommers dezer Officiëele Bescheiden, mogen blijken met scherper oog gecorrigeerd te zijn.</p>
<p>&nbsp;</p>
<p>Aug. 1872.</p>
<p>K.G.F.W. <hi rend="sc">Ham</hi>.</p>
<p>&nbsp;</p>
<p>'t Bovenstaande was in proef afgedrukt, toen steller dezes een tweede stuk der ‘Officieële Bescheiden’ in handen kwam. Dit bevat ter zake de kwestie der aanneming: 1<hi rend="sup">o</hi> de Uitspraak van het provinciaal kerkbestuur van Nd-Holland dd. 14 Aug. 1872, waarbij het kerkeraadsbesluit van 23 Nov. 1871 ‘onwettig geoordeeld en mitsdien buiten werking gesteld wordt,’ en 2<hi rend="sup">o</hi> eene op 12 Sept. 1872 vastgestelde Memorie van den kerkeraad aan de Algemeene Synodale Commissie ter toelichting van zijn aanzoek om cassatie van die uitspraak.</p>
<p>Een opzettelijke beschouwing en beoordeeling van den inhoud dier twee bescheiden zou hier niet op zijn plaats zijn. De Synod. Commissie komt in November a.s. bijeen, en wat haar beslissing zijn zal, moet de tijd dus leeren. Ons komt het echter, na een wel haastige maar toch opmerkzame lezing voor, dat de verschillende cassatiemiddelen, door den Amsterdamschen kerkeraad voorgedragen - niet minder dan 9 in getal - zóó gezocht en ongegrond zijn, ja zóó zeer overvloeien van onjuistheden in het reproduceeren der gewraakte uitspraak en in de opvatting der verschillende wetsartikelen, waarvan verkeerde toepassing of schending wordt beweerd, dat zich wel niet anders laat verwachten, dan dat de Synod. Commissie ze één voor één óf afwijzen óf onvoldoend zal moeten verklaren.</p>
<pb n="515"/>
<p>De grief over onnauwkeurige correctie geldt ook - en wel in geen mindere mate - dit tweede stuk der ‘Bescheiden.’ Men zal dit, vertrouwen wij, op onze verzekering wel willen gelooven, ook al voeren wij geen voorbeelden ten bewijze aan.</p>
<p>&nbsp;</p>
<p>12 September 1872<note n="*)" place="foot">Deze datum is <hi rend="spat">geen</hi> drukfout, hoe vreemd het anders ook schijne, dat wij op 12 Sept. reeds kunnen spreken over een geschrift, hetwelk een stuk bevat dat op dienzelfden dag eerst is vastgesteld. Werkelijk hadden wij op den vóórmiddag van 12 Sept. reeds het 2e nr. der ‘Bescheiden’ in handen, en lazen daar o.a. in:
<lb/>‘De kerkeraad zond aan de Synodale Commissie, ter toelichting van zijn aanzoek [om cassatie], de volgende Memorie toe, gearresteerd in zijne vergadering van 12 Sept. 1872.’
<lb/>Wat dus op den avond van den 12<hi rend="sup">en</hi> nog bij den kerkeraad ingediend en door dezen in behandeling genomen moest worden, kon men reeds op den vóórmiddag van den 12<hi rend="sup">en</hi> gedrukt en als ‘gearresteerd’ opgenomen vinden in de verzameling van Bescheiden, die de heeren Kuyper en Feringa in het licht geven. Blijkbaar verwachtten dus de stellers en indieners van die Memorie, dat de kerkeraad haar zonder eenige wijziging goed zou keuren. Is dit eenerzijds een bewijs van de volkomen zekerheid waarmeê de in den Amsterdamschen kerkeraad thans overheerschende partij zich van hare overmacht bewust is, het is andererzijds eene ergerlijke en bedoelde partij zeer onteerende proeve van volkomen gebrek aan kieschheid en grootmoedigheid.</note>.</p></div>
<div type="section">
<interpGrp>
<interp type="primair" value="18720800"/>
</interpGrp>
<head rend="h4">III. Wis- en Natuurkunde.</head>
<q rend="bq">Onderzoek eener bijzondere omstandigheid der centrale beweging door <hi rend="sc">Dr. P. van Geer</hi>.</q>
<p>Onder dezen titel zag dezer dagen een werkje het licht, van welks inhoud ik met belangstelling kennis genomen heb. Later gewerd mij van wege de redactie der Vad. Letteroef. een aanzoek om mijn gevoelen over bedoeld werkje in een recensie uit te spreken. Ik heb niet geaarzeld aan dit verlangen te voldoen, en daar naar mijne opvatting het grootste deel der lezers van dit tijdschrift zich niet met de lectuur inlaat van werken die over analytische mechanica handelen, meende ik velen hunner een
<pb n="516"/>dienst te bewijzen, zoo ik door eenige meerdere uitvoerigheid trachtte hen, ten minste omtrent het eerste hoofdstuk der brochure, eenigszins op de hoogte te brengen. -</p>
<p>Wanneer een punt of een lichaam, waaraan een zekere snelheid meegedeeld is, verder bij uitsluiting aan de werking van een kracht overgelaten wordt, die van uit een bepaald centrum (middelpunt van versnelling) op dit punt of op dit lichaam werkt, dan zal het een beweging verkrijgen waaraan men den naam van <hi rend="i">centrale beweging</hi> kan toekennen. Meer bepaaldelijk kent men dien naam aan de gezegde beweging toe, wanneer de grootte der bedoelde kracht aan de voorwaarde voldoet dat zij van den afstand afhangt waarop de zetel der kracht, het centrum, van het punt of van het lichaam verwijderd is. Die grootte kan toe of afnemen met dien afstand of met de waarde van een uitdrukking waarin hij als veranderlijke voorkomt; waarbij het grooter worden der eene het kleiner worden des anderen tengevolge kan hebben en omgekeerd. Daarenboven kan de kracht aantrekkend <hi rend="i">centripetaal</hi> of afstootend <hi rend="i">centrifugaal</hi> werken. Ook moeten nog de gevallen onderscheiden worden waarin de richting der meegedeelde snelheid langs de lijn valt die het centrum met den initialen stand van het punt of het lichaam vereenigt, van die waarbij die richting met de gezegde lijn een zekeren hoek maakt. Bij al die gevallen nu en onder de meest uiteenloopende gegevens is er een bijzondere omstandigheid der beweging, namelijk die waarbij het punt of het lichaam bij zijnen voortgang in het centrum aankomt. Die omstandigheid mag met recht een bijzondere heeten, zoowel met betrekking tot haren aard als wegens de behandeling welke zij vordert, en het is die omstandigheid waarover in onze brochure gehandeld wordt.</p>
<p>Volstrekt met nieuw is dit onderwerp: verschillende mathematici hadden er jaren geleden hunne krachten aan gewijd en er zich soms op stomp gedacht. Nu eens plaatste zich de een op den ladder vóor hem door een ander opgericht, en dan weer werden de vroegere hulpmiddelen ter zijde gesteld en andere beproefd. Zoo kreeg gaandeweg het vraagstuk een geschiedenis achter zich, en wanneer iemand het later op nieuw ter hand nam, met het doel om het publiek deelgenoot van zijne beschouwingen te maken, dan kon hij er niet best buiten zijnen lezers, bij wijze van inleiding, iets van die geschiedenis mee te deelen. Het eerste hoofdstuk der brochure, die in drie hoofdstukken
<pb n="517"/>verdeeld is, wordt dan ook aan een <hi rend="i">historische toelichting</hi> gewijd. In het tweede hoofdstuk vinden we wat door den schrijver, op voorbeeld van anderen, een <hi rend="i">cinematische beschouwing</hi> genoemd wordt, dat is een behandeling der beweging zonder dat daarbij de massa van het zich bewegende punt of lichaam in rekening komt; zoodat er noch van hoeveelheid beweging noch van kracht sprake is, maar er enkel gelet wordt op de plaats van het punt op een willekeurig oogenblik, benevens op de snelheid en de versnelling waarmee het punt op dit oogenblik aangedaan is. In het derde hoofdstuk eindelijk, dat <hi rend="i">dynamische beschouwing</hi> tot opschrift voert, treedt de werkelijkheid meer op den voorgrond, dáár wordt alzoo ingevoerd wat in het tweede werd weggelaten, met gebruikmaking der reeds gevondene resultaten. De twee eerste hoofdstukken beslaan elk plus minus dertig bladzijden, het derde bevat er dertien. - We zijn nu ten ruwste met den inhoud van het werkje bekend, en zullen de drie hoofdstukken achtervolgens meer nauwkeurig doorloopen.</p>
<div type="section">
<head>Historische toelichting.</head>
<p>Bij den aanvang wordt Newton als de vader van ons vraagstuk geschetst: hij is het die de wetten der centrale beweging ontdekt en ze voor het eerst in zijne <hi rend="i">Philosophiae naturalis principia mathematica</hi> bekend maakt; maar, hetzij hij een kromlijnige of een rechtlijnige beweging beschouwt, hetzij hij de grootte der kracht omgekeerd evenredig aan het vierkant of aan de derde macht van den afstand stelt, de bijzondere omstandigheid in quaestie, het samenvallen van het zich bewegende punt met het centrum van versnelling, wordt wel even besproken maar volstrekt niet grondig behandeld. Newton laat de beweging, waar zij naar het centrum voert, eenvoudig in dit punt eindigen: wat er na het samenvallen van het punt met het centrum zal gebeuren wordt door hem in het midden gelaten, of ook de mogelijkheid eener verdere beweging ontkend.</p>
<p>Vervolgens vinden we hoe Joh. Bernouilli, bij het bespreken van het genoemde werk van Newton, zich met diens denkbeelden ten opzichte van het kritieke punt vereenigt, en hoe Euler in zijne <hi rend="i">mechanica</hi> op de bijzondere omstandigheid stuit: op bladz.
<pb n="518"/>8 reg. 6 v.b. en volgende staat: <hi rend="i">het eerst stuit hij</hi> (Euler) <hi rend="i">op de omstandigheid van het samenvallen van het bewegend punt met het middelpunt van aantrekking in prop</hi>. 32, <hi rend="i">waar de beweging behandeld wordt in het geval dat de aantrekking is in een willekeurige reden</hi> n <hi rend="i">van den afstand</hi> enz. Hier hebben we met een vergissing te doen, in plaats van <hi rend="i">in een willekeurige reden</hi> n <hi rend="i">van den afstand</hi> behoorde er te staan: volgens een willekeurige macht n van den afstand. Daarop wordt nagegaan wat Euler omtrent het kritieke punt geschreven heeft, en diens eigene woorden worden hier en daar aangehaald.</p>
<p>De schrijver brengt ons nu in kennis met zekeren Robins een engelschman, de eerste die openlijk met hevigheid tegen Eulers geschrift te velde trekt, en, opdat de lezer de door Robins geleverde critiek op den juisten prijs zou weten te schatten, wordt het een en ander omtrent zijn leven en werken vermeld. Daarna wordt dan de dolzinnige critiek van Robins meegedeeld, nu en dan met een toepasselijke opmerking. De tuchtiging die hem van wege Buffon voor zijn hatelijk en onrechtvaardig geschrijf gewerd, alsmede het later door Robins uitgegeven werkje getiteld: <hi rend="i">the principles of gunnery</hi>, en de edelmoedige wijze waarop Euler den vijandigen criticus toen zijne aanvallen vergold, benevens het oordeel daaromtrent door Bernouilli geveld, worden ons vervolgens verhaald. Later hooren we nog van een geschil tusschen Maupertius en König, waarin zich Euler mengt en zich van een minder gunstige zijde leert kennen.</p>
<p>Ik kan niet nalaten hier de opmerking te maken, dat er een groot deel der historische toelichting gewijd is aan hetgeen betrekking op den gezegden Robins heeft. Op bladz. 10 aanvangende, eindigt het daaromtrent meegedeelde eerst op bladz. 21; zoodat er een derde der geheele historische toelichting door wordt ingenomen. En toch heeft alles wat op Robins betrekking heeft al heel weinig met de geschiedenis van ons vraagstuk te maken. Het dolle geschetter van een weinig beteekenenden criticus, dat geen merkbaren invloed had op den voortgang der wetenschap waartoe ons vraagstuk behoort, had mijns inziens met een enkel woord aangestipt kunnen worden; maar een uitgebreidheid, als hier aan dit gedeelte der geschiedenis geschonken werd, schijnt mij toe niet evenredig te zijn aan de extensie van het geheel. We zullen dit echter den schrijver niet te euvel duiden wanneer we bedenken hoe ligt de ontmoeting van om-<pb n="519"/>standigheden, eenigszins analoog met die waarin we zelf wel eens verkeerden, op een hobby-horse voert.</p>
<p>De historische toelichting treedt nu een nieuwe phase in: wiskundigen van lateren tijd die zich met ons vraagstuk bezig hielden worden ter sprake gebracht. Eerst is het d'Alembert die in zijn supplement van de 6<hi rend="sup">de</hi> verhandeling over de logarithmen der negatieve grootheden en later in de 23<hi rend="sup">ste</hi> verhandeling het vraagstuk even aanroert, zonder voor de enkele door hem besprokene gevallen tot een voldoend resultaat te komen. Ongeveer dertig jaar later treedt Montucla met zijne beschouwing over de theorie van Newton op, waarvan ons weer een woordelijke aanhaling gegeven wordt. Iets dergelijks krijgen we vervolgens te lezen van hetgeen door Légendre in zijne <hi rend="i">Exercises de Calcul Intégral</hi> omtrent de quaestie gezegd werd; waaruit blijkt dat ook die geleerde niet bij machte was de nevelen te verdrijven die het vraagstuk omhulden. Vervolgens worden ons in korte trekken de bemoeiingen van Poisson, Laplace en Pagani meegedeeld. Van den laatsten hooren we dat hij in strijd met Laplace tracht aan te toonen dat het zich bewegende punt, bij zijne aankomst in het centrum, daar in rust zal blijven, wanneer het van dit centrum uit door een kracht wordt aangetrokken, wier grootte omgekeerd evenredig aan het vierkant van den afstand is waarop zij werkt, terwijl de beweging in een rechte lijn plaats heeft. Hiertegen komt dan Verhulst op, van wien we de navolgende woorden op bladz. 28 aangehaald vinden: ‘<hi rend="i">ainsi, d'après cette remarque</hi>, <hi rend="i">la vitesse du point matériel après avoir cru indéfiniment depuis</hi> 0 <hi rend="i">jusqu'à</hi> ∞ <hi rend="i">devient subitement nulle au centre d'attraction</hi>, <hi rend="i">pour devenir imaginaire à partir de ce point. Il m'est impossible de concevoir cette destruction totale d'une vitesse infinie qui a lieu sans aucun choc</hi>, <hi rend="i">sans aucune résistance
invincible</hi>.’ Hier maakt de schrijver een opmerking waaromtrent ik het niet geheel met hem eens ben, woordelijk vinden we op bladz. 28: <hi rend="i">De verwarring waarin Verhulst hier vervalt is niet gering. Hij bestrijdt eene mathematische uitkomst met eene voorstelling als of die beiden iets met elkander gemeen hebben. Zulk eene bestrijding zou zeer gemakkelijk zijn en tegen vele stellingen aangewend kunnen worden. Zoo is voor menigeen het recht begrip eener asymptoot onmogelijk</hi>, <hi rend="i">voor anderen</hi>, <hi rend="i">dat bijzonder geval der slinger-beweging waarbij het punt steeds nadert tot het hoogste punt zonder dat ooit te bereiken. Op die wijze zou de waarheid van wiskundige eigenschappen afhangen van de meer of minder mate van voorstel</hi>-<pb n="520"/><hi rend="i">ling die ieder zich daarvan kan vormen</hi>. Vooreerst geloof ik niet dat het in de bedoeling van Verhulst lag hier een confessionem impotentiae met betrekking tot zijn individueel voorstellingsvermogen af te leggen. Veeleer zou naar mijne opvatting zijne verklaring aldus te vertalen zijn: ‘het valt onmogelijk in te zien,’ enz. anders gezegd: ‘het is ongerijmd dat een oneindige snelheid,’ enz. - De vorm waarin hij spreekt komt dan overeen met dien welken wij soms bezigen wanneer we, iets vernemende dat onmogelijk gebeurd kan zijn, verklaren dat het ons begrip te boven gaat: we doen dit uit beleefdheid of uit ironie. Dat een dergelijke indruk bij Verhulst teweeggebracht werd daarvoor pleit immers, afgezien van de onjuiste wijze waarop hij dien later weergeeft, de omstandigheid dat we hier met het plotseling verdwijnen van een oneindige grootheid te doen hebben, zonder dat ergens een equivalente verschijning optreedt, iets dat feitelijk wiskundig ongerijmd is. Maar ten tweede merk ik op, met het oog op de niet behoorlijk gemotiveerde uitspraak van Pagani, dat de bijgebrachte voorbeelden der asymptoot en van het bijzondere geval der slingerbeweging
hier niet geheel op hunne plaats zijn. Het is toch heel iets anders of we door een wiskundige berekening of logische redeneering tot een besluit worden gevoerd waarvan de rechte bevatting ons voorstellingsvermogen te boven gaat, of dat berekening of redeneering ons tot een conclusie brengt die tegen ons verstand indruischt. In het eerste geval betaamt het ons aanvankelijk ons oordeel op te schorten, en het tweede mogen we spreken als Verhulst, en dan liefst wat meer positief en zeer zeker zonder een begripsverwarring als motief op te geven. Het lag dan ook niet in mijne bedoeling voor Verhulst in de bres te springen, omtrent wien ik het met den schrijver eens ben dat hij blijken geeft volstrekt niet op de hoogte te zijn van het vraagstuk waarover hij spreekt.</p>
<p>Ten slotte worden we nog gewezen op de beschouwingen van Plane, zooals die in het 8<hi rend="sup">ste</hi> deel van de <hi rend="i">correspondance mathématiques</hi> van Quêtelet voorkomen, waarin hij de uitspraken van Laplace betrekkelijk ons onderwerp tracht te verduidelijken en te bewijzen. Om hiertoe te geraken onderstelt hij dat het centrum van aantrekking door een zoodanig mechanismus voortgebracht is dat het geen weerstand kan bieden aan het stoffelijk punt, zelfs niet op het oogenblik van zijn doorgang. Terecht noemt v.G. zulk een mechanismus zoowel theoretisch als prac-<pb n="521"/>tisch onmogelijk: de bepaling van een mechanismus dat een oneindige aantrekking op een punt uitoefent op het oogenblik van zijn doorgang en dat op dit oogenblik toch de beweging van het punt vrij laat, is een contradictio in terminis.</p>
<p>Na nog een enkele meedeeling gegeven te hebben omtrent de verdere berekeningen van Plane eindigt de schrijver het historisch overzicht; waaruit als résumé bleek dat de bijzondere omstandigheid der centrale beweging in den loop der tijden wel niet onhesproken bleef, maar dat toch het vraagstuk op het veld der wetenschap nog altijd een terrein besloeg waarvan men zeggen moest dat het niet voldoende ontgonnen was. - Voor hen die belang stellen in de geschiedenis van den voortgang der wetenschap is het historisch overzicht als nauwkeurige bijdrage dubbel waard gelezen te worden.</p></div>
<div type="section">
<head>Cinematische beschouwing.</head>
<p>Bij de behandeling der historische toelichting ben ik in mijne mededeelingen eenigszins uitvoerig geweest. Ik deed dit, zooals ik bij den aanvang zeide, met het oog op hen die de brochure niet hadden gelezen en misschien ook niet zouden lezen; opdat ook zij zoo ze het verlangden zooveel mogelijk met den inhoud bekend konden worden. Zooveel mogelijk; want wat voor het eerste hoofdstuk in dit opzicht voldoende was, is het niet voor het tweede. Hier, waar we met zuiver wiskundige beschouwingen en berekeningen te maken hebben, zouden we stap voor stap den schrijver moeten volgen, en is het dus beter dat ik hun, die in dit en het volgende hoofdstuk belang stellen, verzoek de brochure voor zich te leggen en met mij die hoofdstukken na te gaan.</p>
<p>Op bladz. 35 reg. 15 v.b. treffen we eerst een drukfout aan, er staat <hi rend="i">centripale</hi> dit moet natuurlijk zijn centripetale. Drie regels lager lezen we: <hi rend="i">Bij centripetale versnellingen zal het bewegend punt steeds door het middelpunt gaan en de beweging periodiek zijn</hi>. Hier waren het volledigheids en juistheidshalve goed melding te maken van het geval dat de initiale snelheid oneindig en van het centrum af gericht was. Het punt verwijdert zich dan op oneindigen afstand van het centrum, ontmoet daar een tegenstand van een
<pb n="522"/>oneindig groote kracht, en we mogen niet zonder nader onderzoek besluiten dat het punt ook dan nog door het centrum zal gaan. - Bij hetgeen onmiddelijk daarop volgt, betrekkelijk de centrifugale versnellingen, had met een enkel woord van het geval <hi rend="i">v</hi><hi rend="sub">0</hi><hi rend="sup">2</hi> = 2 F (<hi rend="i">x</hi><hi rend="sub">0</hi>) melding gemaakt kunnen worden.</p>
<p>Op bladz. 37 reg. 6 v.o. vangt een beschouwing aan die op bladz. 38 reg. 10 v.b. eindigt, welke naar mijn inzien achterwege had kunnen blijven: het spreekt van zelf dat men ieder begeerd resultaat kan verkrijgen, door op een gegeven oogenblik de aanvankelijk gestelde bepalingen naar willekeur te wijzigen. - Het dan volgende betoog tot op bladz. 39 reg. 2 v.b. had ik liever in de dynamische beschouwing gevonden, daar het eigenlijk thuis hoort.</p>
<p>Nog altijd op bladz. 39 vinden we de bespreking der formule 2 F (<hi rend="i">x</hi>) = 2 F (<hi rend="i">x</hi><hi rend="sub">0</hi>) + <hi rend="i">v</hi><hi rend="sub">0</hi><hi rend="sup">2</hi>. Hier maak ik vooreerst de opmerking dat de mogelijkheid <hi rend="i">v</hi><hi rend="sub">0</hi> = ∞ aanvankelijk buiten quaestie gelaten wordt. Onder die voorwaarde alleen, namelijk door dit buiten rekening laten, is het mogelijk zonder meer tot het besluit te komen: <hi rend="i">dat bij een wet der centrifugale versnelling die den omgekeerden afstand bevat</hi>, <hi rend="i">het bewegend punt nimmer met het middelpunt samenvallen kan</hi>. Ten tweede heeft de schijver bij zijne beschouwing blijkbaar alleen het oog ep de algebraïsche formule F (<hi rend="i">x</hi>) die uit 9) voortvloeit, terwijl de transcendentale die door integratie van 8) verkregen wordt niet in aanmerking komt: het zou hier bewezen moeten worden dat, ook voor die transcendentale fanctie, <hi rend="i">een eenige bestaanbare positieve wortel van deze vergelijking aanwezig</hi> zal zijn. In het vervolg zal blijken tot welke minder juiste gevolgtrekking deze handelwijze leiden kan.</p>
<p>Verder vinden we, nog altijd op bladz. 39 en wel reg. 5 v.o., een drukfout: in de plaats van 14) behoorde er te staan 12). Drie regels lager lezen we: <hi rend="i">Hieraan kan slechts voldaan worden</hi> enz. Hier zou ik liever lezen: ‘Hieraan kan door eindige <hi rend="i">x</hi> slechts voldaan worden’ enz.</p>
<p>Nu volgt de beschouwing van een bijzonder geval: op bladz. 40 reg. 14 v.b. staat als resultaat:</p>
<q rend="bq">Lim. <figure rend="inline"><p><xptr to="_vad003187201_01fi03.gif"/></p></figure> = 0 voor <hi rend="i">x</hi> = 0.</q>
<p>Dit is slechts voorwaardelijk juist. We moeten hier terugkomen op hetgeen we daareven opmerkten: de trancendentale vorm welke door integratie van 8) ontstaat is buiten rekening gelaten.
<pb n="523"/>Alleen door die functie buiten te sluiten kau men bovenstaande grenswaarde onvoorwaardelijk aannemen. De toelichting die op bladz. 40 voorkomt stelt ons in de gelegenheid dit in te zien. Neemt men daarin <hi rend="i">n</hi> = 1 dan wordt F (<hi rend="i">x</hi>) = <hi rend="i">al</hi> (<hi rend="i">x</hi>) en</p>
<q rend="bq"><figure rend="inline"><p><xptr to="_vad003187201_01fi03.gif"/></p></figure> = <hi rend="i">x</hi><figure rend="inline"><p><xptr to="_vad003187201_01fi04.gif"/></p></figure>.</q>
<p>Is nu volgens onderstelling <hi rend="i">v</hi><hi rend="sub">0</hi><hi rend="sup">2</hi> = ∞ en F (<hi rend="i">x</hi><hi rend="sub">0</hi>) = ∞ dus <hi rend="i">x</hi><hi rend="sub">0</hi> = 0, dan verkrijgt men overgaande tot de grens voor <hi rend="i">x</hi> = 0,</p>
<q rend="bq">Gr. <figure rend="inline"><p><xptr to="_vad003187201_01fi03.gif"/></p></figure> = 0 × ∞ = onbep.</q>
<p>In de formule 27) op bladz. 45 treffen we een drukfout aan er staat: <figure rend="inline"><p><xptr to="_vad003187201_01fi01.gif"/></p></figure>, er moet staan <figure rend="inline"><p><xptr to="_vad003187201_01fi02.gif"/></p></figure>. Bij de bespreking van formule 29) op dezelfde bladz. is weer de mogelijkheid dat <hi rend="i">v</hi><hi rend="sub">0</hi> = ∞ wordt buiten beschouwing gelaten, waardoor mogelijke onbepaaldheden worden geëlimineerd.</p>
<p>Op bladz. 51 reg. 10 v.b. is tusschen de woorden <hi rend="i">over</hi> en <hi rend="i">te</hi> het woordje <hi rend="i">de</hi> weggelaten. - In formule 45) op bladz. 55 staat <hi rend="i">r</hi><hi rend="sup">2</hi> =, dit moet zijn <hi rend="i">v</hi><hi rend="sup">2</hi> =.</p>
<p>Vóór het tweede lid van elk der vergelijkingen 46), 47) en 48) op bladz. 56 had ik het dubbele teeken willen zien. Zooals die formulen dààr staan hebben zij alleen betrekking op de gevallen dat <hi rend="i">q</hi> en <hi rend="i">t</hi> tegelijk met <hi rend="i">r</hi> aangroeien of afnemen en dat <hi rend="i">α</hi> voor positieve <hi rend="i">r</hi> scherp is. - 5 regels onder de formule 48) staat de gelijkstelling</p>
<q rend="bq"><figure rend="inline"><p><xptr to="_vad003187201_01fi05.gif"/></p></figure> C<hi rend="sup">2</hi> = p<hi rend="sup">2</hi>.</q>
<p>dit moet zijn</p>
<q rend="bq"><figure rend="inline"><p><xptr to="_vad003187201_01fi05.gif"/></p></figure> C<hi rend="sup">2</hi> = p<hi rend="sup">2m</hi>.</q>
<p>Daarna ontmoeten we op bladz. 58 de beschouwingen omtrent de drie onderstellingen die men zou kunnen maken bij het onderzoek naar de beweging van het punt, na het samenvallen met het centrum, waarin een oneindige centripetale versnelling ondersteld wordt. Die onderstellingen zijn echter reeds buiten gesloten bij het opmaken der formulen welke op die beweging betrekking hebben. Immers de eerste der drie onderstellingen mag niet gemaakt worden; omdat op bladz. 44 blijkt dat in 21) <hi rend="i">v</hi><hi rend="sub">0</hi> niet gelijk ∞ en <hi rend="i">r</hi><hi rend="sub">0</hi> niet gelijk 0 mag genomen worden, indien
<pb n="524"/>men geene beweging volgens een rechte lijn begeert. De tweede onderstelling is onmogelijk omdat 22) uit 17), 17) uit 16) en deze uit 15) volgt; zoodat met het vervallen van 22) ook 15) niet meer zou gelden, waardoor dan ook 21) onhoudbaar zou worden. Deze samenhang tusschen 21) en 22) maakt ook de derde onderstelling onmogelijk. Trouwens het opperen dier onderstellingen is geheel willekeurig.</p>
<p>Aan het slot der cinematische beschouwing op bladz. 61 lezen we de conclusie die uit het niet voldoen der drie gezegde onderstellingen door den schrijver getrokken wordt. <hi rend="i">Met het samenvallen van het bewegend punt met het middelpunt van versnelling houden alle wetten en vergelijkingen op te bestaan</hi> staat er. Gaarne zou ik hier achter lezen: ‘zooals en voor zoo ver die door ons gevonden zijn.’ Ik zou deze opmerking achterwegen gelaten hebben; daar toch de bedoelde achtervoeging als sous-entendu beschouwd zou kunnen worden; ware het niet dat uit hetgeen er nu volgt schijnt te blijken dat de schrijver werkelijk in de meening verkeert dat, door de mededeeling der voorgaande cinematische beschouwing, een eind aan elk verder onderzoek betreffende de omstandigheid in quaestie gemaakt werd, en het vraagstuk nu als opgelost beschouwd kon worden. Woordelijk staat er: <hi rend="i">Slechts de beschouwing blijft die leert dat een punt van oneindig groote centripetale versnelling nimmer kan overschreden worden. Hierdoor worden al de omstandigheden verklaard</hi>, <hi rend="i">en alle paradoxen van vroeger en later tijd opgelost</hi>, <hi rend="i">zooals in den loop onzer beschouwingen is gebleken</hi>. Maar, omdat de vergelijkingen 12) en 21) ons nu eenmaal niet verder brengen dan tot aan het centrum, niet verder dus dan eertijds Newton in analoge omstandigheden was, mogen we nog niet zeggen dat het onmogelijk is verder door te dringen. Overal dáár, waar ons de rede het recht geeft een bepaalde uitkomst te verwachten, en we door onze berekeningen geleid op een onbepaaldheid stuiten, staan we niet aan de grens van het weten; dáár wordt ons niet aangezegd dat we nooit verder kunnen komen, we worden eenvoudig verzocht een anderen weg in te slaan. Welnu, ik voeg mijne uitnoodiging bij die welke de analyse doet aan ieder die de wetenschap lief heeft: mochten we weldra in staat zijn, om, zij het ook langs tot nog toe geheel
onbekende wegen, die wetten en die vergelijkingen op te sporen die voorbij het centrum gelden.</p></div>
<div type="section">
<pb n="525"/>
<head>Dynamische beschouwing.</head>
<p>Omtrent de dynamische beschouwing kunnen we kort zijn: er worden hier eenige bekende formulen uit de analytische mechanica opgemaakt, waaruit vervolgens de respectieve beginsels afgeleid worden. Vervolgens vinden we een woordelijke aanhaling uit de <hi rend="i">Vorlesungen über Dynamik</hi> van Jacobi; waarna we van het meer algemeene geval, dat aanvankelijk besproken werd, tot het bijzondere komen, waarin twee lichamen optreden die zich onder hunne wederkeerige aantrekking bewegen; zoodat we ons weer op het gebied der centrale beweging gebracht zien. Van de absolute beweging der lichamen wordt hierop overgegaan tot de relatieve, met betrekking tot het middelpunt van massa; waardoor men op de cinematische beginselen der centrale beweging terug komt, en het vraagstuk als <hi rend="i">besproken</hi> beschouwd kan worden. De schrijver zegt: ‘<hi rend="i">opgelost</hi>,’ dat ik aan het woord <hi rend="i">besproken</hi> de voorkeur geef is, met het oog op hetgeen aan het slot van de recensie der cinematische beschouwing gezegd werd, duidelijk.</p>
<p>Later zien we dat de absolute en relatieve baan slechts aan elkander gelijk gesteld kunnen worden wanneer de massa van een der beide lichamen oneindig groot wordt. Hieruit wordt dan in een noot onder aan bladz. 70, aanleiding genomen om op de onjuistheid te wijzen der bewering, dat men van de dynamische beschouwing op de cinematische beschouwing kan overgaan, door de massa van het bewegend lichaam gelijk aan de eenheid te stellen. Ongetwijfeld is dit onjuist wat het beginsel betreft; maar dit neemt niet weg dat het hier geoorloofd is, en daarenboven meestal gemak aanbrengt; met name overal dáár waar men slechts met betrekkingen tusschen gegevene of onderling gelijke massɐ's te doen heeft.</p>
<p>De werkelijkheid treedt nu meer en meer op den voorgrond en twee homegene bolvormige massa's worden ingevoerd, wier beweging beschouwd zal worden. Voor de beweging in een rechte lijn levert die beschouwing geen bezwaar op: de lichamen gaan door elkaar heen of komen in botsing. Bij de kromlijnige beweging echter moet de werkelijkheid al dadelijk een beperking ondergaan. Volgens de cinematische beschouwing zouden de lichamen nooit kunnen samenkomen, wanneer de werking plaats had
<pb n="526"/>volgens een macht van den afstand wier exponent kleiner dan 3 was; maar bij die beschouwing hadden we slechts met punten te doen; zoodat we feitelijk tot de theorie teruggevoerd worden, en de bedoelde massa's als stoffelijke punten moeten gedacht worden, zal de onderlinge aanraking absoluut onmogelijk zijn. Immers op bladz. 45, waarheen we verwezen worden, moet, voor het geval dat we met lichamen te doen hebben, in de formulen 27) en 29) <hi rend="i">x</hi> niet meer gelijk nul zijn om een aanraking te verkrijgen. De schrijver tracht op bladz. 71 in dit bezwaar te voorzien, door aan te nemen dat de grootte der ligchamen zeer gering is met betrekking tot de baan.</p>
<p>Op bladz. 73 wordt verolgens de onderstelling aangenomen dat de aantrekking omgekeerd evenredig aan de derde macht van den afstand is. Hier zouden zelfs punten met elkaar in het middelpunt van versnelling samenvallen, zooals we uit de cinematische beschouwing onmiddellijk kunnen afleiden: te eerder zullen dus lichamen met elkaar in aanraking komen. Van hetgeen er bij die ontmoeting geschieden kan wordt met een paar woorden melding gemaakt, en ik mag niet ontkennen dat ik hier gaarne eenige uitvoerigheid had gezien. De quaestie toch is belangrijk genoeg en daarenboven lang niet eenvoudig. Denken we ons de spiralen die de lichamen doorloopen, dan zien we, in de meer en meer tot elkaar naderende windingen, de lichamen aanvangen óf met elkaar te raken, óf, bij mogelijke doordringbaarheid, met partieel of geheel door elkaar heen te gaan. Wat hier gebeuren zal hangt van de initiale standplaatsen en snelheden, van de grootte der lichamen en alzoo ook van de gedaante der spiralen af; ook geldt hetzelfde voor wat er na den voorbijgang of doorgang geschieden zal. Bij de botsing kunnen er mede zoovele verschillende gevallen optreden, hetzij we met volkomen elastische of met niet elastische lichamen, met massa's van gelijke of van gansch verschillende grootte te doen hebben: ik herhaal het, iets meer had ik hier gaarne omtrent die vele gevallen gevonden; al bestond het slechts in een paar uitgewerkte voorbeelden tot toelichting. Iets dergelijks zou ik kunnen opmerken omtrent hetgeen verder onderaan op bladz. 73 en vervolgens op bladz. 74 vermeld staat, en dat onze aandacht ten volle verdient.</p>
<p>De totale indruk dien we door de studie der brochure verkrijgen is blijkens het vorenstaande aldus weer te geven. Nadat de schrijver door een historische toelichting den toestand van
<pb n="527"/>onvolledigheid heeft doen uitkomen waarin tot hiertoe de oplossing van het vraagstuk in quaestie, spijt de pogingen van verschillende mathematici van vroegeren en lateren tijd verkeerde, tracht hij, steunende op het reeds gevondene en gebruik makende van de bekende middelen welke de analyse aan de hand geeft, die onvolledigheid te doen verdwijnen. In hoeverre hij hierin gslaagd is, daaromtrent heb ik mijn gevoelen reeds voldoende uitgesproken. - Ik beveel de studie van het werkje ten zeerste aan voor hen die zich met het behandelde vraagstuk bekend willen maken, en ik hoop dat velen gezind zullen zijn hunne krachten aan dit probleem te beproeven.</p>
<p>&nbsp;</p>
<p>Augustus 1872.</p></div></div>
<div type="section">
<head rend="h4">V. Bibliographisch Nieuws.</head>
<q rend="bq">HET VERGRIJP DER ZEVENTIEN OUDERLINGEN.
<lb/>Memorie enz.</q>
<p>Zeventien ouderlingen te Amsterdam hebben voor eenigen tijd aan hunne gemeenteleden medegedeeld, dat zij, zooveel hun ambt dit toelaat, zich voortaan onthouden zullen van de bijwoning der openbare godsdienstoefeningen, welke geleid zullen worden door predikanten, ‘die eene andere godsdienst belijden.’</p>
<p>Natuurlijk belijden die ouderlingen den christelijken godsdienst, en verklaren zij geen predikanten te willen hooren, die eenena nderen godsdienst bekennen, b.v. den Israëlitischen, den Heidenschen, enz.</p>
<p>Wie zal het hun euvel duiden, wie het een <hi rend="i">vergrijp</hi> durven noemen? Maar neen, godsdienst en richting in het godsdienstige worden hier met elkander verward. Hun eigenlijke bedoeling is, dat zij geen moderne predikanten willen hooren. Ex ungue leonem!</p>
<p>Tegenover die verklaring hebben ruim 1300 leden der gemeente hun ernstig bezwaar aan den kerkeraad kenbaar gemaakt en deze ouderlingen beschuldigd van 1. storing van de nationale feestviering op 1 April; 2. schending van de eervolle traditiën des kerkeraads; 3. willekeurige onttrekking aan ambtsplichten; 4. kwetsing van anderer gewetensvrijheid; 5. misbruik van den naam van Jezus; 6. valsche voorstelling van de moderne leer; 7. verkeerde raadgeving aan de gemeente; 8. lastering van hunne predikanten; 9. verstoring van de rust der gemeente; en 10. verkorting van anderer recht.</p>
<pb n="528"/>
<p>De bezwaren zijn ernstig genoeg. Ook de kerkeraad vond ze zoo gewichtig, dat hij niet durfde overgaan tot de orde van den dag en eene commissie benoemde om dezen klagers te dienen van antwoord.</p>
<p>Zij bestond uit de predikanten <hi rend="sc">de Graaf</hi> en <hi rend="sc">Kuijper</hi> met de ouderlingen <hi rend="sc">Feringa</hi> en <hi rend="sc">Kooij</hi> Jr.</p>
<p>De heer <hi rend="sc">Feringa</hi> was een van de 17 beschuldigden en diensvolgens niet meer onpartijdig. Overigens geeft de samenstelling dezer commissie voldoende te zien, hoe de kerkeraad over het gansche voorval dacht.</p>
<p>Door den heer Kuyper is namens de commissie gerapporteerd en na goedkeuring zijner breede memorie werd besloten, deze door den druk te publiceren en voor matigen prijs verkrijgbaar te stellen.</p>
<p>Het is dit stuk dat wij voor ons hebben.</p>
<p>Een veelzins merkwaardig boek, hetwelk bij uitnemendheid geschikt is om én den Amsterdamschen toestand én het gehalte van zijnen kerkeraad én het karakter van Dr. A. Kuyper te leeren kennen.</p>
<p>‘Het vergrijp der zeventien ouderlingen’ dus luidt het opschrift. De eerste woorden van het boek zijn tevens de eerste <hi rend="i">leugen</hi>. Volgens dezen titel moet men aannemen, dat de kerkeraad wel degelijk in de meening verkeert, dat zijne 17 leden zich vergrepen hebben.</p>
<p>En de inhoud van het boek is eene apologie hunner handeling. De adressanten kunnen alleen spreken van een vergrijp, dat die ouderlingen gepleegd hebben.</p>
<p>De heer Kuyper en de medeleden der commissie, met hem volkomen eenstemmig, mogen niet spreken van een vergrijp. Voor hen is het <hi rend="i">de koene daad</hi>, óf <hi rend="i">de moedige stap</hi>, óf iets dergelijks, óf voor het allerminst hadden zij moeten schrijven: <hi rend="i">het beweerde vergrijp</hi> enz.</p>
<p>Waarom die leugen aan het hoofd?</p>
<p>Hangt die leugen ook samen met eene geldkwestie voor den heer Kuyper?</p>
<p>Als de heer Kuyper met de hem eigene nederigheid en bescheidenheid, nogmaals over den leugen in de kerk wilschrijven, vergete hij niet ook van dezen leugen melding te maken.</p>
<p>Het boek doorbladerende vinden wij hier, nevens den afdruk der oorspronkelijke bescheiden, eene poging tot ontzenuwing van de grieven der gemeenteleden tegen de daad der zeventien mannen.</p>
<pb n="529"/>
<p>Voor het meerendeel is het gewijd aan eene weerlegging van het beweren der adressanten, dat de vroegere kerkeraad een toonbeeld van verdraagzaamheid en nauwgezette behartiging der gemeentebelangen was en den eerbied heilig hield voor elkanders overtuiging.</p>
<p>Daartoe heeft de heer Kuyper het notulenboek van den kerkeraad geraadpleegd en zich bepaald tot het voorgevallene in de laatste 35 jaren.</p>
<p>Met een scherpzinnigheid en takt eener betere zaak waardig heeft hij lang vergeten gebeurtenissen uit het stof te voorschijn gehaald, lang geheelde wonden weder opengereten, lang gedoofde twisten nogmaals opgerakeld.</p>
<p>Met valkenoog heeft hij die notulen nagegaan en er uit gegrepen wat hem dienen kon om aan te toonen, dat die vroegere kerkeraad onverdraagzaam is geweest.</p>
<p>Opzettelijk begon hij met het jaar 1835, toen de afscheiding in vollen gang kwam, wel verzekerd dat hij hier vinden zou, wat hij zocht.</p>
<p>Namen van afgestorvenen, van waardige predikanten, wien de zegen der gemeente is gevolgd in hun graf, gelijk ze bij hun leven hoog werden geëerd, worden hier ten toon gesteld.</p>
<p>Dat is de piëteit van den heer Kuyper.</p>
<p>Groebelende in die notulen, ze stuksgewijze en abrupt citerende, de zaken uit haar verband rukkende, weglatende wat niet past en opnemende wat klinkend effect zal maken, wordt de geschiedenis der onverdraagzaanheid van den Amst. kerkeraad beschreven.</p>
<p>Dat is de geschiedbeschrijving door den heer Kuyper.</p>
<p>Inderdaad, wij beginnen nu de waarheid in te zien van Talleyrand's gezegde, dat men slechts weinige regelen schrift van iemand behoeft, om hem te laten veroordeelen.</p>
<p>Maar als men ons datzelfde notulenboek eens ter hand stelde om onpartijdig, eerlijk en oprecht de daden van den Amst. kerkeraad te beschrijven, wij betwijfelen zeer, dat de totaalindruk die van intolerantie zou zijn.</p>
<p>Een goed mensch vindt steeds goede en een onverdraagzaam man ook steeds onverdraagzame lieden.</p>
<p>Wij, die buiten staan en alleen oordeelen kunnen over de daden van dien kerkeraad die naar buiten werkten, wij slaan het oog op de predikantsberoepingen, door dien onverdraagzamen
<pb n="530"/>kerkeraad uitgebracht op mannen als Hasebroek, Vinke, ten Kate, Adriani, Posthumus Meijes Jr. en Cramer, alleen mannen van de behoudende richting.</p>
<p>Noemt de heer Kuyper ook die beroeping, door een vrijzinnigen kerkeraad uitgebracht, onverdraagzaam?</p>
<p>Moest de heer Kuyper vergeten dat sints de laatste 35 jaren met het kerkbegrip ook dat der verdraagzaamheid wat elastieker geworden is?</p>
<p>Moest de heer Kuyper niet bedacht hebben, dat de landsvaderlijke regering van den eersten Willem niet zonder invloed was, zelfs op den kerkeraad van Amsterdam?</p>
<p>Wanneer hij met deze en nog andere omstandigheden behoorlijk rekening gehouden had, zou de geschiedenis onder zijne handen stellig een meer verdraagzaam cachet vertoond hebben.</p>
<p>En wat moet het doel zijn van dat wroeten in het kerkelijk stof?</p>
<p>Waartoe het ophangen van dat zondenregister van een vroeger regime?</p>
<p>Zal een onpartijdig en waarheidlievend man de geschiedenis van den Amsterdamschen kerkeraad vermeldende, <hi rend="i">gedurende de jaren dat de heer Abraham Kuyper aldaar predikant was</hi>, geen enkel bewijs van onverdraagzaamheid, heerschzucht, despotisme, tirannij opnoemen kunnen?</p>
<p>In het overige gedeelte van dit boek vindt men bij omschrijving van het standpunt, 't welk de tegenwoordige kerkeraad ingenomen heeft, nu en dan invectieven tegen de moderne predikanten zooals zij uit de pen van den schrijver der ‘fata morgana’ alleen verwacht kunnen worden.</p>
<p>Wie Just heeft ze te lezen, hij leze!</p>
<p>Wij betreuren inmiddels den tegenwoordigen toestand van vele gemeenten en ook van die te Amsterdam.</p>
<p>Wij betreuren het dat de eerste en aanzienlijkste gemeente van ons land aan eenen kerkeraad is overgeleverd, die in de handen van mannen als de heeren Kuyper, de Graaf en dergelijken haar tot een openlijke scheuring dwingt.</p>
<p>Wij betreuren het dat eene gemeente als die te Amsterdam, die van zoo onberekenbaren invloed kon zijn op het lot der gansche vaderlandsche kerk, zich dien invloed geheel laat ontnemen en ons het schouwspel biedt van onzaligen partijhaat.</p>
<p>Wij betreuren het dat de schare van weldenkenden, van liberalen en conservatieven, de handen niet in één slaat om het
<pb n="531"/>onverholen streven van Kuyper c.s. te keer te gaan en in tijds de gevaren, die dreigen, te bezweeren.</p>
<p>Wij betreuren het dat in onze hoofdstad de kerkelijke commune in aantocht is, waarbij het aan <hi rend="i">petroleurs</hi> en <hi rend="i">pretroleuses</hi> niet ontbreken zal.</p>
<p>Wij zien reeds de kerkelijke vierschaar gespannen met Abraham Kuyper aan het hoofd en de Graaf als abactis.</p>
<p>Wij hooren reeds het: ad patibulum! gesproken tot Dr. van Gorkom, enz.</p>
<p>Doch neen! zoover zal het niet komen.</p>
<p>De heer Kuyper leeft 3 eeuwen te laat.</p>
<p>De 19<hi rend="sup">e</hi> eeuw is eene andere dan de 16<hi rend="sup">e</hi>.</p>
<p>De commune kan komen maar zal ook voorbijgaan.</p>
<p>Wee hun, die ze nabij brengen en inroepen!</p>
<q rend="bq">KLIKSPAAN Studenten-typen. Derde druk. Leiden A.W. Sijthoff.</q>
<p>'t Gaat met sommige boeken als met sommige menschen: zij verouderen niet, of liever: zij leven drie, vier menschen geslachten lang en verspreiden in kleiner of ruimer kring een eigenaardig nut.</p>
<p>Zulk een boek is 't bovengenoemde. Dertig jaren is het geleden, dat het voor 't éérst 't licht zag - en nòg heugen ons de sensatie, die het wekte, - de sympathie, die het vond. Een kwarteeuw is er voorbijgegaan sints wij het lazen - en nog heugen ons de indruk, dien het maakte, de gretigheid, waarmee wij het verslonden. Een spiegel van 't studentenleven, - een catechismus voor den novitius, - een Camera obscura der academische jongelingsschap was het toen. En thans?...Nu wij na zooveel tijd den derden druk van dat boek ter hand nemen - nu herhalen wij: wat ook veranderen moog - <hi rend="i">zoo waren er, zóó zijn er, zóó blijven er!</hi> - Wat <hi rend="sc">Alexander Verheul</hi> eens schetste met zijn geniale, geestige teekenstift, wordt in deze typen door <hi rend="sc">Klikspaan's</hi> pen beschreven - neen! voor oogen geschilderd. C'est la nature chez elle. Veel moge zich wijzigen, maar menschen blijven menschen - en zoo zal men aan de Hooge scholen, ook nog na tweemaal 25 jaren, typen als van den <hi rend="i">klaplooper</hi> en den <hi rend="i">aflegger</hi>, van den <hi rend="i">diplomaat</hi> en den <hi rend="i">lief hebber</hi> van <hi rend="i">Bivalva</hi> en <hi rend="i">Flanor</hi> aantreffen?</p>
<p>Wat de vrucht der hernieuwde lektuur van dit boek bij ons geweest is?...Wij hebben het terstond ingepakt en aan onzen
<pb n="532"/>neef, die pas 't academieleven is ingetreden, ten geschenke gezonden. Voor <hi rend="i">jonge</hi> zonen van Minerva is het een uitstekend vade mecum - en voor <hi rend="i">oud</hi>-studenten, ja! voor allen een psychologische studie, die niet zonder vrucht zal worden uit de handen gelegd.</p>
<div type="section">
<head>Nieuwe prentenboekjes.</head>
<p>Onze bekende en beminde kindervriend, de heer J.J.A. <hi rend="sc">Gouverneur</hi> heeft weer om 't jonge volkje, dat met verlangen den grooten jaardag van St. Nicolaas tegemoet begint te zien, gedacht. Gaf hij vroeger bij den heer H.J. <hi rend="sc">ter Gunne</hi> te Deventer de <hi rend="i">geschiedenis van Rood-Kapje, Asschepoester en de Gelaarsde Kat</hi>, dit jaar heeft hij voor iets nieuws gezorgd. Het zijn thans:</p>
<list>
<label>1<hi rend="sup">o</hi>.</label><item><hi rend="spat">De lustige streken en avonturen van Tijl Uilenspiegel</hi>.</item>
<label>2<hi rend="sup">o</hi>.</label><item><hi rend="spat">De lotgevallen van Jan Klaassen</hi>, <hi rend="spat">en</hi></item>
<label>3<hi rend="sup">o</hi>.</label><item><hi rend="spat">De geschiedenis van Klein Duimpje</hi>,</item></list>
<p>die zijn talent op geestige, boeiende, vermakelijke wijze gereproduceerd heeft. Was de stof hem gegeven, hij heeft die stof meesterlijk bewerkt en in een vorm gegoten, op een toon verteld, waardoor het oude en bekende nieuw en frisch is geworden.</p>
<p>Ook de uitgever heeft voor een smaakvol en behagelijk uiterlijk zijner prentenboekjes zorg gedragen. Een flinke letter, nette druk, goed papier, zes keurige plaatjes en een in kleuren gesteendrukte omslag maken deze boekjes voor kindergeschenken zeer geschikt. De prijs is slechts 30 cent, weinig geld voor zooveel goeds.</p>
<p>Behalve dit drietal gaf de heer <hi rend="spat">Gouverneur</hi> ook nog eene vertaling van een prentenboek met muziek en gezang, oorspronkelijk geschreven door Salvatore C. Marchesi, getiteld: ‘<hi rend="spat">Avonturen en ontmoetingen van den kleinen Hans</hi>.’ Zeker iets geheel eigenaardigs - en tevens iets, dat wel in de smaak van de kinderwereld vallen zal. Proza en poëzy, muziek en zang, opgeluisterd door verscheidene lithografiën; - ziedaar in één band alles bijéén gebracht, dat op den geest en de verbeelding, op smaak en gevoel werken kan. De heer <hi rend="sc">Sijthoff</hi> heeft wederom getoond dat hij een vindingrijk man, een uitgever is van zessen klaar. Het flinke boek in 4<hi rend="sup">o</hi>. zal zeker de aandacht trekken en aftrek vinden. Het verdient deze ook ten volle.</p></div></div></div>
<div type="chapter">
<interpGrp>
<interp type="primair" value="koo_001"/>
<interp type="primair" value="sche091"/>
<interp type="primair" value="dozy003"/>
<interp type="primair" value="oost027"/>
<interp type="primair" value="tyde005"/>
<interp type="secundair" value="heck006"/>
<interp type="secundair" value="wink010"/>
<interp type="secundair" value="krel001"/>
<interp type="secundair" value="krel002"/>
<interp type="secundair" value="bein003"/>
<interp type="secundair" value="jage003"/>
<interp type="secundair" value="lind033"/>
<interp type="secundair" value="kieh001"/>
<interp type="secundair" value="bild002"/>
<interp type="secundair" value="gerd001"/>
<interp type="secundair" value="brui013"/>
</interpGrp>
<pb n="533"/>
<head rend="h3">Binnenlandsche letterkunde.
<lb/>Bibliographie.</head>
<interpGrp>
<interp type="primair" value="18720900"/>
</interpGrp>
<head rend="h4">I. Fraaie Letteren.</head>
<q rend="bq">W. HECKER. Klassisch woordenboek van Eigennamen uit de Grieksche en Romeinsche Geschiedenis, Mythologie, Aardrijks- en Letterkunde. Tweede verbeterde druk. Amsterdam, P.N. van Kampen. 1872.</q>
<p>Voor hen die in der tijd als gymnasiasten, na declinatie, conjugatie, etc. achter den rug te hebben, voor 't eerst een classiek auteur, Tauchnitz editie, in handen kregen, had de aanwending daarbij, hetzij van de Bibliotheca classica van Bosscha, of 't Onomasticon poëticum van Dornseiffen - later omgewerkt tot lexicon - iets bijzonder aantrekkelijks. Zich in staat te gevoelen onder de nageslagen eigennamen de daar vermelde bijzonderheden en anecdoten in 't latijn zelf, gaandeweg met meer gemak, te kunnen genieten, had voor den gymnasiast in die periode van overgang iets hartsterkends. Voor 't eerst oogstte hij vrucht, gevoelde hij 't praktisch nut van zijn verkregen taalkennis, die, hoe betrekkelijk gering ook nog, hem ten minste reeds den toegang had verschaft tot de Bibliotheca classica, vroeger voor hem een gesloten boek van geheimzinnig aanzien. Geen twijfel daarna, of hij zou ook zijn Virgilius, al mocht het daarmede nog niet vlotten, eveneens wel machtig worden.</p>
<p>Uitlokkend ter kennisneming waren in die Bibliotheca vooral de meer uitvoerige artikelen, zoowel wegens den inhoud, als omdat men door die lectuur zich meer en meer begon tehuis
<pb n="534"/>te gevoelen in de latijnsche phraseologie en tal van spraakwendingen in zich opnam, die wederom goede dienst deden bij de eerste oefeningen in 't latijn spreken. Zeer zeker ook langs andere wegen kan men hiertoe geraken; maar een feit is het, dat diezelfde Bibliotheca Classica, zoowel als 't Lexicon van Dornsciffen - méér dan Cicero of Virgilius - voor menigeen een soort van brug is geweest tot het verkrijgen van zekere vaardigheid in het behandelen der latijnsche taal, zoowel schriftelijk als mondeling</p>
<p>Onder dit opzicht nu - hier een bijzaak zoo men wil - kan 't nieuwe woordenboek van Dr Hecker geen dienst meer doen, geschreven als het is in de nederlandsche taal - een innovatie, waarmede zij die, onder den indruk hunner oude herinneringen, op de latijnsche school het latijnsche element ongaarne verzwakt zien, niet maar zoo dadelijk vrede kunnen hebben. Maar om billijk te zijn dient tegenover dit desideratum - zulks althans in 't oog der luidjes uit den reeds ouden tijd - te worden gereleveerd, dat het werk van Dr Hecker welkom moet zijn aan hen die, zonder juist de oude talen te beoefenen of ten minste genoegzaam te verstaan, met personen en zaken uit de klassieke oudheid, waar ze die bij lectuur aantreffen, nader wenschen te worden bekend gesteld. Voor ruimer kring dus dan de vroeger in het latijn geschrevene is het bovenvermeld woordenboek toegankelijk, en deze omstandigheid mag wel van invloed geweest zijn op het verschijnen van een 2<hi rend="sup">den</hi> druk in betrekkelijk kort tijdsverloop.</p>
<p>Overigens bezit het werk van prof. Hecker, boven zijn voorgangers van soortgelijken aard, de verdienste van groote zaakrijkheid en methode in een beperkt kader. 't Snoeimes is daarbij blijkbaar nog al gehanteerd. Vele <hi rend="i">ᾅπαξ λεγόμενα</hi>, elders opgenomen, zijn hier, òf als onbeduidend weggevallen, òf slechts met een enkel woord omschreven; daarentegen vindt men onder de eigennamen van meer belangrijke personen en zaken der oudheid een steeds heldere en kernachtige toelichting.</p>
<p>Voldoet nu ten slotte 't klassisch woordenboek van prof. Hecker aan billijke eischen? - Ons dunkt van ja.</p>
<p>'t Moge waar zijn, dat sommige weetgierige jongelieden nog meer zouden gebaat geweest zijn door grooter uitvoerigheid van sommige artikelen, bijv. over de topographie van Rome of Athene, of de vermelding der geschiedenis van enkele kunsten en weten-<pb n="535"/>schappen; op de zoodanigen evenwel behoeft men in een werk als het hier besprokene niet allereerst 't oog te hebben, en zulks te minder, daar de onderzoeklievenden op dit gebied, door den hun aangeboren trek tot napluizen en verder doordringen, in elk geval hun weg wel zullen vinden - daarvoor geen zorg! - Zelfs naar aanleiding van veel geringer gegevens dan de artikelen van voornoemd woordenboek zullen zij lust gevoelen om zich vollediger in te lichten omtrent hetgeen hun speciaal interesseert, en in dat geval al heel ligt, hetzij in Lübker's Reallexicon, hetzij in andere, nog meer uitvoerige werken, gelegenheid vinden hun hart op te halen.</p>
<p>Maar naast de eigenlijke liefhebbers en napluizers op dit terrein staan nog anderen, en wel in grooter getal, met meer onmiddelijke behoeften - zij namelijk, wien het tot 't beter verstaan van plaatsen bij de auctores classici, of in andere betrekking, voornamelijk te doen is om duidelijke en afgeronde ophelderingen omtrent personen en zaken uit de classieke oudheid.</p>
<p>Een verdienstelijk werk is het ook dezulken te gerieven, en daartoe het midden te houden tusschen Scylla en Charybdis, tusschen dorre nomenclatuur en omhaal van geleerdheid. Naar deze opvatting, van meer praktische strekking, dunkt ons 't classisch woordenboek van prof. Hecker - beknopt, helder en grondig - bij uitstek geslaagd.</p>
<p>&nbsp;</p>
<p>M. <hi rend="sc">van Groeneveldt</hi>.</p>
<q rend="bq">Bibliotheek van volksvoordrachten, onder redactie van M.W. <hi rend="sc">Scheltema Ezn</hi>. Tweede reeks. Amsterdam G.L. Funke, 1871.</q>
<p>Weêr liggen er twaalf n<hi rend="sup">o</hi>s. van deze bibliotheek voor mij. Wat een verscheidenheid van stof, in verschillenden vorm, en dat alles voor hetzelfde publiek, bewerkt. De litterator, de jurist, de predikant, de militair, leeraar en partikulier, - ieder staat gereed voor ‘het volk’ te spreken en te schrijven. Niemand acht het Leneden zich de lagere klassen der maatschappij in te lichten omtrent hetgeen waar, nuttig, zedelijk is. Allen willen medewerken tot haren vooruitgang. Inderdaad een verblijdend verschijnsel.</p>
<p>Ds. Laurillard levert ‘iets over de alchemie.’ Hij behandelt
<pb n="536"/>dit duistere onderwerp met een uitvoerigheid, die niets te wenschen overlaat; met een degelijkheid, die den strengsten kritikus tevreden moet stellen. - Wilt ge b.v. weten op welke wijs het woord alchemie in de wereld is gekomen, uwe nieuwsgierigheid kan zich te goed doen aan de volgende uiteenzetting: ‘Het woord Alchemie bestaat uit het Arabische lidwoord <hi rend="i">al</hi>, <hi rend="i">de</hi> of <hi rend="i">het</hi>, en <hi rend="i">chemia</hi>. De Grieken verstonden onder <hi rend="i">chemie</hi>, waarvoor zij in hunne taal zeiden: <hi rend="i">chèmeia</hi> (<hi rend="i">χημεία</hi>) de geheimmenisvolle natuurleer, welke, naar men meende, in het bezit der aloude Egyptische priesters geweest was, en waartoe ook de kunst der metaalverandering behoorde. Misschien beteekent <hi rend="i">chemie</hi> dan ook niets anders dan <hi rend="i">Egyptische</hi> kunst, - immers Egypte werd vroeger, zooals Plutarchus meedeelt, Chémeia (<hi rend="i">χημία</hi>) genoemd, iets wat in overeenstemming is met de oude Israëlitische berichten, volgens welke de Egyptenaren afstammelingen waren van Cham.’ - ‘De Alchemie werd ook genoemd <hi rend="i">de heilige kunst</hi>, ook <hi rend="i">de goddelijke kunst</hi>, ook de spagirische kunst. Deze laatste naam is samengesteld uit twee Grieksche woorden, spaein en ageirein (<hi rend="i">σπάειν</hi> en <hi rend="i">ἀγειρειν</hi>) uittrekken en bijeenbrengen. Zeer gewoon is ook de naam Hermetische kunst’ enz. - Omtrent Hermes, aan wien de laatste benaming doet denken, lezen wij o.a. - ‘Deze Hermes is een fabelachtige, omnevelde figuur uit de Egyptische oudheid, en wordt door velen gelijk gesteld met den Egyptischen god, Theuth of Thoth, eenigzins overeenkomende met den Mercurius der Romeinen en den
Hermes der Grieken. - Misschien is hij niet anders dan een mythologische personificatie van “al de wijsheid der Egyptenaren.”’ Gelukkig voor het volk, dat de heer L. door dat verduidelijkende ‘mythologische personificatie’, 't gewenschte licht in die Egyptische duisternis ontstoken heeft. Ik haast mij echter te verklaren, dat niet de geheele lezing in zulk een dissertatiestijl is opgesteld. Enkele plaatsen er uit mogen ons wat veel doen denken aan de bestoven folianten, waarin de auteur kort voor het schrijven gestudeerd heeft, 't geheel is ook voor 't volk zeer goed te genieten. Terwijl hij de geschiedenis en het geheimzinnig karakter dier zoogenaamde kunst in 't licht stelt, en kritiek uitbrengt over dat vruchteloos pogen van den menschelijken geest om de raadselen der natuur te verklaren, spreekt hij menig ernstig woord, vindt hij dikwijls de gelegenheid zijn hoorders een glimlach te ontlokken, door het uiten van ‘geestige zetten’, die voor een goed deel ontleend zijn
<pb n="537"/>aan een wereld, waarin hij zich terecht tehuis mag achten. Wat echter het meest zegt, de heer L. heeft zeer overtuigend geschreven. Mogen er onder zijn lezers zijn, die eenige sympathie voor de oude alchemie koesteren, hij zal hen zeker bekeeren tot een beter streven, waar bij de godsdienst als ‘het groote elixir’ en de wetenschap ‘als de steen der tweede orde’ geëerd wordt.</p>
<p>Ds. P.H. Hugenholtz, jr. geeft in n<hi rend="sup">o</hi>. 2 't een en ander uit het leven van Benjamin Franklin. Natuurlijk kon hij een man als Franklin, ‘den beroemden boekdrukker, den vernuftigen uitvinder van den bliksemafleider, den gouverneur van Pensylvanië, den grondlegger van de vrije republiek der vereenigde staten’ niet in enkele bladzijden in al zijn grootheid beschrijven. 't Was een zeer gelukkige greep om uit dat rijke leven, die twintig jaren tot onderwerp voor zijn lezing te kiezen, gedurende welke hij als ‘boekdrukker en uitgever, als boekverkooper en boekbinder’ werkzaam is geweest. Nu kon H. aan zijn gehoor van werklieden, den grooten werkman voorhouden en behield hij toch gelegenheid genoeg om 's mans ijver, moed, bekwaamheid, nederigheid, zedelijkheid en menschlievendheid in de sprekendste voorbeelden te doen uitkomen. 't Stukje is zeer onderhoudend en vloeiend geschreven.</p>
<p>In n<hi rend="sup">o</hi>. 3 behandelt N.G. Pierson Java en het koloniale vraagstuk. Zonder eenig vertoon van geleerdheid, is dit opstel, ofschoon er zaken in besproken worden, die het meerendeel der hoorders onbekend moesten zijn, zoo duidelijk mogelijk. 't Was zeker een gewaagde onderneming het volk te willen inlichten omtrent konservatieve en liberale koloniale politiek, tot hen te spreken over 't batig slot, den vrijen arbeid, de suikerwet en de agrarische wet. Doch de hoorders zullen niets bemerkt hebben van de moeielijkheden, die de heer Pierson hierbij te overwinnen had, want de gang van zijn redenering is zoo eenvoudig, dat zij al luisterende met hem zijn meegegaan, zonder er aan te denken dat hun leidsman hen langs zóó onbekende wegen en zóó ver van huis voerde.</p>
<p>Men kan als recensent soms in een moeielijke stelling geraken. Dit is 't geval met den ondergeteekende nu hij n<hi rend="sup">o</hi> 4 en 9 dezer bibliotheek moet aankondigen. Hij staat tusschen twee vuren. In 4 treedt Ds. Domela Nieuwenhuis als verdediger van den vredebond op: in 9 Luitenant Generaal Knoop als strijder voor de landsverdediging. Krijgsman en predikant staan hier meestal
<pb n="538"/>lijnrecht tegen elkander over. Reeds de eerste zinsnede der beide lezingen, (men zou ze ook brochures kunnen noemen) wettigen het vermoeden, dat we zeer uiteenloopende redeneringen zullen vernemen.</p>
<p>De Harlingsche predikant vangt aldus aan: ‘Onder de teekenen des tijds neemt zeker de oprichting der vredebonden eene belangrijke plaats in. Aan alle kanten van ons land ontdekt men eene beweging in deze richting’ - Men beweegt zich dus aan alle kanten van ons land in de richting van de oprichting der vredebonden. Gelukkig dat vredelievende Nederland! - Juichen wij echter niet te spoedig. Generaal Knoop heeft helaas heel iets anders bespeurd. Zijn eerste woord is: ‘Een vraagstuk van den dag is thans onze landsverdediging. Dit moest steeds zoo zijn.’ Toch hebben beide schrijvers een gemeenschappelijke aanleiding tot hun vrede en wapenings-woord, nl. den Fransch-Duitschen oorlog, doch zij bezien datzelfde feit van ietwat verschillende zijden. Zij hebben ieder hun opvatting van den toestand, waarin 't menschdom, en in 't bizonder dat aller roemrijkste deel er van, de Pruissische natie verkeert. ‘De tijden zijn veranderd, verkondigt D.N., en wij gelooven ook wat verbeterd, want terwijl het volk vroeger met graagte uittrok om veroveringen te maken en dat elke vergrooting van gebied eene eer was voor het volk, nu spreekt men anders....’ ‘We zien de eerste stappen gedaan op den baan van beschaving....Wij hebben daardoor een waarborg gekregen, waardoor wij gelooven, dat de tijd nu rijp is om den akker (van de vredezaak) te ontginnen.’ Wie geniet niet bij die ontdekking? Ieder wellicht behalve L.G. Knoop. Hij ziet de zaak gansch anders in. ‘De vreeselijke oorlogsgebeurtenissen van de laatste jaren hebben een gevoeligen schok gegeven aan het schoone geloof, dat het menschdom steeds vooruitgaat op de baan van het goede en het edele; soms ontwaakt hij ons de vrees, of wij niet, door overmaat van beschaving, tot de <hi rend="i">barbaarschheid</hi> terugkeeren.’</p>
<p>D.N. verzekert ons, dat er altijd strijd zal blijven tusschen licht en duisternis, den Messias en den Satan. Hij weet ook: de vredebond zal den oorlog niet ‘afschaffen’ maar toch hij zal ‘krachtig medewerken tot vernietiging’ en D.N. zelf gaat ‘vol geloof in de schoone toekomst voorwaarts in de vaste overtuiging, dat de “vredezaak” hare oplossing zal vinden, al is het <hi rend="i">misschien</hi> over jaren.’ (Misschien is dat misschien hier overtollig).
<pb n="539"/>Eindelijk besluit hij met de verklaring: ‘Ons is de toekomst.’ Die profetie is vertroostend....Maar ach, de heer Knoop stoort er zich niet aan, hij hoort de krijgstrompet en het klinkt zoo luid mogelijk: ‘Zoolang de menschen menschen zijn, zoolang de wereld zal bestaan, zal er oorlog wezen; wie anders gelooft, schept zich een hersenschim.’ - Men meene evenwel niet, dat de heer Knoop zich <hi rend="i">oorlogzuchtiger</hi> aanstelt dan de heer N. Ook hij heeft den vrede lief, ook hij is als de predikant een godsdienstig man. In beider woorden weerklinkt slechts wat de krijgsgebeurtenissen van ''70 hun schijnen toe te roepen. Wanneer D.N. over den Fransch-Duitschen oorlog wat lang nadenkt, wordt hem de toekomst van ‘de vredezaak’ in toenemende mate helder en heerlijk, opgetrokken in den derden hemel, ziet hij schier onuitsprekelijke zaken, die hij tot voorlichting van het volk, aldus vertolkt: ‘Het is geen eeretitel meer, om een veroveraar te heeten, ofschoon de koning van Beijeren zeker gemeend heeft den koning van Pruisen een groot kompliment te maken door hem te noemen: Willem den veroveraar. En op dezen naam zal Willem niet gesteld zijn, maar toen de handschoen hem werd toegeworpen, toen heeft hij met zijn legerscharen getoond, wat de macht van Duitschland was. En die kracht steunde op ontwikkeling; daarom zijn al die overwinningen geen toeval, maar juist de kracht der kennis heeft hierin luisterlijk bewezen den boventoon te voeren. Het was natuurlijk en gelukkig, dat niet die onzedelijke, roofzieke en half-barbaarsche legerhorden der <hi rend="i">Franken</hi> (sic) de overwinning hebben behaald, maar de zege kwam Duitschland toe, en als eenmaal de ontwikkeling van het Fransche volk is toegenomen, dan zullen de nageslachten dankbaar zijn voor de groote les (in beschaving en vredelievendheid?) hunnen voorvaders door de Duitschers gegeven’ - Van dit grootmoedig optimisme heeft de heer Knoop
blijkbaar niet het minste begrip, en als of hij nooit naar dergelijke bezielde taal geluisterd had, schrijft hij: ‘de Duitschers, die in 1864 gesneuveld zijn bij het bestrijden van de Denen, in 1866 bij den kamp tegen Oostenrijk, of in 1870 bij het ten onderbrengen van Frankrijk, zij zijn gevallen om de veroveringsplannen te verwezenlijken van eene <hi rend="i">staatkunde van list en geweld</hi>.’ Wij gunnen aan beiden heeren gaarne ieder hun overtuiging, doch als wij de vraag moeten beantwoorden wie den diepsten indruk maakt door zijn woord, dan moet ik erkennen, dat het mij voor-<pb n="540"/>komt, dat de heer Knoop de meeste kans heeft op 't maken van bondgenooten voor zijn zaak. Deze toch is konsekwent. Hij meent: men moet, men kan zich verdedigen, en nu verlangt hij een leger en zegt: ‘de wapening en krijgsmansgeest moeten al meer en meer algemeen worden.’ Dat is van zijn standpunt beschouwd te begrijpen. De heer D.N. daarentegen, ofschoon een oorlog, die uit eer- en heerschzucht ondernomen wordt, afkeurende, wil zich volstrekt niet ontrekken aan den plicht om zijn land te verdedigen. ‘Immers dan staat het gelijk met den dief, die in ons huis inbreekt en dien wij tegen elken prijs willen en mogen verdrijven.’ Nu wil ik niet eens vragen of het zoo duidelijk bewezen is, dat een verdedigingsoorlog gewettigd is voor een vriend van de ‘vredezaak,’ of christendom en menschelijkheid, waarop N. zich nog al eens beroept, ook inderdaad ons het recht geven, om iemand die ons van iets komt berooven, te vermoorden, zelfs niet of het zich laten verdrukken ter wille van den vrede niet eene nog grootschere daad zou zijn, dan de eerste aller daden op dit gebied, gelijk Nieuwenhuis de oprichting van den vredebond noemt, - ik laat dat alles daar, maar ik vraag: hoe kan, indien een verdedigingsoorlog plicht blijft, ons tevens op het hart worden gedrukt, tot volksvertegenwoordigers slechts mannen te kiezen, die o.a.
‘aandringen op ontwapening als het eenige middel om alle volken van den druk van het militaire stelsel te ontheffen?’ Bestaat er werkelijk geen strijd tusschen die twee plichten? Moet men dan eerst de wapenen bestellen als de dieven reeds in huis zijn? In welk een hachelijken toestand zouden wij ons bevinden, indien wij dan b.v. eens te doen hadden met ‘die onzedelijke, roofzieke en half barbaarsche legerhorden der Franken!’</p>
<p>Over 't algemeen genomen, is het woord van den heer Knoop aan zijn landgenooten logischer, dan dat van N. De Luit. Gen. spreekt, gelijk hij beloofd heeft, op gemeenzamen toon, op eenvoudige wijs, ernstig, hartelijk en zonder hartstocht. Het is mogelijk, dat men het niet in alles eens is met zijn beschouwingen, men zal zeker vrede hebben met den vorm, waarin hij ze kleedt en eerbied gevoelen voor zijn overtuiging, waaruit de liefde voor waarheid, recht en vaderland zoo helder in 't licht treedt. Er is geen twijfel aan, of de heer D.N. is evenzeer met zijn gansche hart de zaak toegedaan, die hij verdedigt, doch zijn woorden zijn dikwijls minder gelukkig gekozen, de geest die hem be-<pb n="541"/>zielt, is niet altijd in harmonie met den wensch naar vrede Wat bij profetische naturen meer voorkomt, hij is wat onverdraagzaam tegen de ongeloovigen, zijn tegenstanders. Voortdurend staan zij hem in den weg en dan behandelt hij hen zeer onvriendelijk. Hij noemt hen ‘tragen van verstand, onverschilligen, die zich om niets bekommeren dan om eigen genoegen, - achterblijvers, die zich tegen alles aankanten, wat in vroegeren tijd onbekend was; - als de vredebond mislukt, heet het, dan is het grootendeels de schuld van al die onverschilligen, die ofschoon voorstanders, niet door toetreding hun invloed aangewend en de anderen gered hebben van het dwaalspoor, dat hunne pogingen - deed mislukken.’ Diezelfden worden ook genoemd: ‘lieden, die de kat uit den boom willen zien.’ ‘In naam zijn de meeste voor den vrede’ (elders: ‘schreeuwen en afkeuren met woorden dat kan iedereen,’) maar reeds de eerste poging, die wordt aangewend, vindt bij velen der zoogenaamde vredesvoorstanders geen bijval. Waarom niet?.....'t is moeielijk op die vraag een bepaald antwoord te geven, omdat er meer woorden dan bewijzen worden aangewend, omdat het meer met gelach en schouderophalen dan met ernst wordt begroet en behandeld.’ Eerst aan het
eind van zijn opstel ontmoet de schrijver ook ‘geleerde en verstandige’ lieden onder die tegenstrevers. - Men zou het wreed kunnen noemen van den heer N. al die menschen, die tot nu toe geen lid van den vredebond zijn geworden, zoo voor 't volk als minstens onversclilligen ten toon te stellen, doch wij willen hem gaarne die gemelijkheid vergeven, ter wille van zijn oprechte liefde voor den wereldvrede. We gaan verder nog en schrijven het onordelijke van zijn betoog op rekening van zijn niet te negeren enthousiasme, doch moeten helaas eindigen met een voor ons onoplosbaar zielkundig raadsel, nl. hoe 't iemand bij zoo vurige geestdrift mogelijk was zooveel algemeenheden, zulk een heirleger van zinnen van waterachtig gehalte neêr te schrijven, die deze lezing krachteloos en vervelend maken?</p>
<p>&nbsp;</p>
<p>Men behoeft slechts te weten dat n<hi rend="sup">o</hi> 5 ‘De koffievrouw’ door J.J. Cremer geschreven is, om er zich van overtuigd te kunnen houden, dat het met eere een plaats zal innemen onder de n<hi rend="sup">o</hi>s van deze reeks. 't Aardige stukje spreekt in novellistischen vorm voor menige onervarene een ernstige waarschuwing uit
<pb n="542"/>voor de listen en lagen van eene zekere soort van wezens, die er zich op toeleggen zich te verrijken met de penningen van argelooze dienstboden, haar geluk te verwoesten door wantrouwen jegens hare meesteressen in haar hart te zaaien, en haar te verleiden tot oneerlijkheid, spel, drank en dergelijken. Dit ‘beeld voor 't volk’ is naar het leven geteekend.</p>
<p>&nbsp;</p>
<p>De redakteur zelf heeft tot deze reeks twee verhalen geleverd. N<hi rend="sup">o</hi>. 6. ‘Een drenkeling en zijn redders,’ n<hi rend="sup">o</hi>. 12 ‘Uit het leven eener dienstbode. De heer Scheitema heeft nog altijd veel smaak voor den straat-, keuken- en herberg- konversatie-toon. Schier zonder uitzondering spreken de helden en heldinnen hun hollandsch met fransche woorden of met uitheemsche uitgangen verrijkt. Dit is voor den auteur een tamelijk onschuldig genot. Wij zouden hem er ook geen grief van willen maken, ware het niet, dat hij deze liefhebberij wel wat overdreef. Soms b.v. moet hij tusschen haakjes de beteekenis van dat keukenfransch aangeven, als “prebeerde (pretendeerde),” iets wat in een volksverhaal zeker niet op zijn plaats is. Bovendien een enkele maal komt hij door die liefde voor 't grappige in strijd met de waarheid. Of zou een kommies, die uit pedanterie zich zelf “ambtenaar bij de administratie” noemt en <hi rend="i">tien jaar</hi> militair geweest is, inderdaad als een boerenjongen van zijn “Coronel” (kolonel) spreken? Gelijk S. de taal dier lieden met zekere voorliefde naspreekt, schept hij er ook behagen in alle bewegingen, waartoe keukenprinsessen in staat zijn, na te teekenen. Niet ééne, hoe gering ook, ontsnapt hem, zijn schrijversblik vervolgt haar tot onder de dekens. - Mina, leest op den dag van haar in dienst treden, 's avonds voor zij gaat slapen, in den bijbel. 't Kamertje waar zij dat doét, is tevens het slaapvertrek van twee dienstboden. Daar ontwikkelt zich 't volgende gesprek: “Nou een brave,” fluistert de eene kameraad, die haar had gadegeslagen, 't hoofd achter de gordijnen terugtrekkende, haar slaapkameraad in 't oor, - “een brave, ze leest jandori in den bijbel.” - “Pas maar op voor de kwezel,” mompelde de andere, <hi rend="i">zich onder de dekens omkeerende</hi>.’ - Eén dier
kameraden, met name Ka, was dan ook ongetwijfeld de moeite der beschouwing waard. Eens b.v. zag de heer Scheltema haar den volgenden toer verrichten: ‘Met bewonderenswaardige snelheid <hi rend="i">pakte</hi> zij met de rechter- en de linkerhand het bovenstuk van haar (eigen) lichaam aan, met
<pb n="543"/>zulk een kracht als wilde zij 't vaster aanschroeven.’ Dat laatste is te begrijpen. De Heer S. vindt hier alleen de snelheid, waarmeê die beweging verricht werd, bewonderenswaardig. Ik meen dat wij ons meer moeten verbazen over de handeling zelve, die een niet alledaagsche tegenwoordigheid van geest verraadt. Wil men een meer kalme pose dier zelfde dienstbode geteekend zien: men leze: Zij zette zich op een stoel neer, plaatste haar voeten op een stoof, waarin een Januari glom, spalkte haar knieën zoo wijd mogelijk uit een, drukte vervolgens een groen geschilderden houten bak in haar schoot, wreef met het bovendeel van haar hand tegen haar neus’ enz. enz. De heer S. heeft een geoefend oog voor 't onbeduidende en gelijk maar al te dikwijls blijkt, wat veel erger is voor een schrijver van volksverhalen, - een wansmaak, die hem verleidt om haarfijn alles te vertellen, wat slechts geestig kan zijn voor dronkenlui. Hoor b.v. Dorrema den kommies (n<hi rend="sup">o</hi>. 6). Nadat hij u heeft verhaald, hoe hij zonder broek aan tegen de Belgen gevochten heeft, en eens een potagie gegeten heeft, waarin de oude kous van den boer gekookt was geworden, moet gij de volgende dronkenmanstaal aanhooren. ‘Het was een ver.....prettige tijd toen ik in dienst was, maar de Belgen hebben er van gelust. Wat denk je, dat ik ze niet in den pan heb gehakt.....wie twijfelt er an? die dat doet kan op zen bakkes krijgen. Toen ik uit de dienst kwam, heb ik bij moeder Dorrema dienst genomen, zij is dik, maar lastig.....ik had met den coronel niet zooveel spats as met haar; ben ik vrolijk, dan zeit ze dat ik dronken ben, en dan speult ze op der poot.....’</p>
<p>Deze ontboezeming is het laatste dat wij omtrent Dorrema vernemen. Er ligt in 't verhaal zelf niet één reden, waarom S. het ons behoeft meê te deelen. Waarom anders gaf hij die onbeschaafde taal, dan omdat hij haar zoo stichtelijk vond voor het volk....of moeten wij aannemen, dat hij zelf bij voorkeur in dergelijken ruwen onzin de eigenaardigheid van zijn humoristisch talent ons wil toonen? - Waarlijk! 't is alsof de redacteur deze bibliotheek beschouwt als een welkome gelegenheid om zoo geen grofheden, althans dwaasheden te schrijven, die ons doen wanhopen aan zijn bekeering. Wat zal men zeggen van een verhaaltrant als deze? ‘Eenigen tijd bleef zij, 't hoofd voorover, onbewegelijk zitten; zelfs stond zij haar hand niet toe, de traan weg te pinken, die uit haar oog langs haar neus
<pb n="544"/>liep en ontzaglijk veel tijd noodig had, vóór ze den moed had bijeengeraapt om den grooten sprong in haren schoot te wagen.’ - O, lafhartige traan! Zou 't wel doller beschreven kunnen worden? De heer S. bewijst ons in dit opstel, dat hij de kunst verstaat om het eenvoudige en onmerkwaardige, ingewikkeld en ijselijk te maken, zoo als niemand vóór hem. - Luister slechts naar een ander voorbeeld. ‘Zij klauterde naar beneden langs iets, dat, hang voor de uitersten, het juiste midden bewaarde tusschen een leer en een trap. In het benedenvertrekje deed zij een band om haar middel los; (Mijn God! wat wil zij? Zal de zedige Mina een zelfmoord begaan? - stel u gerust lezer). ‘Zij stapte uit een kleedingstuk, dat in een circel rondom haar op den grond nederviel.’ m.a.w. Mina trok haar rok uit. Hoe onzinnig zulk geschrijf ook is, het beteekent echter nog niets bij de geschiedenis van een sneeuwjacht, die in dat zelfde leven eener dienstbode onze opmerkzaamheid vraagt. Ik zou den moed niet hebben 't citaat uit te schrijven, wanneer ik niet er van overtuigd was, dat de heer S. hiermeê zijn meesterstuk in dit genre geleverd had.</p>
<p>‘'t Is de 14<hi rend="sup">de</hi> Februari van het jaar 1860, en 't is vinnig koud. Een noord-oosten wind, giert met onstuimige vlagen en drijft somwijlen de sneeuw in woeste vaart voor zich uit, die, waar zij niet door een dubbel raam of tochtlat verhinderd wordt, door de kleinste reet of opening der woningen dringt, om aan de woedende vervolging van den wind te ontkomen. Geen wonder, dat zij ook dat kleine huisje, ginds buiten het dorp geplaatst, tot een vluchthaven gekozen heeft. Het huisje bestaat uit één vertrek en een zoldertje, thans tot ziekenkamer ingericht. Daar vooral vindt de sneeuw weinig belemmering. Een stuk van een oude krant, dat tot plaatsvervanging van een halve vensterruit in het dakvenstertje geroepen werd, heeft zij spoedig den moed benomen, om haar langer den doortocht te betwisten; en hoewel een trouwe hand de dienst heeft ingeroepen van een wollen lap, nu de krant bezweken is, ook aan de waakzaamheid van dezen weet zij te ontsnappen. De andere verweerde ruiten doet de wind telkens rammelen tusschen de roeden, en op die plaatsen, waar de stopverf ontrouw geworden is aan hare roeping, dringt de sneeuw telkens verder en verder heen. Zelfs in de bedstede zoekt zij een toevlucht, en het kost haar weinig moeite tusschen de dakpannen door te komen, waar zij, afgemat door
<pb n="545"/>den storm, nedervalt op het schamel bed van een kranke.’</p>
<p>Het is mij onbekend of de heer S. dichter is, 't zal evenwel spoedig genoeg blijken, want na herlezing van zijn eigen opstel, bovenal van die sneeuwjacht, moet hij onweerstaanbaren lust gevoelen tot het vormen van oden en elegiën. Welk een rijkdom van stof en beelden! B.v. die ontmoedigde oude krant, of die bezweken oude krant; die ingeroepen wollen lap en die sneeuw, aan 's lappen waakzaamheid ontsnapt. Die bedsteê toevlucht van de sneeuw! Zijn 't niet al te maal onderwerpen om van te watertanden, wanneer men van poëtisch gevoel niet geheel en al misdeeld is! - Maar dan, hoe is 't mogelijk dat ik haar niet het eerst noemde: die stopverf. Ik moet eerlijk bekennen ze zou mij 't meest aantrekken; wat een prachtige gelegenheid om een ‘uit den aard der zaak’ taaie stof in vloeiende verzen te verwerken. Reeds de eerste regel zou van gloeiende verontwaardiging kunnen spreken: b.v. Hà, stopverf ontrouw aan uw roeping! - ik geef dit natuurlijk onder verbetering van den heer S., wien ik het gaarne overlaat het tiental, liefst twaalfregelige, coupletten te smeden. Hij late zich echter door mij niet van 't rechte spoor leiden; gevoelt hij zich meer getroffen door dat tragisch uiteinde: dat <hi rend="i">afgemat</hi> neervallen van het sneeuwvlokje op het schamel bed van een kranke, ik zal hem er geen verwijt van maken, want ik moet erkennen, er ligt een zee van weemoed in zoo iets, bijna even onpeilbaar als in dien 14 Febr. zelf, die dat alles, op ik weet niet welk uur, te aanschouwen gaf.</p>
<p>&nbsp;</p>
<p>De heer S. is een man uit één stuk. Hij blijft zich in alles gelijk. Ook de wijs waarop hij zijn personen tot zijn publiek inleidt is in overeenstemming met zijn bekende breedsprakigheid. Neem b.v. n<hi rend="sup">o</hi> 12, waarin hij ons de geschiedenis van Mina als een werkelijk gebeurde wil verhalen. Eerst geeft hij een algemeene inleiding: de heer S., in gezelschap van twee dames en een heer, die over de gebreken van meiden keuvelen, <hi rend="i">besluit hun de geschiedenis van Mina te verhalen</hi>. - Hiervoor zijn noodig 3 pagina's. - Nu verwacht men met recht de brave, zedige Mina te zullen zien. Ge wordt teleurgesteld. S. neemt zijn taak alles behalve lichtzinnig op. ‘'t Was, zoo begint hij, 't was de achtste April van het jaar 1808. Louis was koning van Holland en 't was op dien achtsten April ontzettend buiïg en regenachtig, zoodat....’ - nu ik zal maar met een paar woorden zeggen, waartoe S. negen
<pb n="546"/>regels gebruikt - zoodat de Amsterdammers de zon niet konden zien. Maar wat deren ons de zon, Louis, en de Amsterdammers...indien wij Mina maar kunnen zien? Doch nu zal zij zeker toch te voorschijn treden! - Eerst een uiteenzetting van de waarheid dat de Amsterdammers niet ‘aan de zon hebben opgedragen hen uit den slaap te wekken,’ maar aan de porders, voorts een breedvoerige beschrijving van de eigenschappen en werkzaamheden der leden van dat wakkere gild. Zoo'n porder zal nu Mina misschien gaan wekken en dan zullen wij haar in de volle lengte en breedte harer heerlijkheid aanschouwen? - Even geduld nog lezer. Na de porders komen de melkboeren in Amsterdam de lieden wekken, en nu moet ge eerst op ‘dien ontzettend buiigen regenachtigen 8<hi rend="sup">sten</hi> April’ de melkboeren betrachten, letten op hun welgedaanheid, hun blos, U verdiepen in de physiologische of psychologische oorzaak van dat verschijnsel, luisteren naar hun schelletje, ja ook naar hun herhaald geroep...'t Is ondertusschen nog altijd de morgen van den 8<hi rend="sup">s</hi><hi rend="sub">ten</hi> April.: Louis is koning, 't is buiig, er zijn porders en melkboeren...en Mina is er, doch die krijgt ge maar niet te zien. Maar toch iets zeer belangrijks verschijnt er - de barbier van Mina's heer, komt, schelt; nu zal ze zeker open doen - even geduld nog: de heer Scheltema vindt een barbier, wel te verstaan een Amsterdamschen, zoo belangrijk, dat hij twee volle pagina's noodig heeft om u zijn portret te malen. Hebben nu Louis, de zon, de regen, de porder, de melkboer en de barbier eenigen invloed op den loop van zaken, waarvan Mina 't middenpunt zal zijn? In 't minst niet, zelfs de zoo breed opgevatte van den Aanzet heeft niets anders te doen, dan Mina's heer te scheren en beneden gekomen te ‘sisteneeren’ dat haar meester in Zuid-holland een optrekje wil huren. S. had een eed gezworen, dat hij, het mocht dan gaan zoo 't wilde, twee vel druks zou
volschrijven, en we hebben gezien, hoe 't hem gelukt is.</p>
<p>De redakteur doet een verdienstelijk werk met de voordrachten van anderen voor 't volk te versamelen. Maar het is zeker zijn plicht een strenge kritiek uit te oefenen over zijn eigen werk, vóór hij 't waardig acht het te plaatsen naast dat zijner medewerkers. Dat is hij aan 't volk, aan zich zelf als redakteur, niet het minst aan zijn medearbeiders verschuldigd. M. Westerman beoordeelt in een der n<hi rend="sup">o</hi>. dezer reeks, de letterkundige waarde der nieuwjaarswenschen van den Amsterdamschen nachtwacht,
<pb n="547"/>koerantenombrenger, waldieper, enz., - hij heeft veel op die ontboezemingen aan te merken en met reden, doch ik ben er zeker van, dat, wanneer men dienzelfden maatstaf aanlêi aan de twee novellen van den heer Scheltema, het zou blijken, dat de poëzij van den waldieper, niet behoeft onder te doen voor het proza van den predikant. Ongetwijfeld zal de goede smaak er bij winnen, en het volk er niets bij verliezen, indien hij de Dorrema's, Schommelingen e.t.q. met rust laat, zoolang hij althans zich niet sterk genoeg gevoelt om weêrstand te bieden aan het verleidelijke van de rol om hun tolk te zijn, in plaats van hnu meester te blijven. En wat de dienstmaagden aangaat, al smeeken hem ook de brutaalste Ka's en de zachtzinnigste Mina's, haar te bed liggende of in de keuken staande, haar bovenstuk aanpakkende of haar banden losmakende, met zijn getrouwe pen uit te teekenen, hij vinde den moed om onverbiddelijk te zijn en zich zelf en deze teleurgestelden te troosten met de gedachte, dat haar om de veertien dagen te Vlaardingen een ‘versnapering’ wordt toebereid.</p>
<p>N<hi rend="sup">o</hi>. 7 en 11 behandelen onderwerpen waarin werklieden, be lang kunnen stellen. 't Eerste heeft tot opschrift: ‘Over de verschillende vereenigingen door werklieden opgericht’, 't laatste: ‘Coöperatie tusschen patroon en werkman.’ De bibliotheek zou er bij winnen, indien zij meer stukken van dien aard, zóó goed geschreven en zóó praktisch van strekking onder hare n<hi rend="sup">o</hi>s telde.</p>
<p>In n<hi rend="sup">o</hi>. 8 belooft Mr. J. Domela Nieuwenhuis, een vraag der liefde te zullen beantwoorden, nl. ‘hoe moeten wij ons jegens ontslagen gevangenen gedragen?’ In 't begin herinnert hij ons, met aanhaling van de woorden ven ‘den bekenden gevangenen vriend Dr. Eliza Laurillard,’ dat gevangenen menschen zijn, en later wijst hij er op, dat wij als God vergevingsgezind moeten zijn. Een kleine bijdrage voor 't genootschap tot zedelijke verbetering van gevangenen te geven, acht hij een geschikt middel voor zijn hoorders om hun liefde jegens hen te betoonen; voorts, meent hij, dat men hen niet <hi rend="i">bij voorkeur</hi> in dienst behoeft te nemen, maar evenmin hen mag terugstooten, en eindigt zijn woord met deze, zeker niet te betwisten, verklaring: ‘Een ieder doe naar zijn krachten en zijne overtuiging, zooals het geweten hem ingeeft. Hij handele dus gedreven door liefde.’ Ziedaar de hoofdinhoud van 't antwoord op ‘<hi rend="i">die vraag van diep ingrijpende gevolgen</hi>.’ Drie vierde deel der lezing wordt ingenomen door
<pb n="548"/>een beschouwing van de deugden en gebreken der verschillende gevangenisstelsels. 't Cellulaire neemt N. in bescherming, dat van gemeenschappelijke opsluiting keurt hij ten strengste af. 't Laatste stoot den boosdoener meestal nog dieper in 't verderf. Ik betwijfel of dit opstel veel zal bijdragen tot het schoone doel van den schrijver: het wegnemen van vooroordeelen bij het publiek ten opzichte van ontslagen gevangenen. Mij dunkt, na de lezing van des heeren Nieuwenhuis overtuigend betoog zal ieder vragen aan den ontslagen gevangenen, die zijn diensten aanbiedt, ‘welke straf hebt gij ondergaan?’ Luidt dan 't antwoord, ‘zóó veel jaar gemeenschappelijke opsluiting,’ de grootste gevangenen vriend zal huiveren zijn huis voor hem te ontsluiten - hij zal zich herinneren, dat die soort van gevangenis een school voor onzedelijkheid voor boosdoeners is.</p>
<p>Nog moet ik met een enkel woord afzonderlijk gewag maken van M. Westerman's voordracht ‘Sleur en Fooi.’ Ik sprak reeds boven over haar ‘zij behelst een onderhoudend geschreven kritiek op de nieuwjaarswenschen die in de Amstelstad in druk verschijnen. Het zal het laatste stuk zijn van zijn hand. Dat is te betreuren, want hij was in den echten zin des woords een volksman, hij had het volk lief en wist het op vriendelijken toon, lachende de waarheid te zeggen. Indien de schrijvers voor de bibliotheek van volksvoordrachten, als hij deed, in de eenvoud het kenmerk van het ware blijven zoeken, zullen zij zeker zijn nagedachtenis op de beste wijs in eer houden.</p>
<p>&nbsp;</p>
<p><hi rend="spat">Drachten</hi>, Sept. 72.</p>
<p><hi rend="sc">de Koo.</hi></p>
<div type="section">
<head rend="h4">II. Wis- en Natuurkunde.</head>
<q rend="bq"><hi rend="sc">Schoedler's</hi> Boek der Natuur. Naar de zeventiende hoogduitsche uitgaaf, door A. Winkler Prins. Met Figuren, Sterrenkaarten, enz. Sneek, van Druten en Bleeker. 2 Deelen. Prijs f 9.</q>
<p>Wij hebben hier te doen met een werk, waarvan men met meer recht, dan van menig ander boek kan getuigen, dat het in eene bestaande behoefte voorziet. Er zijn vele mannen en
<pb n="549"/>vrouwen van ‘rijperen leeftijd,’ die in hunne jeugd verstoken waren van het voorrecht, door kundige leermeesters te worden ingeleid in het groote en leerrijke Rijk der Natuur. Een groot aantal van deze, bespeurende, dat de jeugd onzer dagen hun in natuurkennis vooruit streeft, en de practische resultaten dezer wetenschappen bewonderende, wil zich gaarne eenige moeite getroosten, om thans nog de geleden schade zooveel mogelijk in te halen. De tijd ontbreekt hun echter, om geregeld de leerboeken voor de verschillende vakken der natuurwetenschap door te werken. Daarenboven zijn die boeken geschreven voor jongelieden, wier verstand nog niet die mate van ontwikkeling bereikt heeft, die men bij menschen van rijperen leeftijd onderstellen mag. Men wil gemakkelijk en aangenaam, zij het ook met inspanning, den weg leeren vinden in het rijk der Natuur; men wil het Boek der Natuur leeren lezen en verstaan, zonder zich met de fijnste nuanceering harer taalregelen vooraf bekend te maken.</p>
<p>Deze taak nu heeft de schrijver van het ‘Boek der Natuur’ aanvaard. Juist omdat hij voornamelijk voor beoefenaars van rijperen leeftijd schrijft, legt hij zich eerst toe ‘om de groote omtrekken en de algemeene waarheden te doen kennen,’ om daarna zich met de beschouwing der bijzonderheden bezig te houden. Hij maakt een aanvang met de natuurkunde en de sterrekunde en laat hierop de scheikunde volgen, met de ‘onvermijdelijke aanvulling voor deze’ de delfstofkunde. Daarna volgt de kruidkunde en de dierkunde, waarin de leer der levensverrichtingen is opgenomen.</p>
<p>Het werk wordt geopend met een geschiedkundig overzicht, dat onzes inziens veel te kort is. Juist omdat de geschiedenis der natuurwetenschappen zoo onverantwoordelijk verwaarloosd wordt, zou een goed, grondig overzicht hier zeer op zijn plaats zijn geweest. Zelfs indien het volumen van het historisch gedeelte gelijk had gestaan met dat aan natuurkunde of scheikunde gewijd, wij zouden de laatsten geweest zijn, daarop aanmerking te maken. Wat de schrijver nu geeft, beteekent niets, en had gerust achterwege kunnen blijven.</p>
<p>In de ‘<hi rend="i">inleiding</hi>’ wordt aan elke wetenschap hare plaats in het groote geheel aangewezen, en bepalingen gegeven van sommige uitdrukkingen.</p>
<p>De inleidingen op de verschillende wetenschappen worden
<pb n="550"/>voorafgegaan door eene opgave van ‘hulpmiddelen,’ dat wil zeggen, van boeken, die over de bedoelde wetenschappen handelen. Die bronnen zijn natuurlijk meest allen van duitschen oorsprong; nu en dan ontmoet men den titel van een hollandsch werk, een paar maal dien van een fransch of een engelsch.</p>
<p>Het gedeelte, dat de natuurkunde behandelt, laat zich met genoegen lezen, al is het ook, dat velen zich ergeren zullen aan de indeeling. De plaats, waarover wij beschikken mogen, laat niet toe, dat wij eene geregelde kritiek leveren. Wij bepalen ons bij de opmerking, dat het boek gewonnen zou hebben, zoo de schrijver eene meer aaneengeschakelde redeneering gegeven had, in den trant van Ule's, ‘populäre Naturlehre.’</p>
<p>Deze opmerking geldt evenzeer voor de andere afdeelingen. De wijze, waarop de schrijver de stof bewerkt heeft, de keuze der voorbeelden, het weglaten van bijzaken en het releveeren van hoofdpunten, verdient allen lof.</p>
<p>De sterrekunde wordt voorafgegaan door een kort overzicht van de leer van den cirkel, den bol, de ellips, van de lagere meetkunst en van de driehoeksmeting. Zij is in twee deelen verdeeld, die de algemeene, en bijzondere sterrekundige verschijnselen behandelen. Een net uitgevoerde sterrekaart met schijf, benevens een kleine maankaart, vindt men achter het eerste deel van het werk. Dit gedeelte beviel ons bij uitstek; met weinig moeite kunnen zich de lezers een vrij goed denkbeeld vormen van de inrichting des Heelals.</p>
<p>Op de inleiding der scheikunde zijn hier en daar wel aanmerkingen te maken, maar de behandeling dier wetenschap zelve, is, vooral als men de beknoptheid, die behouden moest blijven, in aanmerking neemt, uitstekend. Misschien had de organische scheikunde iets uitvoeriger behandeld kunnen worden; het komt ons voor, dat deze juist voor leeken van meer nut is dan de anorganische.</p>
<p>De delfstof- en aardkunde komen vervolgens aan de beurt. Na een overzicht van de kristalstelsels gegeven, en de physische en scheikundige eigenschappen der delfstoffen besproken te hebben, gaat de schrijver over tot het beschrijvend gedeelte, waarbij hij het woord ‘delfstof’ in zeer ruime beteekenis opvat. Het komt ons voor, dat veel had kunnen bekort worden. Men vindt hier te weinig voor hem, die over de zaken iets wil naslaan, en te veel om bij eene gewone lectuur gemakkelijk te verteren. Over de
<pb n="551"/>aardkunde wordt weinig gezegd; maar het medegedeelde bevat zeker de belangrijkste gedeelten dier wetenschap.</p>
<p>De behandeling der algemeene <hi rend="i">plantkunde</hi> is uitmuntend. Wij weten er geene aanmerkingen op te maken. Wat de bijzondere plantkunde betreft, de rangschikking, die hierbij aangenomen wordt is ‘nagenoeg gelijkvormig’ aan die van Endlicher. Bij voorkeur worden die planten beschreven, ‘die belangrijk zijn voor de nijverheid, voor de geneeskunde of voor eenig ander doel.’ Het is den schrijver gelukt, eene niet al te droge systematiek te geven.</p>
<p>De anatomie en physiologie der <hi rend="i">dierkunde</hi> had naar onze meening wat grondiger kunnen zijn. De vergelijkende anatomie had wat meer op den voorgrond kunnen treden, en er had wat meer op de lager georganiseerde dieren moeten gelet zijn. De kennis van dit gedeelte der wetenschap is bij de meeste menschen zoo verbazend gering, dat eene uitvoeriger behandeling hier zeer op hare plaats zou zijn geweest. Het beschrijvend gedeelte voldeed ons in alle opzichten.</p>
<p>Ieder deel is van voren voorzien van eene uitvoerige inhoudsopgave, van achter een alphabetisch register; het is zoowel van boven als beneden gepagineerd. De bovenste pagineering heeft betrekking op de inhoudsopgave en begint bij iedere wetenschap op nieuw; de onderste loopt dóór tot aan het einde. Aan de natuurkunde zijn 206 pagina's gewijd, aan de sterrekunde 90, aan de scheikunde 191, aan de delfstof- en aardkunde 164, aan de plantkunde 161, aan de dierkunde 255 pagina's. Ieder deel is ook afzonderlijk verkrijgbaar; het eerste voor f 5,90, het tweede voor f 5,10. Ook is ieder stuk afzonderlijk verkrijgbaar; de natuurkunde voor f 1,95, de sterrekunde voor f 1,30, de scheikunde voor f 1,90, de delfstofkunde voor f 1,60, de plantkunde voor f 1,80, de dierkunde voor f 2,50.</p>
<p>Het werk is rijk met platen versierd; bijna zonder uitzondering kan daarvan gezegd worden, dat ze uitstekend zijn uitgevoerd. Doch de geheele uitvoering doet den uitgevers eer aan. Druk, correctie, papier en platen werken samen, om het werk tot een sieraad van onze bibliotheken te maken. Het is een waar genot zulk een boek open te slaan. Ook de vertaler heeft recht op een woord van lof. Waar men het boek ook opslaat, men ziet dat er zorg aan besteed is, om de gedachten van den schrijver goed weer te geven. Wel ontdekten we hier en daar onregelmatig-<pb n="552"/>heden in de spelling, soms ook wel gansch ongebruikelijke en moeielijk te verdedigen uitdrukkingen en woorden, maar het is niet doenlijk om zulk een arbeid van alle vlekjes volkomen te zuiveren. De Heer Winkler Prins heeft den dank verdiend van alle lezers van het Boek der Natuur, en wij hopen, dat het er recht vele zijn mogen.</p>
<p>Wil men ons oordeel in een enkel woord, dan aarzelen wij niet te verklaren: Schoedlers boek der natuur is eene groote aanwinst voor onze populaire wetenschappelijke litteratuur.</p>
<p>&nbsp;</p>
<p><hi rend="sc">Dr. van Schevichaven.</hi></p>
<q rend="bq">De warmte beschouwd als een vorm van beweging. Door John Tyndall, L.L.D., F.R.S. Hoogleeraar in de Natuurkunde aan het Koninklijk Instituut en aan de Koninklijke School voor het Mijnwezen. Naar de derde engelsche uitgaaf in het nederlandsch overgebracht door D.J. Admiraal. Met 8 uitslaande platen, waarop 107 gravures. Amsterdam, C.L. Brinkman.</q>
<p>Tyndall's ‘heat considered as a mode of motion’ heeft reeds zulk eene bekendheid verkregen en zulk een naam gemaakt in alle beschaafde Europeesche kringen, dat eene aanprijzing van het werk bijna overbodig mag heeten. De natuurkundige wetenschap wordt door Tyndall gepopulariseerd op eene wijze, die ieder beschaafd mensch in staat stelt, ook zonder vóórstudiën, een diepen blik te slaan in hetgeen de natuurkundige van beroep tracht te doorgronden, den samenhang van de schijnbaar meest uiteenloopende verschijnselen. Niemand meene, dat hij hier alleen met eene verhandeling over de warmte te doen heeft. Het doel van Tyndall is veeleer om aan te toonen, hoe de kennis van de dynamische warmte-theorie alle warmteverschijnselen aan elkander bindt, en den weg aanwijst, waarop wij dienzelfden band voor de licht- en andere verschijnselen te zoeken hebben. Eene aaneenschakeling van de meest overtuigende proefnemingen, waarvan vele óf geheel óf gedeeltelijk nieuw, leveren de argumenten voor de redeneering. Die redeneering is schijnbaar zóó eenvoudig, dat ieder ze begrijpen kan, maar tevens zóó volkomen logisch, dat het weglaten van den kleinsten volzin aanstonds gevoeld wordt. Daarom zullen wij niet trachten, met korte woorden
<pb n="553"/>den inhoud weer te geven. Niet krachtig genoeg kunnen wij onze lezers aansporen het boek te lezen. Tyndall is geen gewoon natuurkundige. Hij is een priester der wetenschap. Hij bezielt een iegelijk, die zich aan zijne voeten nederzet, met den diepsten eerbied, en weet dien heiligen ernst op te wekken, die het gevolg is van het besef van het onvergankelijke in de eindige stof.</p>
<p>Een ieder weet, dat Tyndall's werken in het engelsch geschreven zijn. Het spreekt van zelf, dat er spoedig vertalingen in het licht verschenen. En het bleek uit de namen der vertalers, dat Tyndall's arbeid naar waarde werd geschat. De fransche vertaling wordt door velen boven het oorspronkelijke gesteld; de duitsche van Helmholtz en Wiedemann wordt door Tyndall zelven hoog geroemd. Men heeft begrepen, dat het niet aanging om een werk, dat, behalve door zijne wetenschappelijke waarde, mede door taal en stijl uitmunt, als een gewonen roman te behandelen. Men zag in, dat de vertaler volkomen bekend moest zijn met de engelsche taal, dat hij geheel op de hoogte moest wezen van de natuurkundige wetenschap, en dat hij zooveel mogelijk in Tyndall's ideeën moest zijn doorgedrongen.</p>
<p>Of de heer Admiraal de vereischten bezit, om Tyndall's werk te vertalen, willen wij niet beslissen; in ieder geval was de onderneming gewaagd. Wij gelooven niet, dat zij gelukkig geslaagd kan genoemd worden. Elders is den Heer Admiraal reeds onder het oog gebracht, dat hij vele en grove fouten in de vertaling heeft gemaakt, dat zijn hollandsch niet altijd zuiver is en dat hij niet volkomen op de hoogte is van het onderwerp, door Tyndall behandeld. Het zou niet moeielijk zijn nog andere voorbeelden bij te brengen, om de juistheid dier bewering te staven. Wij gelooven echter, dat er ook redenen zijn om den vertaler dank te wijten. Een engelsch werk te vertalen is geen onnut werk, want een groot deel van ons publiek is niet genoegzaam met die taal bekend, om vlug engelsch te lezen. Het boek van Tyndall zal voor ieder die er kennis mede maakt een bron van genot zijn. En moet dit werk nu niet vertaald worden, omdat onze beroemdste mannen, om welke redenen dan ook, die taak niet hebben willen aanvaarden? Zoo er ten opzichte van Tyndall's werk gefaald is, dan ligt de schuld aan de corypheën van onze Nederlandsche natuurwetenschap. De heer A. heeft hun tijd genoeg gelaten, vóór hij zijn arbeid begon; in 1863 toch verscheen de eerste engelsche uitgave.</p>
<pb n="554"/>
<p>Daarenboven, moge men ook hier en daar een taalfout aantreffen, de taal is over het algemeen vloeiend; men leest het werk met genoegen. En moge men ook nu en dan een vreemde uitdrukking of zelfs een onjuiste voorstelling vinden, deze wegen niet op tegen het vele schoone, goede en ware, dat deze vertaling den lezer zal leeren.</p>
<p>De vertaler heeft gemeend, dat er nergens eene explicatie noodig was. Slechts drie noten heeft hij aan het werk toegevoegd, waarvan er eene iets geheel nieuws bevat. Tot hiertoe meende men, dat de C. achter een getal graden geplaatst, <hi rend="i">Celsius</hi> beteekende. Dit is niet zoo; de heer A. zegt ons, dat die C. <hi rend="i">Centigraden</hi> beduidt.</p>
<p>Het boek ziet er netjes uit, maar draagt geen jaartal; de platen zijn goed uitgevoerd, en doen der firma Tresling en Comp. te Amsterdam alle eer aan.</p>
<p>Een iegelijk leze dit boek; maar zoo hij engelsch kent, neme hij liever de engelsche dan de hollandsche uitgave.</p>
<p>&nbsp;</p>
<p><hi rend="sc">Dr. van Schevichaven.</hi></p>
<q rend="bq">DE TUINBOUW-ILLUSTRATIE. Driemaandelijksch tijdschrift voor tuinbouw en plantkunde door J.H. <hi rend="sc">Krelage</hi>, uitgegeven in de tuinbouwinrichting van E.H. <hi rend="sc">Krelage en zoon</hi> te Haarlem.</q>
<p>Zoo als het den lezer uit het bovenstaande opschrift al dadelijk blijkt, hebben wij hier een werk voor ons, dat zoowel eene theoretische als practische strekking heeft, en daardoor tot de vervulling eener behoefte kan medewerken, die telkens levendiger gevoeld wordt en sterker op elk gebied zich kenbaar maakt. En geen wonder. Of valt het niet gedurig meer in het oog, hoe theorie en praktijk zaken zijn, die geacht mogen worden op het nauwst samen te hangen en aan elkander verbonden te zijn. Wel is er een tijd geweest, dat men er anders over dacht, en beiden zich voorstelde, als zaken, die, welgezien, lijnrecht tegenover elkander stonden. Hoezeer is men echter in de laatste jaren van dit dwaalbegrip terug gekomen en heeft men meer de juiste beteekenis van beiden leeren kennen; hoezeer
<pb n="555"/>heeft men leeren inzien, dat de theorie of wetenschap eerst dan werkelijke vruchtdragende wordt en geheel aan hare bestemming voldoet, wanneer zij op de praktijk haren onmisbaren invloed uitoefent, dat daarentegen de praktijk zonder haar uit den aard der zaak eene gebrekkige praktijk zijn en blijven moest.</p>
<p>Niemand zal zich dus voorzeker verwonderen, dat wij het verschijnen van het hier aangekondigde tijdschrift als een verblijdend verschijnsel beschouwen, en wij doen dit te meer, omdat de voor ons liggende afleveringen al dadelijk het bewijs leveren, dat het opschrift aan den titel toegevoegd, geen ijdele klank is, dat wij hier nevens de nauwkeurige omschrijving der behandelde gewassen, ook dat alles aangegeven vinden, wat met hunne cultuur in verband staat. Als wij nu de zorg nagaan, die bij de behandeling van dit een en ander in acht genomen is, - als wij in rekening brengen de grondige kennis van zaken, die daarin doorstraalt en die den Schr. in vele détails treden doet, die zijnen arbeid te vollediger maken, dan voorzeker kunnen wij ook niet anders dan den wensch uiten, dat dit tijdschrift een ruim debiet vinden moge. Wat overigens de vervulling van dien wensch betreft, zoo kunnen wij daaraan nauwelijks twijfelen. Niet alleen toch is het de strekking van dit geschrift, die het ten zeerste aanbevelen moet, maar ook de schrijver, met wien wij hier te doen hebben, die, op theoretisch en praktisch gebied beiden te huis, zeker eene wel bekende plaats bekleedt onder hen, die bij uitnemendheid geschikt mogen worden geacht, om over deze onderwerpen meer openlijk en ten nutte van het belanghebbend publiek te doen blijken. Betere waarborgen, om op dit gebied iets goeds en degelijks te ontvangen, laten zich daarom ook moeielijk denken, terwijl dit tijdschrift ook door de duidelijke en zeer goede afbeeldingen, die het bevat, voorzeker in waarde wint. Wellicht verwacht de lezer, dat wij thans nog eene meer bepaalde beoordeeling geven zullen van den arbeid van den schr., zoo verre als hij daar voor ons ligt. Wij gelooven zulks echter, den aard van dit tijdschrift in aanmerking nemende, hier minder gepast en dit te meer, omdat wij langs dien weg toch tot hetzelfde resultaat zouden komen, tot denzelfden wensch, dat namelijk de schr. van dezen arbeid veel voldoening
smaken moge.</p>
<p>&nbsp;</p>
<p>B.</p></div>
<div type="section">
<pb n="556"/>
<head rend="h4">III. Onderwijs.</head>
<q rend="bq"><hi rend="spat">De opkomst en ontwikkeling van het Engelsche volk in zijne geschiedenis tot op onzen tijd geschetst</hi> door Dr. M.P. <hi rend="sc">Lindo.</hi> Eerste deel. Amsterdam, Gebroeders Kraay. 1871.</q>
<p>De titel van dit werk is wel geëigend om de bijzondere belangstelling op te wekken van ieder, die in de geschiedenis iets meer ziet dan het verhaal der lotgevallen van koningen en ministers en de beschrijving der oorlogen, die zij gevoerd hebben. Wij mogen verwachten, dat dit alles hierbij op den achtergrond zal staan, en dat de schrijver ons zal schetsen, hoe de verschillende elementen, uit welke het tegenwoordige Engelsche volk bestaat, samensmolten, hoe daaruit een zelfstandig nationaal bewustzijn zich ontwikkelde, den moreelen en intellectueelen vooruitgang van dat volk, blijkbaar in zijne zeden, zijne letterkunde, zijne kunsten en wetenschappen, eindelijk hoe meer nog door een samenloop van gunstige omstandigheden dan door eigen geestkracht of gezond verstand dat Engelsche volk vrije staatsinstellingen verkreeg en na kortstondige tijdperken van tyrannie telkens weer heroverde. Daarmede stellen wij zeker den schrijver geen lichte taak; daartoe behoort zooal niet het genie dan toch de belezenheid, de stalen vlijt van een Buckle.....maar halt, zoo is het niet gemeend. Wij hebben zoo werktuigelijk een paar bladzijden omgeslagen en lezen het opschrift: ‘Overzicht der geschiedenis van Engeland tot het jaar 1066.’ Is dat <hi rend="i">Engelsche volk</hi> op den titel een lokvogel van den uitgever, of heeft de schrijver onder zijn arbeid zelf ingezien dat de taak, die hij zich voorgesteld had, te zwaar was voor zijn krachten en is ze hem gaandeweg van de schouders gegleden? Hoe dit zij, wij hebben hier werkelijk met eene geschiedenis van <hi rend="i">Engeland</hi> te maken. Dat daarbij ter loops melding gemaakt wordt van de zeden en leefwijze der bevolking, dat de Magna Charta uitvoerig wordt besproken, verandert niets aan de strekking van het werk: de politieke, geenszins de sociale geschiedenis van Engeland staat op den voorgrond; aan de lotgevallen der koningen wordt veel meer plaats ingeruimd dan aan den toestand des volks. Zeer merkbaar is
het overigens, dat deze overhelling tot de zuiver
<pb n="557"/>politieke geschiedenis sterker wordt, naarmate men het werk verder leest. Verreweg de meeste studie is besteed aan het eerste gedeelte, tot de troonsbestijging van het huis Tudor, terwijl de regeering van dit stamhuis, die meer dan de helft van dit deel beslaat, blijkbaar slechts een uittreksel is uit het beroemde werk van Froude.</p>
<p>Deze uiterst ongelijkmatige verdeeling der te behandelen stof loopt nog meer in het oog, wanneer wij zien, hoe een honderdtal bladzijden gewijd zijn aan de geschiedenis van Maria Stuart, en hoe een gedeelte daarvan bijkans een akte van beschuldiging tegen de Schotsche koningin en een verweerschrift van den regent Murray is. Dat alles is nu voorzeker zeer interessant voor belangstellenden, en het is niet kwaad, dat het romantische waas, dat door de dichters, en vooral door Schiller, over het beeld der schoone ‘martelares’ geworpen is, wijke voor de historische waarheid, maar het behoeft geen betoog, dat de schrijver niet alleen den oorspronkelijken titel maar ook de beknoptheid, waarmede hij zelfs de belangrijkste zaken (zooals de burgeroorlog onder Hendrik III) in het begin van zijn werk had behandeld, geheel en al uit het oog verloor.</p>
<p>Terwijl ik mij verplicht zie op zoo groote fouten in dit werk te wijzen, is het er toch ver af, dat ik den staf zou willen breken over een arbeid, die daarnaast groote verdiensten heeft. De buitengewone opgang, dien, om maar een voorbeeld aan te halen, Streckfuss' wereldgeschiedenis ten onzent gemaakt heeft, bewijst, dat historische litteratuur bij ons publiek gewild is, zoodra zij in aangenamen, onderhoudenden vorm wordt gegeven. Nu is deze geschiedenis van Engeland zeer zeker onderhoudend geschreven, waartoe de uitvoeriger behandeling van sommige episoden het zijne bijdraagt. Daarnaast zijn ook de uitvoerige karakterschetsen, die van de voornaamste personen gegeven worden, uitmuntend geslaagd, en hij, die zich b.v. Hendrik VIII slechts als den gekroonden Blauwbaard en gewetenloozen dwingland, Elizabeth als de krachtige regentes maar de ijdele vrouw voorstelde, zal zich na lezing van dit boek een veel meer met de waarheid overeenkomstig beeld van beide vorsten kunnen maken.</p>
<p>‘Met nog een deel, dat in afleveringen verschijnt, zal dit werk compleet zijn;’ zoo verzekerde de uitgever bij dit eerste deel. Hoe de schrijver zich voorgesteld heeft in één deel de Engelsche geschiedenis na den dood van Elisabeth te behandelen, kan ik
<pb n="558"/>zelfs niet gissen. De geschiedenis der Stuarts is toch zeker niet minder belangrijk dan die der Tudors, en mag men aangaande de vorige, het tijdperk der ministeriëele almacht, wat korter zijn, de eerste helft der 19<hi rend="sup">e</hi> eeuw levert uit het oogpunt der volksof zelfs der parlementaire geschiedenis zoo belangrijke momenten op, dat het onverantwoordelijk zou zijn, die in een kort overzicht samen te vatten. Wellicht heeft de heer Lindo dit ook ingezien, en is het daaraan toe te schrijven, dat van het tweede deel nog niets het licht zag. Toch hoop ik, dat het werk niet onvoltooid blijve, maar menigeen eene aangename lektuur verschaffe. Dergelijke werken zijn uitmuntend geschikt om in wijden kring den lust in historische studie op te wekken en te verlevendigen, en als zoodanig durf ik het dan ook gerust aanbevelen aan ieder, die tot afwisseling wat degelijker kost wenscht dan de gewone romans.</p>
<p>&nbsp;</p>
<p>G.J. <hi rend="sc">Dozy.</hi></p>
<q rend="bq"><hi rend="spat">Jan de Witt en zijne buitenlandsche politiek tijdens den vrede van Westminster en de Noordsche kwestie</hi> (1653-1660) door Dr. L. <hi rend="sc">Beins.</hi> Groningen, L. Beekhuis Damsté.</q>
<p>‘Over weinig onderwerpen’ zoo begint de sch. zijne korte monografie, ‘is in ons land met meer hartstocht en minder waarheidszin geschreven dan over de vraag, welke de wezenlijke verdiensten van de Witt tegenover zijn vaderland geweest zijn.’ De tijd schijnt hem gunstig om onpartijdig en zonder hartstocht die verdiensten te toetsen aan de geschiedenis, de zwakke punten van de Witt te erkennen zonder afbreuk te doen aan zijne onbetwistbare grootheid als staatsman. Is hij daarin geslaagd? Ongaarne zou ik die vraag bevestigend beantwoorden. Reeds dadelijk blijkt, hoe de sch. in de Witt bovenal, zoo niet uitsluitend, het partijhoofd ziet. ‘De uitsluiting van den Prins van Oranje, die hem zooveel doodsvijanden heeft berokkend, paste niet alleen in zijn systeem, maar was er het middelpunt van. Het tot stand brengen van de acte van seclusie was voor hem een triomf.’ Dergelijke uitdrukkingen geven minstens grond van twijfel aan de onbevangenheid van schrijver's oordeel, toen hij zijn onderzoek begon. Ongetwijfeld streed eene verheffing van
<pb n="559"/>den prins tot de waardigheden zijner voorgangers met de republikeinsche beginselen van de Witt, en de uitkomst heeft geleerd, dat eene positie, zooals de stadhouder-kapitein-generaal uit den aard der zaak innam, bijna noodzakelijk moest leiden tot voortdurende botsing met de staten der gewesten of tot schending hunner rechten. Dit moest het gevolg zijn van eene vereeniging van het hoogste militaire met het hoogste burgerlijke gezag, zoodra het in handen kwam van een krachtig, heerschzuchtig vorst. Dat gevaar moest worden afgewend, en het kon het best worden vermeden door de militaire macht voor goed af te scheiden van het burgerlijk gezag, zooals later het Eeuwig edict beoogde. Door de acte van seclusie, die rechtstreeks tegen den prins gericht was, als het middelpunt van de Witt's systeem te beschouwen, zou men hem een persoonlijke vijandschap tegen het huis van Oranje toeschrijven, eene onderstelling, die door niets gemotiveerd is, en in strijd is met de zorg en de belangstelling, die de Witt koesterde voor de opleiding van den jongen prins. Dr. Beins verwerpt dan ook zelf bepaaldelijk de bewering, als zou het denkbeeld der acte van de Witt zijn uitgegaan.</p>
<p>De vragen echter, aan welker beantwoording dit geschrift bepaaldelijk gewijd, is stelt hij zelf in deze woorden: ‘Was hij in zijne buitenlandsche politiek even stout en krachtig van wil en overtuiging als in zijn binnenlandsch beheer? Getuigt zijne houding tegenover de vreemde mogendheden van zooveel doorzicht, als men van zijne schranderheid mocht verwachten? Zijn de resultaten, die hij op dat gebied verkreeg, afdoende bewijzen van zijne fijne staatkunde? Had hij als minister van buitenlandsche zaken steeds een open oog voor ons nationaal belang, en voegde hij daarbij een vast stelsel zonder weifeling of gebrek aan zelfvertrouwen?’ Terwijl hij hulde brengt aan de Witt's ‘eerlijkheid en onbaatzuchtigheid’ geeft hij het duidelijk genoeg te kennen, dat volgens hem deze vragen ontkennend moeten beantwoord worden. De strekking van zijn arbeid is aan te toonen, dat de Witt in zijne buitenlandsche staatkunde veel minder hoog stond dan in zijne binnenlandsche politiek. Dat zijne bewijzen overtuigend zijn, zou ik niet gaarne beweren. Een dergelijk betoog trouwens, wil het grondig en afdoend zijn, vereischt niet alleen veelomvattende studie maar ook grooter omvang, dan hier den sch. ten dienste stond. Op sommige punten heeft zijn geschrift reeds krachtige bezwaren uitgelokt. Het is hier de plaats
<pb n="560"/>niet het pro en contra in een zoo moeilijk proces nader uiteen te zetten. Liever wensch ik Dr. B. bij voortduring den lust en den moed toe, om met denzelfden ijver te streven naar de oplossing van zoo menig nog duister punt in onze vaderlandsche geschiedenis. Het veld toch is uitgestrekt en de arbeiders zijn weinige.</p>
<p>&nbsp;</p>
<p>G.J. <hi rend="sc">Dozy.</hi></p>
<q rend="bq"><hi rend="spat">Oude geschiedenis</hi>. Inzonderheid voor de lagere klassen van Gymnasiën en Hoogere Burgerscholen, door Mr. E.J. <hi rend="sc">Kiehl</hi>. Tweede herziene druk. Groningen, P. Noordhoff. (Prijs f 1,25).</q>
<p>Toen ik voor eenige jaren den eersten druk van Kiehl's Oude Geschiedenis in dit tijdschrift besprak, was mijn oordeel bij alle erkenning van 's schrijvers verdiensten niet onbepaald gunstig. Ik zou mij dan ook onthouden hebben op dit werk terug te komen, zoo het niet de bepaalde wensch was van den uitgever. Nu zou het onheusch zijn, zoo ik niet gaarne erkende, dat deze tweede druk een vermeerderde en ook verbeterde mag heeten. Hier en daar zijn sommige punten nader toegelicht en uitgebreid, en de spelling der eigennamen is consequenter volgens de uitspraak van 't origineel. Jammer blijft het altijd, dat Dr. Kiehl bij zijn ijverige studie en vruchtbare pen zich niet meer moeite geeft voor den vorm, in welken hij zijne gedachten weergeeft; de onbehaaglijke, slordige stijl, die toch in een handboek van het onderwijs een niet gering gebrek is, ontsiert dezen tweeden druk weer evenals den eersten.</p>
<p>&nbsp;</p>
<p>G.J. <hi rend="sc">Dozy</hi>.</p>
<q rend="bq">The periods of the History of English literature in sketches; followed by a third newly augmented edition of F.M. Cowan's chronological, critical table of English literature. Amsterdam, P.N. van Kampen.</q>
<p>Dit werk zou men gevoeglijk een derden vermeerderden en verbeterden druk van ‘A chronological, critical table of English literature by F.M. Cowan’ kunnen noemen. De schetsen der tijdperken van de geschiedenis der Engelsche letterkunde, die
<pb n="561"/>Cowan's tabel voorafgaan en, volgens den titel, het voornaamste gedeelte van dit boek moeten uitmaken, hebben het volste recht op den naam van <hi rend="i">schetsen</hi>. Het zijn losse omtrekken, als het ware met houtskool geteekend, en niets meer. Op zich zelve hebben zij dan ook weinig waarde, doch zij doen goeden dienst als inleiding tot de opnoeming van de schrijvers enz. der verschillende tijdvakken, en zijn, als het ware, eene uitbreiding van het al te korte woord, waarmede Cowan elk tijdperk inleidde. Waarom echter de bewerker dezer uitgave het aantal tijdvakken op tien heeft gebracht, verklaren wij niet te begrijpen; wij zouden die vermeerdering geene verbetering van Cowan's tabel durven noemen. Maar wat wij wèl eene verbetering noemen, is, dat door het gebruiken van twee lettersoorten, tusschen de schrijvers van de laatste eeuwen ten minste, eene scheiding gemaakt is, en dat de beste werken overal door eene vettere letter zijn aangeduid. Gaarne zouden wij eene nog veel grootere onderscheiding gezien hebben, want in die bonte mengeling van dichters en prozaschrijvers zou men best tot eene scheiding in zes klassen kunnen komen. Ook zou hier en daar nog wel een titel op de vette letter aanspraak kunnen maken, zooals b.v. Bulwer's ‘Rienzi’, Marryat's ‘Jacob Faithful’, Mrs. Lewes's ‘Felix Holt’ enz. enz. De werken van Dickens vooral zijn slecht bedacht, daar alleen ‘The Pickwick Papers’ en ‘David Copperfield’ de eer der onderscheiding genieten.</p>
<p>Enkele drukfouten slechts hebben wij bij het doorloopen van dit werk aangetroffen. Het heeft echter ook het groote gebrek, waaraan de meeste Engelsche boeken, die in Nederland verschijnen, mank gaan; de interpunctie, namelijk, is volstrekt niet engelsch. De samensteller der schetsen toont, dat hij een echt engelschen stijl weet te schrijven; maar waarom volgt hij nu ook niet de engelsche punctuatie, die op sommige punten aanmerkelijk van de nederlandsche verschilt? Ook heeft het ons bevreemd, dat hij nog steeds <hi rend="i">hono</hi>u<hi rend="i">rable</hi>, <hi rend="i">favo</hi>u<hi rend="i">rable</hi> enz. schrijft. Die <hi rend="i">u</hi>'s toch zijn totaal overbodig, en worden door de schrijvers van onzen tijd dan ook terecht weggelaten. Dat hij <hi rend="i">Shakspere</hi> en <hi rend="i">Disraeli</hi> op verschillende plaatsen verschillend schrijft, is waarschijnlijk niet voorbedachtelijk. Eenvormigheid zal hij ook wel wenschelijk vinden.</p>
<p>Vraagt iemand, welk gebruik van dit werk te maken is, dan antwoorden wij, dat het als eene soort van klapper uitnemend
<pb n="562"/>dienst kan doen. Wil men eens spoedig nazien, in welken tijd een gegeven schrijver geleefd heeft, of wat hij alzoo heeft voortgebracht, dan kan men het in een oogwenk vinden. Voor studieboek is het geheel ongeschikt; daarvoor geeft het aan den eenen kant veel te veel, aan den anderen daarentegen veel te weinig. Wie toch zou in staat zijn al die namen van schrijvers, die voor een gedeelte vergeten grootheden zijn, en al die titels van boeken, die voor een gedeelte door niemand meer gelezen worden, in het geheugen te prenten? En al slaagde men nu eens daarin, welk nut zou er dan uit al die geleerdheid te trekken zijn? Aan dien kant geeft het boek derhalve veel te veel. Het korte levensbericht, dat bij de meeste schrijvers is gevoegd, en de korte kritiek over hunne werken zijn daarentegen van te weinig beteekenis, om hen of hunne lettervruchten te leeren kennen. Aan dien kant geeft het werk dus veel te weinig. Ware het boek voor onze scholen van verschillenden aard geschikt, voorzeker zoude, bij de zeer beperkte keuze, de derde druk van Cowan's tabel niet zestien jaar na den tweeden, en drie en twintig jaar na den eersten, verschenen zijn. Mocht iemand zoeken naar een werkje, dat zeer geschikt is om als studieboek bij de beoefening van de geschiedenis der engelsche letterkunde te worden gebezigd, dan kunnen wij hem dat van Pryde ten volle aanbevelen.</p>
<q rend="bq">Keur uit <hi rend="sc">Bilderdijk's</hi> poëzie, door <hi rend="sc">Dr.</hi> A. <hi rend="sc">de Jager</hi>. - Deventer, A. <hi rend="sc">ter Gunne</hi>, 1872.</q>
<p>Eene bloemlezing te maken, zeide mij eens iemand, is het eenvoudigste werk ter wereld; men onderneme slechts om al de werken van dezen of genen auteur te lezen, trekke er hier of daar wat uit, late dat overdrukken, en - klaar is de zaak. Waarschijnlijk had hij, die zoo sprak, zekere indertijd verschenen bloemlezingen onder de oogen gekregen en berustte het door hem geuite oordeel voornamelijk op den indruk, welke deze op hem gemaakt hadden. Inderdaad toch ziet men maar al te dikwijls, dat bij het verzamelen van zoogenaamd <hi rend="i">keurproza</hi> of van <hi rend="i">keurpoëzie</hi> alles behalve <hi rend="i">keurigheid</hi> heeft geheerscht en dat eigenlijk menige bloemlezing niets anders is, dan een middel om den verminkten en uit zijn
<pb n="563"/>verband gerukten arbeid van een of ander schrijver voor bijna denzelfden prijs te slijten als de complete werken.</p>
<p>Welke verzamelingen intusschen aan dit euvel mank mogen gaan, zeker niet de kort geleden bij <hi rend="sc">Ter Gunne</hi> verschenen <hi rend="i">Keur uit</hi> <hi rend="sc">Bilderdijk's</hi> <hi rend="i">poëzie</hi>, <hi rend="i">door</hi> <hi rend="sc">Dr.</hi> A. <hi rend="sc">de Jager</hi>. Zoo ooit iets met keurigheid en (men vergeve mij de uitdrukking) met handigheid tot stand gebracht is, dan is het dit werkje. Den leerling smaak voor <hi rend="sc">Bilderdijk's</hi> poëzie in te boezemen, hoe kon men dit doel beter bereiken, dan door in zoo kort bestek zooveel juweeltjes bijeen te brengen en in iedere dichtsoort juist dat te kiezen, wat uitstekend en tevens boeiend mag heeten?</p>
<p>Slechts in één opzicht dient m.i. hier eene aanmerking gemaakt te worden, namelijk in de wijze, waarop sommige gedichten aan een of ander genre van poëzie zijn toegedeeld. Zoo b.v. heeten <hi rend="i">Het Pensioen</hi> een verhalend, het fragment uit de <hi rend="i">Ziekte der geleerden</hi>, nam. <hi rend="i">De Gezondheid</hi> (bl. 33), alsmede dat uit den <hi rend="i">Ondergang der eerste Wereld</hi> (bl. 28) een beschrijvend gedicht. Waarom niet dit laatste bepaaldelijk aan het heldendicht toegewezen en <hi rend="i">De Gezondheid</hi> onder de didaktische poëzie gesteld? Waarom in <hi rend="i">Het Pensioen</hi> de kennelijke strekking miskend en het sarcastische versje niet onder de hekelpoëzie gerangschikt?</p>
<p>Wat de aanteekeningen op de gedichten betreft, deze zijn, zooals men kan verwachten van iemand, die een groot deel van zijnen tijd in 't bijzonder aan de studie van 's grooten dichters werken heeft gewijd. Alleen hier en daar zoude men weleens eene meer uitvoerige verklaring verwacht hebben; uiterst zeldzaam eene betere. Op een paar van deze minder nauwkeurige kan ik intusschen niet nalaten te wijzen.</p>
<p>Zoo ware het op bl. 2 beter geweest de stad der uitstekende lederfabrieken <hi rend="i">Cordova</hi> te noemen, in plaats van hiervoor den bij de jeugd onbekenden naam, <hi rend="i">Cordua</hi>, op te geven.</p>
<p>Zoo had bij de vermelding der geapocopeerde zegswijze <hi rend="i">toon we</hi> voor <hi rend="i">toonen we</hi> (bl. 7) moeten aangemerkt zijn, dat dit eene navolging is van een zeer algemeen spraakgebruik in de Middeleeuwen.</p>
<p>Op bladz. 41 wordt het hedendaags onbekende <hi rend="i">engeltoorts</hi> wel genoemd, maar niet verklaard.</p>
<p>Bij de verklaring der opvatting <hi rend="i">ontgaan</hi>, <hi rend="i">ontbreken</hi>, welke met recht (bl. 64) aan <hi rend="i">ontstaan</hi> wordt toegekend, ware ter verduidelijking de opmerking niet ongepast geweest, dat <hi rend="i">slaan</hi> evenals
<pb n="564"/><hi rend="i">zitten</hi> meermalen eene inchoatieve beteekenis aanneemt en daardoor gelijk wordt aan <hi rend="i">gaan</hi>.</p>
<p>Op bl. 147 wordt aan <hi rend="sc">Publius Ovidius</hi> de bijnaam <hi rend="sc">Naso</hi> gegeven. Verkeerdelijk, dewijl toch <hi rend="sc">Naso</hi> slechts de naam der familie was, van de onderafdeeling der gens <hi rend="sc">Ovidius</hi>.</p>
<p>Vraagt men ten slotte, of dit boek zijnen weg zal vinden, dan antwoord ik volmondig ja. Wat bij v. <hi rend="sc">Vloten's</hi> Bloemlezing uit B. niet kon geschieden wegens den hoogen prijs, die voor het hoek gevorderd werd, is beschoren aan <hi rend="sc">de Jager's</hi> <hi rend="i">Keur</hi>. Op iedere burgerschool en in de hand van elkeen, die zich met <hi rend="sc">Bilderdijk</hi> wil bekend maken, zal het weldra zijne plaats vinden, aan zijn doel beantwoorden en niet gering nut stichten.</p>
<p>&nbsp;</p>
<p>W.v.H.</p>
<q rend="bq">DE VIER HEEMSKINDEREN, met inleiding en aanteekeningen uitgegeven, door Dr. J.C. Matthes. - Groningen, bij J.B. Wolters, 1872.</q>
<p>Niet dikwijls gebeurt het, dat de boekhandel ons een werk bezorgt, dat zoo voortreffelijk, zoo uitstekend in alle opzichten is, dat de beoordeelaar, welke zijne plicht zal verrichten, d.i. die eens anders werk zal critiseeren en niet eigen geleerdheid verkoopen, kan volstaan met niets of ten minste bijna niets anders te zeggen, dan dat het onverbeterlijk is. Hier evenwel zien we een van die weinige gevallen in de bovengenoemde uitgave van <hi rend="sc">Dr. Matthes</hi>. Verdient reeds de arbeid, ondernomen ter bekendmavan een al te lang en al te zeer vergeten volksboek, onze toejuiching, boven allen lof verheven is deze, zoo wij overal de blijken van nauwgezetheid, van scherpzinnigheid en van goede taalkennis ontmoeten. Wat tot herstelling en verbetering van den ouden tekst kon gedaan worden, is geschied; zoowel de produkten, welke over hetzelfde onderwerp en van gelijke strekking, in de oudere fransche en hoogduitsche litteratuur, bestonden, zijn op geschikte wijze en met gezond oordeel gebezigd, en hebben bij de critische vergelijking nieuwe gezichtspunten geopend in een gedeelte onzer letterkundige geschiedenis, dat nog altijd veel duisters voor ons had.</p>
<p>Mijn oprechte wensch is dus, en ik geloof, dat ieder waar minnaar van taal- en letterkunde zich aan mijne zijde zal scharen, dat de bewerker van het volksboek die voldoening smake,
<pb n="565"/>welke hij zich er van heeft voorgesteld, m.a.w. dat het boek in veler handen kome, en de oude, naieve legende der Heemskinderen weder zoo inheemsch bij ons worde, als zij dat vroeger, en te recht, was.</p>
<p>W.v.H.</p></div>
<div type="section">
<interpGrp>
<interp type="primair" value="18721000"/>
</interpGrp>
<head rend="h4">IV. Biblioscopie.</head>
<q rend="bq">SPAR EN HULST Redactie Marcellus Emants Frits Smit Kleine I en II 's Gravenhage de Erven Thierry en Mensing 1872</q>
<p>Aldus luidt, zonder eenig scheidteeken (behalve in een paar versregels van Göthe als motto) de titel van twee stukjes, die, bij genoegzame ondersteuning door lezers en medewerkers, een ‘Tijdschrift’ zullen openen, dat ‘op ongeregelde tijden’ zal worden uitgegeven voor den prijs, berekend naar dien van het eerste nommer, dat 112 bladz. heeft en 50 c. kost, het tweede 65 c. voor 144 bladz.</p>
<p>De titel moet, volgens redacteuren, het karakter van dit tijdschrift uitdrukken: ‘hard, altijd groen’. Ik zou wel geneigd zijn er bij te voegen: scherp gepunt, maar wensch mij van eigenlijke kritiek te onthouden. De redactie der <hi rend="i">Letteroefeningen</hi> heeft mij deze nommers toegezonden ten fine van bericht, en al is nu eene verzameling, van welke de gedeelten ‘op ongeregelde tijden’ verschijnen, geen eigenlijk <hi rend="spat">tijd</hi> schrift, toch is een eenvoudig helpen inleiden bij het publiek naar mijn inzien meest gepast tegenover eene nieuwe onderneming van dien aard. De lezer der aankondiging oordeele dan zelf.</p>
<p>Marcellus Emants opent de verzameling met een vrij uitvoerig (57 bladz.) opstel, getiteld: <hi rend="i">Bergkristal</hi>. Het begint met het bekende Ammergauer ‘<hi rend="i">Passionsspiel</hi>’ en heeft het zeer geladen op de ‘zwartrokken’ in den meest uitgebreiden zin des woords. Dat geschiedt op den toon van Multatuli. Men oordeele: ‘Nut kan ieder stichten door woord en daad, maar de herder-apotheker, die zijne lessen op een' Zaterdag achtermiddag tot pillen kneedt om ze den volgenden morgen in de gapende monden der toehoorders te werpen, is een onnut en zelfs nadeelig lid der maatschappij.’ Trouwens de openbare godsdienstoefeningen wor-<pb n="566"/>den aldus gesignaleerd: ‘Te zevenden dage trekken de geloovigen hunne beste plunje aan en hooren meetings ter bevordering van het algemeene zieleheil, die dikwijls ook de eerste aanleiding tot èngagementen zijn. Gelukkig krijgt dan niet iedereen het woord; want dit zou de plechtigheid verschrikkelijk langdradig maken. Bovendien is ieder de gelegenheid gegeven zijn' ijver voor de goede zaak in het zingen te toonen. O! gij allen, die van klassieke en niet klassieke muziek houdt, gij allen die met oratoria of met opera's dweept, ja, zelfs gij, die niets boven een draaiorgel stelt, ik vraag u, kent gij iets dat wanluidender is dan deze verwarring, waarin vrouwen schreeuwen, vromen galmen, kinderen gillen, onverschilligen brommen, dwazen bulderen en verliefden neuriën. Maar de goede God is een lankmoedig God en deze charivari neemt hij gewis als eerbetuiging aan!’ Over den godsdienst zelven denkt de schrijver aldus: ‘Als wij geene bewijzen (nam. voor het bestaan van God) kunnen vinden, hebben wij dan niet meer recht, wanneer wij ons voorstellen dat er geen God is? Welnu, gij die dat kunt, doet het. Dat de mensch zich een God denkt, komt uit behoefte. Hebt gij die behoefte niet, welnu! denkt er u geen. Om die reden alleen zult gij niet minder
goed, niet minder edel zijn.’ Over godsdienstvormen: ‘Alle godsdiensten zijn goed, of liever zijn goed geweest, want nu reeds breekt de dageraad aan van een nieuwen tijd, waarin de godsvereering geen' vorm, geene kerk, geene banden, geen priester meer zal hebben.’ In eene nog verdere toekomst, - de geologen zouden zeggen: in het quinternaire tijdperk - wanneer hetgeen nu geschiedenis heet de legende zal genoemd worden van eene vroegere formatie, zal een hoofdstuk van een geleerd boekwerk voorkomen met het opschrift: ‘over hetgeen de wereldbewoners der vorige periode <hi rend="i">godsdienst</hi> noemden.’ ‘In het cosmopolitisme’, aldus luidt het slot van dit stukje, ‘ligt de toekomst, die kunst en wetenschap zullen bereiden. Daarin alleen ligt de kracht, die de beschaafde wereld op den duur zal kunnen in stand houden, die vooroordeel en kleingeestigheid vernietigen, en verhinderen zal, dat de gezamenlijke kracht door inwendige verdeeldheid vernietigd worde.’</p>
<p><hi rend="i">Een uit velen</hi> is ‘een schetsje, door S.M.N.C.’ inhoudende: Een lief meisje, op een dorp opgevoed, won de liefde van een jongen baron en hij de hare. Maar ofschoon ook haar vader van adel was, mogt het huwelijk geen plaats hebben, want zij was
<pb n="567"/>een onecht kind. De jongeling werd op reis gezonden en zij stierf van verdriet. De bedoeling van den schrijver schijnt te zijn, dat de maatschappelijke en huiselijke toestanden op dat punt herziening noodig hebben. Ten minste niet onduidelijk wordt aan de echtgenoote van Martha's vader te laste gelegd, dat zij de natuurlijke dochter van haren man niet wilde erkend (er staat: herkend) hebben. De levendig geschreven ‘schets’ van Frits Smit Kleine: <hi rend="i">Twee advertentiën</hi> zal ik niet ontleden. Men zal haar met genoegen lezen; daarom laat ik er het nieuwtje aan.</p>
<p><hi rend="i">Kunstgenot en Kritiek</hi> trekt te velde tegen onbevoegde beoordeelaars vooral van muziek. 't Geldt vooral ook het ‘Dagblad.’</p>
<p>Volgt: Kort verslag eener lezing van <hi rend="i">Dr. A. Pierson over Dr. Maarten Luther</hi>, door P.H. De redactie herinnert er uitdrukkelijk bij, dat haar programma geene ingezonden stukken afwijst, omdat de beschouwingen van een schrijver niet in overeenstemming zijn met hare denkwijze. De geheele houding van <hi rend="i">Spar en Hulst</hi> geeft eenig recht tot de onderstelling, dat deze herinnering betrekking heeft op de volgende zinsnede: ‘Wij bewonderen sprekers takt in het kiezen eener stof zoo bij uitstek geëigend om aan te toonen, dat het wereldbestuur niet een rustig voortwerken van eenmaal bestaande wetten is, maar wel degelijk een voortdurend ingrijpen eener hoogere macht in den dagelijkschen gang van zaken, die toch maar al te vaak tot het rechte pad teruggebracht moet worden.’</p>
<p>‘<hi rend="i">So then</hi>, <hi rend="i">in brief</hi>, <hi rend="i">my creed is Ktruly this</hi> (Martin F. Tupper) is het opschrift van het opstel waarmede “Chremes” (de persoon die bij Terentius de bekende woorden zegt: ik ben een mensch en acht niets menschelijks mij vreemd) de tweede aflevering opent. Het heet op een omslag een politiek essai, en dat is het ook. In den vorm der politieke geloofsbelijdenis van eenen volmaakten volksvertegenwoordiger geeft het een helder overzicht van een menigte eischen, die door het ideaal van een volmaakt (en volmaakt toegepast) liberalisme aan onze staatsregeling en ons volksleven te doen zijn. Over een goed belastingstelsel denkt de schrijver aldus: “Het is een van de zaken die het moeilijkst zijn te verkrijgen. Ik stel mij voor dat in een modelstaat vaststaat: hij die niet werkt zal ook niet eten”, terwijl een ieder naar zijn vermogen verplicht is tot de zorg voor de zwakken en onvermogenden bij te dragen. Dit is een utopie...en ik geloof dat wij verre er van zijn de juiste verhouding te heb-<pb n="568"/>ben gevonden, waarin de meergegoede en de rijke tot het algemeen welzijn dienen bij te dragen.’ Voor de mindere standen moet nog oneindig veel gedaan worden, voor de volksbeschaving, voor de veredeling van smaak en gevoel, voor uitspanning na den arbeid. Inzonderheid eischt het geneeskundig staatstoezicht dringende voorziening. Aan ambachts- en landbouwscholen is groote behoefte; geen instellingen tot praal, maar tot wezenlijk nut. Aan de verdere ontwikkeling van middelbaar en hooger onderwijs moet met kracht de hand worden gehouden. Geld is voor dat alles wel te vinden, ‘vooral wanneer er milliarden voor oorlogen en andere ongelukkige en bespottelijke zaken’ voorhanden blijken te zijn. Dat de Staat ook tusschen beide zou komen in den strijd tusschen kapitaal en arbeid, zou de schrijver sterk afkeuren. Zijne inzichten aangaande de verhouding tusschen kapitaal en
arbeid, de ‘sociale kwestie’ leze men liever bij hem zelven na: mijn verslag mag niet te breed uitloopen. In de ‘Indische politiek’ is hij een fel bestrijder van het cultuur- en consignatiestelsel; de Handelmaatschappij heeft naar zijn inzien uitgediend. Het protectionisme moet hoe eer hoe beter worden afgeschaft. Het rechtswezen is in Indië slecht; het onderwijs ad idem. - Deze zijn in 't kort de hoofdtrekken van een regeeringsprogamma, 154 bladzijden beslaande.</p>
<p>Aan het einde van afl. II geeft Marcellus Emants nog een blijspel in drie bedrijven: <hi rend="i">jonge harten</hi>, terwijl hier en daar als eene soort van bladvulling nog sneldichten en ‘Brandnetels’, zoogenoemd <hi rend="i">mixed pickle</hi>, voorkomen. Eén tot proeve: ‘Nederlandsche ministers. De Maandroos weet wel dat zij spoedig leeft, en kort. De Génestet.’</p>
<p>En hiermede genoeg; alleen zij nog gezegd dat enkele drukfouten zeer zinstorend zijn, b.v. bladz. 157: den ondergang van onze Twenthenaars voorstellen, l. voorspellen. Bladz. 212: de ander beteekent, l. anjer (anjelier).</p>
<p>&nbsp;</p>
<p>Haarl.</p>
<p>H.M.C.v.O.</p>
<q rend="bq">CAROLINA, door Uxores. Oorspronkelijke roman. Amsterdam, Weijtingh en Brave. 1871. Met titel en vignet in steendruk. In groot 8vo. 238 bl.</q>
<p>Onder den zonderlingen pseudonym Uxores (in het Latijn meerv. van <hi rend="i">uxor</hi>, echtgenoote, huisvrouw) treedt met dit boek
<pb n="569"/>een schrijver op, die zich in het verhaal voordoet als advokaat en een van de hoofdpersonen der geschiedenis. Wie hij heusch is, weet ik niet; en dat is mij aangenaam, want nu kan niet, gelijk anders met eene ongunstige recensie allicht het geval is, aan ‘personaliteit’ worden toegeschreven, dat ik ‘Carolina’ voor eene totaal mislukte proeve van romanschrijven houd, die de smakelooze producten van van Buren Schele, Krabbendam en consorten maar al te zeer herinnert. 't Is inderdaad jammer van de zorgen, die het boek blijkens de voorrede den schrijver heeft gekost, en de uren er aan besteed. De auteur, beseffende dat alle beginsels moeielijk zijn, vraagt eene ‘goedgunstige beoordeeling voor dit onvolkomene product der verbeelding’. 't Spijt ons, maar <hi rend="i">non possumus</hi>: de zachtzinnigste kritiek mag niet anders doen dan ‘geheel afschrikken van den ingeslagen weg verder te bewandelen’; men mag van het publiek niet vergen dat het cenige slechte boeken ontvangt in afwachting of het den schrijver gelukke misschien eenmaal iets beters te geven. Wil hij zich oefenen - en blijkens enkele gedeelten, b.v. de beschrijving der Rijnvaart, ontbreekt het hem niet geheel aan aanleg - dan beginne hij met zijne opstellen te onderwerpen aan de gestrenge beoordeeling van een deskundige, een vriend ‘die hem zijn feilen toont.’ Als ‘Carolina’ onder zoodanig mes gekomen ware - het zou stillekens ongedrukt zijn gebleven, en onze letterkunde hadde daar niets bij verloren. Ten blijke, dat het er mij niet om te doen is uit de hoogte te veroordeelen, maar om rechtvaardige kritiek te schrijven, diene het volgende.</p>
<p>Reeds de conceptie is banaal. Een Franschman, aan het spel verslaafd, verdobbelde eerst zijn vermogen, ten laatste zijne schoone dochter, aan een lichtmis, die haar verstoot als hij hare behoorlijkheden moede is. Moeder geworden vermoordt zij haar kind, brengt de bekentenis dier gruweldaad in geschrift en laat dat papier in handen der vrouw, die haar had bijgestaan. In ons vaderland gekomen trekt deze sirene eenen anderen lichtmis, zekeren baron, die zijn goeddeels verbrast vermogen door huwelijk met een rijk en lief meisje wil herstellen, nog vóór het huwelijk van deze af. Maar om het geld moet dat huwelijk toch doorgaan en de baron en Caroline spannen samen om de jonge, lieftallige vrouw dood te martelen. De Francaise wordt er huisgenoote zonder dat de vrouw - het dochtertje der laatste wordt tot marteling der moeder naar een kostschool gezonden - zonder dat de
<pb n="570"/>moeder er iets aan doen kan. Zij sterft van verdriet en de baron neemt kort daarna zijne bijzit tot echtgenoote; deze beheerscht hem geheel, maar ontmoet te Wiesbaden haren eersten verleider, die haar schatten afknevelt en toch als ‘neef’ door den bedrogen echtgenoot ontvangen wordt. Iets later begint eene teedere betrekking tusschen den advokaat, die het verhaal in den eersten persoon doet, en de voordochter des barons. Die advokaat geraakt in 't bezit van het papier, waarop de misdaad is beschreven; het in handen te krijgen mislukte aan Carolina, die stillekens man en huis verlaat en bij een kermistroep aanlandt, waarna zij bij het afbreken der tent omkomt. Een ander papier is echter ook in handen van dienzelfden advokaat geraakt; het behelst, van de hand der eerste vrouw van den baron, eene beschrijving van haar lijden en eene aanbeveling van haar dochtertje aan dengene die dat geschrift in handen mogt krijgen. In een japon der overledene wordt het gevonden door eene kamenier, die door den meergenoemden advokaat als spion naar mevrouw Carolina was gezonden.</p>
<p>Het was des schrijvers streven, zegt hij, zoo min mogelijk van het dagelijksch (e) leven af te wijken; maar kan men zich grooter opeenstapeling van onwaarschijnlijkheden denken? Speelwoede gaat ver, maar een vader die zijne dochter zet tegen eene geldsom! En eene jeugdige dochter, die zonder eenige tegenstribbeling bereid is om de prooi te worden van iemand die haar door dobbelen heeft verkregen; die doortrapte deerne onvoorzichtig genoeg om de schriftelijke bekentenis van eenen moord in de handen eener vreemde vrouw te laten! Voorts eene dienstbode in eene akademiestad, aanstonds bereid om op aanzoek van een haar bijna onbekend student (toen nog student) met verspiedingsplannen bij eene dame in dienst te treden...Waarlijk, dat is wel degelijk en grof ‘afwijken van het dagelijksche leven.’</p>
<p>De vrouw, die de titelrol vervult, is verachtelijk, niets dan verachtelijk. Geen enkele goede hoedanigheid staat tegenover hare misdaden, of het zou moeten zijn, dat zij niet wordt voorgesteld als ontrouwe echtgenoote. De zedelijke smaak wraakt dat zulk een vrouw de hoofdpersoon is in een verhaal; ware zij nog tot waar, oprecht berouw gekomen, dan zou men het desnoods kunnen dulden; maar daarvan geen spoor. Zulke conceptie strijdt tegen het ware schoon; wat enkel afschuwelijk is en niets
<pb n="571"/>dan walging wekt, mag noch in een roman noch op het tooneel eene hoofdrol vervullen.</p>
<p>Fijne karakterteekening zoeke men in ‘Carolina’ niet; de aanleg van het verhaal geeft er ook geen aanleiding toe. De eerste vrouw van den baron is een figuur die slechts kort verschijnt; zij is volkomen lijdelijk; men beklaagt haar lot, maar interesseeren doet zij weinig; er zit niets bij. Hare mededingster eerst, opvolgster later, is, als gezegd, niets dan een door en door gemeen schepsel en de baron niets dan een fielt, zonder eenigen kenmerkenden karaktertrek. En den naam van karakterteekening zal de schrijver zelf niet geven aan de eindelooze knorrigheden van een grompot Welkis of de koekoekéénzang-achtige babbelarijen der bakkerin.</p>
<p>En dit brengt mij tot het alleronbehagelijkste van het geheele boek: de flauwe, onbeduidende, zoutelooze, in één woord allervervelendste gesprekken en uitweidingen, met welke de schrijver zijne lezers.....zeeziek maakt. Één proefje moet ik wel geven om mijne bewering te staven; 't zal een klein gedeelte zijn van eenen soeperigen voorraad. Het tooneel is tegen een doopmaal wegens tweelingen, in den minderen stand.</p>
<p>‘Hier, vader! hebt gij een kopje, maar dan moet gij mij niet verder lastig vallen; want ik heb nog veel te doen.’</p>
<p>‘En ik zal eens eene versche pijp voor oompje stoppen’, laat Piet volgen. Maar zeg eens levenschopper’ - tot een der kleinen - ‘wil jij je wel eens bedaard houden! Wie ben je eigenlijk, Dirk of je broêr? Hoe zullen wij de jongens nog kunnen onderscheiden, zeg nicht?’</p>
<p>‘O! dat zal wel gaan als ze opgroeien, en wij kunnen tot zoolang den eenen een lintje om het armpje binden. Och! zie eens hoe lief!’</p>
<p>‘Och Heere, Piet! ik dacht dat ik eene pijp zou krijgen! In mijne jonge jaren vergaten wij de oude menschen zoo niet!’ laat Wilkis zich hooren.</p>
<p>‘Nu, dat is dom van me! neem me niet kwalijk; ik zal ze dadelijk vullen en u meteen een komfoortje geven!’</p>
<p>‘Och Heere, neen! ga je gang maar; de oude man moet toch zoo dikwijls wachten, dat deze keer niets afdoet.’</p>
<p>‘Hier, oom! alles is klaar; trekt de pijp wel goed?</p>
<p>‘Dankje Piet; ik word wel eens gauw ongeduldig, maar meen het toch zoo kwaad niet.’</p>
<pb n="572"/>
<p>‘Daar ben ik van overtuigd; geef mij dus maar de hand ter verzoening, dan zal ik u nog een kopje koffie inschenken.’</p>
<p>‘En als je daarmeê klaar bent, Piet, dan moet je de lamp eens gaan vullen; want je moet den kost ook verdienen’, zegt Flora schertsend.</p>
<p>‘Wat blijft de familie lang uit,’ herneemt Leentje na een poosje.</p>
<p>‘Ik hoop’, antwoordt Flora, ‘dat zij nog een oogenblik zullen wegblijven; want ik moet nog een en ander schikken, en dan mijn japon weêr aantrekken; daarmede kon ik toch de wentelteefjes niet gaan bakken, en met jak en rok kan ik altijd veel beter voort. Laat eens zien; ik heb vijftig zulke gebakjes gemaakt; Leentje en Piet zijn twee; vader en ik zijn vier; de ouders van Piet zijn zes; drie broers zijn negen; twee zusters zijn elf; en eene tante, dat is twaalf. Viermaal twaalf is achtenveertig; nu dat zal wel gaan; dan blijven er nog twee voor Leentje om morgen ochtend te gebruiken. Daarbij de beschuiten en de boterhammen met rookvleesch; 't is zeker dat wij van honger niet zullen omkomen.’</p>
<p>‘Nu! bij zulk een gelegenheid mag men het er wel eens van nemen; vindt gij dat ook niet, Dirk-oom?’</p>
<p>‘Dat zeg ik ook, Leentje.’</p>
<p>Heeft de lezer genoeg van dat flauwe gebabbel? De bakkerin maakt het nog ruim zoo erg.</p>
<p>De schrijver beschave, alvorens weder op te treden, zijnen stijl. ‘Volleerd in de kunst om te behagen, gaat de opgang, dien zij maakt, hare verwachting nog verre te boven.’ (bladz. 9.) Is dat stijl? Nog erger is bladz. 207: ‘Na hem de ware oorzaak van mijn bezoek ontvouwd te hebben, zegt hij.’ Lees: Na de ware oorzaak van mijn bezoek vernomen te hebben, zegt hij: of: Nadat ik hem d.w.o.v.m.b. ontvouwd had. Voorts moet ik hem opmerkzaam maken op verkeerde uitdrukkingen. Slechts één voorbeeld. Een hart dat in zijne maagdelijke droefheid voor geen troost vatbaar is (bladz. 48) - is iets, ons onbekend.</p>
<p>En hiermede genoeg. Papier en druk zijn goed; het innaaien, althans van het ons toegezonden exemplaar, slecht.</p>
<p>&nbsp;</p>
<p>Haarlem, Oct. 1872.</p>
<p>H.M.C.v.O.</p>
<pb n="573"/>
<q rend="bq">Geen schoondochter, of zij moet van adel zijn! Oorspronkelijke Nederlandsche roman door Brendius. 's Gravenhage, J.M. van 't Haaff 1872.</q>
<p>Deze familiegeschiedenis - want om roman te kunnen heeten moet er ten minste eenige knoop en ontknooping zijn - stelt zich ten doel de bestrijding van twee verkeerdheden; dronkenschap en adeltrots. De eerste is in den ouden van Pruis geteekend met zulke afzichtige kleuren, dat de goede smaak er van walgt; de laatste in de barones van Karelsburg met eene overdrevenheid, die buiten de waarschijnlijkheid gaat. Dat eene trotsche moeder allerlei kunstmiddelen te baat neemt om haren zoon van het huwelijk met een fatsoenlijk, maar niet adelijk meisje terug te houden, is geloofbaar. Maar dat die vrouw dat meisje vriendelijk zou aanhalen en tevens twintig verschillende briefjes laten schrijven, tien bestemd voor dien zoon en tien voor dat meisje, ten einde hen van lieverlede tegen elkander op te zetten - dat en de geheele reis naar Brussel met den aankleve van dien is zeer onwaarschijnlijk, en dat eene moeder, al is zij nog zoo trotsch op het punt van een huwelijk, haren zoon voor eenen eerloozen lichtmis wil doen doorgaan, behoort tot de zedelijke onmogelijkheden. Dat is afschuwelijk, gelijk de dronkenschap van van Pruis afschuwelijk is, en Schiller zeide reeds terecht: <hi rend="i">das blosz abscheuliche hat nichts unterrichtendes für den Leser</hi>. Zal men in den vorm eener verdichte geschiedenis zulke ondeugden bestrijden, dan moet de lezer eenen anderen indruk erlangen dan dien van afgrijzen wegens het overdrevene.</p>
<p>Zooveel van het tweeledige hoofddoel. De conceptie van het verhaal als zoodanig laat vrij wat te wenschen over. Wij gelooven aan invloed bij benoemingen, maar het is toch wat heel kras, dat eene barones zooveel invloed zou hebben, dat van twee jongelingen de een in een oogenblik van adjunct-commies bij een ministerie referendaris wordt, de ander van niets tot secretaris eener ambassade opklimt. Eigenlijke vinding is er in het geheele boek niet, met uitzondering van de advertentie, die Gerfhuis op het spoor brengt van den schrijver der naamlooze briefjes. De aanval in het Bosch op Theodoor is niet genoeg gemotiveerd - en wat wij meer zouden kunnen noemen.</p>
<p>Maar wegens niets verdient de schrijver ernstiger berisping
<pb n="574"/>dan wegens de ouuitstaanbare lafheden met welke hij zijn boek overladen heeft. Reeds de eerste bladzijde voorspelt in dit opzicht genoeg: eene flauwe etymologie, maar die grappig moet verbeelden te zijn, van het woord ‘gusten’. Hij besteedt eene bladzijde aan de - ook op zijne wijze grappige - beschrijving van een dekbed; hij weidt elders, ook al grappig, uit over den omslag dien dames medenemen op reis, ja, de auteur heeft zijne pen zoo weinig in zijne macht, dat hij mede den grappenmaker uithangt bij de beschrijving wat de imperiale op eene vigilante is. Hij wil aardig zijn, er moge gelegenheid toe wezen of niet; zelfs moet er die grappenmakerij bij, waar hij het schandelijke, menschonteerende der dronkenschap wil doen uitkomen.</p>
<p>Hulde doe ik met dat al aan 's mans menschlievende gevoelens, b.v. ten aanzien van het onderscheiden tusschen eenen misstap uit oogenblikkelijken nood en eene doorgaande berispelijke levenswijze. Maar dit neemt niet weg, dat de ‘Schoondochter’ als letterkundig voorbrengsel hoogst onbeduidend is.</p>
<p>&nbsp;</p>
<p>Haarl.</p>
<p>v.O.</p>
<q rend="bq">EEN HELD VAN DE PEN. Een verhaal uit den Fransch-Duitschen oorlog 1870/1871. Uit het Hoogduitsch van C. Werner, door C. van der Lane. Amsterdam, de Erven II. van Munster en Zoon. In groot 8vo.
<lb/>HET HEIDEPRINSESJE, door E. Marlitt, schrijfster van ‘Goud-Elsje’ enz. Uit het Hoogduitsch. Deventer, A. ter Gunne. 1872. In Post 8vo.</q>
<p>De hoofdstrekking van ‘Een held van de pen’ is de verheerlijking van de vaderlandsliefde der Duitschers, gelijk zij zich ook aan de overzijde van den Atlantischen oceaan niet verloochent en in den jongsten oorlog treffend gebleken is. Het is dus eene romantische variatie op het thema der ‘<hi rend="i">Wacht am Rhein</hi>.’ De eigenlijke hoofdpersoon is minder de man der titelrol dan wel een Amerikaansch meisje, Duitsche van geboorte en afkomst. Zij is in hare vroegere jeugd met hare ouders naar Noord-Amerika uitgeweken; bij het aan boord gaan te Hamburg geraakte haar ouder broertje vermist; alle pogingen om dat knaapje terug te vinden mislukten; de vader werd in de Nieuwe wereld schatrijk en draagt op zijn sterfbed aan zijne dochter op, de zee over te steken en haren broeder zelve te gaan opsporen. En hier komt nu de romantische knoop van het verhaal, in hetwelk Jane Fo-<pb n="575"/>rest de hoofdrol vervult, niet alleen omdat de gebeurtenissen van haar uitgaan en op haar uitloopen, maar vooral omdat de schrijver haar beeld heeft willen schilderen in het midden van het tafereel, terwijl de overigen er om heen gegroepeerd zijn. En wij moeten het zeggen, dat beeld is met vaste hand geteekend: hoe Jane eenen onbuigzamen wil, een onverzetteiijk karakter, eene hooggaande zelfbeheersching bezit, totdat...Doch wij willen de nieuwsgierigheid van den lezer naar den afloop niet teleurstellen, alleen zeggende dat wij lang meenden, een ander zou de broeder blijken te zijn dan die het wezenlijk was.</p>
<p>Het verhaal is zeer onderhoudend geschreven. Uit eene vraag in het September-no. van <hi rend="i">de Navorscher</hi> schijnt te blijken, dat het eerste gedeelte als feuilleton-stuk in <hi rend="i">het Vaderland</hi> heeft gestaan. Hoe het zij, het ‘boeiend’, er dáár aan toegeschreven, geldt ten volle. De situatiën zijn niet zoo ingewikkeld dat men er nauwlijks weet uit te komen, en toch ingewikkeld genoeg om ook van deze zijde de aandacht bezig te houden; in de hoofdpersonen weet de schrijver belang te doen stellen en behouden; de afloop is, wij duidden het reeds met een woord aan, anders dan velen zich dien met ons zullen hebben voorgesteld. Voorts is de vertaling over 't geheel vrij goed; ‘trotschte’, ‘weegschaal’ (in eenen vreemden zin, bladz. 77), ‘nederigheid’ voor vernededering, ‘overwinningen en zege's’, ‘voor eeuwig’ (zegge: altijd) Europa verlaten enz. zijn juist geen sieraden van den stijl, en 't zij de vertaler of een ander schuld hebbe aan de menigte taalfouten - de onachtzaamheid verdient berisping. Besteigen’, ‘den’ klimop, ‘bij die ziekelijke man,’ ‘noch’ (1. nog), ‘den kamer’, ‘dien ruwen scherts’ ‘op de stoel’, ‘den geestdrift’...als men het opzicht heeft over de uitgave van een boek moest men beter weten. Papier en druk verdienen lof.</p>
<p>‘Het Heideprinsesje’ van eene bekende, in den laatsten tijd zeer gevierde schrijfster zal zeker met ingenomenheid ontvangen, met genoegen gelezen worden. Eene eenvoudige aankondiging en aanbeveling volsta. Wij lazen dezen roman met meer genoegen dan de reeds van Marlitt bekende, in welke zulke bepaalde Duitsche toestanden voorkomen. ‘Het Heideprinsesje’ heeft eene lieve huiselijkheid, welke hier en daar aan Frederika Bremer denken doet.</p>
<p>&nbsp;</p>
<p>Haarl.</p>
<p>v.O.</p>
<pb n="576"/>
<q rend="bq">Levenservaringen, medegedeeld door E. Gerdes. Uitgegeven door het Evangelisch verbond. Amsterdam, H. de Hoogh &amp; Co. 1872.</q>
<p>De titel wijst niet recht duidelijk aan wat men in dit boekske zal aantreffen. Het naast zou men denken aan iets in den smaak van Ockerse's - helaas met zoo vele waarlijk <hi rend="spat">goede</hi> boeken als verouderd achter de bank geschoven - <hi rend="i">Vruchten en resultaten</hi>. Maar het is iets anders: ontmoetingen uit het zoo te noemen pastorale leven van den ‘Evangelist’ Gerdes. Niets wil ik afdingen op den christelijken zin en den christelijken ijver van den schrijver o.a. van den ‘Bijbel voor de jeugd.’ Maar ijver alleen is niet genoeg. Volgens den apostel Paulus moet de ijver gepaard gaan met verstand. En dat is in deze verzameling het geval niet. Wel spreekt de schrijver in de eerste ‘levenservaring’ met billijke afkeuring over de onzinnige dweeperij eener vrouw, die meende haar lichaam te moeten kruisigen door water en vuur wanneer de Geest haar dit beval, en die dan ook, zoo zij zich overtuigd hield op de stem des H. Geestes, 's nachts te twee ure hare legerstede verliet om tot 's morgens zeven te water te blijven. Maar van dergelijke ‘Geestes-stemmen’ is de schrijver anders zoo heel afkeerig niet. Een voorbeeld. Zijn kind ligt ziek, zeer gevaarlijk, zoo zelfs dat de doctor had gezegd: het kind zal eene koorts krijgen en er in blijven. De kunst voorziet dat, maar is niet bij machte het af te keeren. De arts zegt dat afzonderlijk aan den vader, maar de moeder heeft het onbemerkt gehoord. Zij denkt, als de koorts zich met felheid openbaart, aan Jezus, die de duivelen uitdreef; zij redeneert bij zich zelve: de koorts is zulk een duivel, of ten minste een instrument des duivels, en daar hem, die gelooft, alle dingen mogelijk zijn, zal de koorts op het bevel in zijnen naam moeten wijken. Zij breidt de rechterhand uit over het kind, dat met de hevigste benauwdheden worstelde, en zegt met eene besliste stem: ‘Duivel, ik zeg u, in den naam van den Heere Jezus: wijk van mijn kind!’ En
de koorts wijkt, het dochtertje vraagt om hare pop en herstelt.</p>
<p>Ik zou dit voorval, voor welks letterlijke waarheid de schrijver instaat, ongaarne ontleden, omdat men daarbij allicht den schijn zou aannemen, het heilige ouderlijke gevoel met ruwe hand aan te tasten. Maar de schrijver geeft elders een verhaal van dergelijken inhoud, dat hierop nederkomt. Ergens eene zondag-bijbel-<pb n="577"/>lezing zullende gaan houden, wandelt hij derwaarts met eenen achttienjarigen jongeling van zijne kennis. Hij mist dien bij de bijbellezing en vindt hem later aan het visschen - eene liefhebberij, waartoe de jonge mensch verklaarde in de week nooit de gelegenheid te hebben. De ‘Evangelist’ wordt boos over de ‘ontheiliging van den zondag,’ strekt de hand over den stroom uit en zegt: ‘visschen! ik verbied u heden te bijten aan het lokaas, dat deze jongeling u toegeworpen heeft of toewerpen zal. Ik gebied u van hier te gaan!’ En den ganschen dag ving de jongeling niets meer.</p>
<p>Mijnheer Gerdes, gelooft gij waarachtig - zonder omwegen of doekjes winden - gelooft gij waarachtig, dat God u macht gegeven heeft over de visschen? Gelooft gij dat? Ik moet onderstellen, ja; want anders zoudt gij zulks niet schrijven. Maar gevoelt gij dan niets van het onzinnige, het gansch willekeurige, het aanmatigende van dat geloof? Niet? Welnu, dan bezondigt gij u van uw eigen standpunt gruwelijk als gij uw wondervermogen niet gebruikt om elken zondag duizende sabbatschendingen tegen te gaan. Doch ik wil gelooven dat gij ter goeder trouw in uw wondervermogen, althans dáár over die visschen gelooft. Gij misleidt dan u zelven, ziende door een glas dat u valsche kleuren voorhoudt. Door die valsche kleuren van een ziekelijk piëtisme, die uwe zelfmisleiding voor Evangelisch Christendom houdt, ziet gij niet in, geen het minste denkbeeld te hebben van het wezen der Godheid, daar gij aan den Allervolmaaktste het gevoel van vadersmart toeschrijft, als ware God bedroefd geworden door de overgave van zijn geliefden Zoon in den gruwelijksten dood.</p>
<p>Ik geloof ten volle, mijnheer Gerdes, dat gij het goed meent, maar waarlijk! dat is niet genoeg. Gij wilt nuttig zijn in de gemeente des Heeren. Maar zie toe niet te verstrooien, terwijl gij in den waan verkeert van te vergaderen. Geloof het, de zaak van den godsdienst is niet gediend met een ziekelijk piëtisme, maar met een zuiver, verlicht, werkdadig Evangelie der liefde. Zulk een Evangelie leert heerschappij voeren over de geesten der menschen, niet over de visschen der zee, gelijk gij meent te bevestigen door aanhaling van Gen. I: 26 aan het hoofd van het bovenvermelde stukje.</p>
<pb n="578"/>
<q rend="bq">TEN ONDER GEBRACHT. Een Roman van M.E. Braddon. uit het Engelsch door J.P. Coentz. drie deelen. 's Gravenhage H. van Duyl Jr. 1870.</q>
<p>De Génestet heeft eens de les van Paulus ‘wordt kinderen in de boosheid en in 't verstand volwassen,’ op zijn aardigen en eigenaardigen trant gevarieerd in acht regels. Die acht verzen maken werkelijk den korten inhoud uit van dezen goed geschreven en goed vertaalden roman, die zich van 't begin tot het einde aangenaam lezen laat, als men er ten minste niet te veel tegen heeft, nu en dan de meest volleerde schurken in hun dagelijksch bedrijf bezig te zien, zooals zij op de Hoogeschool der wereld les krijgen, les geven en hun ambacht uitoefenen.</p>
<p>Ik zie geen kans, al was 't in tien bladzijden, een kort verslag van dit boeiend verhaal te geven, - zoo ingewikkeld is de draad dezer geschiedenis, welke echter, door de vernuftige schrijfster behoorlijk ontwikkeld wordt, die echter wel eenigzins het antwoord schuldig blijft op de vraag: wat beteekent eigentlijk de titel van het boek: <hi rend="i">Ten onder gebracht</hi>? Slaat dat op het eindelijk lot, wat de ten tooneele gevoerde treft? maar die hadden, echter zonder hun doel volkomen te bereiken, toch ook heel wat onschuldige wezens ten ondergebracht, die ze wel ongelukkig maakten maar wier ongeluk hun zelven niet altoos die voordeelen afwierpen, waarom ze zich in gruwelen gebaad hadden en hun geweten toegeschroeid.</p>
<p>Maar om tot de Génestet terug te komen, en tot zijne <hi rend="i">variatie</hi>. Hij zegt: Een kind in de boosheid, een kind in 't verstand. - Zoo'n stumper die staat niet alleen in het land.’ Een goed geschreven roman schildert een deel van het leven van eene of meerdere huisgezinnen, even gelijk de geschiedenis van sommige gezinnen werkelijk een romantisch verhaal genoemd zou kunnen worden. Welnu; zulke kinderen in de boosheid en die tevens kinderen in 't verstand zijn, komen er velen voor in dit werk van Miss Braddon, en behooren, uit den aard der zaak, niet tot de meest belangwekkenden. Onder hen kunnen we rangschikken Gordon Gratam een officier, en Lydia zijne coquette of liever, trouwlustige zuster.</p>
<p>Een man in de boosheid, een man in 't verstand. - Die heerscht in de waereld met krachtige hand.’ Zoo vervolgde onze geliefde dichter, en de gemeene sujetten van Dennis Wayman
<pb n="579"/>de herbergier, Tom Milsom de dief en moordenaar van beroep, Victor Carrington de docter en en giftmenger zijn in dezen roman bewijzen voor dit gezegde.</p>
<p>Reginald Eversleigh, de lichtmis, die de erfgenaam had moeten wezen van zijn oom, een der rijkste patriciërs van Engeland, maar die onterfd wordt om zijn wangedrag, waarin de zelfzuchtige Victor Carrington hem stijft, hem tot zijn eigen doel gebruikende, om namelijk rang en vermogen te verkrijgen, door welke middelen dan ook, deze Reginald was werkelijk. ‘Een man in de boosheid een kind in 't verstand.’ - maar aan hem wordt dan ook vervuld, wat door den profeet was voorzegd: ‘De schelm is een ezel en valt in de schand.’ Door het mislukken der helsche plannen van zijn gewetenloozen vriend Victor, verkrijgt hij de rijke sommen niet, welke hij zoo zeer behoefde om zijne weelderige levenswijze vol te houden. Als valsche speler door zijne vroegere makkers verlaten en in de hooge kringen dood verklaard, begeeft hij zich van Londen naar Parijs, en wordt daar een schoojer en een dronkaard wiens lompen niet lieten vermoeden, dat hij een zoon was van een der eerste familiën van oud-Engeland.</p>
<p>Treurig en soms rampzalig was het lot van velen, die in dit verhaal voorkomen als slachtoffers van den gouddorst der deugnieten met welke zij in aanraking kwamen. Onder die benadeelden, verongelijkten, mishandelden komen zeer edele personen voor, maar juist de adel van hun hart en hun bezit van aardsche schatten maakten hen de meest begeerlijke prooi voor de schurken, die zij op hun levensweg tegen kwamen. Het woord werd bewaarheid. ‘Een kind in de boosheid, een man in 't verstand - Dien zetten al de anderen hier liefst aan den kant.’ Onder hen behooren. Sir Oswald Eversleigh, de schatrijke oom van Reginald; voorts de Koopvaardijkapiteins Valentin en George Jernam met hun trouwhartige, gebochelden bediende Joyce Harker. Ook en vooral Honoria de door Tom Milsom gestolen dochter van eene Florentijnsche familie in Italië, welk kind tot liedjeszangster wordt opgekweekt, maar door haar schoone stem, de aandacht van Sir Oswald trekt, die haar ter kostschool besteedt en ten laatsten trouwt, ofschoon hij haar vader wel had kunnen wezen.</p>
<p>Het boek is inderdaad ‘eene geschiedenis van misdaad en vergelding van lijden en vergoeding’, en eindigt zonder bruiloftsfeest. Maar hoe de schrijfster het zou gemaakt hebben, als
<pb n="580"/>er geene vergiften waren uitgevonden, dat verklaar ik niet te begrijpen! Zij heeft daarvan (in haar boek namelijk) een ruim gebruik gemaakt. Met een platten term zou men kunnen zeggen: het hangt van moord en doodslag aan elkaar.</p>
<p>Nog eenige kleine opmerkingen kunnen er gemaakt worden. Vooreerst toen Victor Carrington, Honoria, de jonge schoone vrouw van Sir Oswald, met zichzelven in dien ouden toren had opgesloten, om alzoo den schijn van ontrouw aan haar echtgenoot op haar te laden, is 't meer dan vreemd, dat zij, 's morgens door den torenwachter verlost, het bevel niet gaf Victor te beletten henen te gaan en hem daar gevangen te houden. Zij had den ganschen nacht den tijd gehad om dat plan te bedenken en 't zou haar meer tot verdediging harer onschuld gebaat hebben, dan de onwaarschijnlijke, ofschoon volkomen ware geschiedenis welke zij haren vertoornden echtgenoot verhaalde, die haar niet gelooven wilde maar verstiet. Verder is de bekentenis van Victor, in die nachtelijke schaakpartij, veel te openhartig voor zulk een sluw man als hij toont te wezen. Hij moest toch daardoor zijn vriend Reginald, wiens belangen hij, om de zijne, behartigde, bij haar onmogelijk maken, wat met zijne eigene plannen streed. De wijze waarom zij zelve, uit de gevangenschap bevrijd, in die woeste streek liep dolen, en verdwaalde, zoekende in een nabijgelegen dorp naar een rijtuig, dat haar naar het kasteel terug kon brengen, in plaats van den torenwachter daarmede te belasten, is in 't geheel niet duidelijk, maar zeer onnatuurlijk. Welke de reden is, waarom zij volle drie jaren verloopen liet, voordat zij beproefde zich op hare belagers te wreken, die ook de moordenaars waren van haar gemaal, dit blijft geheel in het duister, en eindelijk hoe het kwam, dat Tom Milsom, dat kleine, in Italië gestolen, kind bij zich behield, nadat hare min gestorven was, om wier wil hij zich alleen met dat kind had belast, hetwelk hem in zijne schurkenstreken slechts tot hinderpaal en ergernis wezen kon, ook dat wordt niet opgehelderd. In weerwil echter van deze en soortgelijke leemten is het verhaal zeer boeiend en lezenswaardig. Het ellendige lot van de slaven der zonde, komt er evenwel meer in uit, dan dat de vreugde en
vrede der vrienden van godsvrucht en deugd er aanschouwelijk in worden voorgesteld.</p>
<p>&nbsp;</p>
<p><hi rend="spat">Rosendaal</hi>.</p>
<p><hi rend="sc">Tydeman</hi>.</p></div></div>
</body>
</text>
</TEI.2>
