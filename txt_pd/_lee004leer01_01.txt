
   
        
           
               Het leerzame prenteboekje voor kinderen. Derde vervolg of het vierde stukje
           
           
               
                   Dit bestand biedt, behoudens een aantal hierna te noemen ingrepen, een diplomatische weergave van de eerste druk van Het leerzame prenteboekje voor kinderen. Derde vervolg of het vierde stukje uit ca. 1810.
               
               
                   
                       
                   
               
           
           17
           
               
                   
                   
                   
                   
               
           
           
               _lee004leer01_01
               DBNL-TEI 1
               
                   2010 dbnl
               
           
           
               
           
           
               
                   
                   exemplaar Koninklijke Bibliotheek Den Haag, signatuur: 30 F 15 
               
               Het leerzame prenteboekje voor kinderen. Derde vervolg of het vierde stukje. Erve H. Rynders, Amsterdam ca. 1810
               
           
       
       
           
               Wijze van coderen: standaard
               
           
       
       
           
               Nederlands
           
       
       
           
               Het leerzame prenteboekje voor kinderen. Derde vervolg of het vierde stukje
               
               
                   
                   
               
           
           
           
               
               
           
           
           
           
       
       
           
               Het leerzame prenteboekje voor kinderen. Derde vervolg of het vierde stukje
               
               
                   
                   
               
           
           
           
               
               
           
           
           
           
       
       
           
               2010-11-17
               
                   EB
               
               colofon toegevoegd
           
       
   
               
Verantwoording 

Dit tekstbestand is gebaseerd op een bestand van de Digitale Bibliotheek voor de Nederlandse Letteren (https://www.dbnl.org)

Bron: Het leerzame prenteboekje voor kinderen. Derde vervolg of het vierde stukje. Erve H. Rynders, Amsterdam ca. 1810
 
Zie: https://www.dbnl.org/tekst/_lee004leer01_01/colofon.php

In dit bestand zijn twee typen markeringen opgenomen: paginanummering en illustraties met onderschriften. Deze zijn te onderscheiden van de rest van de tekst door middel van accolades: {==13==} {>>pagina-aanduiding<<} {==Figuur. 1: Onderschrift van de afbeelding.==} {>>afbeelding<<} 


    


{==1==} {>>pagina-aanduiding<<}

DERDE VERVOLG
OF HET
VIERDE STUKJE
VAN HET
LEERZAME
PRENTEBOEKJE
VOOR
KINDEREN.

{== afbeelding 
	
==} {>>afbeelding<<}
    

Te AMSTERDAM,
By d'Erve H. RYNDERS,
in de Tweede Tuindwarsstraat.

    


{==2==} {>>pagina-aanduiding<<}

Sint Nicolaas.


Zie eens mietje! wat al lekkers 
U, Sint Nicolaas al bragt; 
Omdat ge' als gehoorzaam Meisje, 
Uw verpligting hebt volbragt. 
Maar uw Broeder, die nooit luistert 
Naar zijn Ouders goede raad! 
Die onwillig, ongehoorzaam, 
Hun geboden heeft versmaad. 
Zie hoe staat hij nu te schreijen, 
Nu ziet hij een gart ten loon. 
Zie nu 't naberouw hem treffen! 
Zijt voortaan gehoorzaam Zoon, 
Dan verkrijgt gij ook geschenken, 
(Als Sint Niclaas jaarlijks doet,) 
Voor een gart om u te straffen, 
Dubble portsjes lekker goed. 



{==3==} {>>pagina-aanduiding<<}


{== afbeelding 
	
==} {>>afbeelding<<}
    




{==4==} {>>pagina-aanduiding<<}

De nieuwjaarwenschers.


Zie eens Zusje, daar woont Tante, 
Om den hoek van gintsche gracht. 
o Wat zal zij staan te kijken, 
'k Wed, zij ons niet had verwacht. 
Gistren sprak zij: ‘jan en kaatje!’ 
En dit vond ik al zoo raar, 
‘Morgen vroeg, wenscht gij uw Ouders 
', Een gelukkig Nieuwejaar!’ 
Maar toen kon zij nog niet denken, 
Dat wij, volgens onzen pligt: 
Haar met onze zegenwenschen, 
Zouden groeten, in gedicht. 
En dat door ons zelf geschreven! 
Dit verwacht zij vast nog niet. 
En zal 't ook nog niet gelooven 
Voor dat zij hetzelve ziet. 



{==5==} {>>pagina-aanduiding<<}


{== afbeelding 
	
==} {>>afbeelding<<}
    




{==6==} {>>pagina-aanduiding<<}

Het ter kerkgaan.


Lustig Kindren! zegt de Moeder 
Als men naar de kerk toe gaat, 
Of naar school, dan moet men zorgen, 
Dat men nimmer komt te laat. 
't Kerk- en schoolgaan dat zijn pligten, 
Die men niet verzuimen moet, 
Beiden zijn voor Kindren nuttig, 
Zorgt dat gij daar aan voldoet. 
In de kerk daar moet men leeren, 
Daar wordt men steeds voorgelicht, 
Wat wij God, en medemenschen 
Op het duurste zijn verpligt. 
Wilt dan nooit dien pligt verzaken, 
Leert dan in uw vroege jeugd, 
U aan school en kerk gewennen, 
Beiden zijn het pad der deugd. 



{==7==} {>>pagina-aanduiding<<}


{== afbeelding 
	
==} {>>afbeelding<<}
    




{==8==} {>>pagina-aanduiding<<}

De verjaring.


Gun, mijn beste waarde Vader! 
Dat uw willem volgens pligt; 
U op heden komt verjaren 
Met een versje, of gedicht. 
Heden zijt gij veertig jaren, 
Leef nog veertig, ja nog meer; 
Nooit zal ik dien pligt vergeten, 
Maar verjaar u ieder keer! 
Leef met Moeder steeds gelukkig, 
Steeds in vreugde en gezond! 
Altoos bloeije uw nutte handel, 
Dit! dit wenscht mijn hart en mond! 
Dankbaar zal ik steeds erkennen, 
Dit is zeker, en gewis: 
Dat uw poging en uw zorgen 
Tot mijn nut en besten is. 



{==9==} {>>pagina-aanduiding<<}


{== afbeelding 
	
==} {>>afbeelding<<}
    




{==10==} {>>pagina-aanduiding<<}

De vacantie.


Kindren! nu krijgt gij vacantie! 
Maar gedraagt u heusch en stil; 
Laat uw Ouders mij niet klagen 
Dat gij t'huis niet leeren wil. 
Weest gehoorzaam! dat gij vlijtig, 
Dagelijks nog wat studeert; 
Anders zijt gij ras vergeten 
Wat ik u reeds heb geleerd. 
Dan moogt gij de ov'rige uren 
Van den dag, aan 't spel besteên; 
Of eens wand'len met uw' Ouders, 
Naar de kraame, of elders heen. 
Nu moogt gij u vrij vermaken, 
Vrolijk spelen mag bestaan, 
Maar houdt altoos in gedachten 
Dat gij weêr naar school moet gaan. 



{==11==} {>>pagina-aanduiding<<}


{== afbeelding 
	
==} {>>afbeelding<<}
    




{==12==} {>>pagina-aanduiding<<}

De kinderen met de prijzen.


Lieve Moeder! zie deez' prijzen 
Die ons onze Meester geeft. 
Karel heeft een Prenteboekje, 
Mooijer als men die nog heeft. 
't Is eerst nieuw, met mooije versjes, 
Als ik die van buiten leer, 
Kan ik op zijn goedheid reek'nen, 
En verwachten er nog meer: 
Zie eens wat heb ik gekregen, 
Een geheele nieuwe prent; 
't Is de fabel van Klein Duimpje 
En de groote Wilde Vent; 
Nu zal ik hetzelve leeren, 
't Is er duidlijk in gemeld, 
En de prentjes toonen alles 
Wat ge ons dikwijls hebt verteld. 



{==13==} {>>pagina-aanduiding<<}


{== afbeelding 
	
==} {>>afbeelding<<}
    




{==14==} {>>pagina-aanduiding<<}

Afscheid van de kinderen aan hunnen meester.


Goede Meester wij zijn dankbaar, 
Voor uw vlijt aan ons besteed; 
Nimmer zullen wij vergeten, 
Wat gij tot ons best wil deed. 
Gij die ons hebt onderwezen, 
Lees- en Schrijf- en Rekenkunst; 
En veel nutte kundigheden, 
Plukten wij van uwen gunst. 
Boven alles leerdet gij ons, 
't Geen ik nooit vergeten zal; 
Om onze Ouders steeds te eeren 
God te vrezen boven al! 
Leef gelukkig, brave Meester! 
Wordt van allen zoo bemind; 
Zijt verzekerd van onze achting! 
Kweek nog menig deugdzaam kind. 



{==15==} {>>pagina-aanduiding<<}


{== afbeelding 
	
==} {>>afbeelding<<}
    




{==16==} {>>pagina-aanduiding<<}

Zomervreugd.


Zoo Broêr jan! laat nu eens lustig 
Onze vlieger luchtwaards gaan! 
Morgen, is het weder schooltijd, 
Dan is 't spel voor ons gedaan. 
Als wij weêr vacantie krijgen 
Is het winter, zoo ik meen; 
En dan komt ons huislijk speelgoed, 
Voor de vlieger op de been. 
Maar Papa zêi gistren, ‘Jongens! 
Uw speeltijd is haast vervuld, 
Gij moet haast om 't gene denken, 
Wat voor werk gij leeren zult. 
Wilt ge een nuttig ambacht leeren, 
Dit is zeker en gewis; 
Dat een daaglijks werkzaam leven, 
Voor den mensch 't gezondste is.’ 



{==17==} {>>pagina-aanduiding<<}


{== afbeelding 
	
==} {>>afbeelding<<}
    





