
   
        
           
               Tooneelpoëzy. Deel 2
               Nicolaas Simon van Winter
               Lucretia Wilhelmina van Merken
           
           
               
                   Dit bestand biedt, behoudens een aantal hierna te noemen ingrepen, een diplomatische weergave van Tooneelpoëzy. Deel 2 van Nicolaas Simon van Winter en Lucretia Wilhelmina van Merken uit 1786. Het complete werk bestaat uit twee delen.
               
               
                   
                       p. 4, 118, 244, 354: accolades verspreid over meerdere regels kunnen in deze digitale versie niet weergegeven worden. Daarom wordt de accolade hier, met bijbehorende tekst, op iedere regel herhaald.
                   
               
           
           
           
               wint009toon02_01
               DBNL-TEI 1
               
                   2020 dbnl
               
           
           
               
           
           
               
                   
                   exemplaar Universiteitsbibliotheek Amsterdam, signatuur: OTM: OG 63-115, scans van Google Books
               
               Nicolaas Simon van Winter en Lucretia Wilhelmina van Merken, Tooneelpoëzy. Deel 2. Pieter Johannes Uylenbroek 1786
               
           
       
       
           
               Wijze van coderen: standaard
               
           
       
       
           
               Nederlands
           
       
       
           
               Tooneelpoëzy. Deel 2
               Nicolaas Simon van Winter
               Lucretia Wilhelmina van Merken
               
               
               
                   
                   
                   
               
           
           
           
           
               
           
           
               
               
           
           
           
           
       
       
           
               Tooneelpoëzy. Deel 2
               Nicolaas Simon van Winter
               Lucretia Wilhelmina van Merken
               
               
               
                   
                   
                   
               
           
           
           
           
               
           
           
               
               
           
           
           
           
       
       
           
               2020-02-25
               
                   KE
               
               colofon toegevoegd
           
       
   
   
Verantwoording 

Dit tekstbestand is gebaseerd op een bestand van de Digitale Bibliotheek voor de Nederlandse Letteren (https://www.dbnl.org)

Bron: Nicolaas Simon van Winter en Lucretia Wilhelmina van Merken, Tooneelpoëzy. Deel 2. Pieter Johannes Uylenbroek 1786
 
Zie: https://www.dbnl.org/tekst/wint009toon02_01/colofon.php

In dit bestand zijn twee typen markeringen opgenomen: paginanummering en illustraties met onderschriften. Deze zijn te onderscheiden van de rest van de tekst door middel van accolades: {==13==} {>>pagina-aanduiding<<} {==Figuur. 1: Onderschrift van de afbeelding.==} {>>afbeelding<<} 





{==I==} {>>pagina-aanduiding<<}

TOONEELPOËZY
VAN
NICOLAAS SIMON VAN WINTER,
EN
LUCRETIA WILHELMINA VAN MERKEN.
TWEEDE DEEL.

{== afbeelding 
	
==} {>>afbeelding<<}
    

Te AMSTERDAM, by
PIETER JOHANNES UYLENBROEK.
MDCCLXXXVI.

{==II==} {>>pagina-aanduiding<<}





{==III==} {>>pagina-aanduiding<<}

Voorbericht.

Wy hebben, op de aanhoudende begeerte van eenigen onzer hooggeachte Vrienden, de uitgaave der vier Dichtstukken, die dit tweede Deel onzer Tooneelpoëzy uitmaaken, niet langer willen vertraagen. De onderwerpen dezer Treurspellen, de oprechte en standvastige Huwlyksliefde, de Liefde van de Ouderen tot hun Kroost, en de Liefde der Kinderen tot hunne Ouderen, (de eerste en groote Grondslagen die de hoogste Wysheid gelegd heeft tot heil der menschelyke Maatschappye, en van ieder byzonder Lid derzelve,) zyn van te algemeenen belang dan dat ze niet ten allen tyde hoog geschat zouden worden. Deze onderwerpen in hunne kracht en waarde voor te stellen kan niet alleen aan alle braave gemoederen aangenaam zyn, maar wy vleien ons dat het ook thans niet zonder nut zyn zal; dit is onze oprechte en eenige bedoeling.
De Wel Edele Heeren Gecommitteerden tot de zaaken van den Amsterdamschen Schouwburg hebben het Treurspel, Artemines, van L.W. van Merken, onder de zinspreuk: La Vertu pour Guide, (de Deugd ter Leidsvrouwe,) reeds in 1745 ten tooneele gevoerd, verëerd door hetzelve in 4to te herdrukken, (zynde dit het gewoone formaat onzer werken,) opdat men het by dit tweede Deel onzer Tooneelpoëzy zou kunnen voegen. Schoon het Stukje inderdaad teekens draagt van den gewenschten invloed der braave Leidsvrouwe, de Deugd, is hetzelve van veel te jongen tyd om aan de noodige kunstvereischten te kunnen voldoen; waarom wy voor hetzelve alle inschiklykheid verzoeken.


{==IV==} {>>pagina-aanduiding<<}

Menzikoff	bl. 5.
Louize d'Arlac	119.
Sebille van Anjou, Gemaalinne van Gui van Lusignan, Koninginne van Jeruzalem	245.
Gelonide	355.





{==1==} {>>pagina-aanduiding<<}

Menzikoff.


Treurspel.


Door Nicolaas Simon van Winter.


{==2==} {>>pagina-aanduiding<<}



{==3==} {>>pagina-aanduiding<<}

Voorbericht.

Onder de menigvuldige stand- en staatsverwisselingen, die het menschdom in 't gemeen, en sommige stervelingen in 't byzonder, in dit leven treffen, heeft de eerste staatsdienaar van Czaar Peter, den eersten, zodanig een lot ondervonden als aan weinigen ten deele valt. Menzikoff in Siberiën te vinden, trof myn' geest zo geweldig, dat ik, zynen toestand gestadig voor myne gedachten hebbende, besloot myne denkbeelden bot te vieren, en te waagen om hem naast Monzongo te stellen: weinig dacht ik, toen ik Monzongo, myn eenig tooneelstuk, gemaakt had, dat my, twintig jaaren daarna, een stof zou voorkomen, die my daartoe zou kunnen doen besluiten. Ik durf my niet vleien dat myne aandoeningen, onder het saamenstellen van Menzikoff ondervonden, my borg genoeg kunnen zyn voor zulk eenen algemeenen goeden uitslag als myn' Monzongo te beurte gevallen is; dan hoe dit zyn mooge, myne klimmende jaaren verzekeren my, dat dit myn laatste dichterlyke arbeid zyn zal, dien ik myne deugd- en dichtlievende landgenooten zal aanbieden.




{==4==} {>>pagina-aanduiding<<}

Vertooners.


Alexander Menzikoff.

Iwan, Zoon } van Menzikoff.

Eudoxe, Dochter } van Menzikoff.

Gustaaf Biron, onder den naam van Constantyn.

Alexis Fedorowits, voorheen Luitenant van Menzikoff.

Natalia, Voedster van Eudoxe.

Bazilius, Vertrouweling van Constantyn.



Zwygenden.

Gevolg van Alexis.

Eenige Slaaven van Menzikoff en Biron.



Het TOONEEL is in SIBERIËN, in de woesteny van Jacoutska, naby Berozow.

Het eerste bedryf speelt in een woest landschap; de overigen in een bosch, by het huis van Menzikoff.

{==t.o. 4==} {>>pagina-aanduiding<<}


{== afbeelding 
	
Myn waarde Kinders! smaakt een ongestoord geluk!


Vde Bedr. VIIde Toon.


p.j. uylenbroek excud.
==} {>>afbeelding<<}
    


{==t.o. 5==} {>>pagina-aanduiding<<}







{==5==} {>>pagina-aanduiding<<}

Menzikoff.


Treurspel.


Eerste bedryf.

Het tooneel verbeeld een woest bergachtig landschap, met eenige boomen op den voorgrond, by welken, aan de eene zyde, een steenhoop is opgericht.

Eerste tooneel.



Menzikoff, 
alleen; 
in het gewaad van een' landman, zynde een py van grof bruin laken, hebbende een muts met een' bonten rand op het hoofd, en een' stok in de hand, op welken hy van tyd tot tyd leent; langzaam optreedende. 
Het licht verdryft in 't eind' het maandenduurend duister: 
De zon verspreid haar' glans met nieuwherbooren luister, 
En geeft het leven weêr aan deze woesteny; 
Maar, wie zy troost verleen', 't word nimmer dag voor my. 

{==6==} {>>pagina-aanduiding<<}

Myn kwynend hart, verteerd door 't woên der wreedste rampen, 
Waarmede ooit sterveling op aarde had te kampen, 
Word eindloos, 't zy dit oord een' langen dag geniet' 
Of by het maanlicht kwyn', gefolterd door verdriet. 
ô Gade, in blyder tyd myn troost en welbehaagen, 
Op reis bezweeken door 't gewigt van onze plaagen! 
Hoe zwaar me uw sterflot viel, gy wierd voor 't minst bevryd 
Van al de elende, die uw troostloos maagschap lyd. 
En gy, myn Dochter! gy, wie zich myn hoop dorst vleien 
Dat Ruslands Troonmonarch ten zetel zou geleiên! 
Gy, die alreede alom begroet wierd als Vorstin, 
En, sints Ryksballing, als de onwaardigste Slaavin 
Veroordeeld waart met ons hier deerlyk om te zwerven! 
Van hoe veel jammers zyt ge ontslaagen door uw sterven! 
Gelukkig hy, wien 't graf een stille schuilplaats bied! 
Hy treed naar den steenhoop. 
Slaap vreedzaam, dierbaar Pand! 'k benyde uw rust u niet, 
Schoon ik, zo lang ik leef, uw sterflot zal beweenen: 
Een wenschelyke dood zal ons welhaast herëenen. 
Door hartewee verteerd, door droefheid afgeleefd, 
Gevoel ik dag aan dag dat my de kracht begeeft. 
Maar ach! Eudoxes lot en dat van haaren Broeder... 
ô Denkbeeld, dat my moord! ... ô Hemel! wees hun hoeder! ... 
Tot welk een onheil heeft de staatzucht my gebragt! 

{==7==} {>>pagina-aanduiding<<}

Ach! had ik nooit naar eer, nooit naar bewint getracht; 
My met den stand vernoegd, waarin ik wierd gebooren; 
Myn huis noch my waare ooit dit ongeval beschooren! 
Hy knielt met moeite by den steenhoop. 
ô Ziel van 't waardig Pand, dat in deez' grafkuil rust! 
Is u nog iets van de aarde en van ons lot bewust, 
Smeek dan den Hemel om een einde aan myne elenden, 
En dat hy 't onheil van myn troostloos kroost will' wenden. 




Tweede tooneel.

Menzikoff, Iwan.


Iwan, 
in het opkomen. 
Myn dierbre Vader by myn Zusters graf geknield; 
Ten prooie aan al den rouw, die hem en ons ontzielt! 
Wat schouwtooneel! Helaas! hy weent. Best dat ik nader', 
Eer hy door droefheid sterv'. 
Hy knielt by Menzikoff. 
Myn teêrgeliefde Vader! 




Menzikoff, 
opziende. 
Myn Zoon! 




Iwan. 
Verlaat een plaats, die uw verdriet vergroot. 

{==8==} {>>pagina-aanduiding<<}

Uw ziel beweent met recht Elizes vroege dood; 
Dan ach! wat zal het zyn zo u de smart doet sneeven! 
Denk om de Kindren, die u ovrig zyn gebleeven. 
Duld dat uw Zoon u trooste, en opbeure uit het stof. 


Hy richt hem op.


Menzikoff. 
Uw ouderlievend hart verdient den hoogsten lof; 
Doch kan ik ooit dit graf beschouwen zonder traanen? 
Zich grafwaart wendende. 
Elize! is dit de weg, dien ik u dacht te baanen, 
Toen Peter u beminde en naar uw huwlyk dong; 
Toen Ruslands maagdenrei uw deugd ter eere zong; 
Toen alles vaardig scheen u als Vorstin te groeten? 
Bedrieglyk schyngeluk, dat gy te duur moest boeten! 
Tegen Iwan. 
Wat bleef haar ovrig van den glans en heerlykheid, 
Waarmede ik te onbedacht haar zinnen had gevleid? 
Een wreede ballingschap in barre wildernissen, 
Waarin zy niet alleen en troon en kroon moest missen, 
Maar huis en vaderland, en kleeding en gemak; 
En, maanden achter een, zelfs schuilplaats onder 't dak, 
Terwyl zy, nevens ons, gedrukt wierd door elenden, 
Waarvan we in blyder tyd den blooten naam niet kenden; 
Tot zy in 't eind' bezweek door 't woeden van 't verdriet. 

{==9==} {>>pagina-aanduiding<<}

Op het graf wyzende. 
Zie daar, zie daar, helaas! all' wat haar overschiet. 




Iwan. 
Deze akelige plaats verleent den rouw slechts krachten; 
Elizes blyde ziel hoort niets van onze klagten. 
Toon, smeek ik, met uzelv' toch meerder deerenis; 
Vergeet, zo veel gy kunt, het geen geleeden is: 
Gy hebt geen nieuwe stof tot grooter smart van nooden. 




Menzikoff. 
'k Beween de levenden nog sterker dan de dooden. 
Myn eigen ongeluk waar' my geen traanen waard', 
Zo door uw beider lot myn druk niet wierd verzwaard. 
Ik nader, ik gevoel 't, het einde van myn lyden; 
De dood zal my eerlang van myne elend' bevryden; 
Waartoe u zulks ontveinsd? Bereid u tot dien slag, 
En troost Eudoxes hart, zo troosten helpen mag; 
Myn tedre voorzorg kan noch u noch haar meer baaten; 
Myn Zoon, ik zal welhaast u beiden achterlaaten. 




Iwan. 
De Hemel hoede ons voor den ramp, dien gy voorspelt! 
Ach! is uw moed geheel door 't onheil neêrgeveld? 
Gy waart, tot aan dit uur, groothartig, onbezweeken. 




Menzikoff. 
Het is geen wanhoop, 't is gevoel dat my doet spreeken. 

{==10==} {>>pagina-aanduiding<<}

Ik heb gelegenheid gewenscht tot dit bericht. 
Uw Zusters dierbaar lyk, dat hier begraaven ligt, 
Deed in dit oogenblik my met meer krachts beseffen 
Hoe onvoorzien die slag u beiden stond te treffen. 
Elizes droeve dood toont dit, helaas! te klaar; 
Wanneer ik sterf, myn Zoon, begraaf my nevens haar. 




Iwan. 
De Hemel keer' dien ramp, en rekke uw dierbre dagen! 
Dan geeft Siberië ons voortaan geen stof tot klaagen. 
Uw trouwe voorzorg heeft den hoogsten nood geweerd, 
Sints ge aan ons klein gezin den landbouw hebt geleerd: 
Hun onvermoeide vlyt doet onzen voorraad groeien; 
De lammrenkudde tiert, de frissche runders loeien 
Langs vlakten, waar welëer noch gras noch lover stond; 
Het akelig gebrek verdwynt van onzen grond. 
Gelukkig, zo men hier, in eenzaamheid gezeten, 
Den hoofschen jammerpoel voor eeuwig kon vergeeten! 




Menzikoff. 
Gy maalt dit bar gewest thans van de beste zy'. 
Siberië is en blyft een naare woesteny: 
De bosschen zyn vervuld met ongetemde dieren; 
De lange en bange nacht, waarin de stormen gieren, 
Vergroot den schrik van dit in sneeuw begraaven oord; 
Het land, door ons bebouwd, brengt schaars ons voedzel voort. 

{==11==} {>>pagina-aanduiding<<}

Welk een verschil, helaas! by 't heil van vroeger jaaren! 
Nog strekte 't ons ten troost, indien hier menschen waaren; 
Doch buiten Constantyn, die zich, in 't somber woud, 
Met zyn gering gezin niet verr' van hier onthoud, 
En uit weldaadigheid somtyds ons komt bezoeken, 
Genaakt geen sterveling deze onbewoonde hoeken. 




Iwan. 
Dit is 't misschien, dat my dit oord verdraaglyk maakt. 
Ik gruw van 't menschdom, dat van woede en afgunst blaakt: 
'k Zie in elk' sterveling een' booswicht en verraader; 
Bewerker van 't bederf van ons en onzen Vader. 
Wat heeft hun snoodheid ons al ongevals bereid! 
Met welk een laagheid heeft hun list ons niet gevleid! 
Elk offerde ons zyn' dienst, zyn goedren, ja zyn leven; 
En naauw' heeft ons 't geluk en 's Vorsten gunst begeeven, 
Of elk keert ons den nek, bejegent ons met smaad, 
En geeft om stryd ons blyk van langverkropten haat. 
Ik wenschte in dit gewest geen sterfling ooit te aanschouwen. 




Menzikoff. 
Deze onbedachte wensch kon mooglyk u berouwen. 
Uw ziel, myn Iwan! is verbitterd door 't verdriet. 
Stel op dezelfde lyst het gantsche menschdom niet. 
Daar zyn 'er, ik beken 't, die snood den veinsäart speelen, 
Maar ook getrouwen, die in 's naasten onheil deelen. 

{==12==} {>>pagina-aanduiding<<}

'k Heb dikwerf my beklaagd, dat ik, te sterk verknocht 
Aan 't heil dat ik bejoeg, geen vrienden heb gezocht. 
Geef my geloof, myn Zoon; doe met myn dwaaling voordeel; 
Besmet uw vroomheid niet door een partydig oordeel. 
Leg waarde op 't schoon der deugd, wanneer gy de ondeugd vloekt. 
De braave Constantyn, die sterk uw vriendschap zoekt, 
Wiens edelmoedigheid met reden my verwondert, 
Verdient voor 't minst door u te worden uitgezonderd. 




Iwan. 
Hy toont zich tegen ons gedienstig en beleefd, 
En schynt de lofspraak waard', die hem uw goedheid geeft; 
Maar doet hem 't zelfbelang niet naar myn vriendschap trachten, 
En zou hy voor zyn' dienst geen ander loon verwachten? 




Menzikoff. 
Wat loon wacht hy van ons, daar ons de tegenspoed...? 




Iwan. 
Eudoxe is in zyn oog een onwaardeerbaar goed. 
'k Heb meer dan eens zyn liefde in zyn gezicht geleezen, 
Hoe loos hy die verbergt. 




Menzikoff. 
Mogt zy de zyne wezen! 




Iwan. 
Wat hoor ik! Kan het zyn! Veelligt beproeft gy my. 
Eudoxe eens ballings gaê! 



{==13==} {>>pagina-aanduiding<<}



Menzikoff. 
Wy zyn 't zo wel als hy. 




Iwan. 
Herdenk de waardigheid waartoe gy wierd verheven. 




Menzikoff. 
Kan ik in dezen staat haar beter weêrhelft geeven? 
Denkt gy, dat eenig mensch voortaan haar minnen zal; 
Zich huwen aan een huis, gezonken door zyn' val? 
De Grooten, die welëer naar haar bezitting trachtten, 
Zyn met het wuft geluk veranderd van gedachten. 
Men acht het ongeval besmetlyk op deze aard'. 




Iwan. 
Die snoode weiflaars zyn Eudoxes hand onwaard'. 
'k Veracht de dwaazen, die verdienste in hutten schuwen. 
Maar wat beweegt u toch, om thans haar uit te huwen? 
Waar is zy veiliger dan in dees wildernis, 
Zo lang haar Vader of haar Broeder by haar is? 




Menzikoff. 
Vertrouw myn woord, myn Zoon, myn leven loopt ten ende; 
En 't zou in 't uiterste uur my troosten in de elende, 
Indien myn hand Eudoxe aan een' Gemaal verbond, 
Waarin ze een' toeverlaat, en gy een' Broeder vond. 




Iwan. 
Verbeeld ge u 't geen gy zoekt in Constantyn te vinden? 



{==14==} {>>pagina-aanduiding<<}



Menzikoff. 
Hy durft ten minsten aan rampzaalgen zich verbinden; 
En, balling nevens ons, heeft hy, in laater tyd, 
Hoe zich het lot ook wend', geen reden tot verwyt. 




Iwan. 
Ik zorg dat dit ontwerp ons onheil zal voltrekken, 
En aan ons zinkend huis tot grooter schande strekken. 
Hy heelt ons wie hy is, en hoe hy herwaart kwam. 
't Is mooglyk dat hy sproot uit een' verachten stam. 




Menzikoff. 
De deugd verheft den mensch, al wierd hy laag gebooren. 
Ikzelf, myn Zoon, (ik heb u meermaal zulks doen hooren,) 
Ben in geringen staat geteeld en opgevoed. 
De waare grootheid hangt niet af van aadlyk bloed. 




Iwan. 
Zo Constantyn, als wy, zich door gevloekte treeken 
Van valsche vrienden zag gedoemd naar deze streeken, 
Ik deed dit oogenblik vervolgde vroomheid recht; 
Doch ligt wierd hem die straf om misdaên opgelegd. 
Wie weet wat hy misdreef; hy lyd misschien rechtvaardig; 
En, zo hy schuldig is, is hy Eudoxe onwaardig. 




Menzikoff. 
Verban uwe achterdocht; de braave Constantyn, 
Wat hem ook herwaart bragt, kan nimmer schuldig zyn. 



{==15==} {>>pagina-aanduiding<<}



Iwan. 
't Is veiligst, wie hy is ten minsten uit te vinden, 
Eer wy hem, te onbedacht, aan onzen stam verbinden. 
Een onbezoedeld hart is all' wat ik begeer. 




Menzikoff. 
Zo hy Eudoxe mint, weet zy welligt iets meer. 




Iwan. 
Indien hy durft bestaan zyn trouw haar op te draagen, 
Heeft zy ten minsten recht hem naar zyn' staat te vraagen. 




Menzikoff. 
Zy zoekt ons hier naar 't schynt. Men toets' haar met beleid. 




Derde tooneel.

Menzikoff, Iwan; Eudoxe, in eene droefgeestige houding opkomende.


Iwan, 
haar minzaam te gemoet treedende. 
Eudoxe, nadert ge ons dus peinzende en beschreid? 




Eudoxe, 
hem met tederheid aanziende. 
Helaas! 




Menzikoff, 
tegen Eudoxe. 
Schep moed, myn Kind! laat eindlyk af van weenen. 




Eudoxe, 
haar' Vader de hand kussende. 
Kan iets op aard' voortaan my stof tot troost verleenen, 

{==16==} {>>pagina-aanduiding<<}

Daar ik met wanhoop zie hoe gy vervallen zyt? 
Myn hart voorzegt het my, wy beiden zyn u kwyt. 
Myn Vader, kan uw Kroost uw sterfuur overleeven? 
En, zo die zwaare ramp myn' Broeder 't eerst doet sneeven, 
Dan zwerf ik troosteloos in deze woesteny; 
Een naar verblyf des doods; ach! te akelig voor my! 




Menzikoff. 
Vertrouw op 's Hemels zorg, en die van uwen Broeder. 




Eudoxe. 
Waar zal ik veilig zyn, beroofd van hulp en hoeder? 
De dood is al de troost, waarnaar myn ziel verlangt. 




Menzikoff. 
Denk dat ons sterflot niet aan onze keuze hangt. 
Tracht met gelaatenheid uw ongeval te draagen; 
Uw moed, myn Kindren, zal den mynen onderschraagen. 




Eudoxe. 
'k Heb moeds genoeg, zo lang myn Vader by ons is. 
Haar' Vader omhelzende. 
Ach! zo ik hoopen kon op uw behoudenis, 
Dan wierd dees woesteny een lusthof in myne oogen. 




Menzikoff, 
zyne Dochter omarmende, en de hand aan zyn' Zoon reikende. 
Ik weet wat ouderliefde en kindermin vermoogen. 
Uw beider trouw voor my heeft myne elend' verzacht, 

{==17==} {>>pagina-aanduiding<<}

En veel tot stelping van myn hartwond' toegebragt. 




Iwan. 
't Is 't minst van onzen pligt u onze trouw te toonen. 
Tegen Eudoxe. 
Myn waarde Eudoxe, kunt ge een gulle vraag verschoonen, 
De vraag eens Broeders, die uw ongeval beklaagt, 
En voor uw welzyn waakt? 




Eudoxe. 
Vraag all' wat u behaagt. 




Iwan. 
Gy zaagt de vleiers, die, door eigenbaat gedreeven, 
Eens dongen naar uw hand, u in het leed begeeven; 
Ligt wierd u eedler hart bewaard in dees woestyn. 
Na een weinig stilzwygens. 
Ontzeg me uw antwoord niet. 




Eudoxe. 
Bedoelt gy Constantyn? 




Menzikoff. 
Verberg ons niets, myn Kind, het kon tot voordeel strekken. 




Eudoxe. 
En mooglyk tot verdriet. Wat baat u dit te ontdekken? 
Gy zaagt van 't oogenblik, waarin ik herwaart kwam, 
Met hoe veel drifts hy deel in onzen toestand nam. 



{==18==} {>>pagina-aanduiding<<}



Iwan. 
En heeft hy om uw hand nooit aanzoek durven waagen? 
Gy zwygt en bloost, Eudoxe! 




Eudoxe. 
Ik heb hem afgeslaagen. 
Kan ik, in dezen staat, ooit denken aan een' echt? 
Doch schoon hem alle hoop op weêrmin is ontzegd, 
Hy houd standvastig aan. 




Menzikoff. 
Deed hy u nimmer hooren 
Hoe zyn geslachtnaam is, of waar hy wierd gebooren; 
Wanneer, of om wat reên, hy herwaart wierd gedoemd? 




Eudoxe. 
Hy heeft my nooit zyn' naam of vaderland genoemd, 
Noch zich van 't lot beklaagd dat hy, als wy, moet draagen; 
Doch 't schynt dat hy zich vleit met hoop op blyder dagen. 




Iwan. 
Weet gy niets meer? 




Eudoxe. 
Hy heeft my verder niets ontdekt. 




Menzikoff. 
Het is niet zonder reên dat hy myne aandacht trekt. 
Hy heeft tot ons behoud zich als een vriend gekweeten. 
'k Wensch, (ik ontken zulks niet,) iets meer van hem te weeten; 

{==19==} {>>pagina-aanduiding<<}

Eudoxe, vind gy ooit daartoe gelegenheid.... 




Eudoxe. 
Misschien vond hy daardoor zich in zyn hoop gevleid: 
Men doet geen onderzoek naar hen die wy verachten. 
Ik waag door dezen stap te veel, naar myn gedachten. 




Menzikoff. 
Indien de jongling aan geen misdaên schuldig is, 
Verdient zyn trouw voor ons oprechte erkentenis. 




Eudoxe. 
En zo hy schuldig waar'? 




Iwan. 
Dan voegt ons hem te myden. 




Menzikoff. 
Nochtans behoud hy recht op billyk medelyden. 




Eudoxe. 
Ik zal, indien gy 't wilt, dit onderzoek bestaan. 




Menzikoff. 
Tracht all' wat hem betreft oplettend naar te gaan; 
Tracht... Maar wie nadert ons? 




Iwan. 
Hier is geen reên tot vreezen 
Dat iemand ons bespied. 




Eudoxe. 
't Schynt Constantyn te wezen. 





{==20==} {>>pagina-aanduiding<<}

Vierde tooneel.

Menzikoff, Iwan, Eudoxe, Constantyn.


Constantyn. 
Myn Vrienden! 'k ben verheugd dat ik u hier ontmoet. 
't Geluk van u te zien verzacht myn' tegenspoed. 
Mogt, mogt myn herwaartkomst uw kwelling ook vermindren! 




Menzikoff. 
Getrouwe Toeverlaat van my en van myn Kindren! 
Uwe edelmoedigheid, die ons zo duur verpligt... 




Constantyn. 
Gy houd u ras voldaan; 'k heb niets voor u verricht. 
Geloof my, zo myn magt myn' wensch kon evenaaren, 
Dit akelig gewest zoude u geen droefheid baaren. 




Menzikoff. 
Myn Vriend, ik twyfel niet aan uw menschlievend hart. 
Myn redding is naby; ik nader 't eind' der smart. 
Doch 't onheil van myn kroost en 't uwe doet my zuchten. 
Gy allen zult zo ras uw lyden niet ontvluchten. 
Ik zorg dat gy allengs mistroostig worden zult. 
De duurzaamheid der smart baart eindlyk ongeduld. 




Constantyn, 
tegen Iwan. 
Laat ons, in dezen nood, ons onderling verëenen: 

{==21==} {>>pagina-aanduiding<<}

Ik zal Eudoxe en u standvastig bystand leenen; 
Steun, bid ik, op myn trouw, die onverbreeklyk is. 




Iwan. 
Gy kunt verzekerd zyn van onze erkentenis. 
Laat steeds de vriendschapsband ons onderling verbinden: 
Het lot brengt Broeders aan, de deugd alleen schenkt Vrinden. 




Constantyn, 
tegen Eudoxe. 
Kan ik my vleien dat gy stemt in dit verdrag? 




Eudoxe. 
Uw nutte bystand, ons beweezen dag aan dag, 
Heeft u met billykheid myn vriendschap doen verwerven. 




Menzikoff. 
Na dees verbindtenis zal ik geruster sterven. 
Leeft altoos eensgezind, en blyft elkandren by. 
Gy allen, wreed gedoemd naar deze woesteny, 
Van vriend en maag beroofd, uit have en erf verstooten, 
Zyt thans door vriendschap, als door rampspoed, lotgenooten. 




Constantyn. 
Het leed baart minder smart als ons de vriendschap schraagt. 
Maar hoor, ik bid u, wat dus vroeg my herwaart jaagt. 
Een van myn slaaven, korts om voorraad uitgezonden, 
Heeft, in 't gebergte, een' stoet van reizigers gevonden; 
Zy spoeden naar dees plaats. 



{==22==} {>>pagina-aanduiding<<}



Menzikoff. 
Wie had hier volk verwacht? 




Constantyn. 
Zo hooren we eindlyk iets van 't menschelyk geslacht. 




Iwan. 
Zy moogen, zo 't hen lust, vry elders heenen trekken; 
Voor my, ik wensch geen nieuws van dat geslacht te ontdekken; 
Het vormt een saamenstel van boosheid en verraad: 
Dit tuige ons Ostermans en Dolgorukkies haat. 




Menzikoff. 
Ach! zyn wyzelf, myn Zoon, bevryd van zielgebreken? 
En... 
Tegen Constantyn. 
Doch Bazilius wenscht u, naar 't schynt, te spreeken. 
Volg ons na dat gesprek, en blyf deez' dag ons by; 
Dus vormen we onderling een kleine maatschappy. 




Constantyn. 
Ik acht dees bede eene eer. 




Vyfde tooneel.

Constantyn, Bazilius.


Constantyn. 
Hebt gy my iets te ontdekken? 



{==23==} {>>pagina-aanduiding<<}



Bazilius. 
Laat ons, zo 't mooglyk is, terstond van hier vertrekken. 
Wat zal het zyn, als ons het reizend volk herkent, 
Dat, zo men ons bericht, zich naar deze oorden wend? 
Indien het aan het Hof uw' vreemden stap doet hooren, 
Zyt gy en uw geslacht in eeuwigheid verlooren. 




Constantyn. 
't Is niet waarschynlyk dat my iemand kennen zal. 




Bazilius. 
Gy stort moedwillig u in 't schriklykst ongeval. 
Wat raakt u Menzikoff en zyne tegenspoeden? 
Verlaat rampzaligen, die gy niet kunt behoeden. 




Constantyn. 
De deernis, waarde Vriend, geeft my eene eedler wet. 
Gy hebt tot deze deugd welëer my aangezet; 
Gy deed my luistren naar der droeven jammerklagten; 
Gy leerde my hun lot, zo veel ik kon, verzachten; 
En zoud gy, nu de kans daartoe my gunstig staat, 
Thans de eerste kunnen zyn, die my dien pligt ontraad? 




Bazilius. 
Het voegt eene eedle ziel, met 's naasten leed bewoogen, 
Hen blyk te geeven van grootmoedig mededoogen; 
Doch niet dat zy zichzelf met hen in rampen stort, 
Waardoor hun ongeval niet draagelyker word. 

{==24==} {>>pagina-aanduiding<<}

Hebt ge uw weldaadigheid door my zien tegenstreever 
Toen gy, door deerenis met Menzikoff gedreeven, 
Hem slaaven leende tot bebouwing van den grond, 
En hem een lammrenkudde en nuttig melkvee zond? 
Toen zag ik met vermaak uw werkzaam medelyden 
Een troosteloos gezin van hongersnood bevryden. 
Het kan door uwe zorg thans op zichzelf bestaan: 
Wat houd u langer hier? wilt gy met hen vergaan? 




Constantyn. 
'k Verberg u niet, dat, toen ik Menzikoff ontmoette, 
En, in 't gevolg myns Ooms, hem in Cazan begroette, 
Zyn ongelukkig lot my met verschrikking trof. 
Een Man van zynen rang; de tweede aan 't Russisch Hof; 
Wiens Telg verkooren was om op den troon te treeden; 
Verstooten uit zyn' staat; beroofd van waardigheden; 
Gevloekt van 't laag gemeen; ontzet van allen troost, 
En zittende op een kar, omsingeld van zyn Kroost; 
In ballingschap gevoerd, om, na 't beklaaglykst leven, 
In 't woest Siberië den veegen geest te geeven; 
Verguisd door laagen nyd en onverzoenbren wrok; 
Scheen my een voorwerp dat met recht myn deernis trok. 
'k Bewoog myn' Oom alleen naar Petersburg te trekken, 
Opdat ik Menzikoff alhier ten steun mogt strekken. 
Hy vond my in dit oord, wanneer hy hier verscheen, 

{==25==} {>>pagina-aanduiding<<}

En acht me een' lotgenoot in zyn rampzaligheên. 




Bazilius. 
't Verwondert my met recht dat hy u niet herkende. 




Constantyn. 
'k Zag hem gedompeld in de jammerlykste elende, 
Toen op zyn' naaren togt zyne Egaê de aard' begaf. 
Hy groef, met Iwan, haar met eigen hand een graf, 
Terwyl een traanenvloed hem langs de kaaken vloeide, 
En, by dien droeven pligt, het dierbaar lyk besproeide. 
Zyn Dochters scheenen, in dat doodlyk oogenblik, 
Hervormd in marmersteen, verstyfd door smart en schrik. 
De wreede rouw verbood haar 't weenen en het klaagen. 
Haar oog bleef roereloos op 't koude lyk geslaagen. 
Nog zie ik 't naar tooneel, by d'omgedolven grond. 
Ach! dacht toen een van hen aan 't geen rondom hen stond? 
Veel minder dat hen 't lot in my een' Vriend deed vinden, 
Die zich vrywillig aan hunn' rampspoed zou verbinden? 




Bazilius. 
'k Beken hun ongeval is waard' te zyn beklaagd; 
Maar is het niet te veel, dat ge alles daaraan waagt? 
Wie heeft, als gy, zyn' rang, zyn goedren en zyn staaten, 
Ooit om rampspoedigen, die hy niet kent, verlaaten? 
Wie deelde ooit willig in eens anders ballingschap? 
Gy maakt u schuldig aan een' spooreloozen stap. 



{==26==} {>>pagina-aanduiding<<}



Constantyn. 
Hoe! zou ik Menzikoff, op d'oever van zyn leven, 
Door zielverdriet verteerd, in zyne elend' begeeven? 




Bazilius. 
Hy is het niet alleen die u hier blyven doet. 
Waartoe geveinsd? Ik peil den grond van uw gemoed: 
Eudoxe boeit u hier. 




Constantyn. 
Wie zou haar niet beminnen? 




Bazilius. 
Breng u, zo 't mooglyk is, een oogenblik te binnen 
Wat gy verschuldigd zyt aan uw beroemd Geslacht, 
En welk een glori u aan 't Russisch Hof verwacht. 
Vorst Dolgorukki, thans ten top van eer verheven, 
Vleit zich zyn jongste Telg aan u ter bruid te geeven, 
Zo ras zyn oudste spruit de kroon van Rusland draagt. 




Constantyn. 
't Is u genoeg bekend hoe my die echt mishaagt. 
Zou ik aan 't snood Geslacht van Dolgorukki huwen, 
Dat haatelyk Geslacht, welks naam my zelfs doet gruwen? 




Bazilius. 
Zo gy beslooten hebt dit aanbod af te slaan, 
Daar is geen maagd in 't Ryk naar wie gy niet moogt staan. 



{==27==} {>>pagina-aanduiding<<}



Constantyn. 
Ik heb myzelv' gezegd all' wat gy my doet hooren; 
Weêrstreef myn min niet meer; uw arbeid is verlooren. 




Bazilius. 
Gy zult het offer zyn dier spoorelooze min. 
Zo gy Eudoxe kost verheffen tot Vorstin, 
Of haar slechts door uw' echt van ballingschap bevryden, 
Gy zaagt my moogelyk uw opzet niet bestryden. 
Doch nu haar, in het leed, geen uitkomst ovrig is, 
Nu zy verkwynen moet in deze wildernis, 
En gy, indien gy ooit haar weêrmin kunt verwerven, 
Besluiten moet met haar hier raadloos om te zwerven, 
Ontzet van alles wat voorheen uw ziel zo waard'... 




Constantyn. 
Eudoxe is 't eenig goed naar 't welk ik wensch op aard'; 
En, liever dan beroofd van haar gezicht te leeven, 
Getroost ik my de dood; hier baat geen tegenstreeven; 
Myn lot is hier bepaald. 




Bazilius. 
Hoe zwaar uw keus my vall', 
Denk nimmer dat myn trouw u ooit begeeven zal; 
Schoon ik al 't leed voorzie, 't welk u en my zal treffen, 
Ten zy ge uw waar geluk in tyds nog mogt bezeffen. 



{==28==} {>>pagina-aanduiding<<}



Constantyn. 
Schoon my uw raad mishaagt, 'k waardeer uw trouw voor my. 
Maar mooglyk zyn alreeds de reizigers naby. 
Ik kan uit hunne komst voor ons niets kwaads voorspellen. 




Bazilius. 
Gedoog voor 't minst, myn Prins, dat ik u moog' verzellen. 




Constantyn. 
Uw byzyn is my waard'; doch noem my Constantyn. 
Ik stel myn veiligheid in onbekend te zyn. 


Einde van het eerste Bedryf.







{==29==} {>>pagina-aanduiding<<}

Tweede bedryf.

Het tooneel verbeeld een bosch- en bergachtig landschap: aan de eene zyde ziet men, naby den voorgrond, het houten huis van Menzikoff, en, vóór hetzelve, een zitbank.

Eerste tooneel.

Eudoxe en Natalia, uit het huis treedende.


Natalia. 
Stel, myn Eudoxe, stel eens paalen aan uw smarte. 
Uw maatelooze rouw verscheurt ons beiden 't harte. 
Denk wat het eind' zal zyn van uwe treurigheid. 
Uw Moeder had, helaas! zichzelve blind geschreid. 
Indien myn raad by u geen invloed kan verwerven, 
Zal droefheid u, als haar, eerlang het licht doen derven. 




Eudoxe. 
ô Moeder! 




Natalia. 
Zy ontweek deze aarde en haar verdriet; 
Stoor toch haar zielrust door uw jammerklagten niet. 




Eudoxe. 
Och! sliep ik nevens haar en myn geliefde Zuster 

{==30==} {>>pagina-aanduiding<<}

Den zachten slaap des doods, zo waar' myn ziel geruster. 




Natalia. 
Leef tot uws Vaders troost; gy ziet hoe veel hy lyd; 
Denk, waarde Eudoxe, denk wat gy hem schuldig zyt. 
Zou u het ongeval de pligten doen vergeeten 
Waarvan ge u tot dit uur zo loflyk hebt gekweeten? 




Eudoxe. 
Ach! 't is myns Vaders lot dat my het hart doorboort. 
Vriendin! bespeurt gy niet dat hem de droefheid moord? 
Zyn eertyds helder oog staat kwynende en verslaagen; 
De beenen weigren schier 't verzwakte lyf te draagen. 
Hy heelt voor ons vergeefs 't vermindren van zyn kracht; 
Zyn sterfuur is naby, en word door hem verwacht; 
En zoude ik, in dien stand, naar 't leven kunnen wenschen, 
Ik, een verlaaten wees, verstooten van de menschen 
Naar 't woest Siberië, welks naam verschrikking baart? 
Wie zal myn toevlucht zyn? Waar vind ik heul op aard'? 




Natalia. 
Schep moed: uw Broeder zal in 't leed u niet begeeven. 




Eudoxe. 
Ik ken zyn hart, hy zal dien slag niet overleeven; 
En, zo hy my ontvalt, helaas! waar berge ik my? 
ô Aklig voorgevoel! ô barre woesteny! 



{==31==} {>>pagina-aanduiding<<}



Natalia. 
Waartoe, zo verr' vooruit, den zwaarsten ramp te vreezen? 
De wakkre Constantyn zal uw beschermer wezen; 
't Is klaar genoeg te zien dat hy u teêr bemint. 




Eudoxe. 
Hy strekt ons in dit oord een' medelydend' vrind; 
En, stond het aan zyn magt, hy zou ons lot verzachten: 
'k Heb echter voor myzelf geen steun van hem te wachten. 




Natalia. 
Gy veinst vergeefs, ik heb uw neiging lang bespeurd. 




Eudoxe. 
't Is billyk dat myn ziel hem achtingwaardig keurt; 
Hy troost, door zyne deugd, myn' Vader en myn' Broeder, 
En is voor ons gezin een trouwbevonden hoeder. 
Doch, schoon hy my bemint, en ik zyn deugd erken, 
Ik weet nochtans wat ik myzelf verschuldigd ben. 
Zoude ik, in dezen staat, aan huwen denken kunnen? 
Ik Constantyn ooit deel aan onze elende gunnen, 
En ligt een nieuw geslacht zien leeven door die trouw, 
Dat beider ongeluk nog meer verzwaaren zou? 
Wy hebben elk genoeg aan onzen ramp te draagen. 




Natalia. 
Zo hebt gy dan bereids zyn aanzoek afgeslaagen? 



{==32==} {>>pagina-aanduiding<<}



Eudoxe. 
De weigring van zyn hand verstrekt my niet tot blaam; 
Men weet van Constantyn niet anders dan den naam. 
Myn Vader wenscht dat ik zyne afkomst naar zal spooren, 
En hoe hy herwaart kwam. 




Natalia. 
Hy is niet laag gebooren; 
Dat tuigt zyn eedle zwier. Geloof my, hy verraad 
In zyn gedrag een' man van Vorstelyken staat. 




Eudoxe. 
Wat baat ons staat of rang als wy die moeten derven, 
En, zonder have of erf, in wildernissen zwerven? 




Natalia. 
Ten minsten geeft het recht om vriendschap aan te gaan. 
Gy moet, zo 't mooglyk is, dit onderzoek bestaan. 
Hy komt. Myn byzyn zou tot hinder kunnen strekken; 
Hy zal aan u-alleen te vryer zich ontdekken. 




Tweede tooneel.

Eudoxe, Constantyn.


Constantyn. 
Durf ik betrouwen op 't geluk dat my weêrvaart? 
Acht my Eudoxe in 't eind' haar dierbre vriendschap waard'? 

{==33==} {>>pagina-aanduiding<<}

Kan ik my vleien, dat myn min, haar opgedraagen, 
Na ons gewenscht verdrag, haar minder zal mishaagen? 




Eudoxe. 
Verwar de vriendschap niet ontydig met de min. 
Uw hulp, ons huis betoond, verpligt me als uw vriendin; 
Doch waare uw trouw voor ons uit zelfbelang gereezen, 
Zy zou, hoe laag ik zonk, myn gunst onwaardig wezen. 




Constantyn. 
Waan nooit dat zelfbelang myn grondbeginsel is. 
Myn liefde sproot uit zucht tot uw behoudenis. 
Uw schoonheid, ik beken 't, verwon myn jeugdig harte, 
Dat, eer myn oog u zag, de kracht der liefde tartte; 
Doch, uw verheven deugd, uw onvermoeid geduld, 
Uw onbezweeken moed in 't lyden zonder schuid, 
Uw tedre liefde voor uw' Vader en uw' Broeder, 
Daar gy beroofd waart van uw Zuster en uw Moeder; 
Bezaten grooter kracht dan 't uiterlyke schoon. 
Geef my geloof, (ik ben het veinzen ongewoon,) 
De liefde, die myn ziel naar uw bezit doet haaken, 
Wenscht minder my dan u gelukkiger te maaken. 




Eudoxe. 
De liefde, in dezen stand, betaamt noch u noch my. 
Het leven sleepende in een barre woesteny, 
Verzwaart gy myn verdriet door vruchtloos my te kwellen; 

{==34==} {>>pagina-aanduiding<<}

Laat ons ons waar geluk alleen in vriendschap stellen. 




Constantyn. 
Beseft gy, waarde Eudoxe, al 't onheil dat u dreigt? 
Uws Vaders levenslicht, dat reeds ten avond neigt.... 




Eudoxe. 
Ach! welk een denkbeeld wekt ge! Ontzie myn bittre smarte. 
Myn dierbre Vader is de wellust van myn harte. 




Constantyn. 
't Is u niet onbekend hoe hoog ik hem waardeer. 
Doch, zo hy u ontviel, gy hebt geen Moeder meer; 
Wie zou in uwen ramp u tot beschermer strekken? 




Eudoxe. 
Myn Broeder zou gewis zyn zorg my niet onttrekken. 




Constantyn. 
'k Doe Iwans deugden recht; ik eer hem als myn' Vrind; 
Doch een getrouw gemaal, die ongeveinsd bemint, 
Verstrekt tot grooter troost dan de allernaaste maagen. 
Gy keert u af, en weent? 




Eudoxe. 
Vergun my u te vraagen 
Vanwaar gy 't recht hebt om te dingen naar myn hand? 
Al ben ik thans gedaald tot een' verachten stand, 
Al heeft my 't wuft geluk uit hoogen rang verstooten, 
Al zie ik my geschuwd van de onbedachte Grooten, 

{==35==} {>>pagina-aanduiding<<}

Die my beminden eer de voorspoed ons verliet, 
Al derf ik huis en have, ik derf myne onschuld niet. 
'k Bezit nog 't zelfde hart, dat, in gewenschter tyden, 
Verdrukten bystand bood, uit werkzaam medelyden. 
Nooit heb ik voor myzelf naar hoogen staat gehaakt. 
'k Mis niets dat in myn oog my minder waardig maakt; 
En hy, die waagen durft naar myn bezit te dingen, 
Moet myner waardig zyn; en geen dier stervelingen, 
Die in dit woest gewest om misdaên zyn gedoemd. 




Constantyn. 
Nooit wierd ik in 't getal der schuldigen genoemd. 




Eudoxe. 
Dit is my niet genoeg; ik bid u, doe my hooren 
Uit welk een' stam gy sproot, en waar gy wierd gebooren? 




Constantyn. 
Waartoe dit onderzoek? 




Eudoxe. 
Het schynt dat ge u zulks schaamt. 




Constantyn. 
Neen, waarde Eudoxe, doch ik weet wat my betaamt. 
Noch naam noch vaderland moet my uw weêrmin geeven. 
Zo gy besluiten kunt met Constantyn te leeven, 
Als balling, zonder schuld.... 



{==36==} {>>pagina-aanduiding<<}



Eudoxe. 
Ben ik zo laag verneêrd, 
Dat gy tot zulk een' prys myn wedermin begeert? 




Constantyn. 
Laat myne ontwyking u geen ongenoegen wekken. 
Ontwring my geen geheim, 't welk ik niet kan ontdekken. 




Eudoxe. 
Bewaar uw groot geheim; ik onderzoek niets meer; 
Doch spreek Eudoxe na dit oogenblik nooit weêr. 
'k Weet ook wat my betaamt, en zal myn' roem bewaaren. 




Constantyn. 
Uw Vader nadert ons. Laat toch uw' toorn bedaaren! 




Eudoxe. 
Vaar wel. 




Derde tooneel.

Constantyn, Menzikoff, Iwan; vier Slaaven, gewapend met vuurroers en pistoolen.


Constantyn, 
tegen Iwan. 
Waar heen, myn Vriend? 




Iwan. 
My is bericht gebragt, 

{==37==} {>>pagina-aanduiding<<}

Dat hier een boschwolf zwerft, en in den jongsten nacht 
Niet slechts een naar gehuil gehoord is om de stallen, 
Maar zelfs een jeugdig lam door hem is overvallen, 
Roofgierig weggesleept, en zekerlyk verscheurd. 
Ons volk, 't welk dit verlies te spade heeft bespeurd, 
Is nevens my gereed het schrikdier na te jaagen. 




Constantyn. 
Die wreede roover zal voortaan ons niet meer plaagen: 
Myn slaaven hebben my dien ramp terstond gemeld: 
Wy volgden hem op 't spoor, en hebben hem geveld. 
Dus is door onze zorg dit onheil reeds verdreeven. 
Zo 't u nochthans behaagt ter vosschenjagt te streeven, 
De dag is gunstig, en men vond een legersteê. 




Iwan. 
Wys ons die aan, myn Vriend; verzel ons, op myn beê. 




Constantyn. 
Ik ben bereid. 
Tegen Menzikoff. 
Vrees niets; wy zullen spoedig keeren. 




Iwan, 
tegen Menzikoff. 
Laat u de droefheid in ons afzyn niet verheeren. 
Myn dierbre Vader! wees getroost; en sta my toe, 
Dat ik, vóór myn vertrek, deez' kinderpligt voldoe. 


Hy kust hem de hand.

{==38==} {>>pagina-aanduiding<<}



Constantyn, 
hem de andere hand kussende. 
Ik smeek u my voortaan ook als uw' Zoon te aanschouwen; 
Dus kweekt men meer en meer het onderling vertrouwen. 




Menzikoff, 
tegen Iwan. 
Myn waarde Zoon! 
Tegen Constantyn. 
Myn Vriend, hoe duur verpligt gy my! 
Sla toch myn' Iwan gade. 




Constantyn. 
Ik blyf getrouw hem by. 




Vierde tooneel.



Menzikoff, 
alleen. 
Wat schenkt de wentlende aarde al wisling van tooneelen! 
Moet ik, helaas! myn' Zoon een' vreemdling aanbeveelen; 
Ik, op wiens naam-alleen zich Ruslands Adel boog, 
Toen elk my eerbied toonde, en op myn wenken vloog; 
Toen ik schier elken dag myn aanzien zag vergrooten? 
Hoe spoedig vind ik me in een' afgrond neêrgestooten! 
Hy treed, in diep gepeins, vóóraan op het tooneel, onder een' der boomen. 
ô Glori! 'k heb te spade uw nietigheid bespeurd. 
Doch wierd myn bloedend hart niet jammerlyk verscheurd 

{==39==} {>>pagina-aanduiding<<}

Door 't smertlyk ongeval van myn geliefdste Maagen, 
Ik zou my van myn lot, hoe deerlyk, niet beklaagen. 


Hy heft zyne oogen en handen hemelwaart.


Vyfde tooneel.

Menzikoff; Alexis, met groot gevolg.


Alexis, 
van verre, in het opkomen, tegen zyn gevolg. 
Men ruste in 't gindsche dal, slaat daar de tenten neêr; 
Houd u vooral byëen, tot dat ik wederkeer. 
Het gevolg vertrekt. 
Maar welk een vreemd tafreel ontdekt zich aan myne oogen! 
Een oud eerwaardig man, in eerbied opgetoogen! ... 




Menzikoff, 
zonder hem te zien. 
ô Hemel, die myn smart en heete traanen ziet! 
Straf, straf de Kindren om de schuld huns Vaders niet! 




Alexis, 
allengs naderende, ter zyde. 
Ach! de ouderdom verschaft aan veelen stof tot treuren. 
Hy schynt door 't leed verzwakt. Ik wensch hem op te beuren. 
Wat bragt hem in dit oord, dat naauw' bewoonbaar is? 




Menzikoff, 
Alexis ziende, ter zyde. 
Zie ik Alexis niet?.. Hy, in dees wildernis!.. 
Hoe ongedacht ontmoet de sterveling elkander! 



{==40==} {>>pagina-aanduiding<<}



Alexis, 
tegen Menzikoff. 
Eerwaarde Vreemdeling! hoe noemt ge u? 




Menzikoff. 
Alexander. 




Alexis. 
Hoe! Alexander! 




Menzikoff. 
Ja, sints my het onheil trof; 
Welëer wierd ik genoemd, de veldheer Menzikoff. 




Alexis. 
Is 't wonder dat ik my door deernis voel verwinnen? 
Een oud verlaaten man; en ach! beroofd van zinnen! 




Menzikoff. 
Kan 't mooglyk zyn dat gy my zinloos acht, Mynheer! 
Herkent gy Menzikoff in zyne elend' niet meer? 




Alexis. 
Zo ge uw verstand bezit, behoort gy u te schaamen 
Voor spoorloosheden, die geen eerlyk' man betaamen. 
Ik ken Prins Menzikoff; hy is me een waardig vriend. 
Ikzelf heb onder hem in 't Russisch heir gediend; 
De Zweedsche legermagt by Pultowa geslaagen. 
Blyf die gy zyt; gy zoud dees dwaasheid u beklaagen. 
De naam van Menzikoff, de waereld door vermaard, 
Is heilig in het Ryk; en aller eerbied waard'. 



{==41==} {>>pagina-aanduiding<<}



Menzikoff. 
Dit, dit ontbrak dan nog aan myn vernederingen 
Dat ik myn' eigen naam me in 't eind' moest zien ontwringen! 
Is myn gelaat zo sterk veranderd door verdriet! 
Alexis, zie my aan: herkent ge uw' Veldheer niet? 
Toen ik, aan 't Russisch Hof Vorst Peters last verligtte, 
En met hem Petersburg en 't sterke Kroonslot stichtte; 
Het Zweedsche en Turksche heir deed bukken voor ons zwaard; 
Toen ik, door zyne gunst tot Vorst des Ryks verklaard, 
Na dat my 't ordenslint des Aadlaars was gegeeven, 
In 't Ingermansche land tot Heerscher wierd verheven; 
Toen my Alexis zelf, geboogen aan myn' voet, 
Daarvan den giftbrief bragt en vorstelyken hoed, 
En ik, op elken stap, die my in magt deed ryzen, 
Myn vrienden deelen deed in 's Vorsten gunstbewyzen; 
Toen was u Menzikoff tot uw geluk bekend: 
Doch nu hy, verr' van 't Hof, gedompeld in elend', 
Zyn leven grafwaart sleept, gedrukt door onvermogen, 
Is hy een vreemdeling, en zinloos in uwe oogen. 




Alexis, 
ontsteld. 
Zou 't mooglyk kunnen zyn? 




Menzikoff. 
Nu kent ge uw' redder niet. 

{==42==} {>>pagina-aanduiding<<}

Wie was 't, die u behield, toen alles u verliet? 




Alexis, 
hem te voet vallende. 
Gy waart het, gy, myn Prins! Ik moet uw woord gelooven! 
Doch uw vernedering gaat myn begrip te boven. 
Wat wissling van fortuin, en in hoe kort een' tyd! 
Schoon 't oog nog twyflen kon, myn hart zegt wie gy zyt. 
Ikzelf liet me, onbedacht, door dwaazen waan verblinden. 
Ach! wie dacht Menzikoff aan 's Irtis boord te vinden. 




Menzikoff, 
hem met moeite opheffende. 
Gy vind hem echter daar, gedoemd tot ballingschap; 
Doch 't is van zynen ramp gewis de laatste stap. 
Ik ben getroost de dood geduldig af te wachten. 
Vrees niet dat ik u zal vermoeien door myn klagten. 
Ik heb te spade door ervaarenis ontdekt, 
Dat hoogheid en gezag, hoe groots, hoe uitgestrekt, 
Hoe driftig zy den mensch naar heur bezit doen haaken, 
Slechts de oogen vleien, nooit het hart gelukkig maaken. 
Wat zegen, dat ik, in myn' levensavondstond, 
Van 't Hof tot aan het graf een tusschenwydte vond, 
Waar my de stille deugd haar zachte stem doet hooren; 
Waarin ik niets beween van 't geen ik heb verlooren, 
Dan myn getrouwe Gade en oudste Huwlyksvrucht, 
Ter goeder uur voor haar de nietige aarde ontvlucht! 



{==43==} {>>pagina-aanduiding<<}



Alexis. 
Uw Gade en Spruit, helaas! 




Menzikoff, 
weenende. 
Zy zyn voor 't leed bezweeken. 




Alexis. 
Schep moed: zy leven thans in wenschelyker streeken. 
Doch, zo het uwen rouw niet al te sterk vergroot, 
Ontdek my, bid ik, waar uw ongeval uit sproot. 
Wie had gedacht dat u dit lot zou wedervaaren? 
Toen ik uit Moskou trok, voor naauwlyks twee paar jaaren, 
Om 't land te ontdekken tot den boord der witte zee, 
Bevond ge u aan het Hof in glori en in vreê. 
De groote Peter, door erkentenis gedreeven, 
Had zyn beroemde Gaê tot Keizerin verheven; 
Gy waart zyn gunsteling. 




Menzikoff. 
Vorst Peter leeft niet meer. 




Alexis. 
ô Hemel! Is die Vorst, zo gloriryk welëer, 
Die 't woest vooroordeel bande, en Ruslands onderzaaten 
De zeden minnen deed der meer beschaafde Staaten, 
Die hen tot Helden vormde, en een barbaars geslacht, 
Door zyne kundigheên, tot kundigheden bragt; 
Die nooitvolpreezen Vorst aan 't Ryk, aan ons onttoogen; 

{==44==} {>>pagina-aanduiding<<}

En wierd gy, door zyn dood, ontzet van uw vermogen? 




Menzikoff. 
Zyne Echtgenoote, die hem volgde in 't Ryksgebied.... 




Alexis. 
Zy steeg ten troon, en gy, gy sterft hier door verdriet; 
Daar uw weldaadigheid haar kluisters heeft verbroken, 
En moogelyk den Vorst tot haar in liefde ontstoken? 




Menzikoff. 
Zo lang zy heerschte was ik veilig en gerust. 
Zelfs heeft zy, eer de toorts haars levens wierd gebluscht... 




Alexis. 
Wat zegt gy? Moet de Staat haar sterflot ook beklaagen? 
ô Dubble ramp! 




Menzikoff. 
Zy stierf, in 't bloeien van haar dagen. 
Nooit, nooit ontdekte ik in haar gunst voor my verschil; 
Zelfs blonk die glansryk uit in haaren laatsten wil. 
Den Kleinzoon van den Vorst was 't Ryksgebied beschooren, 
En myne Elize tot zyne Echtgenoot' verkooren. 




Alexis. 
Wat hoor ik! Hoe! 'k Gevoel dat my de schrik verheert. 
Regeert die Prins dan niet? Is Rusland omgekeerd; 
Of buigt het weder voor de woede van tirannen, 
Die door hun wreedheid deugd en menschlykheid verbannen? 



{==45==} {>>pagina-aanduiding<<}



Menzikoff. 
De tweede Peter heerscht in Ruslands Monarchy, 
En maakt tot nu geen mensch elendiger dan my. 
Wat zeg ik? neen: zo my vergund waare, op myn smeeken, 
Den jongen Vorst te zien, 't bedrog waar' hem gebleeken. 
Hy minde myne Elize, en toonde my geen haat. 
Ach! Dolgorukkies list en heillooze eigenbaat 
Bewerkten ons bederf. 




Alexis. 
Die snoode! 




Menzikoff. 
Ik had voordezen 
Zyn' Zoon den jongen Prins ten gunstling aangepreezen; 
Hun beider leeftyd kwam genoegzaam overëen. 
De jongling drong welhaast in zyn genegenheên; 
Terwyl zyn Vader, die met eenigen der Grooten 
Door loosbedacht verraad myn' val reeds had beslooten, 
My onophoudlyk vleide; en zelf my in dien Zoon 
Voor myne Eudoxe had een' bruigom aangeboôn, 
Om onder vriendschapsschyn my te eer ten val te brengen. 




Alexis. 
ô Hemel! kan uw magt deze euveldaên gehengen? 
Mistrouwde uw schranderheid dees laage vleitaal niet? 



{==46==} {>>pagina-aanduiding<<}



Menzikoff. 
Geen sterfling heeft een oog dat 's menschen ziel doorziet. 
Ik twyfelde aan 't bedrog, doch twyfelde te spade, 
En zag me eerlang ten doele aan 's Vorsten ongenade. 




Alexis. 
Hoe treft me uw ongeval! 




Menzikoff. 
Het Hof wierd my ontzegd. 
'k Verzocht den Vorst te zien, en smeekte alleen om recht. 
Vergeefs, helaas! ik had geen recht, geen troost te hoopen. 
't Kortstondig uurglas van myn heil was uitgeloopen. 
Besef, Alexis, hoe myn hart moest zyn gesteld, 
Toen my, op 't onverwachtst, door vonnis wierd gemeld, 
Dat ik, met Gade en Kroost van 't Vorstlyk hof verdreeven, 
My naar Oranjenburg, myn lusthuis, moest begeeven. 
Ik heb, 't is u bekend, aldaar een stad gebouwd; 
Dus wierd dit streng bevel door my niet wreed beschouwd; 
Het deed my hoopen dat de staatstorm overdryven, 
En ik van 't hoog gezag niet zou verstoken blyven. 




Alexis. 
Was door zo verre een' togt de wraaklust niet voldaan? 




Menzikoff. 
Dit was gering by 't geen ik sints moest ondergaan. 
'k Was naauwlyks in die stad, wanneer men my deed hooren, 

{==47==} {>>pagina-aanduiding<<}

Dat ik myn staaten, rang, en goedren had verlooren, 
En zelfs gevonnisd was, om, met myn Gemaalin 
En dierbre Telgen, verr' van huis en van gezin, 
In naare ballingschap van oord tot oord te zwerven, 
Om in dit woest gewest te kwynen en te sterven. 




Alexis. 
Ach! toef een oogenblik... Gun my verademing. 




Menzikoff. 
De haat, nog niet vernoegd met myn vernedering, 
Dwong my, myn Gade en Kroost, een wollen py te draagen. 
Verbeeld u onzen staat: gezeten op een' wagen, 
Nu door een enkel ros, dat door zyn' last bezweek, 
Dan eens door honden, ach! van de eene in de andre streek 
Rampzalig voortgesleept naar wouden en gewesten, 
Waarin de hongersnood haar' zetel scheen te vesten; 
Met zwart onweekbaar brood op al den togt gevoed, 
En meestendeels gedrenkt met water uit den vloed; 
Terwyl by zo veel smarte ons wreeder smart verscheurde, 
Als ons 't ondankbaar volk dit onheil waardig keurde. 




Alexis. 
Is 't mooglyk dat een mensch, een sterfling, zo veel draagt? 




Menzikoff. 
Wy wierden echter ook van sommigen beklaagd. 
Wy zagen reeds Cazan, wanneer myn dierbre Gade, 

{==48==} {>>pagina-aanduiding<<}

Alreede blind geweend, bezweek voor de ongenade 
Van ons beklaaglyk lot, en, door een vroege dood, 
De duurzaamheid des rouws in 't stille graf ontvlood. 
Verbeeld u myne smarte en die van myne Spruiten. 
De wanhoop groeide, toen de wreedheid wilde stuiten 
Dat ik haar dierbaar lyk aan de aard' beveelen mogt. 
Men duldde naauwlyks die vertraaging van den togt. 
Ik, die welëer een heir zag op myn wenken draaven, 
Ik heb met eigen hand een graf voor haar gegraaven. 
'k Bezweek van droefheid by 't volbrengen van dien pligt. 
ô Myn Sophië! de aard' valle uw gebeente ligt! 




Alexis. 
Ach! ongelukkig Prins! my al uw leed te melden 
Waare u te veel gevergd. 




Menzikoff. 
Myn treurig hart vond zelden 
Gelegenheid om zich te ontlasten door zyn klagt. 
De woede toonde in 't eind' zich eenigzins verzacht. 
Men gaf een klein getal van onze huisbedienden, 
Ons trouwer in den nood dan al de hoofsche vrienden, 
Verlof, op hunne bede, om hier ons by te staan: 
Zy kwaamen kort na ons in deze landstreek aan, 
En bragten ons bericht, dat, tot behoud van 't leven, 
Een kleine jaarwedde ons was door den Vorst gegeeven, 

{==49==} {>>pagina-aanduiding<<}

Die ons tot heden dient ten nutten onderstand. 
Ik heb dit huis gebouwd, dit jong geboomt' geplant, 
En de omgelegen streek doen door ons volk beploegen; 
En zou my mooglyk naar myn noodlot kunnen voegen, 
Zo door Elizes dood, met bittren rouw betreurd, 
Myne eerste hartwond' niet op nieuw waare opgescheurd. 




Alexis. 
Uw ramp doorgrieft myn ziel. Indien ik tot verzachting 
Daarvan iets kan bestaan... 




Menzikoff. 
Voldoe aan myn verwachting; 
Blyf, zo 't u mooglyk is, een weinig tyds ons by. 
Dit is het eenige dat gy vermoogt voor my. 




Alexis. 
't Waar' wreed, zo dit verzoek door my wierd afgeslaagen, 
Daar ik, ik zweer u zulks, met vreugd myn bloed zou waagen, 
Om u of uw geslacht van eenig nut te zyn. 




Menzikoff, 
hem omarmende. 
Uw trouw, geliefde Vriend, verzacht myn boezempyn. 
Treed nevens my in huis; 'k zal u een' Jongling toonen, 
In wiens grootmoedig hart ook de eêlste deugden woonen; 
Hy strekt ten toeverlaat aan my en myn geslacht, 
En keert, ligt binnen 't uur, met Iwan van de jagt. 



{==50==} {>>pagina-aanduiding<<}



Alexis. 
Uw' Zoon en hem te zien zal my tot blydschap strekken. 
Doch myn vertoeven zou myn volk ligt zorg verwekken; 
Ik meld uw heusch verzoek hen in de legersteê, 
En tevens myn besluit. 




Menzikoff. 
Keer spoedig, op myn beê. 


Menzikoff treed naar zyn huis, en Alexis vertrekt.


Einde van het tweede Bedryf.







{==51==} {>>pagina-aanduiding<<}

Derde bedryf.

Eerste tooneel.

Menzikoff, Alexis.


Alexis, 
rondom ziende. 
Deze aklige eenzaamheid moet uw verdriet verzwaaren. 
Welk een verschil, helaas! by 't heil van vroeger jaaren, 
Toen gy, de tweede in 't Ryk in aanzien en in eer, 
Omringd van uwen stoet... 




Menzikoff. 
Ik wensch dien tyd niet weêr. 
Laat andren, in myn plaats, voortaan hun heil verwachten 
Van dagen zo vol zorgs, van zo veel bange nachten 
Als ons het hoog bewint in 't Vorstlyk Hof bereid; 
't Is al geen zuiver goud dat flonkrend de oogen vleit. 
Bespied, belaagd, beticht door vrekke hovelingen, 
Bezwyken we onder 't juk, naar 't welk zy driftig dingen; 
En naauwlyks heeft hun nyd den Gunsteling verneêrd, 
Als hen de ervaarenis te spaê dees waarheid leert; 
Zy zien zich in zyn plaats ten top van eer verheven, 
Doch derven op hun beurt de vreugd en rust van 't leven. 
Deze aklige eenzaamheid, die gy verschriklyk vind, 

{==52==} {>>pagina-aanduiding<<}

Heeft my ontdekt hoe my de Staatzucht had verblind; 
De mensch, aan haar verslaafd, word trotsch en onrechtvaardig. 




Alexis. 
ô Ongelukkig Prins, een beter noodlot waardig! 
Wat hebt gy 't Russisch Ryk al glori aangebragt! 
'k Heb, in uw' hoogen staat, voorheen u groot geacht, 
Doch in dees wildernis, beroofd van uw vermogen, 
Zyt gy, hoe laag verneêrd, nog grooter in myne oogen. 




Menzikoff. 
De wederwaardigheid, hoe hevig ze ons verdrukk', 
Wyst aan het vroom gemoed een' weg tot waar geluk; 
Zy leert my zonder pyn alle aardsche grootheid derven, 
En leven zonder schuld, en zonder wroeging sterven. 
Meld op myn bede, als gy te rug in Moskou zyt, 
Aan Dolgorukki, dat myn ziel hem niet benyd: 
Zeg hem, dat Menzikoff, op d' oever van het leven, 
Hem al 't geleeden leed goedwillig heeft vergeeven: 
Dat ik hem voorspoed wensche, en glori in 't gebiên, 
En dat ik spoedig 't eind' van myne elend' zal zien. 




Alexis. 
Och! of myn deerenis uw onheil kon vermindren! 




Menzikoff. 
Dit is te spaê. Doch zo uw voorspraak voor myn Kindren, 
Of d' eedlen Vreemdling, die zich met ons hier bevind, 

{==53==} {>>pagina-aanduiding<<}

Van eenig nut kan zyn, bewys hen hulp, myn Vrind; 
Doch wees vooral bedacht uzelven niet te waagen. 




Alexis. 
Nooit zal uw dierbaar Kroost zich van myn trouw beklaagen. 
Dan ach! myn invloed is aan 't Russisch Hof gering. 
Doch meld me, op myn verzoek, wie is die Vreemdeling 
Voor wien gy my beveelt als voor uw Kroost te zorgen? 




Menzikoff. 
Zyn naam is Constantyn; hy houd zyn' staat verborgen; 
Doch had zyn voorzorg ons niet yvrig bygestaan, 
Wy waaren in dit oord door hongersnood vergaan; 
Zyn vriendschap tracht elk uur myn wenschen voor te komen. 




Alexis. 
Zo veel behulpzaamheid doet my voor onheil schroomen. 
Men deelt niet zonder reên zo diep in ons verdriet. 
't Is mooglyk dat hy u, op last van 't Hof, bespied. 




Menzikoff. 
Hy doet zyne eedle ziel ons door zyn daaden blyken; 
Laat des uwe achterdocht hem niet verongelyken. 




Alexis. 
Gy schat zyn deugden hoog. 




Menzikoff. 
Ik doe zyne inborst recht. 



{==54==} {>>pagina-aanduiding<<}



Alexis. 
Indien hy inderdaad zo braaf is als gy zegt, 
Is 't vreemd, daar uw verdriet zyn mededoogen wekte, 
Dat hy zich nooit aan u of aan uw Kroost ontdekte. 




Menzikoff. 
Hy mint Eudoxe, en heeft zyn trouw haar aangeboôn, 
Doch houd dit nog geheim voor my en voor myn' Zoon; 
Zy tracht; op myn bevel, zyne afkomst naar te spooren; 
Wy zullen, langs dien weg, welligt iets naders hooren. 




Alexis. 
Ik spreek alleen uit zucht tot uw behoudenis. 
De Hemel geev' dat hy haar weêrmin waardig is! 




Menzikoff. 
Hun echt, 'k ontken zulks niet, zou my tot troost verstrekken. 




Alexis. 
En mooglyk Iwan aan zyn ongeval onttrekken. 




Menzikoff. 
Myn Zoon!. Wat hoor ik?. Wat bedoelt ge?. Ach! vlei my niet. 
'k Stierf blyde, indien ik hem niet hulploos achterliet. 




Alexis. 
U door de gunst van 't Hof met hoop voor hem te vleien, 
Waare u, (waartoe geveinsd?) door ydlen waan misleiên; 
Doch, zo Eudoxe was gehuwd aan Constantyn, 
Zou hun herroeping niet geheel onmooglyk zyn; 

{==55==} {>>pagina-aanduiding<<}

Hun wederkomst aan 't Hof kan niemand schaadlyk wezen; 
Daar die van uwen Zoon uw haaters zou doen vreezen 
Voor zyn getergde wraak; gy kent hun razerny; 
Doch raad hem dat hy vluchte, ik zal hem redden. 




Menzikoff. 
Gy? 
Vergeefs ontwerp! Helaas! wat kan de vlucht hem baaten? 




Alexis. 
Hy moet, in slaafsch gewaad, dit oord met my verlaaten. 
Ik zal hem, op den togt, naar Poolen doen ontvliên; 
Het valt hem ligt van daar naar schuilplaats om te zien. 




Menzikoff. 
Getrouwe Vriend, gy doet my vruchtloos uitkomst hoopen. 
Gy zoud gewis die hulp met uwen dood bekoopen. 
En, zo myn Iwan op de grenzen wierd ontdekt, 
Zou hy, helaas!.. 




Alexis. 
Waartoe dit denkbeeld opgewekt? 
Hoe dikwerf word in nood iets hagchlyks ondernomen! 




Menzikoff. 
Eens vyands oog ziet scherp. 




Alexis. 
Hy zal dat oog ontkomen. 
Schep moed, en hoop veelëer op zyn behoudenis. 



{==56==} {>>pagina-aanduiding<<}



Menzikoff. 
Zo al dit stout ontwerp niet onuitvoerlyk is, 
Waar bergt zich myne Eudoxe, ontzet van haaren Broeder? 




Alexis. 
Zy zie, door haaren echt, in Constantyn haar' hoeder. 




Menzikoff. 
't Is mooglyk dat zy hem haar hand onwaardig vind. 




Alexis. 
Hy moet die waardig zyn, zo zy haar' Broeder mint. 




Menzikoff. 
Zy komt. Het staat aan u haar dit ontwerp te ontvouwen. 



Tweede tooneel.

Menzikoff, Alexis, Eudoxe.


Menzikoff. 
Treê toe, myn Kind. 




Eudoxe. 
Ik dacht myn' Broeder hier te aanschouwen. 
Wie weet wat ongeval hem op de jagt weêrvaart! 
Ach! zo een roofziek dier..! 




Menzikoff. 
Waartoe u dus bezwaard? 



{==57==} {>>pagina-aanduiding<<}



Alexis. 
De zon is naauwlyks tot het zuiderpunt gereezen. 




Eudoxe. 
Een ongelukkig mensch vind altoos stof tot vreezen. 
Wy zyn sints lang ten prooie aan wreeden tegenspoed, 
En 't ongeluk, helaas! heeft nog niet uitgewoed. 
'k Zou met standvastigheid myne eigen rampen draagen, 
Indien ik uitkomst zag voor myn geliefdste Maagen; 
Doch Dolgorukkies nyd en wrok op ons geslacht 
Zal nimmer dulden dat ons onheil word' verzacht. 




Alexis. 
En zo ik middel wist tot redding van uw' Broeder? 




Eudoxe. 
Wat zegt ge?.. Alexis!.. gy? Ach! red hem. Wees zyn hoeder. 




Menzikoff. 
Beseft gy tot wat prys hem hulp gebooden word? 
En dat gy, als het lot den draad myns levens kort, 
Hier eenzaam zwerven zult, van vriendenhulp begeeven? 




Eudoxe. 
Als hy behouden word, wat vraag ik naar het leven? 
Hier zonder u en hem te blyven was voorheen 
Een denkbeeld, ik beken 't, dat my ondraaglyk scheen; 
Thans schynt my alles ligt, als hy slechts uit zyn lyden... 

{==58==} {>>pagina-aanduiding<<}

Tegen Alexis. 
Ach! voed gy hoop, Mynheer, dat gy hem zult bevryden? 




Alexis. 
Ik zal, tot zyn behoud, het uiterste bestaan. 




Eudoxe. 
Myn Vader! geef gehoor. Dit aanbod af te slaan 
Waare ons des Hemels hulp misschien onwaardig maaken. 
'k Heb u met zo veel krachts zien naar ons welzyn haaken; 
Al uwe zorg was voor uw Dochter en uw' Zoon; 
En zoud gy aarslen nu hem hulp word aangeboôn? 
Vrees niet dat gy zyn' troost en onderstand zult derven; 
Eudoxe zal, getrouw in leeven en in sterven, 
U toonen dat haar liefde en nood en dood trotseert; 
Dat zy haars Vaders rust meer dan haar rust waardeert. 
'k Zal, om myns Broeders heil, myzelf gewillig waagen, 
En nimmer my van 't lot, dat ik verwacht, beklaagen. 




Alexis. 
ô Voorbeeld van de deugd! 




Eudoxe. 
Myn daad verdient geen lof. 
Wy hebben 't zelfbelang vergeeten met het Hof. 
De tegenspoed, Mynheer, verbind de harten nader, 
En leert my zorgen voor myn' Broeder en myn' Vader. 



{==59==} {>>pagina-aanduiding<<}



Menzikoff. 
Myn waarde Telg! uw trouw vertoont zich in haar kracht. 
Maar hebt gy uw besluit naar eisch wel overdacht? 
Indien ik hier alleen in ballingschap moest zwerven, 
'k Zou, tot behoud myns Zoons, zyn byzyn kunnen derven; 
Doch wyl ik zeker ben dat my de dood genaakt, 
Is 't billyk dat myn ziel ook voor uw welzyn waakt. 
Zo ik voor 't minst iets meer van Constantyn kon weeten... 




Eudoxe. 
Ik heb my van den last, my aanbetrouwd, gekweeten. 
Hy heeft my sterk betuigd dat hy onschuldig is; 
Doch 't geen hem voorts betreft blyft een geheimenis, 
Die hy niet raadzaam vond my op myn vraag te ontvouwen. 




Alexis. 
Deze achterhoudendheid baart billyk misvertrouwen. 




Menzikoff. 
Uw ongewenscht bericht vermeerdert myn verdriet. 
'k Dacht, door een echtverbond... 




Eudoxe. 
Myn Vader, wacht dit niet. 
Schoon ik geen reden vind als schuldig hem te doemen, 
Hy is myn hand onwaard', die schaamt zichzelv' te noemen; 
Ik heb hem zulks gezegd; zyn min strekt my tot hoon. 



{==60==} {>>pagina-aanduiding<<}



Menzikoff, 
tegen Alexis. 
Ach! oordeel zelf. Kan ik gedoogen dat myn Zoon 
Met u dit oord begeeve, en hier zyn droeve Zuster...? 




Eudoxe. 
Stel, stel toch, kan het zyn, uw teder hart geruster. 
Ik wacht, bedaard, met u hier 't eind' van 't ongeval. 
Vrees niet dat de onschuld ooit beschermers derven zal; 
De Hemel waakt voor haar en zal haar uitkomst baanen. 
Myn waarde Vader! hoor myn bede; aanschouw myn traanen. 
Zend Iwan uit dit oord, nu gy hem redden kunt. 
Ik zal, zo lang op aarde u 't leven word vergund, 
Met onbezweeken moed my kwyten naar vermogen. 
'k Zal met een zachte hand uw dierbre traanen droogen; 
En maalen u, ten troost in uwe droefenis, 
Dat gy in hem herleeft; dat hy beveiligd is; 
En dat de Hoogste magt in gunst voor my zal zorgen. 




Alexis, 
ter zyde. 
Helaas! is zo veel deugds in een woestyn verborgen! 




Menzikoff, 
Eudoxe omarmende. 
Myn Kind! gy had verdiend gelukkiger te zyn. 




Alexis. 
Wie zie ik in 't verschiet? 




Menzikoff. 
Myn' Zoon met Constantyn. 





{==61==} {>>pagina-aanduiding<<}

Derde tooneel.

Menzikoff, Eudoxe, Alexis, Iwan, Constantyn.
Verscheiden slaaven, van welken eenigen vuurroers en netten, en anderen het gevangen wild en gevogelte draagen.


Iwan, 
in het opkomen, tegen een' der slaaven. 
Breng 't wild in huis, en berg de vuurroers en de netten: 
Men dient, waar schaarsheid heerscht, op alles naauw' te letten. 
De slaaven vertrekken achter over het tooneel, naar de zyde waar het huis van Menzikoff gezien word.


Tegen Constantyn. 
Wie is dees vreemdeling? 




Constantyn. 
Hy is my onbekend. 
't Schynt een der reizigers; zy leegren hieromtrent. 
Zy naderen en groeten Menzikoff, Eudoxe en Alexis.


Tegen Menzikoff. 
't Geluk heeft ons gediend. 




Menzikoff. 
Gy hebt zeer veel gevangen. 



{==62==} {>>pagina-aanduiding<<}



Iwan. 
Myn Vader, kan het zyn, voldoe aan myn verlangen: 
Heb ik deez' vreemdeling in 't Russisch Ryksgebied 
Voordezen niet gezien? 




Menzikoff. 
Herkent ge Alexis niet? 




Iwan. 
ô Ja! hy is 't. 
Tegen Alexis. 
Mynheer, wat heeft u hier gedreeven? 
Dwingt u 't geweld als ons aan 's Irtis boord te leeven? 




Alexis. 
Herdenkt gy niet waartoe ik uitgezonden wierd? 
't Geval heeft op den togt my naar dit oord gestierd. 
'k Dacht weinig Menzikoff hier met zyn Kroost te vinden. 




Iwan. 
Gy ziet het loon der deugd, 't geschenk van valsche vrinden. 
Indien gy deerenis met onzen toestand voed, 
Meld, als gy 't Hof betreed, meld hoe ge ons zyt ontmoet: 
Dat gy myn' Vader vond op d'oever van zyn leven, 
En dat wy beiden ons getroosten hier te sneeven; 
Doch zeg de werkers van ons drukkend ongeval, 
Dat hun geduchte straf niet achterblyven zal: 
Zy zullen, op hun beurt, 't gewigt te spaê betreuren 

{==63==} {>>pagina-aanduiding<<}

Van al de elenden, die ons jammerlyk verscheuren. 
Tegen Menzikoff. 
Maar welk een' wreeden angst spelt me uw ontroerd gezicht? 
Heelt gy voor Iwan iets 't welk u op 't harte ligt? 
Staan wy op nieuw ten doele aan Dolgorukkies treeken? 
Gy zucht, en antwoord niet! 




Menzikoff. 
Ach! laat uw Zuster spreeken. 




Constantyn. 
Wat is hier omgegaan? 




Iwan. 
Het zy dan wat het zy, 
Geliefde Eudoxe, spreek; verberg het niet voor my, 
Al eischte 't Hof myn hoofd. 




Eudoxe. 
Ons staat geen leed te schroomen; 
Gy kunt in tegendeel uw ballingschap ontkomen. 




Iwan. 
Ik die ontkomen? Langs wat weg? Gy word misleid. 
Wie gaf u dit bericht? Met wat waarschynlykheid 
Kan ooit een balling uit Siberiën ontvlieden? 




Menzikoff. 
Alexis is bereid u onderstand te bieden. 
Hy is, om uw behoud, het grootst gevaar getroost. 



{==64==} {>>pagina-aanduiding<<}



Iwan, 
tegen Alexis. 
Zoude ik gedoogen dat ge uzelv' verroekeloost? 




Alexis. 
't Valt my niet moeilyk u den weg ter vlucht te ontsluiten. 




Constantyn, 
ter zyde. 
Welk een ontwerp, helaas! Hoe zal, hoe kan ik 't stuiten? 




Iwan, 
tegen Alexis. 
Beschouw myns Vaders en Eudoxes droeven staat; 
Ik strek hen, in hun smart, ten steun en toeverlaat, 
En zou myn liefde en trouw om een verachtlyk leven, 
Uit schandlyk zelfbelang, hen in den nood begeeven? 
Neen; op hoe duur een' prys my dit besluit moog' staan, 
Myn ziel is niet gevormd tot heillooze euveldaên. 
Tegen Menzikoff en Eudoxe. 
Uw Zoon, uw Broeder zal zyn pligten niet verzaaken, 
En door een laffe vlucht zichzelven schuldig maaken, 
Terwyl gy hier ten prooie aan 't akligst zielverdriet... 




Eudoxe. 
Bedien u van de kans, nu gy die gunstig ziet. 
Myn maagschapminnend hart is niet voor u verborgen. 
'k Zal voor ons dierbaarst Pand hier in uw afzyn zorgen; 
Myn' Vader troosten, door 't vertrouwen dat uw vlucht 
U ademhaalen doet in een gewenschter lucht. 
Het denkbeeld van uw heil zal onzen druk verzachten, 

{==65==} {>>pagina-aanduiding<<}

En ons met lydzaamheid ons sterfuur doen verwachten. 




Iwan. 
Het smart my dat myn taal uw droefheid wekken moet. 
Myns Vaders kracht bezwykt door al den tegenspoed; 
En mooglyk zou hy zich met recht van my beklaagen 
Zo ik hem wenschen kon nog lang dien last te draagen; 
En zo hy door den dood van u wierd afgescheurd, 
Welk een verschriklyk lot viel u dan niet te beurt? 




Eudoxe. 
Uw redding zal my troost in allen rouw verleenen. 




Iwan. 
'k Heb u nog dezen dag het denkbeeld zien beweenen 
Van hier alleen te zyn. 




Eudoxe. 
Toen waart ge niet bevryd. 




Menzikoff. 
Myn dierbaar Kroost, dit is een hagchelyke stryd. 
Schoon 't Vaderlyke hart de Kinders noô kan derven, 
Zo gy hier beiden blyft zult gy hier beiden sterven; 
Myn sterfuur nadert sterk, naar uiterlyken schyn; 
Een van uw beiden zal altoos de laatste zyn. 
Tegen Iwan. 
Als gy in vryheid zyt, kunt gy door uw gebeden 
Uitheemsche Vrienden tot haar voorspraak overreeden. 

{==66==} {>>pagina-aanduiding<<}

Eudoxe schynt haar lot getroost te zyn, myn Zoon; 
Veelligt verwerft haar deugd door u een heerlyk loon. 




Constantyn, 
ter zyde. 
Dit ongewenscht besluit werpt al myn hoop ter neder. 




Alexis. 
't Verachteloost geluk keert mooglyk nimmer weder. 




Iwan. 
Ik roem uw vriendschap en de hulp die gy my bied; 
Doch, zo my iemand kende en op den togt verried, 
Zou ik slechts grooter ramp op al ons maagschap brengen, 
En mooglyk, zonder nut, u in ons onheil mengen. 




Alexis. 
Gy voert de zorg te verr'. Wanneer ge in slaafsch gewaad, 
Omstuwd van myn gevolg, met my dit oord verlaat, 
Zult ge een verspiedend oog niet ligt vermoeden baaren; 
En 's Hemels gunst zal ons en uw geslacht bewaaren. 




Menzikoff. 
Ach! Iwan, volg myn' raad; vlucht, nu 't u mooglyk is. 




Eudoxe. 
Geef my het leven weêr door uw behoudenis. 
Verheug uws Vaders ziel. Gy ziet myn traanen leeken. 
Moet ik u aan uw kniên om deze weldaad smeeken? 




Iwan, 
haar wederhoudende. 
Myn waarde Eudoxe! verg, verg my geen euveldaên. 

{==67==} {>>pagina-aanduiding<<}

Indien ik u begeev', hoe zal 't met u vergaan? 
Waar vind ge een' toeverlaat, die u zyn hulp zal wyden? 




Eudoxe. 
't Gerust geweeten troost de onschuldige in het lyden. 
Verhoor myn jongste beê: verzacht myn felle smart. 
Verbeeld u al 't berouw, de wroeging van myn hart, 
Indien ik my, helaas! als de oorzaak moest beschouwen 
Dat gy hier hooploos kwynt, daar ik u kan behouên. 




Menzikoff. 
Nooit heeft de band des bloeds met zo veel krachts geklemd. 
Tegen Constantyn. 
Gy zwygt! Ach! sta ons by, zo word' hy overstemd. 




Constantyn. 
Ontzet van zo veel deugds en zo veel trouws te vinden, 
Verlegen over 't lot van zo veel dierbre vrinden, 
Wikte ik naauwkeurig wat voor hen my oorbaarst scheen. 




Alexis. 
En wat besluit ge in 't eind'? dat ik hem berge? 




Constantyn. 
Neen. 




Eudoxe. 
ô Hemel! 




Menzikoff. 
Ach! waartoe... 



{==68==} {>>pagina-aanduiding<<}



Eudoxe, 
ter zyde. 
Ik voel myn leden beeven. 




Menzikoff, 
tegen Constantyn. 
Spreek: zeg wat u beweegt zyn vlucht te wederstreeven? 




Constantyn. 
'k Voorzie daaruit een bron van 't jammerlykst verdriet. 
Wat zal het zyn, zo hy ontdekt word? 




Alexis. 
Vrees zulks niet. 




Iwan, 
tegen Constantyn. 
Ik had my niet verbeeld dien raad van u te ontfangen; 
Doch twyfel niet, ik zal voldoen aan uw verlangen. 
Tegen Alexis. 
Mynheer, gy hebt my duur aan uwe gunst verpligt; 
Doch 't was te veel gewaagd. 'k Zal, in dit tydgewricht, 
Myn maagen niet ten prooi' der wreedste elende laaten. 




Eudoxe. 
Ach! Iwan! 




Iwan, 
tegen Eudoxe. 
Wees getroost. 




Eudoxe. 
Geen troost kan my meer baaten. 




Alexis. 
Neem geen verhaast besluit eer ge u te laat beklaagt. 



{==69==} {>>pagina-aanduiding<<}



Iwan. 
De last drukt minder zwaar wanneer men saamen draagt. 
De maagschapsliefde geeft ons hoop op 's Hemels zegen. 




Menzikoff. 
Laat ons in huis 't ontwerp nog nader overweegen. 
Het licht is my te sterk. 




Constantyn, 
tegen Iwan. 
Myn waarde Vriend! sta pal. 




Iwan, 
op een' misnoegden toon. 
Gy hebt geen zorg te voên dat ik verandren zal. 


Hy volgt Menzikoff en Alexis.


Vierde tooneel.

Eudoxe, Constantyn.


Constantyn, 
Eudoxe wederhoudende, die haar' Broeder wil volgen. 
Sta, bid ik; weiger niet me een oogenblik te hooren, 
Zo myn oprechte raad... 




Eudoxe. 
Uw arbeid is verlooren. 
'k Zie niet dan al te klaar wat ons te wachten staat. 
My moord ge door uw min, myn' Broeder door uw' haat. 

{==70==} {>>pagina-aanduiding<<}

Kunt gy, oneedle ziel, ons dus verongelyken? 
Waar is de vriendschap, waar de hulp die ge ons deed blyken? 
Ik vleide my welëer dat uwe onwrikbre trouw 
Aan ons ten toeverlaat in 't lyden strekken zou; 
Dan ach! zy houd geen proef. Gy hebt misschien vernomen 
Dat u vergund word in uw woonplaats weêr te komen. 
Gy vreest, door Iwans vlucht, verdacht te zullen zyn 
Dat gy hem bystand bood. 




Constantyn. 
Gy word misleid door schyn. 
Waartoe my 't hart doorgriefd door ongegronde klagten? 
'k Ontfing geen tyding, die my uitkomst kan doen wachten. 
Myn trouw voor uw geslacht trotseert het ongeval; 
Ik zweer u dat zy ramp en tyd verduuren zal. 
Doch oordeel zelf voor my. Kan ik een pooging sterken, 
Die, zo ze al slaagen mogt, meer onheils zou bewerken? 




Eudoxe. 
Indien 't ontwerp gelukte, ik zag myn' wensch voldaan. 




Constantyn. 
Uw Vader zou daardoor met u verlooren gaan. 
Ik wierd met billykheid verachtlyk in elks oogen 
Had ik aan dit gevaar u beiden niet onttoogen. 




Eudoxe. 
Gy hebt voorheen uw' dienst zo dikwerf ons geboôn. 

{==71==} {>>pagina-aanduiding<<}

Zo gy den Vader, na 't vertrekken van den Zoon, 
Beloofd had, als welëer, goedhartig te onderschraagen, 
Myn Broeder had gewis iets meerder durven waagen. 
'k Las in zyn oog dat hy dit aanbod had verwacht; 
Doch beter niets beloofd dan 't namaals niet volbragt. 




Constantyn. 
Gaf eenig mensch aan 't Hof van Iwans vlucht vermoeden, 
Dan kon ik Menzikoffs noch uw bederf verhoeden; 
Dan wierd myn vonnis met het uwe straks geveld. 




Eudoxe. 
Ik zie hoe veel belang gy in uzelven stelt. 
Gy hebt my dezen keer uwe inborst niet verborgen. 
Gy zorgt voor uw behoud, laat ons voor 't onze zorgen. 




Vyfde tooneel.



Constantyn, 
alleen. 
Ach! myne Eudoxe! stond uw heil aan Constantyn, 
Gy en uw Maagschap zoud welhaast gelukkig zyn. 
ô Slaaven van het Hof! Bewerkers onzer plaagen! 
Wat moet ik, onverdiend, om u al smaads verdraagen! 
Gelukkig dat myn hart, van gruwlen onbewust, 
Zich door geen wroeging, als het uwe, vind ontrust. 
De Hemel zal in 't einde ons allen recht verschaffen, 

{==72==} {>>pagina-aanduiding<<}

Myne onschuld toonen, en uwe euveldaaden straffen. 
Doch Iwan kon veelligt verandren van besluit: 
Hy scheen misnoegd dat ik hun pooging had gestuit; 
En echter zal myn trouw dit dwaas ontwerp bepaalen, 
Al zou ik met myn bloed myn' tegenstand betaalen. 


Einde van het derde Bedryf.







{==73==} {>>pagina-aanduiding<<}

Vierde bedryf.

Eerste tooneel.

Constantyn, Alexis.


Alexis. 
Het belge u niet dat ik u herwaart heb geleid. 
't Is voor ons allen nutst, in deze omstandigheid, 
Dat Menzikoffs geslacht in vryheid zich bepaale; 
Opdat, wie ook van ons de weegschaal overhaale, 
Geen van ons beiden zich beklaage in laater tyd, 
En 't hart geen oorzaak vind' van heimelyk verwyt. 
Doch, vraag ik niet te vry, meld my de waare reden 
Van uwen tegenstand. De meeste zwaarigheden, 
Die gy gevaarlyk noemt, acht ik van klein gewigt. 




Constantyn. 
Hoe weinig gy die acht, ik kwyt my van myn' pligt. 




Alexis. 
Is 't pligt dat gy uw' Vriend in zyne tegenspoeden 
Een nutte vlucht ontraad? 




Constantyn. 
Kan hem die vlucht behoeden? 
Denk met bezadigdheid aan welk een ongeval 

{==74==} {>>pagina-aanduiding<<}

Ge uzelven waagt, Mynheer. Het Hof heeft overal 
Verspieders: zo hun list uw gangen naar kan spooren, 
Bewerkt ge uw' ondergang, en gaat gewis verlooren. 




Alexis. 
't Verwondert my met recht dat ge u om my bezwaart; 
Of acht gy my uw zorg meer dan uw' Halsvriend waard'? 
Is dit, vergeef het my, uw trouw aan hem bezegeld? 
'k Besef de pligten niet waarnaar ge uw daaden regelt. 




Constantyn. 
'k Versta u klaar genoeg; gy houd myn deugd verdacht; 
En echter heeft welligt dit onderdrukt geslacht 
Geen yveriger Vriend, noch geen getrouwer Raader. 
'k Eerbiedig Menzikoff gelyk myn' eigen Vader. 




Alexis. 
Hy is uw' eerbied waard', en heeft my, zelfs deez' dag, 
Doen zien dat uw belang hem na aan 't harte lag; 
Hy wenscht u door myn hulp aan uwen ramp te onttrekken, 
En wil dat ik by 't Hof uw voorspraak zal verstrekken. 
Zyn liefde werkt zo sterk voor u als voor zyn Kroost. 




Constantyn. 
Gy geeft door dit bericht me een' wezendlyken troost. 
't Zy verre dat myn ziel zyn tederheid zou doemen; 
Doch, zo ge my gelooft, moet gy me aan 't Hof niet noemen. 



{==75==} {>>pagina-aanduiding<<}



Alexis. 
Wat wonderspreuk is dit? Gy wenscht naar allen schyn... 




Constantyn. 
Geen voorspraak is in staat om my van nut te zyn. 
Gy staat verbaasd, en tracht myn oogmerk uit te vinden; 
Doch vonnis niet te ligt; laat u geen waan verblinden; 
't Vernoege u dat myn zorg voor de onderdrukten waakt, 
En meer naar hun geluk dan naar myn welzyn haakt. 
'k Schat Iwans deugden hoog, en min hem, als myn' broeder; 
Hy strekt zyn' Vader en Eudoxe ten behoeder. 
Wie zou hun trooster zyn, indien hy hen begaf? 




Alexis. 
De droeve Menzikoff staat op den rand van 't graf; 
De zorg van Iwan kan voortaan hem weinig baaten. 




Constantyn. 
Kan hy, in dezen stand, Eudoxe dan verlaaten? 




Alexis. 
Kunt gy niet zorgen voor de Zuster van uw' Vriend? 
Heeft haar verheven deugd uwe achting niet verdiend? 
Zyt ge ongevoelig voor den luister van haare oogen? 
Wekt haar rampzalig lot u niet tot mededoogen? 
Gy zucht, en antwoord niet! 




Constantyn. 
Ach! onderzoek niet meer. 



{==76==} {>>pagina-aanduiding<<}



Alexis. 
Verberg u niet voor my. Bemint gy haar, Mynheer? 
Of bond een vroeger echt..? 




Constantyn. 
Waartoe dit aan te dringen? 
Wat kan 't u baaten my myn hartsgeheim te ontwringen? 
Eudoxe is 't hoogste goed dat ik waardeere op aard'. 




Alexis. 
Indien gy haar bemint, waarom u niet verklaard? 




Constantyn. 
Zy kent myn hart; 'k heb haar myn liefde niet verzweegen; 
En mooglyk zoude ik haar tot wedermin beweegen, 
Indien zy weeten kon wie haar zyn liefde bied. 




Alexis. 
Zo ge u met reden vleit, waarom ontdekt ge u niet? 




Constantyn. 
Ik bid u dit geheim niet verder naar te spooren. 
Ginds zie ik Menzikoff. Nu zult gy d'uitslag hooren. 



Tweede tooneel.

Constantyn, Alexis, Menzikoff, Iwan, Eudoxe.


Menzikoff, 
tegen Alexis. 
Ik heb, op uw verzoek, alleen met myn geslacht 

{==77==} {>>pagina-aanduiding<<}

Uw voorgesteld ontwerp bezadigd overdacht, 
En ben in 't einde in staat u ons besluit te melden. 
Wy kunnen nooit de trouw, die ge ons betoont, vergelden, 
Dan door te zorgen dat ge uw welzyn niet verkort, 
En in ons deerlyk lot niet ingewikkeld word. 
Het byzyn van myn' Zoon zal onzen druk verzachten; 
Hy is getroost met ons de dood hier af te wachten. 




Constantyn, 
ter zyde. 
Nu schep ik weder aêm. 




Alexis, 
tegen Menzikoff. 
'k Had heimlyk my gevleid, 
Dat ik, uw huis ten nutte, in dees gelegenheid, 
Van myne erkentnis u een blyk zou kunnen geeven; 
Den naam van Menzikoff in Iwan doen herleeven. 
Ik ken myzelven vry, en heb myn' pligt voldaan. 




Iwan. 
De myne noodzaakt my myn Maagen by te staan. 




Alexis, 
tegen Iwan. 
Verknocht aan Menzikoff, geraakt door mededoogen, 
Had ik u met vermaak aan uwen ramp onttoogen; 
Doch nu uwe eedle ziel het ongeval trotseert, 
De zorg voor uw geslacht meer dan uw heil waardeert, 
Zou 't onbetaamlyk zyn tot vluchten u te dringen. 
De hoogste Magt beschikt het lot der stervelingen. 



{==78==} {>>pagina-aanduiding<<}



Iwan. 
Ik ben dat lot getroost, het zy dan hoe het zy. 
Dan, 't zy ik leeve of sterve in deze woesteny, 
Ik zal de vlyt en trouw, waarmeê ge u hebt gekweeten, 
Zo lang ik adem schep, ik zweer 't u, nooit vergeeten; 
En als myn ziel herdenkt hoe 't menschelyk geslacht 
Zyn pligten overtreed, verdienste en deugd veracht, 
De grooten schandlyk vleit uit laage zelfbelangen, 
Zyn strikken uitzet om de onnoozelheid te vangen, 
En hen, die 't lot verdrukt, noch troost noch bystand bied, 
Dan zal ik denken, ach! dus was Alexis niet. 




Menzikoff. 
Laat u ons ongeluk tot geen verbittring wekken. 




Alexis. 
Dewyl myn byzyn tot geen redding u kan strekken, 
Verzwaarde ik slechts uw' last zo ik hier langer bleef; 
Gedoog dat ik myn volk bevel tot d'optogt geev'. 




Menzikoff. 
'k Had my gevleid, dat gy hier langer zoud verbeiden. 




Alexis. 
Hoe zwaar ons 't scheiden vall', wy moeten eindlyk scheiden. 
Doch zo 't verpoozing geeft aan uwe droefenis, 
Zal ik slechts zorgen dat myn stoet reisvaardig is, 
Zo ras de zon op nieuw het aardryk zal verlichten. 

{==79==} {>>pagina-aanduiding<<}

Ik keer terstond. 




Menzikoff. 
Gy zult ons allen duur verpligten. 




Derde tooneel.

Menzikoff, Iwan, Eudoxe, Constantyn.


Menzikoff. 
De trouw, myn Telgen, die ge elkandren blyken doet, 
Hergeeft de zachte kalmte aan myn ontroerd gemoed. 
Ik kon om uw behoud, myn Zoon, uw byzyn derven, 
Doch 't denkbeeld van den staat waarin ik, na myn sterven, 
Uw Zuster achterliet, verscheurde my het hart; 
Uw deugd heeft my bevryd van eene ondraagbre smart. 




Iwan. 
Het voegt ons onderling elkandren te onderschraagen. 
Eudoxe heeft, helaas! al leeds genoeg te draagen, 
Al zwerft zy niet alleen in deze woesteny. 




Eudoxe. 
Het valt my echter zwaar dat gy hier kwynt om my. 
Doch nu myn maagschapsliefde uw opzet niet kan weeren, 
Zal ik, indien ik kan, myn ziel tot rust doen keeren, 
En, op myn beurt, voor u geen minder zucht doen zien. 



{==80==} {>>pagina-aanduiding<<}



Constantyn. 
Ja, laaten wy om stryd elkandren bystand biên. 




Menzikoff. 
Uw zorg deed, in de elende, ons nimmer hulp ontbreeken. 




Eudoxe. 
Myn waarde Vader! 'k zie u beeven en verbleeken. 
Gy hebt op dezen dag uw kracht te veel gevergd. 
Denk, als ge uzelv' behoed, dat ge ons het leven bergt. 
Neem, neem een weinig rust. 




Iwan. 
Laat u haar raad behaagen; 
Verleng, zo 't mooglyk is, uwe overige dagen; 
Zo lang gy by ons zyt, zyn wy ons leed getroost. 




Menzikoff. 
Wat ramp my treffe, ik ben gelukkig in myn Kroost. 




Vierde tooneel.

Iwan, Eudoxe, Constantyn.


Constantyn. 
Helaas! ik durf niet lang op zyn behoudnis hoopen: 
Zyn levenskracht neemt af, elk uur schynt hem te sloopen. 



{==81==} {>>pagina-aanduiding<<}



Eudoxe. 
Is in ons deerlyk lot ons nog die slag bereid! 




Constantyn. 
Wat groot geluk, myn Vriend, in deze omstandigheid, 
Dat ge, op Alexis raad, dit oord niet zult begeeven. 
Uw Vader kon dien schok onmooglyk overleeven. 
Ge ontgaat, door uw besluit, het knaagend naberouw 
't Welk op 't bericht zyns doods uw hart verscheuren zou. 




Eudoxe. 
Het zal myn' Vader van het sterflot niet bevryden 
Dat Iwan hier met my ten prooi' blyft aan het lyden. 
Had ge u niet tegen ons met zo veel krachts verzet, 
Myn liefde had misschien myn' Broeder nog gered. 
Wat zal 't nu zyn, helaas! ik zal hen beiden derven; 
Uw raad is oorzaak dat ik troosteloos zal sterven. 




Constantyn. 
Waartoe dit scherp verwyt? Eudoxe, indien ik dacht 
Dat deze ontworpen vlucht tot nut van uw geslacht, 
Of tot behoudnis van myn' Boezemvriend kon strekken, 
Ik had onfeilbaar hem geraaden weg te trekken; 
Doch nu ik klaar voorzag wat hem te duchten stond, 
Bespeurde in welk een' staat uw Vader zich bevond, 
En welk een ramp u dreigde, als hy den geest zou geeven, 
Moest ik, myns ondanks zelfs, uw' yver wederstreeven. 



{==82==} {>>pagina-aanduiding<<}



Iwan. 
Uw tegenspraak is 't niet die my hier blyven doet; 
Ik heb myn keus gericht naar de inspraak van 't gemoed. 
'k Ontveins u echter niet dat ik my uwer schaamde: 
Gy kweet u niet voor my gelyk 't een' Vriend betaamde. 




Constantyn. 
Gy toonde u onvernoegd, en echter had uw Vriend, 
Door zyn' oprechten raad, uw' onwil niet verdiend. 
De tyd, die 't all' ontdekt, zal mooglyk u doen blyken 
Hoe onverdiend myn deugd zich ziet verongelyken. 




Iwan. 
Een, die gebannen is naar dit rampzalig oord, 
Waar hem geen stervling troost of naar zyn klagten hoort, 
Zal, staat het aan zyn keuze, altoos gezelschap wenschen. 




Constantyn. 
Ach! Iwan, acht ge my d'onwaardsten aller menschen? 
Heb ik my immer zo verachtelyk betoond, 
Dat gy my door uw taal zo wreed, zo schamper hoont? 
'k Zou, u verliezende, een' geliefden Vriend verliezen; 
Doch, zo ik myn geluk voor 't uwe kon verkiezen, 
Waare ik onwaardig dat my 't zonnelicht bestraalt. 




Iwan, 
op eene koele wyze. 
Ik kan gelooven dat ge onschuldig hebt gedwaald. 



{==83==} {>>pagina-aanduiding<<}



Constantyn. 
Ik dwaalde niet, ik heb trouwhartig my gekweeten. 
Zo ge al de redenen van myn gedrag kost weeten... 




Eudoxe. 
Indien die wettig zyn, waarom ze ons niet verklaard? 




Constantyn. 
Dan wierd ik 't eenig heil, naar 't welk ik streef, onwaard'. 




Iwan. 
Wat heil bedoelt ge? ik kan uw oogmerk niet bevroeden. 




Constantyn. 
Zoek toch geen nieuwe stof tot ongegrond vermoeden. 
Gy zyt in 't menschlyk hart zo groot een vreemdling niet, 
Dat gy my niet verstaat, wanneer ge Eudoxe ziet. 




Iwan. 
Ik heb uw min bespeurd en tot dit uur gezweegen; 
Doch, zo ge u inderdaad durft vleien met dien zegen, 
Geef ons voor 't minst bericht van waar en wie gy zyt? 




Constantyn. 
Gy zult u op uw vraag voldaan zien door den tyd. 
Het staat niet aan myn magt als nog u meer te ontdekken. 




Iwan. 
Gy zoekt door deze list haar in 't bederf te trekken. 
Vermeetle! ik zie te klaar het oogmerk dat gy voed. 
Gy moet misdaadig zyn, of uit verachtlyk bloed... 



{==84==} {>>pagina-aanduiding<<}



Eudoxe. 
Myn waarde Broeder! 




Constantyn. 
Woont de deugd alleen by Grooten? 




Iwan. 
Verraader! tot uw schande uit slaaven voortgesprooten... 




Constantyn. 
Gy dwaalt van 't spoor, Mynheer. Bepaal uw hevigheên. 
Ik ben myn' oorsprong niet verschuldigd aan 't gemeen. 




Iwan. 
Dan zyt gy hier gedoemd om heillooze euveldaaden; 
Of dient ten spie aan 't Hof, opdat ge ons zoud verraaden. 




Eudoxe. 
Ach! Iwan! 




Constantyn. 
Welk een hoon! 




Iwan. 
Zo uw vermeetle waan 
Durft waagen op Eudoxe een minnend oog te slaan, 
Zult gy uw spoorloosheid my met uw bloed betaalen. 




Constantyn. 
En wie, wie zyt gy, die zo stout my durft bepaalen? 
Ik min de deugd, en sproot uit geen' oneedlen Stam. 
Dank 't groot vermogen 't welk Eudoxe op my bekwam, 

{==85==} {>>pagina-aanduiding<<}

Dat ik den hoon verkropp', zo bits my toegedreeven. 
Verbeeld u nooit dat ge aan myn hart de wet zult geeven. 
Ik min Eudoxe, en zal haar minnen voor uw oog. 




Eudoxe. 
Myn Broeder!.. Constantyn!.. helaas! dit gaat te hoog. 




Iwan, 
tegen Constantyn. 
Vertrek uit myn gezicht. 




Constantyn. 
Ik laat my niet trotseeren. 




Iwan. 
Verraader! wykt ge niet, dan moet ge uzelv' verweeren. 


Hy trekt zyn zwaard.


Constantyn, 
het zyne trekkende. 
Weläan. 




Eudoxe, 
Iwan wederhoudende. 
ô Hemel! help! 




Iwan, 
tegen Eudoxe. 
Wat wederhoud gy my? 




Eudoxe. 
Ach! Iwan! geef gehoor! ô Hemel! sta ons by! 





{==86==} {>>pagina-aanduiding<<}

Vyfde tooneel.

Iwan, Eudoxe, Constantyn, Alexis.


Alexis, 
schielyk opkomende. 
Wat razerny is dit? Bedaart. Houd u te vreden. 
Hy vliegt tusschen beiden. 
Verzwaart uw lot niet. Steekt uw zwaarden in de scheden. 
Geeft my gehoor. Gy werkt uw eigen ongeval. 




Iwan. 
Ik zweer u, dat hy nooit myn wraak ontkomen zal. 




Constantyn. 
'k Zal toonen dat ik my grootmoediger kan draagen. 
Vaar wel. Gy zult te spade u van dees daad beklaagen. 


Hy vertrekt.


Eudoxe. 
Ach! welk een wreede smart! 




Iwan. 
'k Bemerk dat gy hem mint. 
Doch zorg dat ik u nooit weêr in zyn byzyn vind'; 
Ik zou myn woede aan hem, en mooglyk u, doen blyken. 




Eudoxe, 
ter zyde. 
Ik beef, helaas! 

{==87==} {>>pagina-aanduiding<<}

Tegen Iwan. 
't Voegt my te zwygen en te wyken. 




Zesde tooneel.

Alexis, Iwan, die driftig ginds en weder wandelt.


Alexis, 
ter zyde. 
Hoe stil ik best den storm die aller ramp verzwaart? 
Wie stuit een hollend ros in 't hevigst van zyn' vaart? 
Zyn boezem jaagt; de woede is uit zyn oog te leezen. 
Tegen Iwan. 
Uit welk een oorzaak is dit misverstand gereezen? 
Ik liet u hier vernoegd; ik keer op 't oogenblik, 
En vind een schouwtooneel van wraakzucht en van schrik! 
Hoe heeft de toorn zo sterk u beiden ingenomen? 




Iwan. 
Hy vliede waar hy will', hy zal my niet ontkomen. 




Alexis. 
Bedaar, eer gy door drift u meer verdriets bereid, 
En deel my de oorzaak meê van zo veel hevigheid. 




Iwan. 
Die snoode mint Eudoxe, en durft, zelfs voor myne oogen... 




Alexis. 
De schoonheid voert alom een onbepaald vermogen. 

{==88==} {>>pagina-aanduiding<<}

Wie, die uw Zuster ziet, vind haar niet minnenswaard'? 




Iwan. 
Zou een verachte slaaf..? 




Alexis. 
Ach! antwoord meer bedaard. 
't Staat niet aan onze keus te minnen of te haaten. 




Iwan. 
Die dwaaze liefde zal, ik zweer 't, hem weinig baaten. 
Doch 't geen my woedend maakt, Eudoxe mint hem weêr. 




Alexis. 
Ik twyfel of de drift u niet verblind, Mynheer. 
Heeft ze u gezegd dat zy zyn liefde zal gehengen? 




Iwan. 
Wat dreef haar anders aan zich in 't geschil te mengen? 
Zy wederhield den slag die hem wierd toegebragt. 




Alexis. 
Ligt heeft zy d'uitslag meer bezadigd overdacht, 
Die u te duchten stond uit dit rampspoedig stryden. 
Het geen gy weêrmin noemt, is mooglyk medelyden. 
Uw dreigen en verwyt doorgriefden haar het hart. 
Waartoe, helaas! waartoe vermeerdert gy haar smart, 
Daar zy zich voor uw heil zo yvrig heeft gekweeten? 
Hebt ge in een oogenblik de poogingen vergeeten, 
Die zy besteedde om u te ontheffen van verdriet? 

{==89==} {>>pagina-aanduiding<<}

Verdient zy dit onthaal? 




Iwan. 
Neen; zy verdient het niet. 
Het grieft my dat myn drift haar tedre ziel beroerde. 
Maar hy, wiens dwaaze min my tot die drift vervoerde, 
Zal haare ontsteltenis betaalen met zyn bloed. 




Alexis. 
Herinner u in tyds op wien uw gramschap woed. 
Uw Vader heeft deez' dag zyn deugden hoog gepreezen. 
Gyzelf hebt my betuigd aan hem verpligt te wezen. 
Wat heeft zyn yver, tot vermindring van de elend' 
Die uw geslacht begrimde, al zorgen aangewend! 




Iwan. 
Nooit zal myn Zuster 't loon van zynen dienst verstrekken. 
Hy vleit zich vruchteloos haar in 't bederf te trekken. 
Hy spaar' zyn zorg voortaan. Ik acht my niet verpligt 
Aan gunstbetooningen, naar zelfbelang gericht. 




Alexis. 
Ten minsten geeft het u geen reden u te stooren 
Dat hem Eudoxes oog en eedle ziel bekooren; 
Of is hy strafbaar die de deugd beminlyk vind? 




Iwan. 
Zo ik my vleien kon dat zy hem niet bemint 
Had ik my moogelyk bezadigder gedraagen. 

{==90==} {>>pagina-aanduiding<<}

Dan ach! ik zie te klaar dat hy haar zal behaagen. 
Men kan niet loogchnen dat hy veel verdiensten heeft. 
Bevallig van gelaat, verpligtende en beleefd, 
Tracht hy bestendig ons verlangen voor te komen. 
Een teder maagdenhart word ligt vooringenomen. 
Wien ziet zy, buiten hem, in deze wildernis? 




Alexis. 
Wie weet of hy haar hand geheel onwaardig is? 
Of zou 't onmooglyk zyn dat hy uit een' der Grooten, 
Welëer naar dit gewest gebannen, waar' gesprooten? 
Zyn houding draagt geen blyk van een' geringen staat. 




Iwan. 
Hy meld zyne afkomst niet. 




Alexis. 
Waarom hem dan gehaat? 
Of moet het in uw oog zyn schande en smaad verzwaaren, 
Dat hy niet raadzaam vind zyne afkomst te openbaaren? 
Zoud gy, zo gy met my deze oorden waart ontvlucht, 
En adem had geschept in een gewenschter lucht, 
Uw' staat en afkomst wel aan elk ontdekken kunnen? 




Iwan. 
Geenzins. 




Alexis. 
Dan is 't uw pligt de vryheid hem te gunnen, 

{==91==} {>>pagina-aanduiding<<}

Die gy met reden voor uzelv' begeeren zoud. 




Iwan. 
'k Beken, ik heb de zaak niet in dit licht beschouwd, 
En door oploopendheid my moogelyk misgreepen. 




Alexis. 
Denk wat al ramps die twist zou kunnen naar zich sleepen, 
Daar ge u alleen met hem in deze streek bevind; 
Daar u de tegenspoed, uws ondanks zelfs, verbind; 
Daar hy steeds middlen heeft, die gy niet kunt ontdekken, 
Om aan uw huis ten steun en toeverlaat te strekken. 
Besef van welk een hulp ge u onbedacht berooft! 
Wat heeft uw Vader zich al troost en heil beloofd 
Uit de eensgezindheid, die u allen zou verëenen! 
Hoe zal zyn stervend oog deez' bittren twist beweenen, 
Als hem de droeve Eudoxe uw hevigheid verhaalt! 
Wie zal zyn trooster zyn? 




Iwan. 
Myn Vriend! ik heb gedwaald. 
Ik zie te spade dat myn drift my heeft bedroogen. 
Myn dierbre Vader is de wellust van myne oogen. 
Ach! moest ik zyn verdriet vergrooten in een' tyd 
Dat hy bezwykt en sterft door 't onheil dat hy lyd? 
Doch 't is te spaê geklaagd; 'k zal hem in 't graf doen zinken; 
Den beker van 't berouw tot op den bodem drinken; 

{==92==} {>>pagina-aanduiding<<}

En de onbedachte min van trotschen Constantyn 
Zal oorzaak van zyn dood en van de myne zyn. 




Alexis. 
Het grieft my, ik beken 't, u in dien staat te aanschouwen. 
Laat ons bezadigd hem het misverstand ontvouwen, 
En stillen met beleid uw Zusters droefenis: 
Wie weet in welk een' staat zy door haar wanhoop is? 




Iwan. 
Myn hart voorzegt het my, ik zal hen beiden derven; 
My blyft niets over dan te weenen en te sterven. 


Einde van het vierde Bedryf.







{==93==} {>>pagina-aanduiding<<}

Vyfde bedryf.

Eerste tooneel.

Menzikoff, Iwan, Eudoxe, Alexis.


Menzikoff. 
't Is edelmoedig, dat ge uw wanbegrip erkent; 
Dan ach! myn Zoon, 't geeft ons geen uitkomst in de elend'. 
De Hemel had, ten troost in ons rampspoedig leven, 
Ons in dien Jongeling een' dierbren Vriend gegeeven, 
Die ons ondraaglyk leed verzachtte door zyn vlyt: 
Die dagen zyn geweest, helaas! wy zyn hem kwyt. 
De gunst, in haat verkeerd, is t' allen tyd gevaarlyk; 
Maar in dit bar gewest maakt hy 't bestaan bezwaarlyk. 
Waar vind gy beiden hier uw levensonderhoud, 
Als 't volk des eenen breekt, 't geen 't volk des andren bouwt? 
De slaaven zullen als de meesters zich verdeelen, 
En ach! ik zie geen kans om deeze breuk te heelen. 




Eudoxe. 
Waar vind men middlen tot verzoening van den haat? 




Alexis. 
'k Heb daartoe weinig hoop. 



{==94==} {>>pagina-aanduiding<<}



Menzikoff. 
Ik ben ten einde raad. 




Iwan. 
Verwenschte hevigheid, die my zo verr' vervoerde 
Dat ik myn' Vriend trotseerde! 
Tegen Eudoxe. 
En uw gemoed beroerde! 




Eudoxe, 
tegen Iwan. 
Ach! was zyn vriendschap als de myne in uwe magt! 




Menzikoff. 
Hier dient, het zy hoe 't zy, een middel uitgedacht. 
Indien men met beleid den haat niet kan bepaalen, 
Zal ik door zielverdriet ten duistren grave daalen. 




Iwan. 
En moet ik de oorzaak zyn van zo veel harteleed! 




Alexis. 
Wie weet, indien ge een' stap tot nieuwe vriendschap deed...? 




Iwan. 
Hoe noode ik in myn oog myzelven zou verlaagen, 
'k Ben tot myns Vaders rust bereid dien stap te waagen. 




Eudoxe, 
tegen Alexis. 
Wie weet of dit ontwerp den twist niet groeien doet? 
Een rookend vuur, Mynheer, barst ligtlyk uit in gloed. 
Ik zorg dat zich de drift bezwaarlyk zal betoomen. 



{==95==} {>>pagina-aanduiding<<}



Menzikoff. 
Men moet de zaak niet tot dat uiterst laaten komen. 




Alexis, 
tegen Iwan. 
Het is myn oogmerk niet dat gy hem zoeken zoud; 
Doch, zo gy uw belang en rust my toebetrouwt, 
Ben ik gewillig hem uw neiging voor te draagen. 




Iwan. 
Ik vrees niet zonder reên dat ge u vergeefs zult waagen. 
Myn woeste oploopendheid was de oorzaak van 't geschil. 
Hy zal verbitterd zyn. 




Alexis. 
Het zy daarmeê zo 't will'. 




Iwan. 
Wie weet of hy in drift op u niet uit zal vaaren. 




Alexis. 
Verkropte spyt eischt lucht; hy zal allengs bedaaren. 




Menzikoff, 
tegen Iwan. 
Weêrhoû Alexis niet in zyn goedwilligheid; 
Denk dat ge uw' Vader in het uiterst rust bereid. 




Iwan. 
Hoewel ik weinig goeds durf uit dees pooging spellen, 
't Zou my verblyden zo zy de eendragt kon herstellen. 
Tegen Alexis. 
Ga, spreek met Constantyn; vernieuw den vriendschapsband. 

{==96==} {>>pagina-aanduiding<<}

Zeg hem... wat u behaagt... 'k stel alles in uw hand. 




Alexis. 
Steun op myn zorg; 'k zal uw verneedring niet gedoogen. 



Tweede tooneel.

Menzikoff, Iwan, Eudoxe.


Menzikoff. 
Nooit, nooit, myn Iwan, waart gy grooter in myne oogen. 
Toom, op uws Vaders raad, voortaan uw driften in, 
En ban, zo 't mooglyk is, den luister uit uw' zin 
Die u aan 't Russisch Hof voordezen heeft omscheenen; 
De grootheid en 't gezag zyn uit ons oog verdweenen. 
Al schynt ons deerlyk lot verschriklyk voor uw jeugd, 
Toon dat gy 't niet verdient; zoek grootheid in de deugd. 
Uw staat verpligt u dat ge u needrig moet gedraagen. 
Waan nimmer dat elende en armoede ons verlaagen; 
De schuld alleen baart schande; en hy, die dwaas vermoed 
Dat aanzien of gezag onze achting ryzen doet, 
Laat zich door d'ydlen glans van klatergoud verblinden. 
Verdienste is menigwerf in hutten ook te vinden. 




Eudoxe. 
Alexis keert te rug. Ach! 't is vergeefs getracht... 





{==97==} {>>pagina-aanduiding<<}

Derde tooneel.

Menzikoff, Iwan, Eudoxe, Alexis.


Alexis. 
Ik ben naar wensch geslaagd, en eerder dan ik dacht. 
Het kostte my geen moeite om Constantyn te vinden: 
Hy dwaalde hier omtrent, en haakt reeds naar zyn vrinden. 




Iwan. 
Wat zegt ge? ô Hemel! 




Eudoxe. 
Is het mooglyk! 




Menzikoff. 
Dat hy koom'. 




Vierde tooneel.

Menzikoff, Iwan, Eudoxe, Alexis, Constantyn.


Constantyn. 
Op dit gewenscht gebod verschyn ik zonder schroom. 


Hy kust Menzikoff de hand.


Menzikoff, 
hem omarmende. 
Myn waarde Constantyn! gy geeft my 't leven weder. 



{==98==} {>>pagina-aanduiding<<}



Iwan, 
tegen Constantyn. 
Ach! ziet gy zonder wrok op uwen hooner neder? 




Constantyn, 
hem omhelzende. 
Ik wrok voên tegen u? denk aan 't voorleedne niet. 
Geef my uw vriendschap weêr, nu gy de myne ziet. 




Iwan. 
Myn Broeder! 'k was, door drift vermeesterd, onrechtvaardig; 
Doch uw grootmoedigheid maakt u myn' eerbied waardig. 
'k Zal u vergoeding doen; verlaat u op myn woord. 




Constantyn. 
Is schoone Eudoxe nog op Constantyn gestoord; 
Of zal zy, op zyn beê, haar vriendschap hem vergunnen? 




Eudoxe. 
Wie zou, na dezen stap, dees bede u weigren kunnen? 


Zy reikt hem de hand toe, die hy kust.


Constantyn. 
Nooit heeft myn dankbre ziel gewenschter stond beschouwd. 
Myn Vrienden, zo ik u myn' staat niet heb ontvouwd, 
Ik wierd door reednen van gewigt daartoe bewoogen. 
Doch 't zwygen is dit uur niet meer in myn vermogen, 
Nu ik uw aller gunst en vriendschap wederwon. 
Gy ziet in my een Telg van 't Stamhuis van Biron. 




Menzikoff. 
In u? Kan 't mooglyk zyn! 



{==99==} {>>pagina-aanduiding<<}



Iwan. 
Gy, uit Biron gesprooten! 




Biron. 
Ik heet Gustaaf, en ben de jongste van zyn Looten. 




Menzikoff. 
Dan zyt ge niet gedoemd naar deze woesteny. 




Biron. 
'k Ben hier uit eigen keuze, en 't keeren staat my vry. 




Menzikoff. 
ô Onwaardeerbre trouw! 




Eudoxe. 
Wie kon zulks ooit vermoeden! 




Iwan. 
Gy naamt vrywillig deel in onze tegenspoeden? 




Menzikoff. 
Verberg my niet wat u hiertoe heeft aangespoord. 




Biron, 
tegen Menzikoff. 
Ik wierd van jongs af aan door uwen lof bekoord. 
Ik had aan alle zyde uw wysheid hooren roemen, 
En u de waare bron van Ruslands grootheid noemen; 
Want de eer, die 't vlug gerucht een' Opperheerscher geeft, 
Behoort niet minder aan den Raadsman dien hy heeft: 
Een Vorst, hoe groot hy zy, kan nimmer wondren werken 
Als oordeel en beleid hem niet in 't heerschen sterken. 

{==100==} {>>pagina-aanduiding<<}

Vervuld van eerbied voor uw deugd en kundigheid, 
Wierd ik door mynen Oom naar 't Russisch Hof geleid, 
Alwaar myn Broedren reeds ten top van glori steegen. 
Verbeeld u, zo gy kunt, hoe sterk 't my moest beweegen, 
Toen ik u by Cazan met al uw Maagen zag. 
Nog jaagt my 't angstig harte op 't denkbeeld van dien dag. 
Men had my geen bericht van uwen ramp gegeeven. 
Ik waande u nog aan 't Hof ten top van eer verheven, 
Wanneer ik u ontmoette in deerniswaarden staat, 
Verteerd door smarte, en met de doodverwe op 't gelaat. 
Verschoon my dat myn taal uw zielverdriet moet wekken. 
'k Zag u den laatsten pligt aan uwe Gaê voltrekken. 
Dit schrikkelyk gezicht zette al myn deernis aan. 
'k Besloot u in dit oord standvastig by te staan. 
Myn Oom verbond zichzelv' dat hy Vorst Peter spreeken, 
En om verligting van uw ballingschap zou smeeken. 
Hy trok naar Petersburg, en ik naar dit gewest, 
Waar ik, reeds vóór uw komst, myn wooning had gevest. 




Menzikoff. 
Grootmoedige Biron! 




Iwan. 
ô Deugd, te wreed beleedigd! 




Biron. 
Myn Halsvriend! wees om my toch met uzelv' bevredigd. 

{==101==} {>>pagina-aanduiding<<}

Waartoe herdenkt ge een drift, nooit door uw' Vriend herdacht? 
Tegen Menzikoff. 
Ik heb van maand tot maand, van uur tot uur gewacht, 
Dat ik van 't Russisch Hof berichten zou bekomen: 
Vergeefsche hoop, helaas! ik heb nog niets vernomen. 




Menzikoff. 
Ontzet, verwonderd door de grootheid van uw deugd, 
Die zo veel luisters spreid in 't bloeien uwer jeugd, 
Zoek ik naar woorden om myn dankbaarheid te toonen. 
Ik wenschte u... ach! vergeefs... De Hemel zal u loonen. 




Iwan. 
De zucht tot ons behoud komt u te duur te staan. 
Ontwyk dit naar gewest; laat ons in 't leed vergaan. 
Waartoe u, zonder nut, om ons dus stout te waagen? 
Wierd uw bestaan ontdekt, gy zoud dees daad beklaagen. 




Menzikoff. 
Uw dierbre vriendschap heeft ons menigwerf getroost; 
Doch nu ik weet dat ge u om ons verroekeloost, 
Ben ik verpligt myn' raad by dien myns Zoons te voegen. 
Stel u niet langer bloot aan 't Vorstlyk ongenoegen; 
't Hof acht hem schuldig die een' balling onderschraagt. 
Voorkom uw' ondergang; 't is reeds te veel gewaagd. 




Biron. 
Myn yver voor uw huis laat nimmer zich bepaalen, 

{==102==} {>>pagina-aanduiding<<}

En eischt de Vorst myn hoofd, dat hy dat hoofd doe haalen. 




Iwan. 
Waartoe u blootgesteld aan 't jammerlykst verdriet, 
En zonder dat ge ooit nut..? 




Biron. 
Gy weet nog alles niet. 
Myn trouw is niet geheel bevryd van zelfbelangen. 
Eudoxes minzaam oog houd me in dit oord gevangen. 
Gy zaagt, myns ondanks zelfs, myn' sterken liefdegloed... 




Alexis. 
Bazilius genaakt met ongewoonen spoed. 




Vyfde tooneel.

Menzikoff, Iwan, Eudoxe, Biron, Alexis, Bazilius.


Biron. 
Wat jaagt u dus verbaasd? wat is u wedervaaren? 




Bazilius. 
'k Ben ademloos; laat my een oogenblik bedaaren. 




Biron. 
Gy schynt ontsteld! gy beeft! Wat heeft u dus ontroerd? 



{==103==} {>>pagina-aanduiding<<}



Bazilius. 
Een stoet van ballingen word herwaart aangevoerd, 
In jammerlyken stand en schier van rouw bezweeken. 
Een gryzaart, wien zyn lot in wanhoop schynt te ontsteeken, 
Wekt door een naar gegil elks hart tot deerenis, 
Doch weigert, wat men vraag', te zeggen wie hy is. 




Menzikoff. 
Helaas! daar zyn 'er meer die bittre rampen lyden. 




Eudoxe. 
Kon 't mededoogen al de elendigen bevryden! 




Iwan. 
't Zyn lotgenooten in ons onheil. Laat ons hart 
Zich yvrig kwyten tot verzachting van hun smart. 




Bazilius, 
tegen Biron. 
Hun Leidsman heeft terstond by ons naar u vernomen. 
Had ik hem niet gestuit, hy waar' met my gekomen: 
Hy wil u zien. 




Biron, 
tegen Menzikoff. 
Ik ben hier yllings wederom. 





{==104==} {>>pagina-aanduiding<<}

Zesde tooneel.

Menzikoff, Iwan, Eudoxe, Alexis.


Menzikoff. 
Ach! welk een uitzicht, zich in hoogen ouderdom, 
Beroofd van goedren, in Siberiën te vinden! 
De Hemel geeft aan elk geen onverwachte Vrinden. 
Wie kon ooit denken dat Biron, alleen uit trouw, 
Met zo veel yvers in ons onheil deelen zou? 
Zyn deugd is dubbel waard' dat wy ons dankbaar toonen. 




Iwan. 
Wy kunnen nimmer zyn grootmoedigheid beloonen. 




Alexis, 
tegen Iwan. 
Gy ziet nu duidlyk door wat drift hy wierd bezield, 
Toen u zyn tegenspraak in 't vlieden wederhield. 
Hy hoopte dat zyn min Eudoxe zou bevryden, 
En kon niet dulden dat uw Vader in zyn lyden 
Hier eenzaam kwynen zou, ontzet van allen troost. 




Menzikoff. 
Ik wensch geen heil op aard' dan 't welzyn van myn Kroost. 




Iwan. 
Geliefde Eudoxe! wist Biron uw hart te winnen? 



{==105==} {>>pagina-aanduiding<<}



Menzikoff. 
Verberg uw neiging niet. 




Eudoxe. 
Hy is wel waard' te minnen. 




Iwan. 
Dat hy u dan verlosse uit deze woesteny; 
Uw redding is de myne; ik blyf myn' Vader by. 




Eudoxe. 
Verbeeld ge u dat Eudoxe in trouw voor u zal zwichten? 
Ik zal hier nevens u myns Vaders druk verligten. 
Myn hart, 'k ontken zulks niet, voed achting voor Biron; 
Doch schoon ik hem bemin, indien hy waanen kon 
Dat ik om myn behoud u beiden zou verlaaten, 
Zou hy, myns ondanks zelfs, my dwingen hem te haaten. 




Menzikoff. 
Myn Zoon, myn Dochter, welk een' zegen strekt me uw deugd! 
Doch zoude ik dulden dat ge in 't bloeien van uw jeugd, 
Om my ten steun te zyn, u zoud rampzalig maaken? 




Iwan. 
Het voegt aan deugdzaam Kroost voor 's Vaders heil te waaken. 




Eudoxe, 
Menzikoff omhelzende. 
Zo lang myn oog u ziet, trotseere ik 't ongeval. 




Iwan, 
Menzikoff omhelzende. 
Ik zweer dat ik in 't leed u niet begeeven zal. 



{==106==} {>>pagina-aanduiding<<}



Alexis. 
Biron genaakt van verre. 




Zevende tooneel.

Menzikoff, Iwan, Eudoxe, Alexis, Biron, Bazilius.


Biron. 
Ik heb u veel te ontdekken, 
't Welk u ontzetting en verwondring zal verwekken: 
Vorst Iwans Dochter heerscht; Czaar Peter leeft niet meer. 




Menzikoff. 
Wat hoor ik! 




Iwan. 
Kan het zyn! 




Menzikoff, 
naar de bank treedende. 
Tegen Iwan. 
Ach! zet me een weinig neêr. 
Tegen Biron. 
Bedriegt ge u niet? wie heeft u dit bericht gegeeven? 




Biron. 
Een onverwachte kwaal beroofde hem van 't leven. 
Men droeg den Scepter op aan Kourlands Hertogin. 
Een myner Broedren is de gunstling dier Vorstin: 

{==107==} {>>pagina-aanduiding<<}

Hyzelf zond my een' brief. 




Iwan. 
Dan moeten we u gelooven. 




Alexis, 
tegen Menzikoff. 
Dus ziet uw vyand zich zyn' sterksten steun ontrooven. 




Biron. 
Hy is niet meer aan 't Hof. 




Menzikoff. 
Gy zyt gewis misleid. 




Biron. 
Ik heb van 't geen ik zeg de grootste zekerheid. 
Vorst Dolgorukki is, van eer en staat verstooten, 
Gebannen naar dit oord met zyn rampzaalge Looten. 




Iwan. 
De Hemel zy geloofd! De boosheid heeft haar loon. 
Dat nu de Ontmenschte leer' .. 




Menzikoff. 
Bepaal uw' haat, myn Zoon! 
Laat zyn rampspoedig lot hem aan uw' toorn onttrekken; 
Zyn wroegend harte zal hem strafs genoeg verstrekken. 




Biron. 
Hoe veel zyn overmoed u eertyds lyden deed, 
Gy zoud geraakt zyn door 't beschouwen van zyn leed. 
Hy heeft zyne Echtgenoote ook op zyn' togt verlooren. 

{==108==} {>>pagina-aanduiding<<}

Zyn Telgen schynen in hun zielverdriet te smooren, 
Terwyl zyn grimmig hart al gillend aêmtocht zoekt, 
De Keizerin, het Ryk, en zynen toestand vloekt. 




Menzikoff. 
Opdat hy aan zyn lot zich zou gewennen kunnen, 
Zal 't noodig zyn de woede een' ruimen toom te gunnen. 
Tegen Iwan en Eudoxe. 
Draagt zorg, zo veel gy kunt, dat gy zyn byzyn myd; 
Ons slechts te aanschouwen strekt voor hem een sterk verwyt. 




Iwan. 
Had my de ontmenschte alleen naar dit gewest verdreeven, 
Ik zou zyn snoodheid om zyn' rampspoed hem vergeeven. 
Doch als ik denk aan uwe en aan Eudoxes smart, 
Ben ik geen meester meer van myn verbitterd hart. 
Hoe zal ik tegen hem myn gramschap wederhouên? 




Biron. 
't Zal mooglyk veiligst zyn hem noch zyn Kroost te aanschouwen. 




Menzikoff. 
Daar is geen middel toe in deze wildernis, 
Waar, buiten hem en ons, geen mensch te vinden is. 




Biron. 
Beschouw dit aklig oord niet langer als uw wooning; 
Uwe eedle deugd verwerft, na zo veel leeds, belooning. 



{==109==} {>>pagina-aanduiding<<}



Menzikoff. 
ô Hemel! 




Iwan. 
Ach! Biron! 




Eudoxe. 
Neemt onze elende een' keer! 




Biron, 
tegen Menzikoff. 
Gy zyt hersteld in rang, in goedren, en in eer. 




Menzikoff. 
Door 't Hof in eer hersteld! 




Iwan. 
Dit gaat myn hoop te boven. 




Biron, 
Menzikoff den lastbrief aanbiedende. 
Zo gy nog twyflen mogt, gy moet dit schrift gelooven. 
't Strekke u van Annaas gunst een onbetwistbaar pand, 
Gezegeld door haar' last, geteekend door haar hand. 




Menzikoff, 
ter zyde. 
Myn ziel bezwykt door vreugd. 
Tegen Biron. 
Vergun my 't schrift te leezen. 




Iwan. 
Eudoxe! welk een heil! 




Eudoxe. 
Ach! mogt het duurzaam wezen! 



{==110==} {>>pagina-aanduiding<<}



Biron. 
Myn waarde Eudoxe! smaak dien zegen ongestoord! 
Wy scheiden, nog deez' dag, uit dit verschriklyk oord. 
Het Hof heeft in zyn gunst voor alles zorg gedraagen: 
Gewaaden naar uw' staat; een dienstbre sleep; de wagen, 
Die u vervoeren zal; 't is alles reeds naby. 




Menzikoff. 
Gewenscht bericht... 
Ter zyde. 
Dan ach! het komt te spaê voor my. 




Alexis. 
Duld dat wy u geluk met uw herstelling wenschen. 




Menzikoff, 
de hand aan Alexis en Biron biedende. 
Geliefde Vriend! en gy, trouwhartigste aller menschen! 
'k Had op den rand van 't graf dees tyding niet verwacht. 




Biron. 
'k Heb door myns Broeders gunst naar troost voor u getracht; 
En dorst my vleien dat ge eens uitkomst zoud erlangen: 
Ik haakte elk oogenblik bericht daarvan te ontfangen; 
En hoopte dat dit heil, verworven door myn trouw, 
Aan myn beminnend hart tot voorspraak strekken zou, 
Als ik u in dit uur myn' naam en staat ontdekte. 
Tegen Alexis. 
Besef nu welk een smart uw voorstel my verwekte. 

{==111==} {>>pagina-aanduiding<<}

Indien myn Vriend met u gevlucht waare uit dit oord, 
En 't Hof, tot gunst geneigd, de ontkoming had gehoord, 
Had dit vergryp die gunst in gramschap doen verkeeren; 
Een vuur ontstoken, dat ons allen moest verteeren. 




Alexis. 
Ik dwaalde uit deernis, en doorgrondde uw oogmerk niet. 




Menzikoff, 
het geschrift middelerwyl ten tweedenmaale geleezen hebbende, reikt hetzelve aan Iwan over. 
't Is of myn scheemrend oog de letters dubbel ziet. 
Na eenig stilzwygen. 
Geluk, myn dierbaar Kroost! beleeft gewenschter tyden! 
De Hemel zal my op eene andre wyz' bevryden. 
't Schynt dat dees sterke schok myn krachten overwon; 
De vreugd voleindigt 't geen de droesenis begon. 




Iwan, 
toeschietende, en zyn' Vader in den arm vattende. 
Myn Vader! 




Eudoxe. 
Hemel! ach! 




Menzikoff, 
tegen Iwan en Eudoxe. 
Verbergt my uwe smarte, 
En hoort myn' jongsten wensch met een weldaadig harte. 
Ik ben getroffen door myns vyands zielverdriet; 
'k Vergeef hem zyn bestaan; verzwaart zyn onheil niet. 

{==112==} {>>pagina-aanduiding<<}

Laat hem, na uw vertrek, dit nedrig huis bewoonen; 
Staat hem den voorraad af, en tracht hem hulp te toonen. 
De Hoogste magt, die hem als ons vernederd heeft, 
Behoed den sterveling die 's naasten schuld vergeeft. 




Iwan. 
Wy zullen uw bevel ons tot een richtsnoer stellen. 




Menzikoff. 
Zorgt voor de dienstbren die tot heden ons verzellen; 
Maakt dat hun oude dag een dag van vrede zy; 
Verschaft hen onderhoud, en maakt hen allen vry. 




Eudoxe. 
Hun trouw verdient uw gunst. Ach! mogt gy veele dagen... 




Menzikoff, 
tegen Alexis. 
Gy, die u troostte uzelv' tot heil myns Zoons te waagen, 
Grootmoedig Vriend! maak staat op zyne erkentenis. 
Gy zult gelukkig zyn, zo 't een der mynen is. 




Biron. 
Myn Vriend! myn Vader! schenk my deel aan uwen zegen! 




Menzikoff. 
Ach! wat bezit ik dat uw weldaên op kan weegen? 
Eudoxe! nader my. 
Zy nadert, en Menzikoff legt haar hand in die van Biron.


Tegen Biron. 
Ontfang haar van myn hand: 

{==113==} {>>pagina-aanduiding<<}

Zy strekke u van myn liefde een onwaardeerbaar pand. 
Zy knielen voor Menzikoff. 




Biron. 
Eudoxe! myne Eudoxe! ach! had ik durven denken 
Dat gy my nog deez' dag uw dierbre hand zoud schenken! 




Eudoxe. 
ô Welk een mengeling van blydschap en van druk! 




Menzikoff. 
Myn waarde Kinders! smaakt een ongestoord geluk! 




Biron, 
tegen Iwan. 
Myn Iwan! stemt gy ook... 




Iwan. 
Myn toeverlaat! myn Broeder! 
Op Menzikoff wyzende. 
Dan ach! 




Menzikoff. 
Geliefde Zoon! de Hemel zy uw hoeder! 
Gedraag u loflyk in den rang, die u verwacht. 
Zorg dat ge altoos de wet der billykheid betracht. 
Laat trotsheid, zelfbelang, noch staatzucht u verblinden, 
Indien ge in 't uiterst uur de kalmte wenscht te vinden 
Die in dit oogenblik ten troost strekt aan myn' geest. 
Begraaf my by Elize... ik hoop... 



{==114==} {>>pagina-aanduiding<<}



Biron. 
Hy is geweest. 


Biron en Eudoxe omarmen de kniën van Menzikoff, en buigen, weenende, hun hoofden op dezelven.


Alexis. 
Noch heil, noch onheil, is bestendig op deze aarde; 
Maar de onbevlekte deugd houd zelfs in 't graf haar waarde. 


EINDE.




{==115==} {>>pagina-aanduiding<<}

Louize d'Arlac.


Treurspel.


Door Lucretia Wilhelmina van Merken.


{==116==} {>>pagina-aanduiding<<}


{==117==} {>>pagina-aanduiding<<}

Voorbericht.

Beleedigingen en Geweld, aan Volk of Vaderland gedaan, zyn menigwerf, daar Vaderland of Volk op dien tyd onmagtig was dezelven of voor te komen of af te weeren, door byzondere Persoonen, wier ziel te groot was om onbillykheden en tiranny te dulden, rechtvaardiglyk gestraft; en daar hunne Land- en Tydgenooten doorgaans onmagtig of niet geschikt zyn geweest hunne deugden naar waarde te erkennen, heeft de Historie hunnen naam en welverdienden roem vereeuwigd; en de Nakomelingschap bewyst hen, als voorbeelden van waare grootheid, de dankbaarste erkentenis. De voortreffelyke Fransche Historieschryver de Thou heeft dus den naam van Dominicus de Gourges voor altoos der vergetelheid onttrokken. De Admiraal de Coligny had in de voorleden eeuw voor de vervolgde Hugenooten een wykplaats op doen zoeken, om, des noods, in Florida, thans Noordcarolina, zich te kunnen bergen. Karelsburg, het tegenwoordig Charlestown, was, kort na deszelfs stichting, door de Spanjaarden overvallen en uitgemoord. Gourges alleen ondernam dit geweld te straffen, en de oprechte en groote de Thou alleen vereeuwigt zyn' roem, en verwerft hem den onverwelkelyken lof der Nakomelingschap voor zyne deugd. Ik heb, door den Held in dit Treurspel een Dochter te geeven, (van welke dit Stuk den naam draagt,) zyne Vaderlandliefde door de Ouderlyke liefde slechts gesterkt, en tevens zyne daad geschikt om dezelve, zo ik hoop, in de schoonste kracht van werking te kunnen vertoonen. De groote Albestuurder der waereld 
geeve, dat het nimmer eene eeuw mooge ontbreeken aan Beschermers van Deugd en Gerechtigheid!



{==118==} {>>pagina-aanduiding<<}

Vertooners.


Dominicus de Gourges, Fransch Edelman en Opperbevelhebber.

Louize, Weduwe van Francois d'Arlac, Fransch Edelman.

La Val, } Fransche Edellieden en Bevelhebbers.

Cipiere, } Fransche Edellieden en Bevelhebbers.

Vesti, } Fransche Edellieden en Bevelhebbers.

Joinville, } Fransche Edellieden en Bevelhebbers.

Du Bree, Bejaard Fransch Edelman.

Satouria, Koning van een groot gedeelte van Florida.

Olinde, Gemaalinne van Satouria.

Otocara, Broeder van Olinde, en Koning van een groot gedeelte van Florida.

Adusta, } Koningen van gedeelten van Florida, doch cynsbaar aan Satouria.

Italame, } Koningen van gedeelten van Florida, doch cynsbaar aan Satouria.

Hoya, Vriend van Adusta.

Oades, Hoofdman der Lyfwachten van Satouria en Otocara.

Fransche Onderbevelhebbers en Krygslieden.

Amerikaansche Grooten en Landzaaten.




Zwygenden.

Een Zoontje van Satouria en Olinde.

Lyfwachten van Satouria en Otocara.



Het TOONEEL is in FLORIDA;

het eerste en tweede bedryf aan het strand; de drie overigen op eene vlakte, in een bosch.

{==t.o. 118==} {>>pagina-aanduiding<<}


{== afbeelding 
	
Gy sterft, myn Vriend! gy zyt niet meer op my verbolgen! Vertoef, en voer my meê!


Vde Bedr. VIde Toon.


p.j. uylenbroek excud.
==} {>>afbeelding<<}
    


{==t.o. 119==} {>>pagina-aanduiding<<}







{==119==} {>>pagina-aanduiding<<}

Louize d'Arlac.


Treurspel.


Eerste bedryf.

Het tooneel vertoont het einde van een bosch, by een bergachtig strand: men ziet, ter zyde, onder een' boom, het wapen van Vrankryk, op een' steen uitgehouwen, opgericht; en, in het verschiet, de zee.

Eerste tooneel.

Satouria, Otocara, Lyfwachten.


Otocara. 
's Lands Vorsten eischen deel aan ons lofwaardig poogen; 
Men wil in Florida geen Spanjaards meer gedoogen. 
Sints, door die wreedaarts, in dit voormaals vreedzaam oord, 
De nieuwe vesting wierd verheerd en uitgemoord, 
Aan deze kust gebouwd door Vrankryks onderzaaten, 
Zyn zy in hunnen waan verwinnaars onzer Staaten. 
Hoe veel heeft dit gewest niet door hunn' dwang geleên! 

{==120==} {>>pagina-aanduiding<<}

Te lang, te fel getergd door hunne uitspoorigheên, 
Is elk dit uur bereid zich voor 's Lands heil te waagen, 
En, vóór hun sterkten zelfs, den Spanjaard op te daagen. 




Satouria. 
Men dien' zich van de kans, die 't goed geluk ons bied, 
Tot stuiting van 't geweld. Doch 't is de tyd thans niet 
Om die ontmenschten uit hun rust te doen ontwaaken, 
Nu wy van verre een vloot zien tot hun hulp genaaken. 
Gy onderscheidde zelf, by 't ryzen van den dag, 
Niet verre van de kust, de Castiljaansche vlag; 
En ligt waar' 't scheepsvolk reeds verscheenen op de stranden, 
Zo hen de tegenwind niet had belet te landen. 
't Is veiligst dat men eerst den vlooteling bestry'; 
En, zo men zegeviert, de sterkten zyn naby; 
't Zal ons verwinnend heir aan moed noch kracht ontbreeken, 
Om, na 't bederf der vloot, op 't landvolk zich te wreeken. 




Otocara. 
Door 't lossen van 't geschut op 't onverwachtst gewekt, 
Wierd van 't gebergte door myn wacht die vloot ontdekt. 
Terstond wierd op een' top het seinvuur aangestoken: 
'k Vloog yllings derwaart heen, zo ras 't begon te rooken, 
En zag het eerbewys van 't land en uit de zee. 
Men wuifde en wenkte, en wees het scheepsvolk naar de reê. 
De wind is om; de vloot kan spoedig ons genaaken. 



{==121==} {>>pagina-aanduiding<<}



Satouria. 
Men zal haar nadring ons ten eersten kenbaar maaken. 
Men geeft van allen kant op haar beweeging acht. 




Otocara. 
Ik had Adusta en Stalame reeds verwacht. 




Satouria. 
Zy zyn gewis naby. 




Otocara. 
Gevloekte Castiljaanen. 
Bewerkers van 's Lands ramp en van Louizes traanen! 
Hoe haakt myn ziel naar 't uur, waarin ik, door uw' val, 
Myn' roem vermeerdren en ons-allen wreeken zal. 
ô Liefde! sterk myn hoop! 




Satouria. 
Ik zie Oades komen. 




Tweede tooneel.

Satouria, Otocara, Oades, Lyfwachten.


Oades, 
tegen Satouria. 
Wy hebben van 't gebergte Adustaas heir vernomen; 
Hy trekt zyn benden voor, langs d' oever der rivier. 




Satouria. 
Wys 't volk de legerplaats, en lei den Koning hier. 





{==122==} {>>pagina-aanduiding<<}

Derde tooneel.

Satouria, Otocara.


Otocara. 
Ik houde Adusta voor den waardsten myner Vrinden; 
Gy zult, als ik, zyn trouw en yver ondervinden. 




Satouria. 
'k Heb, om zyn dapperheid, hem altoos hoog geschat; 
Gelukkig, zo zyn aart wat minder woestheid had, 
En hy bezadigdheid met krygsdeugd wist te paaren. 




Otocara. 
De driften mindren met het klimmen onzer jaaren. 
Wie nadert ons? 




Satouria. 
Stalame. 




Vierde tooneel.

Satouria, Otocara, Stalame, Lyfwachten.


Stalame. 
ô Vorsten! zyt gegroet. 
Tegen Satouria. 
'k Heb met myn oorlogsvolk my op uw' last gespoed; 

{==123==} {>>pagina-aanduiding<<}

Elk brand van yver om den vlootling te overromplen, 
En al de Spanjaards in 't gewis bederf te domplen. 




Satouria. 
Ik vlei my met hunn' val, nu elk ons bystand bied. 




Otocara. 
Wat edelmoedig hart haat die ontmenschten niet? 




Stalame. 
Welk een verschil in hen en Vrankryks eedle schaaren! 
Die zag men nooit door dwang dit vry gewest bezwaaren: 
Zy leefden met ons volk gelyk het broedren past; 
Zy roofden graan noch vee; geen vrouw leed overlast. 
Zy sleeten, met hun lot in Karelsburg te vreden, 
De dagen beurtelings in arbeid en gebeden; 
Of zongen in hun taal hun Godendom ter eer'; 
Of zetten zich by ons in onze hutten neêr, 
En hielden feest met ons; of leerden ons hun spelen, 
En deeden in de vreugd zelfs onze kindren deelen. 
Dus liepen de uuren in vermaak en onschuld voort; 
Tot hen de Castiljaan onmenschlyk heeft gemoord, 
Zich in hun plaats gevest, en, door zyne euveldaaden, 
Onze onverzoenbre wraak zich op den hals gelaaden. 
Zy vormen van ons land een woonplaats van elend'. 
Hier word het vee geroofd; daar word de maagd geschend; 
Ginds eischen zy den dienst van onze jongelingen; 

{==124==} {>>pagina-aanduiding<<}

En, word hen die ontzegd, zy dreigen, pressen, dwingen, 
En leggen 't slaafsche juk baldaadig op den hals 
Van vrygeboren volk. In zo veel ongevals 
Is niet dan hoop op wraak ons overig gebleeven. 
Men sterve of overwinne, en doe die wreedaarts sneeven. 




Otocara. 
Stalame! Ik voel myn hart verrukt door uwe reên. 
Men sterve of overwinn'. 't Is reeds te veel geleên. 




Stalame, 
tegen Satouria. 
Vergun my dat ik u myn benden moog' vertoonen. 




Satouria, 
tegen Otocara. 
Wil by Adusta myn verhaast vertrek verschoonen. 
Men maake elk tydstip zich ten nutte, om, by het strand, 
Ten stryd gereed te zyn zo ras de Spanjaard land. 




Otocara. 
Verlaat u op myn zorg. Ik zal hem hier verwachten. 




Vyfde tooneel.



Otocara, 
alleen. 
Louize! mogt myn trouw in 't einde uw smart verzachten! 
Mogt ik de wreeker zyn van al uw zielverdriet; 
Den wreeden Castiljaan, wiens woede niets ontziet, 
Door stroomen schuldig bloed uw traanen doen betaalen, 
En door myn teêrheid op uw' afkeer zegepraalen; 

{==125==} {>>pagina-aanduiding<<}

De alziende Zon had, in haar waereldheerschappy, 
Nooit sterveling belonkt, gelukkiger dan my! 
Doch, zo myn liefde niet op dezen prys kan hoopen, 
Wensch ik ten minsten voor myn bloed uw rust te koopen, 
Opdat ge een eind' moogt zien aan uw rampzaligheên. 




Zesde tooneel.

Otocara, Adusta.


Adusta. 
Myn waarde Boezemvriend dus peinzende en alleen? 
Ik dacht Satouria met u hier te onderhouên. 




Otocara. 
Stalame noodde hem zyn legermagt te aanschouwen, 
Opdat men vaardig zy den Spaanschen 't hoofd te biên. 




Adusta. 
Hoe vrolyk zou myn oog die snooden sneuvlen zien! 
Gy kent de vriendschap die ik Vrankryks onderdaanen 
Standvastig heb gewyd, sints vyf en zestig maanen. 
Hoe ik voor Ribaud zorgde, en van hem wierd bemind; 
En Laudonniere was, als hy, me een dierbaar Vrind. 
Hoe dikwerf denk ik aan die wenschelyke stonden, 
Waarin uw Zuster, aan Satouria verbonden, 
Hem Vader maakte van den Erfgenaam van 't Ryk! 

{==126==} {>>pagina-aanduiding<<}

Wat gaaven zy ons toen van trouw en vriendschap blyk! 
Wat zag men hen aan Zoon en Moeder niet vereeren! 
Hoe hielpen ze op het feest de gulle vreugd vermeêren! 
Wat was hun inborst heusch! Hoe minzaam hun gedrag! 
Zy strekten Florida ten zegen, tot den dag 
Waarop de Spanjaards hen moorddaadig overvielen. 
Hoe wenschte ik dat dees dolk die wreeden konde ontzielen! 
Ja, schoon een priester my nog onlangs heeft voorzegd, 
Dat ik zal sneuvlen in de woede van 't gevecht; 
Dit heilloos voorspook zou my treffen noch ontroeren, 
Indien ik ze allen slechts met my kon medevoeren. 




Otocara. 
Dat u die ramp nooit treffe, en 't onheil hen verteer'! 




Adusta. 
Hoe deerlyk velden zy de braave Franschen neêr! 
Ontferming vond geen plaats by die geweldenaaren. 
Ze ontzaagen deugd, noch jeugd, noch achtbre gryze hairen. 
De zwakke kunne zelf wierd woedende omgebragt; 
De droeve Moeder met den zuigeling geslagt; 
Wat zyn 'er op dien dag al euveldaên bedreeven! 
Een enkel man nochtans behield het veege leven, 
En borg zich in myn land; daar ik hem heusch ontfing. 
Hy is reeds hoog bejaard. Die achtbre vreemdeling 
Is in de legerplaats, waar ik u hem zal wyzen. 



{==127==} {>>pagina-aanduiding<<}



Otocara. 
Waartoe de gruwlen, die met recht elks hart doen yzen, 
Op nieuw gemaald, myn Vriend? De deerniswaarde elend' 
Die dit gewest vervulde is niemand onbekend. 
Hoe driftig wensch ik op de Spanjaards ons te wreeken! 
Uw Vreemdling echter is alleen hen niet ontweeken; 
Een jonge Fransche Vrouw, het moordend staal ontvlucht, 
Vond ook een wykplaats in Satouriaas gehucht; 
Zy zag haar' Echtgenoot geveld door die barbaaren, 
En wierd dus weduwe in het bloeien van haar jaaren. 
Het onmeêdoogendst oog ziet haar met deerenis. 




Adusta. 
Is 't mooglyk dat een vrouw den moord ontkomen is! 
'k Beklaag haar lot. 't Valt hard, alleen, by onbekenden, 
In een uitheemsch gewest het kwynend leven te enden. 




Otocara. 
Verlegen vliedende, en vervuld van smart en schroom, 
Vond zy een schuilplaats in een' uitgehoolden boom, 
En sleet een' bangen nacht in zuchten en in traanen; 
Tot zy Satouria, met eenige Indiaanen, 
In 't bosch verschynen zag, by 't ryzen van het licht. 
Zy viel hem aan de kniên, met een beschreid gezicht, 
En bad en smeekte hem haar voor den moord te bergen. 
Wien kon zy veiliger en beter schuilplaats vergen? 

{==128==} {>>pagina-aanduiding<<}

Zyn edelmoedig hart wierd met haar' ramp begaan. 
Hy zag haar van dat uur gelyk iets heiligs aan; 
En bragt haar in zyn huis, by myn geliefde Zuster. 
Olindes byzyn maakte allengs haar hart geruster. 
Doch, als zy slechts aan 't woên der Castiljaanen denkt, 
Kwynt ze als een tedre bloem, door stormgeweld gekrenkt. 
De moord van haar' Gemaal zweeft haar altoos voor de oogen. 
Gelukkig hy die ooit haar traanen af zal droogen! 




Adusta. 
Gy deelt in haare smart vry sterk. 




Otocara. 
Geliefde Vrind! 
Ik min haar sterker dan ooit sterfling heeft bemind. 




Adusta. 
Zy zal gelukkig zyn met u in d' echt te leeven. 




Otocara. 
Ach! nimmer heeft zy my een' blik van hoop gegeeven. 




Adusta. 
Gy, minnen zonder hoop? Een vreemde en zwakke vrouw... 




Otocara. 
Hou op; gy kent haar niet. Eerbiedig haaren rouw. 
De sterren, tintlende aan de breede hemelboogen, 
Staan dof en duister by den luister van haare oogen; 
De roode roos verbleekt by haar' koraalen mond; 

{==129==} {>>pagina-aanduiding<<}

Ze is schoon, gelyk de maan by zomeravondstond; 
Zachtmoedig, als een lam; en vlug, gelyk een hinde. 




Adusta. 
Een minnaar vind niets schoon dan 't schoon van zyn beminde. 




Otocara. 
Haar reednen vloeien als het zacht geruisch der beek, 
Die kabblend heenen dryft in de Almakansche streek. 
Wanneer zy somtyds, om de deernis niet te wekken, 
Haar smart, uit heuschheid, poogt te smooren of te dekken; 
Wanneer de wolk van druk op 't lief gelaat verdwynt, 
Is 't of de glans der zon door dunne nevels schynt 
Op 't Apalietsch gebergt', gereed om door te breeken. 




Adusta. 
Gy schildert sterk, en zoud nieuwsgierigheid ontsteeken 
Om 't voorwerp van uw min, zo 't mooglyk waar', te zien. 




Otocara. 
Kom, waarde Adusta, kom; dit kan terstond geschiên. 




Adusta. 
Uw Broeder zou zich ligt door ons beleedigd achten, 
Indien hy by myn volk naar myne komst moest wachten. 
Men groet' hem eerst. 




Otocara. 
Weläan. 



{==130==} {>>pagina-aanduiding<<}



Adusta. 
Wie nadert in 't verschiet? 
Is dat de uitheemsche Vrouw met uwe Zuster niet? 




Otocara. 
ô Ja; zy is 't. Nu kunt ge uw eigen oog betrouwen. 




Adusta. 
Laat ons een oogenblik haar onbemerkt beschouwen. 




Zevende tooneel.

Otocara, Adusta, Louize, Olinde.


Louize. 
ô Strand, getuige van Castiljes zegepraal! 
ô Berg, ô moordplaats van myn' hartvriend, myn' Gemaal! 
ô Cederwoud, besproeid door 't bloed der Hugenooten! 
Moest ik, door u te zien, myn wanhoop nog vergrooten! 




Olinde. 
Louize! geeft dit oord uw droefheid nieuwe kracht? 
Myn hartvriendin! heb ik u daartoe hier gebragt? 
Gy vleide my, dees plaats zoude uwen rouw verzachten, 
En naauwlyks zyt gy hier, of gy berst uit in klagten. 
Louize! ach! ween niet meer. Uw boezem zwoegt. Gy beeft. 
Indien myn vriendschap op uw hart nog invloed heeft, 

{==131==} {>>pagina-aanduiding<<}

Vertrek met my van hier. 




Louize. 
Ik bid u, laat ons blyven. 




Olinde. 
Ik voed geen oogmerk om u wetten voor te schryven; 
Maar is 't u nut? 




Louize. 
Helaas! ken ik myzelve recht? 




Adusta, 
tegen Otocara. 
Ze is inderdaad zeer schoon. 




Otocara. 
Ik heb u zulks gezegd. 




Olinde, 
tegen Louize. 
Ik zie myn' Broeder: tracht uw droefheid in te binden. 




Otocara, 
tegen Louize. 
Vergun my dat ik u den waardsten myner Vrinden, 
Die met ons stryden zal, gulhartig aan moog' biên. 




Adusta, 
tegen Louize. 
Gy zult ons beiden u ter wraak steeds vaardig zien. 




Louize. 
Vergeefs, helaas! Geen wraak geeft my myn' Egaê weder. 




Otocara. 
Is dan voor dien Gemaal alleen uw hart zo teder? 
Kan geen beschermer, kan geen Broeder, kan geen Vrind 

{==132==} {>>pagina-aanduiding<<}

Zich vleien met de hoop door u te zyn bemind? 
Gy weent, en antwoord niet! 




Adusta, 
ter zyde. 
Wien zou zy niet bekooren! 




Louize. 
'k Heb all' wat ik beminde in myn' Gemaal verlooren. 
Vernoeg u, op myn beê, met myne erkentenis. 
't Is 't eenige, helaas! dat my nog ovrig is. 




Otocara. 
Indien myn tedre trouw uw hartwond' niet kan heelen, 
Sta my ten minsten toe in uwe smart te deelen. 




Louize, 
tegen Otocara en Olinde. 
Hoe dikwerf heb ik u beroerd door myn verdriet. 
Ach. ween niet over my, schoon gy my weenen ziet. 




Olinde. 
Myn Zuster! myn Vriendin! 




Otocara. 
Zou 't u tot troost verstrekken, 
Dat gy hier iemand van uw Landsliên konde ontdekken? 




Louize. 
Mogt ik dit hoopen! mogt ik zo gelukkig zyn! 
Maar neen; wat vleie ik my? uw zeggen heeft geen schyn. 




Adusta, 
tegen Louize. 
Een uwer Landsliên leeft. 



{==133==} {>>pagina-aanduiding<<}



Louize. 
Durf ik uw woord betrouwen? 




Adusta. 
Hy heeft zich, na den moord, altoos by my onthouên. 




Louize. 
Zoud gy my toestaan hem te spreeken? 




Otocara. 
Twyfel niet; 
Myn Vriend deelt nevens ons in al uw zielverdriet. 




Adusta, 
tegen Louize. 
Stel u gerust, gy hebt geen weigering te vreezen; 
Hy zal terstond hier zyn. 
Ter zyde. 
Mogt zy de myne wezen! 
Tegen Otocara. 
Kom, Otocara, laat ons gaan. 
Tegen Olinde. 
Ik bid, verschoon 
Dat ik niet eerder u myn' dienst hebbe aangeboôn; 
De droefheid dezer Vrouw trof my met mededoogen. 




Olinde. 
Hy eert me, Adusta, die haar traanen tracht te droogen. 




Otocara, 
tegen Louize. 
Wy gaan u wreeken van Castiljes dwinglandy; 

{==134==} {>>pagina-aanduiding<<}

Verwacht den Vreemdling straks; hy is hier reeds naby. 




Agtste tooneel.

Louize, Olinde.


Louize. 
Ik sta in twyfling wat ik hoopen moet of vreezen. 
Is 't waar, of is 't een droom? Wie kan die Vreemdling wezen? 




Olinde. 
Misschien een Bloedverwant, een Vriend, een Broeder. 




Louize. 
Neen; 
'k Had hier geen Vrienden dan myn' Echtgenoot alleen. 




Olinde. 
Maar waarom hebt ge u toch naar dit gewest begeeven? 




Louize. 
Toen Laudonniere was tot Admiraal verheven, 
Ontfing myn Gaê bevel, met eenige Edelliên 
Zich in te scheepen, om dien Vlootvoogd hulp te biên. 
Gewoon in myn' Gemaal myn rust en heil te stellen, 
Kon ik niet anders dan standvastig hem verzellen. 




Olinde. 
Had gy geen Ouders? 



{==135==} {>>pagina-aanduiding<<}



Louize. 
Ach! wat naam hebt gy genoemd! 
Myn Vader, door zyn deugd en dapperheid beroemd, 
Was, verre uit ons gewest, by Vrankryks legervaanen, 
Om stryd te voeren met de wreede Castiljaanen. 
Myn Moeder, die hem niet kon volgen, stierf van druk, 
En zag noch haars Gemaals noch Dochters ongeluk. 
Ken, waarde Olinde! ken al de angsten die my prangen. 
Myn Vader wierd, helaas! in eenen stryd gevangen, 
En op de roeigalei, gelyk een slaaf, gescheept; 
Daar hy, zo hy nog leeft, zyne yzren keten sleept. 




Olinde. 
ô Deerlyk ongeval! 




Louize. 
Beklaagenswaardig Vader! 




Olinde. 
Hoe zwaar zyn onheil zy, uw toestand was nog kwaader. 
Wie bragt u toch bericht van dees gebeurtenis? 




Louize. 
Een naare brief, die door hemzelv' geschreeven is, 
En ons door Ribaud wierd behandigd, toen hy keerde 
Slechts weinig dagen voor de Spanjaard ons verheerde. 




Olinde. 
Myn hart is meer dan ooit met uwe smart begaan. 

{==136==} {>>pagina-aanduiding<<}

Vergeet, zo 't mooglyk is, den wreeden Castiljaan. 
Myn dierbre zielvriendin! leef hier gerust en veilig. 
Keer weder tot uzelf. Gy zyt ons-allen heilig. 
Hier leeft geen mensch die u geen onderstand zal biên. 
Gy zult gantsch Florida deez' dag gewapend zien. 
Elk brand van yver om den Spanjaard op te daagen. 




Louize 
En zo die legermagt rampspoedig wierd verslaagen? 




Olinde. 
Nog is 'er volks genoeg in ieder Koningkryk. 




Louize. 
Ach! vlei u niet te veel; de kans is te ongelyk. 
En zo het vlootvolk al in t landen wierd verwonnen; 
Wat zou het baaten? niets: de zaak waar' naauw' begonnen. 
De snoode Castiljaan heeft in dit groot gewest 
Zich, om verheerd te zyn, te wel, te sterk gevest. 
Hy ligt, uit burg by burg, gelyk een leeuw te loeren. 
Wat kan bestaan, zo hy 't geschut slechts aan doet voeren, 
En op d' Amerikaan zyne yzren kogels schiet? 
Uw volk heeft moeds genoeg, maar 't kent dien vyand niet. 
Half naakt, en slechts voorzien van spietsen, dolken, pylen, 
Of zwaare steenen, of geschonken legerbylen, 
En ongewoon aan orde, ontschaart het zich eerlang. 
De Castiljaan staat pal, en wykt niet uit zyn' rang. 

{==137==} {>>pagina-aanduiding<<}

Zyn harnas is zo sterk dat hem geen pylen deeren; 
Hy weet die op het schild behendig af te keeren; 
En velt door 't zwaar kanon, of ligter schietgeweer, 
All' wat hem wederstaat by gantsche drommen neêr. 




Olinde. 
Schep moed; de alziende Zon, getuige van uw lyden 
En 't onheil van ons land, zal voor ons leger stryden. 
Ik zie den Vreemdeling. Gedoog dat ik vertrekk'. 
Gy wenscht misschien dit uur geen derde in uw gesprek. 
Maar laat uw afzyn my ontrusten noch bedroeven; 
Keer spoedig naar myn hut. 




Louize. 
Ik zal niet lang vertoeven. 




Negende tooneel.

Louize, Du Bree.


Louize. 
Wat zie ik? 't Is du Bree, van wien Adusta sprak! 




Du Bree. 
Is 't mooglyk, Hemel! vind ik hier Mevrouw d' Arlac! 
Is zy de uitheemsche Vrouw, wie elk Louize noemde! 




Louize. 
Gy ziet Louize, wie het lot tot lyden doemde. 



{==138==} {>>pagina-aanduiding<<}



Du Bree. 
Schep moed, en wanhoop aan des Hemels goedheid niet. 
Zie hoe ze, op 't onverwachtst, u een' beschermer bied. 
Ik heb de wondre wyz', waarop gy zyt ontkomen, 
Door Otocara in de legerplaats vernomen; 
En dank de Hoogste magt, die u beveiligd heeft! 




Louize. 
Roemwaardige Du Bree, 't verkwikt my dat gy leeft; 
Dat ik een' Christen vind, met wien ik hart en oogen, 
In al myn zielverdriet, kan opslaan naar den hoogen. 
Ach! schoon Satouria myn ongeval beklaagt, 
De oprechte Olinde als waar' ze een Zuster zich gedraagt, 
En elk zich yvrig toont om voor myn heil te waaken, 
Myn ziel, te fel geschokt, kan tot geen rust geraaken. 
De trouw, de vriendschap, die gantsch Florida my bied, 
Wekt myne erkentenis, maar stilt myn droefheid niet. 
Het minste woord beroert me; elk voorwerp wekt myn traanen; 
En echter leef ik niet dan door de Amerikaanen. 
Hun bystand troost een vreemde en droeve weduwvrouw, 
Die, zonder hen, bezweek voor 't woeden van den rouw. 
Gezegend zy de Magt, die tot myn hulp u spaarde! 




Du Bree. 
Is 't gantsche leven niet een vreemdlingschap op aarde? 
Zyn wy niet veilig by den trouwen Floridaan? 

{==139==} {>>pagina-aanduiding<<}

't Verschilt niet uit wat oord we in 't eind' ten hemel gaan. 




Louize. 
ô Myn d'Arlac! 




Du Bree. 
Waartoe, waartoe dit troostloos weenen? 
Op 't moeilyk scheiden volgt een zegenryk heréénen. 
D'Arlac ging u vooruit, daar gy hem volgen zult. 
Leef in die hoop; verwacht dat tydstip met geduld. 




Louize. 
Ik zal, zo veel ik kan, my naar uw' raad gedraagen. 
Dan ach! myn Vriend, wie ziet een einde aan onze plaagen? 
Verbeeld ge u dat een heir van t' saamgeraapte liên 
In staat zal wezen om den vlootling 't hoofd te biên; 
En zo 't in dezen stryd al mogt verwinnaar blyven, 
Den trotschen vyand uit de sterkten zal verdryven? 
Beseft gy welk een lot al 't land genaakende is, 
Zo hy verwinnaar word? 
Na een weinig stilzwygens. 
Ach! toon me uw deerenis, 
Indien hy triomfeert! 




Du Bree. 
Wat eischt gy van myn trouwe? 




Louize. 
Helaas!.. 



{==140==} {>>pagina-aanduiding<<}



Du Bree. 
Voleind! 




Louize. 
Red dan een hulpelooze Vrouwe. 
Beloof my dat gy my zult bergen; dat ik aan 
Des vyands razerny noch smaad ten doel zal staan. 
Zweer dat gy my uw' dolk zult in den boezem wringen, 
Eer ik het voorwerp word' van zyn mishandelingen. 




Du Bree. 
Wat vergt gy my? Zou ik u moorden? Zou uw Vrind, 
Die zich voor 't Alziend oog tot uwe hulp verbind, 
En niets zo vuurig wenscht dan u ten steun te strekken, 
Zyn hand wreedaartig met uw schuldloos bloed bevlekken? 




Louize. 
Ach! weiger my dien troost in 't uiterst onheil niet! 
Indien de Castiljaan, wiens woede niets ontziet, 
Zyn wraak voldaan hield door 't verkorten van myn dagen, 
'k Zou mooglyk minder van uw weigring my beklaagen. 
Maar kunt ge eene eedle Vrouw, de weduw van uw' Vrind, 
Een hugenoote, die op aard' geen redder vind, 
Een onheil wreeder dan de wreedste dood zien lyden, 
Waarvan uw deernis haar weldaadig kon bevryden? 
Of dulden dat zy, in het akligst tydgewricht, 
U met haar' hooner daag' voor 's Hoogsten wraakgericht? 

{==141==} {>>pagina-aanduiding<<}

Zy wil hem te voet vallen. 
Ik smeek u; ik bezweer... 




Du Bree, 
haar wederhoudende. 
Wat magt is u gegeeven, 
Om dus, naar 't u behaagt, te speelen met uw leven? 
Denk dat ge een Christen zyt. Denk dat geen sterveling 
Beschikken kan van goed dat hy ter leen ontfing. 
Kan hy, die u bewaarde, u niet altoos bewaaren? 
Breng toch, zo 't mooglyk is, uw wanhoop tot bedaaren. 
Gy, schoon een zwakke vrouw, gy zyt misschien gered 
Uit d'algemeenen ramp, op uw d'Arlacs gebed. 
Gy zyt beveiligd toen de dappren zelf bezweeken. 
Is u dezelfde hulp niet uur op uur gebleeken? 
Ontbrak 't u ooit aan troost? Heeft u de Amerikaan 
Niet tot dit oogenblik weldaadig bygestaan? 
Wie heeft de harten tot uw' onderstand bewoogen? 
En zoud gy twyflen aan den bystand uit den hoogen? 
Zo wy ons, tegen hoop, verwonnen mogten zien, 
Beloof ik, zo ik leef, met u dit oord te ontvliên. 
Ik zal, dit zweer ik u, niet willig van u scheiden; 
Een Magtiger dan ik zal u en my geleiden. 
Wie weet of Coligny eerlang geen schepen zend; 
Of we ons nog niet in 't eind' gered zien uit de elend'. 
Een Hooger zorgt voor ons. Laat ons ons niet beklaagen. 

{==142==} {>>pagina-aanduiding<<}

't Moet ons behaagen 't geen den Hemel zal behaagen. 




Louize. 
Gy zyt een engel, die my troost in mynen rouw. 
Verschoon de angstvalligheid van een verlaaten vrouw. 




Du Bree. 
Kom, laaten we ons geloof uit ons gedrag bewyzen, 
Opdat het Heidendom met ons één Magt leer' pryzen... 




Louize. 
Zie hoe op 't ginds gebergt' het seinvuur rookt en brand. 




Du Bree. 
Wyk nevens my van hier; gewis, de Spanjaard land. 


Einde van het eerste Bedryf.







{==143==} {>>pagina-aanduiding<<}

Tweede bedryf.

Eerste tooneel.

Gourges, Vesti, La Val, Cipiere, La Vigne, en groot gevolg van Fransche Bevelhebbers en Soldaaten.


Gourges. 
Getrouwe Vrienden, myn geloofs- en landgenooten, 
Die, op myn' voorslag, hebt tot dezen togt beslooten, 
Opdat men zuidwaart aan gantsch Florida ontdekk', 
En roem voor 't Vaderland uit onzen zeetogt trekk'! 
Een waereld, niet geschokt door onze burgertwisten, 
Een nieuwe waereld, waar uw Vaders niets van wisten, 
Bewoond door Wilden, en, schoon woest en onbebouwd, 
Een bron van overvloed, word thans door u beschouwd. 
Hoort, nu wy vaardig staan om landwaart in te streeven, 
Wat my tot dezen togt het sterkst heeft aangedreeven. 
De braave Coligny, uw hoofd en rechtehand; 
De trouwe Vader van 't geschokte Vaderland; 
Bewust van 't moordverbond, door Koning Phlips geslooten 
Met wreeden Guize, tot bederf der hugenooten; 
En yvrend dat die ramp nog tydig wierd gestuit, 

{==144==} {>>pagina-aanduiding<<}

Zag, vruchtloos, in Europe alom naar schuilplaats uit; 
Zyne onvermoeide zorg voor zyn vervolgde Vrinden 
Deed hem die eindlyk in eene andre waereld vinden. 
Hy zond held Ribaud met een vloot naar dit gewest. 
Dees heeft, op zyn bevel, hier Karelsburg gevest, 
En met d'Amerikaan een' vasten vreê geslooten. 
Verzekerd van de trouw dier nieuwe bondgenooten, 
Liet hy zyn benden hier, en keerde spoedig weêr. 




Cipiere. 
Dit mannelyk ontwerp strekt Coligny tot eer. 




Gourges. 
Men hoorde in Vrankryk naauw' den uitslag van zyn poogen, 
Of 't Hof, met hem verzoend, en door zyn' raad bewoogen, 
Zond naar Amerika een tweede scheepsvloot af, 
Waarvan men 't hoog bevel aan Laudonniere gaf. 
Hy wierd op reis verzeld van eenigen der Grooten, 
En een geheele schaar' van vroome hugenooten. 
Myn Schoonzoon, aan myn Telg nog naauw' een jaar verknocht, 
Begaf zich met zyn Gade op dien rampzaalgen togt. 
Ikzelf had hen verzeld, ten waar' men in Toscaanen 
My opgehouden had met Vrankryks legervaanen, 
Daar ik voor Medicis, en tegen Spanje streed. 
Die Vyand stortte eerlang my in 't verschriklykst leed. 
Hy trok my met myn bende in zyn verborgen laagen, 

{==145==} {>>pagina-aanduiding<<}

En doemde ons ter galeië, en deed ons ketens draagen. 




La Val. 
Hoe! U, een hoofd van 't heir? 




Gourges. 
Myn Vriend, beklaag my niet; 
Zie my gepynigd door een wreeder zielverdriet. 
Ik wierd, na 't einden van twee lange en bange jaaren, 
Uit dezen staat verlost door Malthaas Ridderschaaren; 
En keerde naar Rochelle; alwaar my wierd gemeld 
Hoe deerniswaardig 't in deze oorden was gesteld: 
Dat Spanjes vloekrot, op de vesting aangevallen, 
Zich meester had gemaakt der welverweerde wallen; 
En, (ach! hoe melde ik 't u!) hier alles had geslagt, 
Behalven 't weinig volk dat ons dees tyding bragt. 




La Val. 
ô Gruwel! 




La Vigne. 
Hemel! 




Vesti. 
'k Was getuige van hun woede, 
En 't was ter naauwernood dat ik myn leven hoedde. 




Cipiere. 
Hoe! Weet gantsch Vrankryk niets van dien gevloekten moord? 



{==146==} {>>pagina-aanduiding<<}



Gourges. 
Die droeve tyding wierd door 't Hof met zorg gesmoord; 
En aan 't behouden volk het strengst bevel gegeeven, 
't Geheim te heelen, op verbeurte van het leven. 




La Val. 
Kon Coligny dan niets...? 




Gourges. 
Helaas! gy weet hoe 't staat. 
Door 't moorden van Condé byna ten einde raad, 
Is hy naauw' magtig ons verslaagen heir te bergen. 
Wie kan, helaas! wie kan hem wraak of bystand vergen, 
Daar hy zyn Gade en Kroost van stad naar stad doet vliên, 
En naauwlyks weet hoe hy de Guizen 't hoofd zal biên? 




La Val. 
't Onschuldig bloed eischt wraak. 




Cipiere. 
Wie kan dien moord gedoogen? 




Gourges. 
Myn Vrienden, 'k vind my niet in myne hoop bedroogen. 
Beseft hoe myne ziel door woede en deerenis, 
Sints ik dien gruwel hoorde, altoos gefolterd is. 
'k Verkocht myn huis en land om schepen uit te rusten, 
Waarmede ik zeilen kon naar deze uitheemsche kusten; 
Doch, niet ter wraak' van myn gesneuveld Kroost alleen, 

{==147==} {>>pagina-aanduiding<<}

Maar 't Vaderland ter eer', ter wraak' van 't algemeen. 
'k Verborg, hoe fel gegriefd door wanhoop en door smarte, 
Tot op dit oogenblik myn oogmerk in myn harte. 
Indien u 't knaagend leed eens droeven Vaders treft, 
Zo gy de elende van den hugenoot beseft, 
't Is nu of nimmer tyd hun aller ramp te wreeken. 
Ik dring u echter niet; schroom niet rechtuit te spreeken. 




La Vigne. 
Wy allen wierden in den burgerstryd gespaard. 
De wraak dier gruwlen is gewis voor ons bewaard. 
Zou Spanje strafloos 't bloed van onze broedren plengen? 




La Val. 
Zoekt Phlips niet ons als hen moorddaadig om te brengen? 
Zyn Alva en Granvelle aan iemand onbekend? 
Zyn zy de Stichters niet der algemeene elend'? 
De wreede Guize, die, door eigenbaat gedreeven, 
Zyne eigen grootheid zoekt door Spanje steun te geeven, 
Is 't heimlyk met hen eens, om, ten bestemden tyd, 
Ons 't leed te brouwen dat gantsch Nederland reeds lyd. 
De Koning is een kind, zo woest als onervaaren; 
En ach! zyn moeder heult met die Geweldenaaren. 




Vesti. 
Gelukkig, zo men hier de vesting nog bezat! 



{==148==} {>>pagina-aanduiding<<}



Cipiere. 
De waare dapperheid behoeft noch wal noch stad. 




La Vigne. 
Men winn' de sterkte weêr. 




La Val. 
Laat ons de moorders straffen. 
De Hemel zal gewis de onnoozlen wraak verschaffen. 
Gy zyt ons Opperhoofd: kom, Gourges! voer ons aan. 




Gourges. 
Bedenk u wél; het is een hagchelyk bestaan. 
Ik ben gereed, en waag zeer weinig aan myn leven. 




La Vigne. 
Zo ons de kans mislukt, wy zullen met u sneeven. 




Vesti. 
ô Hemel! sta ons by: eisch van al 't Spaansch gebroed 
Gestrenge rekenschap van 't wreedvergooten bloed. 




Cipiere. 
Wat mart men nog? laat ons de ontmenschten overvallen. 
ô Gourges! voer ons aan. Het is de wensch van allen. 




Gourges. 
Myn hart en hand zyn tot der moordren straf bereid. 
Doch laat ons niets bestaan dan met bedaard beleid. 
De Spanjaard houd ons nog gelukkig voor zyn vrinden. 
Men heeft, gelyk gy weet, om hem het oog te blinden, 

{==149==} {>>pagina-aanduiding<<}

By 't nadren tot de kust, de Castiljaansche vlag 
Doen waaien van de steng, zelfs eer men 't land nog zag. 
Ook deed ons zwaar geschut de schooten wederkeeren, 
Waarmeê we ons uit de vest als vrienden zaagen eeren. 
Dus word de vyand door geen achterdocht ontrust; 
En wacht, in dezen tyd, geen Franschen op de kust. 
Doch 't zou gevaarlyk zyn indien de Amerikaanen 
Zich thans verëenden met de snoode Castiljaanen. 




La Val. 
Zulks ducht ik niet; ô neen: de landzaat heeft gewis 
Hier reeds met smart beproefd hoe wreed de Spanjaard is. 




Vesti, 
op het wapen van Vrankryk wyzende. 
Ja, twyfel niet; elk zal van trouw ons blyken geeven. 
Dit schild van Vrankryk waar' niet overeind' gebleeven, 
Indien 't verbond, met ons geslooten, wierd versmaad. 
Dit schild strekt ten bewyz' dat elk hier Spanje haat. 




Gourges. 
Ik heb, onzeker hoe 't by 't volk hier was geschapen, 
De wachten uitgezet; en vlei my... 




{==150==} {>>pagina-aanduiding<<}

Tweede tooneel.

Gourges, Vesti, La Val, Cipiere, La Vigne, en groot gevolg van Fransche Bevelhebbers en Soldaaten. Joinville.


Joinville, 
van binnen. 
Wapen! wapen! 




Gourges. 
Wat hoor ik? 




Joinville, 
vooraan, ter linkerzyde van het tooneel, schielyk opkomende. 
Wapen! 




Gourges, 
hem stuitende. 
Sta; en geef ons meer bericht. 




Joinville. 
De verste schildwacht is verrast en opgeligt; 
En de Indiaan gereed ons yllings te overvallen 
Met een geduchte magt van veele duizendtallen, 
Gewapend naar 's lands wyz'. Zy trekken driftig voort. 
De gantsche voorhoede is niet verre van dit oord. 




Gourges. 
Dat elk zich vaardig maake om onheil af te wenden. 

{==151==} {>>pagina-aanduiding<<}

Tegen twee onderofficieren. 
Verzamelt in der yl de reeds ontscheepte benden, 
Geleidt ze hier; en brengt op onze vloot bevel, 
Dat een gedeelte der matroozen hen verzell'. 
De twee officieren vertrekken. 
Myn landgenooten, laat geen drift u overheeren; 
Bepaalt, zo 't mooglyk is, alleen u aan 't verweeren; 
Doch, zo de Amerikaan u noodzaakt tot den stryd, 
Toont dat gy helden, maar ook tevens Christnen zyt. 
Daar is de vyand zelf. 


Gourges schaart zich met zyn volk ter rechter zyde van het tooneel. De bevelhebbers trekken op zyn voorbeeld den degen. De soldaaten staan gereed met lanssen en vuurroers. Trompetten en trommen kondigen krygsalarm aan.



{==152==} {>>pagina-aanduiding<<}

Derde tooneel.

Gourges, Vesti, La Val, Cipiere, La Vigne, Joinville, een groot gevolg van Fransche Bevelhebbers en soldaaten, aan de eene zyde van het tooneel; Du Bree, met den schildwacht, die ongeboeid is; Otocara en Adusta, met eenige Amerikaansche Grooten, en een gedeelte van hun leger, aan de andere zyde. Zo ras Gourges Du Bree, die een' cedertak in de rechterhand heeft en opheft, met den schildwacht ziet naderen, doet hy, door een teeken, trompetten en trommen zwygen.


Du Bree. 
Ik breng deez' man u weder. 
Indien gy Franschen zyt, legt dan uw wapens neder. 




Gourges. 
Hoe! Daar ge ons tot op 't strand gewapend tegentrekt? 




Du Bree. 
Men had de Spaansche vlag op uwe vloot ontdekt, 
En waande dat gy uit Castilje waart gezonden. 
Men heeft hier 't vreêverbond met Vrankryk nooit geschonden. 




Vesti, 
Du Bree sterk aanziende, ter zyde. 
Ik twyfel. Neen, hy is 't. 

{==153==} {>>pagina-aanduiding<<}

Tegen Du Bree. 
Du Bree! 
Zy vliegen elkander in de armen. 
Myn waarde Vrind! 
Gy leeft! 




Vesti. 
Ik leef, verrukt dat ik u leevend vind. 
Tegen Gourges. 
Geef aan Du Bree geloof, hy zal u niet misleiên. 




Gourges, 
tegen Du Bree. 
Kan ik my met de hoop op uw getrouwheid vleien? 




Du Bree. 
Ja, gy en al uw volk, geloof my op myn woord, 
Gy hebt geen vyand dan den Spanjaard in dit oord. 




Gourges, 
ter zyde. 
ô Onverhoopt geluk! 
Hy geeft aan den wedergekeerden schildwacht een' wenk, om zich by zyn volk te voegen. Verder tegen zyn volk. 
Ontrolt de vredevaanen. 
Wy vinden vrienden in de braave Floridaanen. 




Du Bree. 
Dit edelmoedig volk mint Vrankryks heerschappy, 
En is, door Spanjes dwang, niet min getergd dan wy. 



{==154==} {>>pagina-aanduiding<<}



Otocara, 
tegen zyne benden, zo ras hy het wapen van Vrankryk in sommige vaanen ziet. 
Ontspant den boog, en steekt den wraakdolk in de schede. 
't Zyn waarlyk Franschen! dus is 't vrede. 




Fransche en Amerikaansche Krygslieden. 
Vrede! vrede! 




Du Bree, 
tegen Gourges. 
De Amerikaan voed schroom voor 't moordend schietgeweer. 




Gourges, 
tegen zyne soldaaten. 
Men wekk' geen achterdocht. Elk legg' het vuurroer neêr. 


Otocara nadert, van Adusta verzeld. Onder het naderen steeken zy hun dolken in hun gordels. Gourges en de Fransche bevelhebbers, dit ziende, steeken hunne degens in de schede.


Otocara. 
Zyt welkom in ons land, geliefde Bondgenooten! 
Wy hebben tegen Spanje al t' saam den kryg beslooten. 
Gelukkig, zo gy ons trouwhartig by wilt staan! 




Gourges. 
Wy allen zyn bereid met u ten stryd te gaan. 




Otocara. 
Ik heb Satouria alreeds bericht gezonden, 
Dat wy, op 't onverwachtst, hier vriend voor vyand vonden. 
Hy zal terstond hier zyn, en volgt ons op den voet. 



{==155==} {>>pagina-aanduiding<<}



Vesti, 
tegen Gourges, ter zyde. 
Ik bid u, sta my toe dat ik dees Vorsten groet': 
't Zyn helden, op wier deugd ge u veilig kunt verlaaten. 




Gourges, 
tegen Vesti. 
Voldoe uw' wensch. 




Vesti, 
Otocara en Adusta naderende. 
Gy ziet my weder in dees Staaten. 




Otocara, 
Vesti de hand biedende. 
Goedhartige Vesti! wees driewerf wellekom. 




Adusta, 
Vesti omhelzende. 
Met welk een vreugd vind ik myn' ouden Vriend weêrom! 
Hoe zyt gy 't woest geweld der moordren toch ontkomen? 




Vesti. 
Ik zwom naar Ribauds kiel, die my heeft ingenomen. 




Otocara, 
tegen al de Fransche bevelhebberen. 
Gy zult hier niemand zien die u geen vriendschap toont. 
Denkt dat gy in ons land by uwe Broeders woont. 
Wy allen vloeken Spanje, en blaaken van verlangen 
Om die wreedaartigen het loon te doen ontfangen 
Zo wel van 't geen uw volk door hen heeft ondergaan, 
Als van de gruwlen die zy daaglyks nog bestaan. 




Gourges. 
Wy zullen ons niet slechts, als 't Broeders voegt, gedraagen, 
Maar, dit gewest ten dienste, ons-aller leven waagen. 

{==156==} {>>pagina-aanduiding<<}

Wy wisten, toen ons 't lot van de onzen wierd ontvouwd, 
Wat gy met de uwen van die snooden lyden zoud; 
Dit heeft ons aangezet om naar dit oord te spoeden, 
Of 't ons nog mooglyk waare u voor 't bederf te hoeden. 
Gelukkig, dat de vloot hier tyds genoeg verscheen! 




Adusta. 
Ik zie Satouria. 




Otocara. 
Stalame volgt zyn schreên. 




Vierde tooneel.

Gourges, Vesti, La Val, Cipiere, La Vigne, Joinville, Du Bree, en groot gevolg van Fransche Bevelhebbers en soldaaten, aan de eene zyde van het tooneel; Otocara en Adusta, met eenige Amerikaansche Grooten en een gedeelte van hun leger aan de andere zyde. Satouria, Stalame, Oades.


Otocara. 
Satouria, gy ziet onze oude en trouwe vrinden, 
Die zich niet minder dan wy ons beleedigd vinden. 
Zy komen ons ter hulp'. 



{==157==} {>>pagina-aanduiding<<}



Satouria, 
tegen Gourges. 
Gy zyt ons wellekom. 
Maar, zo gy Franschen zyt, meldt my de reên waarom 
Gy gistren al den dag Castiljes vlag vertoonde, 
En 't eerbewys der vest met uw geschut beloonde? 
Dit dunkt met reên my vreemd. 




Gourges. 
Hoon ons door argwaan niet. 
Het voeren van die vlag is op myn' last geschied, 
Om des te veiliger den Spanjaard op te komen. 
Had hy de Fransche vlag op onze vloot vernomen, 
Hy waare ontwyfelbaar door dat gezicht ontrust, 
En had ons ligt belet te nadren tot de kust. 




Satouria. 
Gy had u door dees daad veel onheils kunnen baaren. 
Wy allen, fel getergd door die geweldenaaren, 
Veréénden onze magt om u het hoofd te biên, 
En hebben u van 't strand voor vyand aangezien. 
Beseft gy tot wat smart het u en my zou strekken, 
Zo gy geen middel had gevonden u te ontdekken, 
En by uw landing door ons heir waart aangetast, 
Gelyk ons oogmerk was? 




Gourges. 
Vesti vond zich gelast 

{==158==} {>>pagina-aanduiding<<}

Met de eersten van ons volk zich naar het land te spoeden. 
Dus had men goede hoop tot stuiting van 't vermoeden. 




Satouria. 
Vesti! 




Gourges. 
Gy ziet hem hier. 




Satouria, 
Vesti ziende. 
Ik voel myn hart verblyd. 
Nu ben ik overtuigd dat gy geen Spanjaards zyt. 
Nu ziet ge in my uw' Vriend. Vesti is geen verraader. 
Ik min hem als een Zoon bemind word door zyn' Vader. 




Vesti, 
ontroerd. 
Myn hart erkent de gunst, my steeds door u betoond. 
Hoe wensche ik dat die door myn Vrienden word' beloond! 




Gourges, 
tegen Satouria. 
Wy zullen, door de wraak op Spanje, uw trouw vergelden. 




Satouria. 
Nu is myn ziel gerust op u en al uw Helden. 
'k Zal zorgen dat u in deze oorden niets ontbreek'. 




Gourges. 
Wy steunen op uw deugd; doch... 




Satouria. 
Wat begeert gy? Spreek. 



{==159==} {>>pagina-aanduiding<<}



Gourges. 
Ik zal, dewyl gy 't vergt, my ongeveinsd verklaaren. 
Ontfang twee hopliên van myn heir als gyzelaaren, 
Tot dat ik met myn volk verwinnaar wederkeer'; 
Doch geef, op myn verzoek, my onderpanden weêr; 
Zo zal ons de achterdocht niet stooren of ontrusten. 




Satouria. 
Gy komt als vreemdeling voor 't eerst aan onze kusten; 
Wie keurt gy waardig u te worden aangeboôn? 




Gourges. 
Vertrouw in myne hoede uwe Echtgenoote en Zoon. 




Satouria. 
Gy eischt een' zwaaren eisch. 




Otocara, 
tegen Satouria. 
Laat ons niet tegenstreeven; 
Zy waagen zich voor ons. 




Satouria, 
tegen Gourges. 
Hoe! ik die panden geeven? 




Gourges. 
Ik eisch niet, dat ge uw Gade op onze vloot vertrouwt, 
Maar slechts dat ze in myn tent zich met uw' Zoon onthoud', 
Tot na 't aanstaand gevecht. Du Bree zal haar bewaaren, 
Terwyl we afwezig zyn met onze legerschaaren; 
En zelfs, indien dit blyk van trouw uw' schroom verzacht, 

{==160==} {>>pagina-aanduiding<<}

't Zy half met onze, half met Floridaansche wacht. 




Satouria. 
Welaan, 'k zal aan uw zorg die panden overgeeven. 




Gourges. 
En ik, Amerika bevryden, of hier sneeven. 


Zy omhelzen elkander.


Satouria, 
tegen Oades. 
Gelei Olinde met het Jongske hier. 
Oades vertrekt.


Tegen Gourges. 
Mynheer, 
Besef door dit besluit hoe hoog ik u waardeer. 
'k Vertrouw u al myn heil, de blydschap myner dagen. 




Gourges. 
Gy zult, geloof my, van dees daad u nooit beklaagen. 
Ik weet te wel, helaas! wat rouw de ziel verscheurt, 
Wanneer men troosteloos om Gade en Telgen treurt. 




Satouria. 
Hebt gy uwe Echtgenoote en Kindren moeten derven? 




Gourges. 
Myn afzyn heeft myn Gaê van hartewee doen sterven. 
En ach! myn Telgen zyn, door 't spooreloos geweld 
Van Spanjes moordziek rot, in dit gewest geveld. 



{==161==} {>>pagina-aanduiding<<}



Satouria. 
Gy treurt niet zonder reên. Dit leed doorgrieft het harte. 




Otocara, 
tegen Gourges. 
'k Neem als een Broeder deel in uwe ondraagbre smarte. 




Adusta, 
driftig. 
Ik zal in 't oorlogsveld den snooden Castiljaan.... 




Otocara. 
Poog, zo 't u mooglyk is, veeleer den stryd te ontgaan. 
Tegen Satouria. 
Het priesterdom voorspelde Adustaas deerlyk sneeven 
In 't naast gevecht. Voorkom dit onheil. Red hem 't leven. 




Adusta. 
Zwyg, Otocara, zwyg, gy hoont my door uw reên. 




Stalame, 
tegen Adusta. 
Hy zorgt voor uw behoud, laat my uw plaats bekleên: 
Het is geen dapperheid zich roekeloos te waagen. 




Adusta. 
Zou ik niet stryden? ik lafhartig my gedraagen? 
Denkt Otocara dit? 




Otocara. 
Ik bid u, laat u raên. 
't Is geen lafhartigheid aan 't lot geloof te slaan. 
Uw Vader liet zich door zyn krygsdrift overheeren; 
Gy weet wat hem weêrvoer. 



{==162==} {>>pagina-aanduiding<<}



Satouria. 
Laat ons dit onheil keeren. 
Wy doen u allen recht. Uw dapperheid is groot. 
Maar sta ons toe dat wy u hoeden voor de dood. 




Stalame. 
Gy zult, volgt ge onzen raad, den vyand niet genaaken. 




Satouria. 
Gebie de lyfwacht die myn Gade zal bewaaken. 
Denk hoe gy door dees daad, en in dit tydgewricht, 
Satouria, Olinde, en uwen Vriend verpligt. 




Adusta. 
Hoe moeilyk 't my ook vall' my naar uw' raad te voegen, 
Dewyl gy 't allen wenscht, welaan, 'k zal u vernoegen. 




Satouria. 
Een wyze ziet bedaard den staat der zaaken in. 




Otocara, 
tegen Adusta. 
Hoe duur verpligt ge my! 




Gourges. 
Ik zie de Koningin. 





{==163==} {>>pagina-aanduiding<<}

Vyfde tooneel.

Gourges, Vesti, La Val, Cipiere, La Vigne, Joinville, Du Bree, en groot gevolg van Fransche Bevelhebbers en soldaaten, aan de eene zyde van het tooneel; Satouria, Otocara, Adusta, Stalame, met eenige Amerikaansche Grooten en een gedeelte van hun leger aan de andere zyde. Olinde, met haar Zoontje, Oades.


Olinde, 
tegen Satouria. 
Mag ik gelooven 't geen Oades my deed hooren? 
Is Florida deez' dag het groot geluk beschooren 
Dat Vrankryks dapper volk, aan deze kust geland, 
Ons leger sterken zal door hunnen onderstand? 




Satouria. 
Ja, dierbre Olinde, ja; zie Vrankryks onderzaaten, 
Waarop ik als weleer my veilig durf verlaaten. 
Ten blyk' dat zich myn hart van hen verzekerd houd, 
Heb ik dit Kind en u, als panden, hen betrouwd. 




Olinde. 
Wat zegt ge! uw' Zoon en my? 



{==164==} {>>pagina-aanduiding<<}



Satouria. 
't Is slechts voor weinig dagen. 
Laat deze schikking u ontroeren noch mishaagen. 
Gy blyft in 's Veldheers tent in onze legersteê, 
Waar u Adusta zal bewaaken met Du Bree. 




Olinde. 
Olinde is niet gewoon uw' wensch te wederstreeven. 
Indien 't uw heil vergroot, wat vraag ik naar myn leven! 




Otocara. 
Stel u gerust, Olinde, en vrees geen ongeval, 
Op Gourges wyzende. 
Verzekerd dat dees Held uw schutsheer wezen zal. 




Gourges, 
tegen Otocara. 
Uwe edelmoedigheid gaat boven myn verwachting, 
En vordert billyk myne en aller braaven achting. 
Tegen Olinde. 
Verlaat u op myn woord, Mevrouw. Verban uw smart. 
Gy zyt zo dierbaar als een dochter aan myn hart. 
Geen van de mynen zal u reên tot klagten geeven. 
'k Zou u behoeden, zelfs ten koste van myn leven. 
Tegen Satouria. 
ô Vorst! dat ons verbond altoos onschendbaar zy! 
Ontfang ten steun daarvan dees gyzelaars van my. 
Vesti, Joinville. 

{==165==} {>>pagina-aanduiding<<}

Vesti en Joinville naderen. 
Strekt tot borgen, aan den Koning 
En al dees Vorsten, van myn zuivre trouwbetooning. 
Vesti en Joinville voegen zich by de Amerikaanen. 




Satouria 
neemt Olinde by de hand, en bied haar Gourges aan. 
Aanvaard van myne hand het voorwerp myner min. 




Olinde, 
Satouria omhelzende. 
Vaar wel. Ik bid u, waak voor myne zielvriendin. 




Satouria, 
tegen Olinde. 
Ik zal haar gadeslaan. 
Olinde gaat met haar Zoontje, Adusta, Du Bree, en drie Amerikaanen, aan de zyde der Franschen over.


Tegen Gourges. 
Verzel ons met dees Grooten 
Naar 't gindsche cederwoud. Getrouwe Bondgenooten! 
Komt, woont aldaar met ons een raadsvergadring by, 
Opdat men overweeg' wat middel oorbaarst zy 
Om ons te ontheffen van de woede der tirannen. 
Gy kunt daar, onder 't loof, uw tenten uit doen spannen: 
Zo blyft uw landing aan den Spanjaard onbekend, 
Die zeldzaam eenig volk in onze bosschen zend. 




Gourges. 
Ik volg u; doch vergun my eenige oogenblikken, 

{==166==} {>>pagina-aanduiding<<}

Om alles op de vloot en in myn heir te schikken. 




Satouria. 
Wy wachten op uw komst, en gaan u derwaart voor. 
Tegen Oades. 
Oades, blyf, en wys den Franschen 't naaste spoor. 


Satouria, Otocara, Stalame, met Vesti en Joinville, en de Floridaansche Grooten en Amerikaanen vertrekken.


Zesde tooneel.

Gourges, La Val, Cipiere, La Vigne, Du Bree, Olinde, met haar Zoontje, Adusta, met drie Amerikaanen, Oades, een groot gevolg van Fransche Bevelhebbers en soldaaten.


Gourges, 
tegen Cipiere. 
Cipiere, meld dit heil terstond op onze schepen, 
En doe het krygstuig en den voorraad herwaart sleepen. 
Cipiere vertrekt.


Tegen La Val, op Oades wyzende. 
Gelei ons heir, waar u Oades voor zal gaan. 
La Val vertrekt, met een gedeelte der Fransche Bevelhebbers en soldaaten.


Tegen La Vigne. 
Doe in een lomrig oord de tenten nederslaan. 

{==167==} {>>pagina-aanduiding<<}

La Vigne vertrekt met de overíge Fransche Bevelhebbers en soldaaten; behalven drie soldaaten, die zich, op een' wenk van La Vigne, by Du Bree voegen.


Tegen Olinde. 
Reik my uw hand, Mevrouw. 
Tegen Adusta en Du Bree. 
Verzelt ons, braave Vrinden, 
Opdat wy ons in 't bosch al t' saam vereenigd vinden. 


Gourges geleid Olinde, verzeld van haar Zoontje; Adusta vertrekt met Du Bree, gevolgd van de drie Fransche en de drie Amerikaansche soldaaten.


Einde van het tweede Bedryf.







{==168==} {>>pagina-aanduiding<<}

Derde bedryf.

Het tooneel verbeeld eene aangenaame vlakte, omringd van oranje-, citroen- en cederboomen. Gourges zit op de hoogste plaats in den raad; Satouria en Stalame aan zyne rechte, Otocara en Adusta aan zyne slinke hand, op zetels van riet gevlochten, en met groente gesierd. De Fransche en Amerikaansche Bevelhebbers zitten op den heuvelachtigen grond, ter wederzyden. Men ziet aan de rechte hand, naby den voorgrond, een gedeelte van de tent van Gourges.

Eerste tooneel.

Gourges, Satouria, Otocara, Stalame, Adusta, La Val, Cipiere, La Vigne, Du Bree, en eenige andere Fransche Bevelhebbers; Oades, Hoya, en eenige andere Amerikaansche Grooten.


Gourges. 
Men houde, ô Vorsten! zich aan 't vastgesteld besluit, 
En kiez' de duisternis tot de onderneeming uit. 
Zo ras wy 't zonnelicht beneên de kim zien zinken, 
De heldre sterren aan den hoogen hemel blinken, 

{==169==} {>>pagina-aanduiding<<}

Kwyte elk zich moedig van zyn' aangenomen last. 
Het sterke Karelsburg zal, onverwacht verrast, 
Door ons veréénigd heir welhaast gewonnen wezen, 
Naardien Melendes, verr' van eenig leed te vreezen, 
Zich met zyn heilloos rot gerust en veilig acht. 
En, zo deze aanval slaagt, dan, met veréénde magt, 
De beide burgen der tirannen aangevallen, 
Opdat deze eigen nacht ons meester zie van allen. 
Men zorg' vooral dat ons de ontmenschten niet ontvliên, 
En in gehucht of woud naar schuilplaats ommezien. 




Satouria. 
Men zal den Castiljaan het vluchten wel beletten, 
En al de paden, om de sterkten, naauw bezetten; 
Zo wacht' hem zyne straf, waar hy zich keere of wend'. 




Gourges. 
'k Verlaat my op uw zorg; al 't land is u bekend. 




Stalame. 
Wy zullen allen u van yver blyken geeven. 




Otocara. 
Dat Vrankryk triomfeere, en al de Spanjaards sneeven! 




Gourges. 
Dat zich gantsch Florida in vryheid zie hersteld! 




Adusta, 
tegen Gourges. 
Hoe gaarne had ik op deez' krygstogt u verzeld! 



{==170==} {>>pagina-aanduiding<<}



Gourges, 
tegen Adusta. 
Wy kennen reeds uw' moed; thans zult ge uw trouw doen blyken 
Door 't hoeden van Olinde. 




Adusta. 
Ik zal niet van haar wyken. 


Gourges luistert La Val iets in, die daarop vertrekt, maar terstond wederkeert met eenige soldaaten, die eenige zwaarden, bylen en korte spietsen draagen.


Gourges. 
ô Eedle Vorsten, die, zo naauw aan ons verknocht, 
Uw leven nevens ons zult waagen op deez' togt! 
Vergunt dat ik aan u en aan uwe oorlogslieden, 
Uit naam van Vrankryks Vorst, dees wapens aan moog' bieden. 
Tegen Satouria. 
Ontfang dit blinkend staal: het strekke in uwe hand 
Tot glori van uw huis en van uw Vaderland! 




Satouria, 
het zwaard bezichtigende, nadat hy 't uit de schede heeft getrokken. 
En tot den ondergang der snoode Castiljaanen. 




Gourges, 
terwyl hy Adusta en Stalame elk een zwaard aanbied. 
Bestrydt de haaters der getrouwe Floridaanen. 

{==171==} {>>pagina-aanduiding<<}

Adusta en Stalame aanvaarden de zwaarden, en buigen zich.


Tegen Otocara, hem ook een zwaard aanbiedende. 
Gebruik deez' kling ter wraak' van 's lands geleeden hoon. 




Otocara, 
in de hand van La Val een byl ziende. 
Schenk my dees legerbyl; ik ben geen zwaard gewoon. 




Gourges. 
Aanvaard ze beiden, zo ze beiden u behaagen. 




Otocara. 
Ik zal, ik zweer u zulks, die gunst my waard' gedraagen. 




Gourges, 
tegen La Val, Cipiere, en La Vigne. 
Voorziet deze eedle schaar' van blinkend krygsgeweer; 
Zo ga men Spanjes magt met grooter kracht te keer. 
La Val, Cipiere, en La Vigne ontfangen de zwaarden, spietsen en bylen uit de handen der krygslieden, en deelen ze uit aan de Amerikaansche Grooten.


Tegen Satouria. 
Uw benden zyn vermoeid door 't waaken op de kusten; 
Doe haar van spys voorzien, en gun haar uit te rusten, 
Tot byna middernacht: dat elk dan vaardig zy, 
Om zich te wreeken van des vyands dwinglandy. 




Satouria. 
Verlaat u op myn zorg: gy zult met vreugd bevinden 
Hoe trouw de Floridaan zich kwyt voor zyne vrinden. 

{==172==} {>>pagina-aanduiding<<}

Tegen zyne Vrienden. 
Verzelt me, ô Vorsten! geeft met my naauwkeurig acht 
Dat all' wat noodig is ter uitvoer word' gebragt. 




Gourges. 
Ik wensch een oogenblik Du Bree hier te onderhouên. 




Satouria. 
Gebiê, Mynheer. 


Hy geeft Du Bree een' wenk om te blyven, en vertrekt, verzeld van de Vorsten, en gevolgd van alle de Amerikaanen.


Tweede tooneel.

Gourges, La Val, Cipiere, La Vigne, Du Bree, en eenige andere Fransche Bevelhebbers.


Gourges, 
tegen Du Bree. 
Ik stel, ten blyk' van myn betrouwen, 
Niet slechts Olinde alleen, maar zelfs de legersteê, 
In onze afwezendheid, in uwe hand, Du Bree; 
Gebiê de Fransche wacht, die beiden zal bewaaren. 




Du Bree. 
Ontbloot u niet te veel van uwe legerschaaren; 
Gy hebt uw oorlogsvolk hoognoodig in 't gevecht; 
En deze landaart is goedhartig en oprecht; 

{==173==} {>>pagina-aanduiding<<}

Dus staat geen onheil in uw afzyn my te duchten. 




La Val. 
Olinde zelf kon u uit schroom veelligt ontvluchten. 




Du Bree. 
Verdenk haar vroomheid niet; al bleef zy gantsch alleen, 
Zou ze, eer gy wederkeerde, uit deze tent niet treên. 




Gourges, 
tegen zyne togtgenooten. 
Beseft gy al 't geluk, dat ons tot nu bejegent, 
En hoe, op 't onvoorzienst, ons oogmerk word gezegend? 




Cipiere. 
De Hemel duld somtyds dat de onschuld word verdrukt; 
Doch, schoon hy niet altyd haar aan den ramp ontrukt, 
Hy zal nooit straffeloos haar' ondergang gedoogen. 




La Vigne. 
Wy zien zo duidelyk den bystand uit den hoogen, 
Dat ik my vleien durf met d' uitslag van den stryd. 




Du Bree. 
Ik bid u, zegt my of gy hugenooten zyt? 




Gourges. 
Ja, allen die hier zyn. 




Du Bree. 
Gy vind in my een' Broeder. 


Gourges omhelst hem, en allen reiken hem de hand toe, of geeven hem teekenen van vriendschap.

{==174==} {>>pagina-aanduiding<<}



Gourges. 
Gy ook een hugenoot! Gezegend zy de Hoeder, 
Die u beveiligd heeft voor 's vyands razerny! 
Maar ach! is niemand hier den moord ontgaan dan gy? 




Du Bree. 
Helaas! hoe kon het volk den Castiljaan ontkomen? 
De dappre Ribaud, die, vol vuurs, had voorgenomen, 
Zo dra hy 't landen van die wreeden had verstaan, 
Met onze schepen op hun schepen los te gaan, 
Schoon hem die stoute togt ontraên wierd door ons allen, 
Wierd door een' fellen storm rampzalig overvallen; 
De kielen tegen 't strand verbryzeld en vernield, 
Behalven 't schip waarin zyn Broeder zich onthield, 
Waarin Vesti zich borg; en dat u in het ende 
De tyding heeft gebragt der algemeene elende. 




La Val. 
En zo veel ongevals word door het hof gesmoord? 




Du Bree. 
'k Bevond, op dezen togt, my binnen Ribauds boord. 
Terwyl wy streeden met de orcaanen en de stroomen, 
Was 't sterke Karelsburg al stormende ingenomen. 
De vyand had niet slechts wat weêrstand bood geslagt, 
Maar zelfs de onweêrbre schaare onmenschlyk omgebragt. 
De braave Ribaud zag, van al zyn waterschaaren, 

{==175==} {>>pagina-aanduiding<<}

Niet meer dan dertig man geborgen uit de baaren. 
Wy allen waanden dat de vest nog wierd verweerd, 
En wendden ons daarheen; doch 't was te spaê gekeerd. 
Valmonte bood van verre ons, die nog ovrig bleeven, 
Als waar' hy moordens moê, behoudenis van 't leven. 
Wy gaaven, ach! te ligt, zyn vleiery geloof, 
En steunden op zyn woord, en vielen hem ten roof. 
Men stelde vruchtloos voor aan de aartsgeweldenaaren, 
Dat wy met Spanjes Vorst in vasten vrede waaren; 
Die snooden spotten met ons deerlyk zielverdriet. 
Dit onheil, spraaken zy al schimpend, treft u niet 
Als vrienden van ons Ryk, als Vrankryks onderdaanen, 
Maar als aartskettren, als vloekwaarde Lutheraanen. 




La Val. 
Dat hen de Hemel straffe! 




Cipierf. 
Ik brand van ongeduld. 




Gourges. 
Indien de hoogste Magt ons aller wensch vervult, 
Zal 't zelfde lot eerlang de ontmenschten wedervaaren, 
Is 't niet als Spanjaards, 't zy als wreede moordenaaren. 




Du Bree. 
Dus wierden we allen door de ontrouwen neêrgeveld. 
Ik, flaauw door 't bloedverlies, wierd by de doôn geteld. 

{==176==} {>>pagina-aanduiding<<}

De vyand week, toen hy ons 't leven dacht benomen. 
De koelte van den nacht deed my allengs bekomen. 
Ik borg met moeite my in 't diepst' van 't naaste woud, 
En vond in 't einde by Adusta myn behoud. 
Ik dank, naast 's Hemels gunst, aan zyne gunst myn leven. 
'k Heb my, op zyn verzoek, met hem naar 't heir begeeven, 
En hoorde op dezen dag, met veel verwondering, 
Dat hier een jonge vrouw der moordren staal ontging. 




La Val. 
'k Zie Otocara. 




Gourges, 
tegen La Vigne. 
Laat ons krygsvolk zich verkwikken, 
Opdat men vaardig zy, in weinige oogenblikken, 
Ten vastgestelden tyde. 


La Vigne vertrekt met alle de onderofficieren; zy groeten Otocara, die hen vriendlyk wedergroet.


Derde tooneel.

Gourges, La Val, Cipiere, Du Bree; Otocara, met het zwaard op zyde, en de byl in de hand; Oades.


Otocara. 
Ik stoor misschien uw reên; 
Doch, zo ge alleen wilt zyn.... 



{==177==} {>>pagina-aanduiding<<}



Gourges. 
Neen, Otocara, neen. 
Wy spreeken niets geheims: treê onbelemmerd nader. 




Otocara, 
tegen La Val, Cipiere, en Du Bree. 
'k Zie u als Broeders aan. 
Tegen Gourges. 
En u als mynen Vader. 
Uw heusche minzaamheid, uw openhartige aart 
En groote kundigheên, zyn al myn' eerbied waard'. 
Sta Otocara toe aan uwe zy' te stryden; 
Hy zal aan uw behoud zyn leven willig wyden, 
En u doen zien, zo gy die eer hem waardig vind, 
Hoe hy den Spanjaard haat, hoe hy de Franschen mint. 




Gourges. 
Ik stem uw' voorslag toe, zo 't u tot vreugd kan strekken. 




Otocara, 
verheugd, en zyne byl toonende. 
Nu zal Melendes zich dees heirbyl niet onttrekken. 




Gourges. 
Wat heeft u aangezet tot zulk een' fellen haat? ... 
Spreek; is 't ons onheil, is 't het onheil van uw' Staat? 




Otocara. 
De rampen van uw volk en van onze onderdaanen 
Doen ieder gruwen van de snoode Castiljaanen: 
Doch 't zyn de bronnen van myn wraakzucht niet alleen; 

{==178==} {>>pagina-aanduiding<<}

Neen; 't is de deernis met Louizes droef geween. 




Gourges, 
eenigzins ontzet, ter zyde. 
Louize! ... 
Tegen Otocara. 
Is dit een naam, dien hier de vrouwen draagen? 




Otocara. 
Gy zoud, zo gy haar zaagt, haar ongeluk beklaagen. 
Hoe schoon de vrouwen in Europe ook moogen zyn, 
Louize is de allerschoonste. 




Gourges, 
ter zyde. 
Ach! neen; het heeft geen' schyn. 
Tegen Otocara. 
Word zy door u bemind? 




Otocara. 
Wien zou zy niet bekooren? 




Gourges. 
Is ze eene uitheemsche of in Amerika gebooren? 




Otocara. 
Niet in Amerika, maar in uw Vaderland. 




Gourges, 
ter zyde. 
Helaas! 




Otocara. 
Satouria verleent haar onderstand; 
Zy leeft hier in zyn huis, met myn geliefde Zuster, 

{==179==} {>>pagina-aanduiding<<}

Olinde, en is thans door haar afzyn te ongeruster. 




Gourges. 
Ik bid u, antwoord my. Zyt gy haar bruidegom 
Of haar gemaal? 




Otocara. 
Neen, neen. 




Gourges. 
Mint ze u dan niet weêrom? 




Otocara. 
Ik heb myn hart en hand voorlang haar opgedraagen, 
Dan ach! zy heeft myn min standvastig afgeslaagen. 
Maar schoon ik, dag aan dag, om deze weigring zucht', 
Ik dwing haar niet; de liefde is vry, gelyk de lucht. 
Zy heeft, zo ras ons volk uw vriendschap was gebleeken, 
Satouria verzocht om u te moogen spreeken. 
Hy heeft haar zulks vergund. Zy smeekte my, ik zou 
Haar' wensch u doen verstaan. Zy komt. 




Vierde tooneel.

Gourges, La Val, Cipiere, Du Bree, Otocara, Oades, Louize.


Gourges, 
tegen Louize. 
Treê toe, Mevrouw. 



{==180==} {>>pagina-aanduiding<<}

Zo dra Louize Gourges ziet, heft zy de oogen en handen ten hemel, en zygt neder, op een' van de rieten zetels.


Louize. 
ô Hemel! ... 




Gourges. 
Ach! zy is 't. 


Hy bezwykt in de armen van La Val en Cipiere. Du Bree treed naar Louize en ondersteunt haar. Otocara geeft de byl, die hy in de hand heeft, aan Oades over, en spoed zich naar Louize.


Otocara, 
by haar knielende. 
Louize! myn Louize! 
Herstel uw' geest: ik sterf, indien ik u verlieze. 




La Val, 
tegen Gourges. 
Bedaar. Waaruit ontstaat dees groote ontsteltenis? 




Cipiere, 
tegen Gourges. 
Keer weder tot uzelv', indien 't u mooglyk is. 


Gourges doet vruchtloos pooging om te spreeken.


Otocara, 
tegen Louize. 
Louize! zie myn smart. 
Tegen Du Bree. 
Wat is hen toch weêrvaaren? 
Weet gy 't, Du Bree? 



{==181==} {>>pagina-aanduiding<<}



Du Bree. 
Laat hen een oogenblik bedaaren. 




La Val, 
tegen Cipiere. 
Zyn boezem jaagt; hy beeft! 




Cipiere. 
Zou ook de stem van 't bloed? ... 




Otocara, 
tegen Louize. 
Louize! wat beroert dus hevig uw gemoed? 




Louize, 
allengs bekomende. 
Ach! had ik ooit gedacht...? 




Du Bree, 
tegen Louize. 
Ik bid, verklaar u nader. 




Louize. 
Myn Vader! ach! 




Otocara. 
Wat zegt ge! 




Louize. 
Ach! breng my by myn' Vader! 


Otocara en Du Bree geleiden haar naar Gourges, voor wien zy knielt.


Otocara. 
ô Onverwacht geluk! wat is myn hart verblyd! 




Louize, 
tegen Gourges. 
Myn Vader! al myn heil! 



{==182==} {>>pagina-aanduiding<<}



Gourges, 
haar de hand toereikende. 
Myn Kind! myn troost! zyt gy 't? 




Cipiere. 
ô Hemel! laat de vreugd hen niet van 't licht berooven! 




Gourges, 
zich allengs herstellende, tegen allen. 
Myn Vrienden! ziet myn Telg. 




Louize. 
Ach! dorst ik ooit gelooven, 
Dat ik myn' Vader in dees landstreek vinden zou! 




Du Bree. 
De hoogste Goedheid troost de onnoozlen in hunn' rouw. 




Louize. 
Myn dankbre ziel erkent het heil, van haar verkreegen. 




Gourges, 
poogende haar op te heffen. 
Rys, dierbre Dochter! rys. 




Louize. 
Neen; schenk my eerst uw' zegen. 
Ach! al het onheil, dat myn kwynend hart verdrukt, 
Trof my, rampspoedige, omdat gy my waart ontrukt. 




Gourges, 
Louize opheffende. 
De Hemel zegene u, en straff' die u doen treuren! 




Louize, 
in de armen van haaren Vader. 
Nu zal geen Castiljaan my uit uwe armen scheuren. 



{==183==} {>>pagina-aanduiding<<}



Gourges. 
Myn Kind! myn Dochter! was dit heil voor ons bewaard! 




Otocara, 
tegen Louize. 
Zeg nu, dat myne min u troost noch blydschap baart. 




Louize, 
hem de hand toereikende, die hy kust. 
Wat ben ik u verpligt! 




La Val, 
tegen Gourges en Louize. 
Hoe is myn ziel bewoogen! 




Cipiere. 
Dees blyde ontmoeting perst de traanen my uit de oogen. 




Du Bree. 
De hoogste Magt geev' dat uw heil bestendig zy! 




Otocara. 
Leef, leef hier nevens ons, van alle rampen vry! 




Louize. 
Ach! mogt d'Arlac als ik dit heilryk uur beleeven! 




Otocara, 
tegen Louize. 
Zoek thans geen nieuwe stof aan d'ouden rouw te geeven. 
Wees vrolyk, als de zon, die berg en woud verkwikt. 




Du Bree, 
tegen Louize. 
Draag met geduld het leed dat u is toegeschikt. 
Gy waart voor uw' d'Arlac altoos getrouw en teder. 
Hy, die hem van u nam, geeft u een' Vader weder. 



{==184==} {>>pagina-aanduiding<<}



Gourges. 
Ja, laat ons allen, schoon ons lot ons lastig schyn', 
Aan 't geen de Hemel wil steeds onderworpen zyn. 




Otocara, 
de byl, die Oades hem aanbied, wederneemende. 
Oades, deel dit heil aan onze Vorsten mede. 


Oades vertrekt.


Gourges. 
Myn waarde Dochter! stel uw treurig hart te vrede. 




Louize. 
ô Stem! ô minzaam oog! 
Haar' vader by de hand vattende. 
ô Teêrgeliefde hand! ... 
Wie maakte uw kluisters los? Wat zoekt gy in dit land? 




Gourges. 
Ik zal van alles, naar uw' wensch, u onderrichten. 
't Vernoege u thans, dat al myn helden zich verpligten, 
Tot eer van 't vaderland en 't heil der maatschappy, 
Gantsch Florida te ontslaan van Spanjes dwinglandy. 
De dappre Amerikaan zal onzen toeleg schraagen, 
En is, met ons, bereid den vyand op te daagen. 




Louize. 
Wat zegt ge my? helaas! Gy, vaardig tot den stryd? 
'k Zie naauw' u in myn' arm, of raak u weder kwyt! 
Dit, dit ontbrak nog aan de smarten, die my kwellen, 

{==185==} {>>pagina-aanduiding<<}

Dat ik, als myn' d' Arlac, u voor myn oog zie vellen. 
Melendes en Valmonte, om stryd verhit op buit, 
Zien naar een' nieuwen roof met vlammende oogen uit. 
Zy domplen al het land in jammerlyke smarte. 




Gourges. 
Te dieper treft het lot des Floridaans my 't harte. 
Te meer is 't onze pligt hem moedig by te staan. 




Cipiere. 
Wy zullen van 't geweld hem redden, of vergaan. 




Louize. 
Wie wenscht dit achtbaar Volk niet aan hunn' ramp ontheven! 
'k Ben alles hen verpligt, myn eer, bestaan en leven. 
Myn ziel, bewoogen door oprechte erkentenis, 
Beklaagt hun deerlyk lot, dat onverdraaglyk is. 
Tegen Gourges. 
Maar uwe veiligheid, uw leven raakt my nader. 
Helaas! myn hart wenscht niets ten koste van myn' Vader. 




Gourges. 
De algoede Hemel, die ons beiden heeft bevryd, 
Zal my, op uw gebed, bewaaren in den stryd. 
Zou ik dit dierbaar volk, dat u zo minzaam hoedde, 
Hier overlaaten aan Castiljes wreede woede! 
Neen, myn Louize, neen. Toon uw erkennend hart. 
Dit edelmoedig volk vertroostte u in uw smart, 

{==186==} {>>pagina-aanduiding<<}

En voedde u van zyn brood, en redde uw eer en leven; 
En zoud gy hen aan hun verdrukkers overgeeven? 
Wie weet waartoe ik in deze oorden wierd geleid? 




Du Bree, 
tegen Louize. 
Verwin, zo 't mooglyk is, uw twyfelmoedigheid. 
Maak u niet schuldig aan schroomvallig misvertrouwen, 
Terwyl de Hemel zelf u wondren doet beschouwen. 




Louize. 
Welaan, ik zal myn' rouw verwinnen, of de smart 
Ten minste smooren in myn wreedbestreeden hart. 




Otocara, 
tegen Louize. 
Ja, myn Louize, ja, u staat geen ramp te vreezen. 
Uw Vader zal, zo lang ik 't licht zie, veilig wezen. 
Ik zal hem hoeden in 't gevecht. 




Louize, 
tegen Otocara. 
Getrouwe Vrind! 




Otocara, 
tegen Gourges. 
Maar als gy, na den stryd, u overwinnaar vind, 
En veilig onder ons blyft met uw Franschen woonen, 
Myn Vader! zult gy my dan ook uw gunst betoonen? 
Zult gy uw Dochter dan beweegen tot myn min? 
Zal ik haar groeten als myn Gaê, myn Koningin? 




Gourges. 
Hoe hoog myn hart u acht is duidlyk u gebleeken. 

{==187==} {>>pagina-aanduiding<<}

Wy zullen van die min eerlang bedaarder spreeken. 
Wees overtuigd dat ik uw trouw en heuschheid ken, 
En dat ik klaar besef wat ik u schuldig ben. 




Otocara. 
Uw rede beurt my op, gelyk een zachte regen 
De kruiden opbeurt, door de hitte neêrgezeegen. 
'k Zou voor Louize en u myn' laatsten droppel bloed 
Opoffren met vermaak. 




Du Bree. 
Ik zie den Vorstenstoet. 


Het word allengs avond.


Vyfde tooneel.

Gourges, Louize, Otocara, La Val, Cipiere, Du Bree, Oades, Satouria, Stalame, Adusta, Hoya.


Satouria, 
tegen Gourges. 
Vergun ons in 't geluk dat u belonkt te deelen. 
Ons hart gevoelt wat vreugd uw teder hart moet streelen, 
Nu gy, in dit gewest, een Dochter leevend vind, 
Die, met het hoogste recht, van ieder word bemind. 
'k Heb haar, van 't uur dat zy de moorders was ontkomen, 
Trouwhartig onderstut; haar in myn huis genomen, 

{==188==} {>>pagina-aanduiding<<}

En, als myne eigen Telg, voor allen ramp behoed. 




Gourges. 
'k Erken uwe eedle trouw, en al 't genooten goed, 
Dat gy Louize hebt beweezen in haar smarte. 




Louize, 
tegen Satouria. 
Lees, bid ik, in myn oog den toestand van myn harte. 
De woorden zyn te zwak voor myne erkentenis. 
'k Weet wat myn ziel Olinde en u verschuldigd is. 




Otocara, 
tegen Louize. 
Satouria? Olinde? en kunt gy my niet noemen? 




Louize. 
'k Zal steeds, met hunne gunst, uw deugd en goedheid roemen. 




Satouria, 
tegen Gourges. 
Wy hebben haar bewaard, als een geheiligd pand; 
Thans moet zy de uwe zyn: aanvaard haar van myn hand. 
Doch sta my toe, Mynheer, haar dit sieraad te schenken, 
Opdat ze aan ons, als aan haar Vrienden, moog' gedenken. 


Hy hangt haar een groot paerelsnoer om.


Gourges. 
Uwe edelmoedigheid verbaast ons; doch dit uur 
Werkt niets zo sterk op ons als de inspraak der natuur. 
Gy hebt, ô Vorsten! door het hoeden van haar leven, 
Me een' grooter rykdom dan gantsch Florida gegeeven. 



{==189==} {>>pagina-aanduiding<<}



Louize. 
Ach! wist myn Troosteres in al myn zielverdriet, 
Myn trouwe Olinde, welk een heil ik thans geniet! 


Het word wat meerder duister.


Gourges. 
Zy is in deze tent, gy kunt u by haar voegen. 
Ga, maak haar deelgenoot' van uw en ons genoegen. 
Maal haar myn dankbaar hart. Zeg, dat ik 't haar eerlang 
Zal toonen, door dit land te ontslaan van allen dwang. 
Louize treed in de tent, terwyl Gourges vervolgt. 
Het blinkend zonlicht is, ô Vorsten! aan 't verdwynen; 
Wy zien reeds de avondster aan 't luchtazuur verschynen. 




Satouria. 
Wy hebben 't all' voorzien wat menschen zorg vermogt. 
Uw benden en ons heir staan vaardig tot den togt. 




Gourges. 
Welaan, laat ons al t' saam kloekmoedig heenen streeven, 
Om dit verdrukt gewest de vryheid weêr te geeven. 
Tegen Du Bree, ter zyde. 
Du Bree, indien de kans ons onverhoopt ontschoot, 
Red dan uzelv' en berg myn Dochter op de vloot. 


Einde van het derde Bedryf.







{==190==} {>>pagina-aanduiding<<}

Vierde bedryf.

't Is nacht; twee toortsen branden voor de tent van Gourges.

Eerste tooneel.

Adusta, Hoya.


Adusta. 
ô Ja, ik vond myn hart by de afscheidsgroet bewoogen, 
En smoorde vruchteloos myn werkzaam mededoogen. 
De tedre Olinde weende, als of haar ziel voorzag 
Dat Vorst Satouria zou sneuvlen in den slag. 
Hy drukte ze aan zyn hart, en nam zyn' Zoon in de armen. 
Maar wie, geliefde Vriend, kon, zonder zich te erbarmen, 
Louizes stille smart en heete traanen zien? 




Hoya. 
Haar droefheid trof de ziel der moedigste oorlogsliên. 
Held Gourges zelf had moeite om haar zyn zorg te ontveinzen. 
Zyn oog verried, naar 't scheen, onwillig zyn gepeinzen. 
Doch Otocara had, in spyt van 't krygsgevaar, 
Dat uur geen oogen, geen gedachten dan voor haar. 
Met hoe veel hartewee zag hy de schoone treuren! 
Hoe heusch zocht hy haar ziel door troostreên op te beuren! 

{==191==} {>>pagina-aanduiding<<}

Hoe dikwerf zwoer die Vorst, zo dapper als getrouw, 
Dat hy haar' Vader hoên, of met hem sneuvlen zou! 




Adusta. 
Ach! had ik haar dat blyk van liefde moogen geeven! 




Hoya. 
Hoe! gy? 




Adusta. 
Louize is al de blydschap van myn leven. 
Besef, indien gy kunt, de grootheid van myn' druk. 
Myn ziel kent, zonder haar, genoegen noch geluk. 
En ach! het lot doet, in den waardsten myner Vrinden, 
In Otocara, my een' medeminnaar vinden. 




Hoya. 
Is u bekend, wanneer zyn hartstocht oorsprong nam? 




Adusta. 
ô Ja, van 't uur dat ze in zyns Broeders wooning kwam. 




Hoya. 
Zy kent zyn deugd, zy heeft verpligting aan zyn maagen, 
Die zekerlyk met kracht zyn aanzoek onderschraagen. 
Wat pleit niet al voor hem? deugd, liefde, erkentenis. 
Geloof me; indien haar ziel niet ongevoelig is, 
Zal zyn getrouwe min eerlang haar hand verwerven. 




Adusta. 
Wat zegt ge? hy.. haar hand; en ik, ik zou die derven? 



{==192==} {>>pagina-aanduiding<<}



Hoya. 
Bedenk dat ge in haar oog byna een vreemdling zyt. 
Gy zaagt deez' dag haar 't eerst, in al uw' levenstyd. 
Wie weet hoe verr' hy reeds haar teder hart kon winnen. 




Adusta. 
Neen, neen; zy mint hem niet. 




Hoya. 
Zal zy dan u beminnen? 
Hy is geen sterfling voor zyn ryksgebied verpligt, 
En kent niets boven zich dan 't blinkend zonnelicht. 
Gy zaagt, door Vorstengunst, u met den staf bedeelen, 
En zyt afhangklyk van Satouriaas bevelen. 
Zal ze, om een' cynsbaar' Vorst, een' vry' Monarch versmaên? 




Adusta. 
Gy yvert vruchtloos om myn drift te keer te gaan. 
Die drift is, eer ik 't wist, ten hoogsten top gereezen. 
Louize is al myn heil; zy moet de myne wezen. 




Hoya. 
Bezadig u, en wacht op d' uitslag van den stryd. 
Ligt raakt ge, in dezen nacht, uw' medeminnaar kwyt. 
Ligt zal zy, na zyn dood, uw aanzoek niet verachten. 




Adusta. 
En zo hy triomfeert, wat staat my dan te wachten? 



{==193==} {>>pagina-aanduiding<<}



Hoya. 
Hy is uw vriend; een vriend, die zich op u betrouwt. 
Hy zorgde, zelfs deez' dag, nog voor uw lyfsbehoud. 




Adusta. 
'k Zou ook voor zyn behoud myn leven willig waagen; 
Maar moet ik, eer ik min, hem daar verlof toe vraagen? 




Hoya. 
Geenzins, zo zyn meestres uwe oogen niet bekoort. 




Adusta. 
Zy mint hem niet; ik eisch geen goed dat hem behoort. 
Maar waartoe, zonder nut, met duizende gepeinzen 
Den dierbren tyd verspild? Ik wil u niet ontveinzen, 
Dat ik in Hoya dacht een' bloedverwant te zien, 
Die, in myn' toeleg, my kloekhartig hulp zou biên. 




Hoya. 
Steun op myn vriendschap; ze is u menigwerf gebleeken. 




Adusta. 
Ik zie my met den dag van alle hoop versteeken, 
Ten zy ik spoedig my van myn vermogen dien', 
En Gourges Dochter dwing' met my van hier te vliên, 
Haar naar myn Ryk vervoer'. 




Hoya. 
Wat zegt gy? Kunt gy denken, 
Dat Hoya tot een daad u onderstand zal schenken, 

{==194==} {>>pagina-aanduiding<<}

Die u in weinig tyds, helaas! te duur zou staan; 
En u en al uw volk rampzalig doen vergaan? 
Zou Gourges, raazende van spyt en woede en smarte, 
Om 't rooven van een pand, zo dierbaar aan zyn harte, 
Van al de Vorsten van gantsch Florida verzeld, 
Niet yllings tegen ons verschynen in het veld? 
Zal die verëende magt niet spoedig ons verheeren? 
Zyt gy, zyn wy in staat, hen-allen af te keeren? 
Sta van dit opzet af. 




Adusta. 
Zwyg. Langer tegenspraak 
Maakte u ligt, eer gy 't waande, een offer van myn wraak. 
Zoek, door uw laffe vrees, in andren schrik te wekken. 
'k Nam buiten u 't besluit, 'k zal 't buiten u voltrekken. 
't Ontbreekt gelukkig me aan geen bystand tot dees daad. 




Hoya. 
Ik zocht uw deugd te hoên door myn' getrouwen raad; 
Doch, nu gy dien verwerpt, en 't opzet wilt volbrengen, 
Behoeft gy andren in den toeleg niet te mengen. 
Uw wil, Adusta, strekt een wet voor uwen Vrind. 
Welaan: 'k zal zorgen dat gy alles vaardig vind. 





{==195==} {>>pagina-aanduiding<<}

Tweede tooneel.



Adusta, 
alleen. 
Myn wil strekt hem een wet! Hy zocht myn deugd te hoeden! 
't Is dan door dwang! Geef ik van ondeugd hem vermoeden? 
Wie word verongelykt? Is 't Gourges? neen; myn min 
Verheft zyn Telg eerlang tot myne Koningin; 
Hy zal haar liever tot dien gloritrap verheven, 
Dan van de weldaên van Satouria zien leeven. 
Zal Otocara, na den uitslag van 't gevecht, 
Haar hooploos minnen, nooit haar dwingen tot zyn' echt? 
En zo haar hart zyn hand standvastig blyft versmaaden, 
Zal zy dan aller haat zich op den hals niet laaden? 
Wie weet of zy van my geen mindren afkeer heeft?.. 
Maar zo haar fierheid my dees schaaking niet vergeeft? 
Zo zy my haat? Geen nood; ik zal haar echter minnen; 
Myn liefde zal, Louize! uw' haat in 't eind' verwinnen. 
Kan Otocara zich beklaagen, daar hy ziet 
Dat ze onverschillig blyft voor al zyn zielverdriet? 
Zou hy, zo Gourges haar een' Fransch' Gemaal wil geeven, 
Haar niet veel liever met zyn' boezemvriend zien leeven? 
Wie onzer weet wat lot haar Vader ons bereid? 
Veelligt dat hy zyn Telg aan hem en my ontzeit; 
Haar meêvoert op de vloot, naar de Europeesche Staaten; 

{==196==} {>>pagina-aanduiding<<}

Terwyl wy beiden hier... Wat zal dan 't klaagen baaten? 
Word door 't voorkomen van dien ramp myn deugd besmet? 
Zal ik misdaadig zyn, zo ik haar vlucht belet? 
Maar heeft haar Gourges niet betrouwd aan myne zorgen? 
Ben ik niet schuldig voor haar in te staan tot morgen? 
Sprak Otocara niet: Wat is myn ziel verblyd, 
Myn hartvriend, dat myn zorg uw leven heeft bevryd! 
Ik laat myn Zuster en Louize in uwe handen; 
Waak, in ons afzyn, voor die teêrgeliefde panden. 
Dus nam hy afscheid, met de traanen in 't gezicht. 
Wat ben ik aan zyn trouw en vriendschap niet verpligt! 
ô Hartstocht, die my moord! zult gy die vriendschap dooven? 
Neen, braave Gourges, neen; ik zal uw Kind niet rooven. 
Waarde Otocara!.. Ach! wie brengt myn ziel tot rust?.. 
Vergeefsche deernis, die myn gloênde drift niet bluscht!.. 
Zo ik, by 't ryzend licht, haar niet van hier kan rukken, 
Zal my, na deze kans, myn oogmerk nooit gelukken. 
Ik moet besluiten, of ik ben haar eeuwig kwyt. 
Vertrouwen, vriendschap, liefde, (ô bange boezemstryd!) 
Wie van u-allen zal in 't eind' hier overwinnen? 
ô Hoya! breng voortaan myn deugd my nooit te binnen... 
Ja, toon my al haar' glans als ik haar' glans vergeet... 
Ik sidder voor myzelv'... Myn opzet was te wreed. 
Wie nadert my? 


Du Bree en Olinde treeden uit de tent.



{==197==} {>>pagina-aanduiding<<}

Derde tooneel.

Adusta, Olinde, Du Bree.


Du Bree, 
tegen Olinde. 
Vorstin! ik billyk uw verlangen. 




Olinde. 
Hoe vuurig haakt myn ziel om bly bericht te ontfangen! 
ô Nacht, die beurtlings my beroert door vreeze en hoop! 
ô Eindelooze Nacht! verhaast uw' traagen loop. 
Tegen Adusta. 
Adusta! hoe! gy hier? Hebt ge iets van 't heir vernomen? 




Adusta. 
Het leger is nog naauw' voor Karelsburg gekomen; 
Het is onmooglyk dat hier tyding wezen zou. 




Du Bree. 
Neem, zo 't u mooglyk is, een weinig rust, Mevrouw; 
Ten minsten tot het licht is uit de kim gereezen. 




Olinde. 
Hoe kan zy rusten, ach! die alles heeft te vreezen? 
Helaas! Louize heeft my Spanjes overmagt 
Op 't Floridaansche heir zo klaar voor 't oog gebragt, 
Dat my byna geen hoop meer ovrig is gebleeven. 
Ligt doet de vyand thans myn' Gade en Broeder sneeven. 

{==198==} {>>pagina-aanduiding<<}

Myn hart voorzegt het my; ik zie hen nimmer weêr. 




Du Bree. 
Gaat Gourges 't moordziek rot niet met uw volk te keer? 
Steun, bid ik, op de hulp van uwe bondgenooten. 
Nooit is voor Spanjes moed hun moed te kort geschooten. 




Olinde. 
Maar wel hun magt; indien, gelyk Melendes meld, 
Zyn Koning eens uw' Vorst in ketens heeft gekneld; 
Een ramp, die, zo hy zegt, gantsch Vrankryk nog doet klaagen. 




Du Bree. 
François was jong, vol vuurs, en ligt te stout in 't waagen. 
Had hy naar raad gehoord, die ramp waar' nooit geschied. 
Geloof my, Vrankryks magt wykt die van Spanje niet. 




Olinde. 
Een ongelukkige vind altoos stof tot schroomen. 




Adusta. 
Schep moed; ons leger zal verwinnend wederkomen; 
De dappre Franschen zyn niet min getergd dan wy. 




Olinde. 
Ach! waaren we eenmaal van 't geweld der Spanjaards vry! 




Du Bree. 
Bedriegt myn hoop my niet, gy zult dien wensch verwerven: 
Het wreedvergooten bloed zal thans geen wreekers derven. 



{==199==} {>>pagina-aanduiding<<}



Adusta. 
Waar is uw Hartvriendin? 




Olinde. 
Verlegen en benaauwd, 
Nu eens verkwikt door hoop, en dan door vrees verflaauwd, 
Heeft ze eindlyk, weenens moede, allengs het oog geslooten, 
En sints een oogenblik een weinig rust genooten. 
Tegen Du Bree. 
Beloof my toch, indien de Castiljaan verwint, 
Dat gy Louize, my, noch myn onnoozel Kind, 
Hier aan zyn dolle woede en wraak ten prooi' zult laaten. 




Adusta. 
Vorstin! gy hebt des noods een wykplaats in myn Staaten. 
Du Bree kan tuigen hoe Adusta hem ontfing. 




Du Bree, 
tegen Adusta. 
Ik ben u meer verpligt dan eenig' sterveling. 
Tegen Olinde. 
Stel u gerust, Vorstin! gy hebt geen reên tot vreezen. 
Een Magtiger dan wy zal uw Beschermer wezen. 




Olinde. 
Een Magtiger dan gy? Wie toch? Wie is die Held? 




Du Bree. 
't Is Hy, die zelf de zon haar loopbaan heeft gesteld; 
Die de onschuld ondersteunt, uit gunstig mededoogen, 

{==200==} {>>pagina-aanduiding<<}

En tegen wiens bestier de Spanjaards niets vermoogen. 




Olinde. 
Ach! smeek Hem, dat Hy ons weldaadig bystand bied'. 




Adusta. 
Ik zie Louize. 


Het daglicht begint allengs een weinig aan te breeken.


Vierde tooneel.

Adusta, Olinde, Du Bree, Louize.


Louize, 
tegen Olinde. 
Ik beef.. Vriendin! verlaat my niet! 




Adusta, 
tegen Louize. 
Hoe dus ontsteld? 




Olinde, 
tegen Louize. 
Gy weent! 




Louize. 
Ach! laat me een poos bedaaren. 
Na een weinig stilzwygens. 
Zo ras myne oogen door den slaap bevangen waaren, 
Verbeeldde ik me, in den droom, dat ik me in 't heir bevond, 
En dat d' Arlac, helaas! al bloedend voor my stond. 
Hy zag my minzaam aan, doch met gebroken oogen. 

{==201==} {>>pagina-aanduiding<<}

Vlucht, riep hy, vlucht, Louize! ik ben met u bewoogen. 
Verlaat op 't spoedigst dit voor ons zo doodlyk strand. 
Ontwyk Amerika; keer naar uw Vaderland. 
'k Zocht hem te omarmen; ach! hy was alreeds verdweenen. 
Toen zag ik niets dan stryd en rook, rondom my heenen. 
De Castiljaan scheen my zo woedende, als weleer. 
En Otocara stortte op 't bloedig slagveld neêr. 




Olinde. 
Ach! 




Adusta, 
ter zyde. 
Otocara! 




Du Bree, 
tegen Louize. 
Tel geen droom. 




Adusta, 
ter zyde. 
Wat moet ik hooren! 
Zyn beeldtenis komt zelfs haar in haar' slaap te vooren! 




Du Bree, 
tegen Olinde. 
Olinde! ontzet u niet. 
Tegen Louize. 
Uw al te angstvallig hart 
Heeft al 't voorleedene en toekomende verward. 
Verzwaar uw ongeluk niet door gewaande plaagen. 
Geef op geen droomen acht. 



{==202==} {>>pagina-aanduiding<<}



Adusta, 
ter zyde. 
Zy vind in hem behaagen! 




Olinde, 
tegen Louize. 
Hoe heeft uw naare droom myn teder hart beroerd! 




Louize. 
Myne afgematte ziel, door schok op schok vervoerd, 
Was waarlyk niet geschikt om slaapend rust te vinden. 




Du Bree. 
Ik wacht in weinig tyds bericht van onze vrinden. 




Louize. 
Helaas! wie weet hoe 't in het leger staat? 




Du Bree. 
Misschien 
Veel beter dan gy waant. 




Adusta, 
ter zyde. 
Zy zal hem niet meer zien. 




Du Bree. 
De morgenschemering begint allengs te lichten; 
Wy hadden tyding, zo ons heir had moeten zwichten. 




Adusta. 
'k Zal van een hoogte al 't land in 't ronde gadeslaan, 
En all' wat ik ontdekke u spoedig doen verstaan. 
Ter zyde. 
Myn medeminnaar zal op my niet zegepraalen. 



{==203==} {>>pagina-aanduiding<<}



Olinde. 
Wacht u van in het woud by 't scheemrend licht te dwaalen. 


Het licht breekt allengs wat meer der door.


Vyfde tooneel.

Louize, Olinde, Du Bree.


Louize, 
tegen Du Bree. 
Ach! voed uw hart nog hoop op d'uitslag van den stryd? 




Du Bree. 
Waarom het leed vervroegd door kwelling voor den tyd? 
Myn ziel heeft zich gewend by 't oogenblik te leeven. 
De hand, die 't all' bestiert, zal ons het beste geeven. 




Louize. 
Myn Vader! zo ik wist dat gy verwinnaar waart, 
Ik scheidde met vermaak van dees rampspoedige aard'; 
Om u, om u-alleen, kan ik het licht gedoogen; 
Wat zou, van u beroofd, iets op uw Telg vermoogen? 




Olinde, 
tegen Louize. 
Ach! deelt uw ziel dan niet in myne ondraagbre smart? 




Louize. 
Doe toch geen ongelyk aan myn erkennend hart. 
'k Zie, zonder ongeduld, den laatsten myner maagen, 

{==204==} {>>pagina-aanduiding<<}

Myn' Vader, al myn' troost, zyn dierbaar leven waagen, 
Om u en dit gewest van wreeden dwang te ontslaan. 
Myn waarde Olinde, kan myn teêrheid verder gaan? 
Denk, denk een oogenblik aan 't lot van uw Louize. 
Wat zal het zyn, zo ik myn' Vader hier verlieze? 




Olinde. 
Denkt ge aan Satouria en Otocara niet? 
Ligt dat ge uw' Vader, na den veldslag, wederziet, 
Terwyl ik, hoopeloos, het jammerlyk verscheien 
Van mynen Echtgenoot en Broeder zal beschreien. 
Wie zal myn trooster zyn, zo my dit onheil treft? 




Louize. 
Waan nimmer dat Louize uw' toestand niet beseft. 
Ik deel in hun gevaar: de Hemel zy hun hoeder! 




Olinde. 
Voeg by de elende van de Weduw die der Moeder. 
Beschouw myn' tedren Zoon, van Vorsten afgestamd. 
Denk hoe Adusta heeft op onzen Staat gevlamd, 
Tot hem Satouria in 't oorlogsveld verneêrde. 
Ik waar' verlooren, zo ons heir niet triomfeerde. 




Louize. 
Vrees niet dat Gourges u niet ondersteunen zou. 
Olinde, ik blyf u borg voor zyne onwrikbre trouw. 
Dan ach! indien het staal des vyands hem mogt moorden! 



{==205==} {>>pagina-aanduiding<<}



Olinde. 
Dan vond gy nog by ons een toevlucht in deze oorden; 
En, zo uw tedre ziel voor Otocaraas min 
Ooit deernis voeden kon, wy groetten u Vorstin. 




Louize. 
Laat toch uw zucht voor hem u niet van 't spoor vervoeren. 
Helaas! wat baat het u myn ziel op nieuw te ontroeren? 
Uws Broeders deugden zyn eerwaardig in myn oog. 
Ik ken me aan hem verpligt, en acht hem waarlyk hoog. 




Olinde. 
Ach! mogt die achting u in 't eind' tot weêrmin wekken! 




Louize. 
Ik heb u niets ontveinsd; 'k zal alles u ontdekken. 
Schoon myn erkennend hart Vorst Otocara acht, 
Myn hand hem toe te staan is nimmer in myn magt. 
Beweeg hem, op myn' raad, eene andre vrouw te minnen. 
Myn teder hart, Vriendin, is niet dan ééns te winnen. 
Ik was aan myn' d'Arlac ter goeder uur gepaard; 
Die dierbaare Echtgenoot was al myn teêrheid waard'; 
Myn ziel mint niets dan hem, en zal zyn dood beweenen 
Tot een volzalig uur ons weder zal heréénen. 




Olinde. 
Vriendin, gy bid, als wy, de gouden zon niet aan. 
Ligt kan 's Lands godsdienst met uw' godsdienst niet bestaan. 

{==206==} {>>pagina-aanduiding<<}

Laat dit myn' Broeder van uw liefde niet berooven; 
Verlicht hem, zo gy kunt; zeg wat hy moet gelooven. 




Louize. 
Wierd gy, en hy, en al het volk uit uw gebied, 
Het heider licht gewaar, dat gantsch Europe ziet, 
Wat zou het in myn ziel een zuivre blydschap wekken! 
De Magt, die 't ons deed zien, zal, hoop ik, 't u ontdekken. 
Maar schoon dit heillot u en hem te beurte viel, 
Geen sterfling dan d' Arlac beheerscht Louizes ziel. 




Du Bree. 
Adusta keert te rug; nu zult gy tyding hooren. 


De dageraad begint door te breeken: een dienaar van Gourges treed uit de tent, neemt de toortsen weg, en vertrekt.


Zesde tooneel.

Louize, Olinde, Du Bree, Adusta.


Olinde, 
tegen Adusta. 
Wat jaagt u, dus verbaasd? 




Adusta. 
Helaas! wy zyn verlooren! 




Louize. 
ô Hemel! 



{==207==} {>>pagina-aanduiding<<}



Olinde, 
tegen Louize. 
Ach! Vriendin! 




Louize. 
Was ons die ramp bereid! 




Adusta. 
Vlucht allen nevens my. 




Du Bree. 
Geef ons meer zekerheid. 
Ik twyfel aan 't bericht. 




Adusta. 
'k Geloof myne eigen oogen. 
De wreede Castiljaan komt herwaart aangevloogen; 
Ik zag hem by den stroom, hy nadert deze plaats. 




Louize, 
tegen Olinde. 
Helaas! waar bergen we ons voor 't woeden des soldaats? 




Adusta. 
Adusta zal u in dit onheil niet verlaaten. 
Wyk fluks met my van hier, en berg u in myn Staaten. 
Tegen Louize. 
Kom, volg. 




Du Bree, 
tegen Adusta. 
Geenzins. 




Adusta. 
Hoe nu? 



{==208==} {>>pagina-aanduiding<<}



Du Bree. 
De vloot is hier naby; 
Daar zyn wy veilig voor des vyands razerny. 




Adusta. 
Zoud gy Olinde naar de Fransche schepen voeren? 
Haar uit dit land..? 




Olinde, 
de handen ten Hemel heffende. 
Helaas! 




Du Bree, 
tegen Olinde. 
Laat af u dus te ontroeren. 
Steun op Louize en my. Vorstin! verban uw zorg; 
De Hemel zelf is u voor onze oprechtheid borg. 




Adusta, 
tegen Du Bree. 
Wat razerny is dit! Du Bree, heb ik voordezen 
U daarom, in uw' ramp, myn gunst en hulp beweezen? 
Waar kunt ge u veiliger vertrouwen in deez' nood 
Dan in myn Ryksgebied? 




Du Bree. 
Nog beter op de vloot. 
Indien de Castiljaan ons leger heeft geslaagen, 
Zult gy welhaast hem in uw Staaten op zien daagen. 
Gy hebt geen magts genoeg om hem het hoofd te biên. 
Dan zyn wy verr' van zee. 



{==209==} {>>pagina-aanduiding<<}



Adusta. 
Dan kan men bergwaart vliên. 
Het groot gevaar eischt spoed. Wat helpt dit tegenstreeven? 




Du Bree. 
Ik volg den last, die my van Gourges wierd gegeeven. 




Adusta. 
Wat magt heeft Gourges hier? 
Ter zyde. 
Myn toorn voert my van 't spoor. 
Tegen Louize en Olinde. 
Om all' wat gy bemint, geeft toch myn' raad gehoor. 




Louize, 
tegen Audusta. 
Neen, neen; Louize volgt het Vaderlyk beveelen. 
Tegen Olinde. 
Vriendin! ... 




Olinde, 
tegen Louize. 
Ik blyf u by, om in uw lot te deelen. 




Adusta, 
Louize aangrypende. 
Houd stand! Gy zyt de myne, en zult my niet ontgaan. 




Du Bree, 
hem wederhoudende. 
Laat af! Gy zult aan haar, ik zweer 't, de hand niet slaan. 




Adusta, 
zyne stem verheffende. 
Kom, Hoya! 





{==210==} {>>pagina-aanduiding<<}

Zevende tooneel.

Louize, Olinde, Du Bree, Adusta; Hoya, met eenige Amerikaanen.


Terwyl Du Bree met Adusta worstelt, word Louize door Hoya en de Amerikaanen aangegreepen, om haar weg te voeren. Zy weeren Olinde af, die haar poogt te beschermen.


Louize. 
Hemel! help! 
Tegen Hoya. 
Laat los, laat los, verraader! 
Tegen Olinde. 
Olinde!.. 
Tegen Du Bree. 
Ach! help, Du Bree! 
In het wegvoeren. 
Myn Vader! ach! myn Vader! 




Olinde. 
Toeft, wreedaarts! 




Du Bree, 
nog met Adusta worstelende. 
Hemel! help! Myn wacht! 


Twee Amerikaanen schieten toe, en houden Du Bree.

{==211==} {>>pagina-aanduiding<<}



Olinde. 
Helaas! 




Du Bree. 
Myn wacht! 




Adusta. 
Ontzinde Gryzaart, gy bevind u in myn magt. 
Louize is myne, in spyt van al uw tegenstreeven. 
Ik spaar, hoe fel getergd, uit deernis u het leven. 
Tegen de Amèrikaanen. 
Komt, volgt me. 




Agtste tooneel.

Olinde, Du Bree.


Eenige Fransche soldaaten, schielyk, met ontboot geweer, opkomende.


Olinde. 
ô Wreede smart! 




Du Bree, 
tegen de soldaaten. 
Vliegt, kwyt u van uw' pligt. 
Adusta heeft de Telg van Gourges opgeligt. 
Ziet of 't u mooglyk is dien snooden in te haalen. 
De soldaaten streeven den weg op, werwaart Adusta en de Amerikaanen gegaan zyn. Een soldaat word door Du Bree wederhouden. 

{==212==} {>>pagina-aanduiding<<}

Tegen den soldaat. 
Spoei naar dien heuvel; zie in 't ronde, op al de dalen; 
En keer, zo ge iets ontdekt, op 't oogenblik weêrom. 
De soldaat vertrekt. 
ô Ramp! ô bittre spyt! ô magtlooze ouderdom!.. 
Tegen Olinde. 
Treed in de tent, Vorstin! 




Olinde, 
weenende. 
Ach! wat zal my weêrvaaren! 




Du Bree. 
Ontmenschte! uwe euveldaad bezwalkt myn gryze hairen. 


Einde van het vierde Bedryf.







{==213==} {>>pagina-aanduiding<<}

Vyfde bedryf.

Eerste tooneel.

Olinde, en haar Zoontje; Du Bree.


Du Bree. 
Adustaas valsch bericht had u en my misleid. 
Men ziet den vyand niet. Wy zyn in zekerheid. 
Dan ach! ons krygsvolk heeft Louize niet vernomen. 
Hoe ras 't zich heeft gespoed, het is te spaê gekomen. 
De snoode roover, die eene engte hield bezet, 
Heeft, by die engte, aan hen den doortogt stout belet, 
Tot hy haar in het diepst der bosschen had doen voeren. 
Hoe zal dit gruwelstuk held Gourges hart beroeren! 
Wie meld, wie meld hem dit? ik vind my buiten staat. 




Olinde. 
Was die rampspoedige gespaard tot dezen smaad! 
Zy waande zich by ons in veiligheid te vinden, 
En, wat ze ook vreezen mogt, zy vreesde niets van Vrinden. 
Des vyands woede alleen... Beklaagenswaarde Vrouw! 
Louize! myn Louize! ik smelt om u van rouw. 




Du Bree. 
Amerika, helaas! voed ook zyn wangedrochten. 
Adusta wierd altoos, door sterke boezemtochten, 

{==214==} {>>pagina-aanduiding<<}

Geplaagd, gejaagd, geschokt; doch zyn meêwaarig hart 
Toonde echter deernis met der droeven ramp en smart; 
Zyn ziel geraakte, schoon zyn driften woedend waaren, 
Als hy geen weêrstand vond, allengs weêr aan 't bedaaren; 
Dan vloekte hy de drift, die hem had aangezet; 
Dan gaf betaamlykheid zyn hart op nieuw de wet. 
Hoe laag is hy deez' dag gezonken in myne oogen! 
Ik gruw van zyn bestaan, en ben met hem bewoogen. 




Olinde. 
Bewoogen? gy? met hem? 




Du Bree. 
Denk dat ik 't levenslicht 
Aan zyn weldaadigheid en bystand ben verpligt. 
Dan ach! waartoe, waartoe behield hy my het leven! 
Veel beter had hy my zyn' dolk in 't hart gedreeven, 
Dan dat hy door dees daad myn' roem en achting krenkt. 
Wie weet of Gourges in zyn smart my niet verdenkt, 
Dat ik, rampspoedige, van 't schelmstuk heb geweeten, 
En voor zyn Dochter niet naar eisch my heb gekweeten. 
Hoe willig had ik voor myn' laatsten droppel bloed 
Adustaas boosheid en Louizes ramp verhoed! 
Myn ziel verwenscht het uur dat hy haar 't eerst aanschouwde. 




Olinde. 
Wie onzer had vermoed dat hy dien ramp ons brouwde? 

{==215==} {>>pagina-aanduiding<<}

ô Myn Satouria! wat baat nu onze vlyt? 
Myn Broeder! wie verzacht uw hartewee en spyt? 
Uw Vriend, dien gy behoed, uw Vriend is uw verraader. 
Louize! in welk een' staat verliest ge op nieuw uw' Vader? 




Du Bree. 
Ik, die Adusta ken, bemerkte alreeds deez' dag 
Dat hy Louize met begeerige oogen zag. 
Maar nimmer achtte ik hem bekwaam tot gruwelstukken; 
Of waande dat hy haar aan onze zorg ontrukken, 
Zichzelv' door vrouwenroof bezoedlen, en de trouw 
Van zynen Boezemvriend zo avrechts loonen zou. 
ô Driften! hoe vervoert uw kracht de beste menschen! 



Tweede tooneel.

Olinde, met haar zoontje; Du Bree, La Vigne.


La Vigne. 
Sta aan La Vigne toe u beiden heil te wenschen. 
Wy hebben Karelsburg gewonnen in den stryd; 
De Spanjaard is geveld, en Florida bevryd. 




Olinde. 
Ons Land verlost! maar ach! myn Gaê misschien gebleeven, 
Of Otocara? 



{==216==} {>>pagina-aanduiding<<}



La Vigne. 
Neen, ô neen; zy beiden leeven, 
En juichen nevens ons om 't heil van dit Gewest. 




Olinde. 
Hoe wierd het heldenheir verwinnaar van de vest? 




La Vigne. 
't Is ons naar wensch gelukt den vyand te overvallen. 
De braave Gourges had, vóór 't nadren tot de wallen, 
Opdat de Castiljaan 't ontvluchten wierd belet, 
De paden naar het bosch met oorlogsvolk bezet. 
Stalame, die verheugd dien last had aangenomen, 
Heeft loflyk dien volvoerd: geen vluchtling is ontkomen. 
Het saamgevoegde heir trok, by het licht der maan, 
Op 't sterke Karelsburg in groote stilheid aan, 
Opdat de Vyand ons te spader mogt ontdekken. 
Wy vreesden dat de graft vertraaging zou verwekken, 
Doch vonden die ondiep en naauwer dan men dacht. 
Fluks wierd, naar ons gebruik, 't bestormtuig aangebragt. 
Held Gourges had nog naauw' de ladders op doen rechten, 
Of Otocara, niet gewoon in rang te vechten, 
Vloog onverschrokken, met zyn heirbyl in de hand, 
Naar boven; won den wal, en hield 'er rustig stand; 
En deed den schildwacht, door een' zwaaren slag getroffen, 
Al suizebollende, in de vesting nederploffen. 

{==217==} {>>pagina-aanduiding<<}

Wy vloogen, op zyn spoor, vol moeds den vestwal op; 
Toen rees de alarmklank en 't gejuich alom in top. 
De ontwaakte vyand, in geen staat ons 't hoofd te bieden, 
Scheen als in twyfling of hy vechten wilde of vlieden. 
Melendes, die ons zocht te keeren met zyn wacht, 
Is door de dappre vuist uws Broeders omgebragt. 
Valmonte is, aan zyn zy', door uw' Gemaal verslaagen. 
De vest was overheerd toen 't licht begon te daagen. 




Olinde. 
De vrekke vyand, die zo wreed ons heeft verdrukt, 
Heeft veelen van ons volk naar Karelsburg gerukt, 
Daar die rampspoedigen in naare elende kwynen, 
Of zich gedoemd zien tot den arbeid in de mynen; 
Helaas! hebt gy hen niet gevonden in dat oord, 
Of heeft zyn razerny hen op uw komst gemoord? 




La Vigne. 
Wy hebben honderden bedrukte Amerikaanen, 
Die in de ketens der gevloekte Castiljaanen 
Als slaaven kwynden, uit hun wreede boei verlost. 
De braave Gourges heeft, na 't winnen van deez' post, 
't Veréénigd leger in twee deelen afgescheiden. 
Hyzelf, met uw' Gemaal, zal de eene helft geleiden 
Naar een' der burgen door den Spanjaard hier gebouwd; 
En de andre helft wierd aan uw' Broeder toebetrouwd, 

{==218==} {>>pagina-aanduiding<<}

Om, daar onze oorlogsliên hem moedig onderschraagen, 
Terstond vóór d'andren burg den vyand op te daagen. 
Die plaatsen zyn te zwak om tegenstand te biên; 
Des zult ge uw Vrienden haast verwinnend wederzien. 
Tegen Du Bree. 
Verblyd ge u niet met ons om 't heil, deez' nacht verkreegen? 
Tegen Olinde. 
Ik bid u, ween niet meer. Wat maakt u thans verlegen? 
Gy beiden zwygt, en zucht! Wat is 't dat u ontroert? 




Olinde. 
Helaas! Louize is door Adusta... weggevoerd. 




La Vigne. 
Adusta!.. Gourges Telg!.. dit kan ik nooit gelooven. 




Du Bree. 
't Is al, 't is al te waar. 




La Vigne. 
Hy, Gourges Dochter rooven? 
Wat heeft hem aangezet tot zulk een snoode daad? 
Of wreekt hy Spanjes ramp door schandelyk verraad? 




Du Bree. 
ô Neen: het gruwelstuk, dat ons de ziel doorgriefde, 
Sproot niet uit zucht tot wraak, maar uit ontzinde liefde. 
Ik heb my, ach, vergeefs! gekweeten van myn' pligt. 
Ik heb voor uw behoud all' wat ik kon verricht, 

{==219==} {>>pagina-aanduiding<<}

Rampzalig offer! ... 




Olinde. 
Myn Louize! 




La Vigne. 
Elendig Vader! 
Hoe ons dit onheil treft, helaas! hem treft het nader. 
Wat was zyn ziel verrukt toen hy zyn Dochter zag! 
Hoe zal die vrolykheid verandren in geklag! 
Hy vind haar, onverwacht, als tot zyn' troost herbooren; 
Hy juicht om haar behoud; en ze is voor hem verlooren: 
Verlooren, voor altoos!.. Verberg, uit deerenis, 
Aan hem dit ongeval, zo lang 't u mooglyk is. 
Helaas! hy zal het niet dan al te vroeg ontdekken. 




Du Bree. 
ô Wreede Adusta! moest ge ons thans dien ramp verwekken? 
Moest uw gehaate drift..? 




Olinde. 
Ik hoor trompet en trom. 




La Vigne. 
De dappre Gourges keert verwinnaar wederom. 




Olinde. 
Hoe jaagt myn angstig hart! 




Du Bree. 
Hoe zal ik 't onheil melden! 



{==220==} {>>pagina-aanduiding<<}



La Vigne. 
Verberg, in 's Hemels naam, uw smart. Daar zyn de Helden. 




Derde tooneel.

Olinde, en haar Zoontje; Du Bree, La Vigne, Gourges, Satouria, Stalame, gevolg van Fransche Officieren en Amerikaansche Grooten.


Du Bree, 
ter zyde. 
ô Hemel! geef my kracht! 




Olinde, 
Satouria te gemoet streevende. 
Ach! myn Satouria! 
Wat vreugd! ik zie u weêr. 




Satouria, 
haar omhelzende. 
Myn teêrbeminde Gaê! 
Verban thans voor altoos de droefheid uit uw zinnen. 
Zie Florida verlost: dees Held deed ons verwinnen. 


Satouria strekt de hand uit naar zyn Zoontje, die dezelve aangrypt, en vrolyk kust.


Gourges. 
ô Ja, Vorstin! gy zyt ontslaagen van uw' druk. 
Myn ziel deelt ongeveinsd in uw en 's Lands geluk. 
De vyand ligt geveld; en al uw onderdaanen, 
Die hy in slaverny geboeid hield... Stort geen traanen. 

{==221==} {>>pagina-aanduiding<<}

Gy ziet de rust en vreugd hersteld in uw Gebied; 
La Vigne meldde u reeds... 
Ter zyde. 
Ik zie Louize niet. 
Tegen Du Bree. 
Waar is myn Kind, Du Bree? Wat is hier voorgevallen? 
Gy zucht, en antwoord niet! Hoe! zwygt en schreit gy allen? 
Du Bree, waar is het pand aan uwe zorg betrouwd? 
Waar is myn Dochter? 




Du Bree. 
'k Bid, dat gy me onschuldig houd. 




Gourges. 
Waarvan onschuldig? Van haar dood? Gy doet my beeven. 




Du Bree. 
Zy leeft; dan ach! ik zorg zy zal rampspoedig leeven. 




Gourges. 
Ontdek u klaar: denk hoe myn ziel naar tyding haakt. 




Du Bree. 
Helaas! Adusta heeft, haars ondanks, haar geschaakt. 




Gourges. 
Adusta! haar geschaakt! 




Satouria. 
Is 't mooglyk, groote Goden! 



{==222==} {>>pagina-aanduiding<<}



Du Bree. 
Ik heb haar naar myn magt, doch vruchtloos, hulp gebooden. 




Satouria. 
Gy zyt Adustaas Vriend, en duur aan hem verpligt. 




Olinde. 
Verdenk hem niet; hy heeft all' wat hy kon verricht. 




Gourges. 
Adusta! haar geschaakt! ô Hemel! welk een smarte! 
Myn dierbaar Kind! myn troost! de wellust van myn harte! .. 
Gy in eens roovers magt! .. 
Du Bree aangrypende. 
Geef my myn Dochter weêr. 
Ik eisch haar van uw hand. 




Du Bree. 
Bezadig u, Mynheer. 
Wacht u in wanhoop op onschuldigen te woeden. 
Had ik, ten koste van myn bloed, haar kunnen hoeden, 
Nooit was zy, 'k zweer u zulks, in dezen ramp gestort. 
Doe, smeek ik u, door drift myn vroomheid niet te kort. 
'k Heb niet ontzien myzelv' om haar behoud te waagen. 




Olinde. 
Hy heeft zich waarlyk als een eerlyk man gedraagen. 




Du Bree. 
Ach! waare ik door 't geweld der Spanjaards omgebragt, 

{==223==} {>>pagina-aanduiding<<}

Of door Adustaas dolk meêdoogenloos geslagt, 
Zo zou geen achterdocht myn deugd dus schandlyk hoonen! 




Gourges. 
Besef myn' staat. 




Du Bree. 
Ik kan uw wanhoop ligt verschoonen. 




Gourges. 
ô Myn Louize! ... ik raas van ongeduld en spyt. 
Myn ongelukkig Kind! uw Vader is u kwyt. 
Hoe word myn ziel om u, om u, vaneen gereeten! 
Onnoozel lam! myn lam! een wolf heeft u verbeeten... 
Is dit de blydschap, die myn hart zich had voorspeld, 
Wanneer zich Florida in vryheid zag hersteld? 
Doch 't zal hier zo niet gaan: ik zal u wederhaalen. 
Uw snoode roover zal zyn misdaad duur betaalen. 




Satouria, 
tegen Du Bree. 
Ik bid u, meld ons hoe dit stuk wierd uitgericht. 




Du Bree. 
Wy vreesden geen gevaar, vóór 't ryzen van het licht, 
Wanneer Adusta ons door 't valsch bericht ontstelde, 
Dat, na uw nederlaag, de vyand herwaart snelde. 
Hy bood ons in zyn Ryk een schuilplaats in deez' nood. 
Tegen Gourges. 
Ik wilde, naar uw' last, ons bergen op de vloot. 

{==224==} {>>pagina-aanduiding<<}

Dit deed hem tegen my byna onzinnig woeden. 
Hy greep uw Dochter aan, ik poogde haar te hoeden. 
Terwyl ik zyn geweld kloekhartig tegenstond, 
Riep hy zyn heilloos volk, dat zich alhier bevond; 
Het rukte my te rug en voerde uw Dochter heenen, 
In wederwil van haar, en van Olindes weenen. 
Op ons geschreeuw, vloog ons de wacht ter hulp; dan ach! 
Zy vond zichzelf te zwak tot weering van den slag. 




Satouria. 
Gevloekte Adusta! wat berokkent ge ons al smarte! 
Tegen Olinde. 
Ach! welk een diepe wond' voor Otocaraas harte! 




Gourges. 
Een doodwond' voor het myne. Ik blaak van ongeduld. 
En 't geen myn droeve ziel met bittre spyt vervult 
Is, dat ons volk, vermoeid door 't waaken en door 't stryden, 
Thans buiten staat is haar te redden uit haar lyden. 




La Vigne. 
Dit wederhoude u niet; geef slechts bevel, Mynheer. 
Ik vind my uitgerust. 




Du Bree. 
Welaan, men toev' niet meer. 




Stalame. 
Ik zal u met myn heir trouwhartig bystand bieden. 



{==225==} {>>pagina-aanduiding<<}



Satouria. 
Voeg by uw legermagt myn dapperste oorlogslieden. 




Gourges. 
Hoe duur verpligt ge my, myn Vrienden, door uw trouw! 




Olinde, 
tegen Gourges. 
Wie komt daar, met uw volk? 




Du Bree. 
ô Hemel! ... 'k zie een vrouw. 
Wat vreugd! het is Louize. 




Vierde tooneel.

Gourges, Satouria, Stalame; Olinde, en haar Zoontje; La Vigne, Du Bree, gevolg van Fransche Officieren en Amerikaansche Grooten; Louize, La Val, Cipiere, en eenige Fransche krygslieden.


Gourges. 
Ach! dierbre Telg! treed nader. 
Haar omhelzende. 
Louize! in welk een' staat ontmoet ge op nieuw uw' Vader! 




Louize, 
hem weder omhelzende. 
Gy ziet my anderwerf beveiligd en bevryd, 
En meer dan ooit voorheen door uw gezicht verblyd. 

{==226==} {>>pagina-aanduiding<<}

Tegen Du Bree. 
Goedhartige Du Bree! hoe trouw hebt ge u gekweeten! 




Gourges, 
tegen Du Bree, hem de hand drukkende. 
Vergeef my 't ongelyk... 




Du Bree, 
hem de hand weder drukkende. 
't Is alles reeds vergeeten. 




Louize, 
tegen Olinde, haar omhelzende. 
En gy, myn Hartvriendin! wat ben ik u verpligt! 




Olinde, 
haar weder omhelzende. 
Myn waardste! .. 




Louize. 
Uws Broeders moed heeft wondren uitgericht: 
Hy is myn redder. 




Satouria. 
Goôn! 




Gourges. 
De Hemel zy zyn hoeder! 




Olinde. 
ô Heilryke ommekeer! Wat blydschap voor myn' Broeder! 




Gourges, 
tegen Louize. 
Hoe vond hy u? Waar viel die zegen hem te beurt? 


Satouria luistert een' van de Amerikaansche Grooten iets in, die terstond vertrekt, en op het einde van Louizes verhaal met Vesti en Joinville wederkeert.

{==227==} {>>pagina-aanduiding<<}



Louize. 
Adustaas volk had me uit Olindes arm gescheurd, 
Terwyl Du Bree, vol moeds, my tegen hem verweerde. 
Zo ras men uit dit oord zich met my boschwaart keerde, 
Hield Hoya aan dat ik myn wanhoop stillen zou; 
Hy wilde eerlang zyn' vriend beweegen tot berouw, 
En onbeleedigd my alhier te rug geleiên. 
Ik gaf hem geen gehoor, en hield vast aan met schreien, 
En riep den Hemel aan om uitkomst in 't gevaar. 
Wy wierden middlerwyl d' ontmenschten zelv' gewaar, 
Die van Du Bree en van de wacht zich had ontslaagen; 
En zich bevlytigde om zyn helpers voort te jaagen. 
Terwyl ik, worstlens moê, met traanen weêrstand bood, 
Zond my de hoogste Magt eene uitkomst in den nood. 
Held Otocara had, gesterkt door onze vaanen, 
De laatste vest verheerd der wreede Castiljaanen, 
En keerde door het woud waardoor Adusta kwam. 
Verbeeld u met wat spyt myn Schaaker hem vernam. 
Hy zocht, doch zonder vrucht, myn jammerkreet te smooren. 
Ik schreeuwde, ik gilde om hulp, opdat men my zou hooren. 
Goôn! riep myn Redder: Goôn! het is Louizes stem. 
Fluks stond hy aan myn zyde, en naauwlyks zag ik hem, 
Of yllings vond ik my ontweldigd aan den Roover. 
Hy gaf terstond my aan myn Landgenooten over. 

{==228==} {>>pagina-aanduiding<<}

Ga, sprak hy, breng dit pand aan Gourges wederom. 
Ga, zeg hem dat de troost van zynen ouderdom 
Door Otocaraas hand aan hem word weêrgegeeven. 




Gourges. 
Door uw behoudenis behoud hy my het leven. 




Louize, 
op haar geleiders wyzende. 
Dees Helden hebben hem kloekmoedig onderschraagd, 
En tegen 't rooversrot zich tot myn heil gewaagd. 




Gourges, 
tegen de leidslieden van Louize. 
Nooit, nooit zal Gourges, nooit zyn Telg uw deugd vergeeten. 




La Val. 
Wy hebben ons met vreugd van onzen pligt gekweeten; 
Onze enkle nadring deed de meeste roovers vliên. 




Olinde. 
't Verwondert my dat wy myn' Broeder hier niet zien. 
Tegen La Val. 
Waar liet gy hem, Mynheer? 




La Val. 
Gy hebt geen reên tot vreezen; 
Hy zal, met al ons volk, op 't oogenblik hier wezen. 




Cipiere. 
Adusta vloog, toen wy vertrokken, driftig aan. 




Olinde. 
Helaas! wie weet wat hem de woede doet bestaan! 



{==229==} {>>pagina-aanduiding<<}



Gourges, 
die Vesti en Joinville ziet, tegen Olinde. 
Vrees niet, ons oorlogsvolk zal voor uw' Broeder waaken. 
Tegen Satouria. 
Behaagt het u dat wy onze onderpanden slaaken? 




Satouria. 
Niets zal my liever zyn. 




Gourges 
bied de hand aan Olinde, die haar Zoontje by de hand vat, en hy geleid hen beiden naar Satouria. 
Vorstin, vergun my de eer... 
Tegen Satouria. 
Ontfang van myne hand uw Gade en Erfprins weêr. 




Satouria. 
Hoe zal Satouria uw' moed en deugd vergelden! 
Hy wenkt Vesti en Joinville, en bied hen Gourges aan. 
Aanvaard op uwe beurt de aan my betrouwde Helden. 




Olinde. 
Ik zie myn' Broeder. Maar, helaas! in welk een' staat! 





{==230==} {>>pagina-aanduiding<<}

Vyfde tooneel.

Gourges, Louize, Satouria, Stalame; Olinde, en haar Zoontje; Vesti, La Val, Cipiere, La Vigne, Joinville, Du Bree, gevolg van Fransche Bevelhebbers en Amerikaansche Grooten en krygslieden; Otocara, op een rosbaar, van takken gemaakt, en door zes Amerikaanen gedraagen, die hem nederzetten; Oades, en gevolg van Fransche en Amerikaansche soldaaten.


Satouria. 
Waarde Otocara! 




Otocara. 
Ach! 




Gourges, 
de rosbaar naderende, en hem de hand toereikende. 
Myn Vriend! 




Louize. 
Myn toeverlaat! 




Du Bree. 
Hoe treft my deze ramp! 



{==231==} {>>pagina-aanduiding<<}



Olinde, 
die, geduurende eenige oogenblikken, als verstomd door droefheid gestaan heeft, streeft naar de rosbaar, en knielt 'er by. 
Myn teêrgeliefde Broeder! 




Otocara. 
Myn dierbre Vrienden! myn Olinde! 




Louize, 
hem de hand toereikende, die hy aangrypt. 
ô Myn Behoeder! 
Heeft my uw heldenmoed tot zulk een' prys bevryd? 




Otocara. 
Ween niet, myn Hartvriendin, nu gy beveiligd zyt. 




Satouria, 
tegen Otocara. 
Ach! is 't Adustaas dolk, die u in 't graf doet daalen? 




Gourges, 
tegen Satouria. 
Wy zullen hem eerlang zyn bloedschuld doen betaalen. 




Satouria, 
tegen Otocara. 
Ik zweer u by het licht, dat ik, uw ongeval 
Ter wraak', zyn Ryksgebied geheel verdelgen zal! 




Otocara. 
Ja, wreek myn dood op hem, maar spaar zyne onderdaanen. 
Adusta is alleen de bron van al uw traanen. 
Hy zette, raazende van minnenyd en smart, 
Om 't missen van zyn' prooi, zyn' vriend een' dolk op 't hart. 

{==232==} {>>pagina-aanduiding<<}

Tegen Louize. 
Ik heb uw hand verdiend, en moet die eeuwig derven. 
Doch Otocara is bereid voor u te sterven. 
Maar deel uit deerenis ten minste in myn verdriet; 
En zeg: Getrouwe Vriend, Louize haat u niet. 




Louize. 
Myn Vriend! myn Toeverlaat! Trouwhartigste aller menschen! 
Wat zou Louizes ziel voor uw behoud niet wenschen? 
Zie hoe myn oog om u in heete traanen smelt. 
Myn Otocara! 'k heb u altoos hoog gesteld, 
'k Zal myn' Gemaal en u steeds in myn hart veréénen, 
En tevens om d'Arlac en Otocara weenen. 




Otocara. 
Myn Otocara! Goôn!.. Louize! ik ben voldaan. 
Nu zal myn ziel getroost uit deze waereld gaan, 
En 't Apalietsch gebergt' gemoedigd overzweeven, 
Om daar gelukkiger dan in myn land te leeven: 
Daar zal ik woonen in eene aangenaame streek, 
En, onder 't hoog geboomte, of by een koele beek, 
Getroost aan myn Louize en myne Olinde denken; 
Totdat de Alziende Zon u my zal wederschenken. 
Na een weinig stilzwygens. 
Myn waarde Zuster, rys; breng, breng me uw' oudsten Zoon. 
Zy brengt hem het Kind. 

{==233==} {>>pagina-aanduiding<<}

Lief Kind, wees erfgenaam van Otocaraas Kroon. 
Dwing, door goedhartigheid, de volken u te minnen, 
En breng u, zo gy kunt, somtyds uw' Oom te binnen. 




Olinde. 
Myn Broeder! al myn troost! 




Satouria. 
Groothartig sterveling! 
Hoe treft me uw lot! Ik acht uw weldaad niet gering, 
Maar wenschte dat gy lang, zeer lang met ons mogt leeven, 
En aan uw eigen Kroost uw' scepter overgeeven. 




Otocara, 
tegen Gourges. 
Ik heb u niet vergeefs myn' dienst en hulp geboôn. 
Zyt gy voldaan? 




Gourges, 
hem de hand drukkende. 
Voldaan? Ik min u als myn' Zoon. 




Du Bree. 
Adusta nadert ons. 





{==234==} {>>pagina-aanduiding<<}

Zesde tooneel.

Gourges, Louize, Satouria, Otocara, Stalame; Olinde, en haar Zoontje; Vesti, La Val, Cipiere, La Vigne, Joinville, Du Bree, gevolg van Fransche Bevelhebbers en Amerikaansche Grooten en krygslieden; Oades, en lyfwachten; Adusta, met een' ontblooten dolk in de hand.


Satouria. 
Wat zoekt gy hier, Verraader? 




Louize, 
Adusta ziende, wykt by Gourges. 
ô Hemel! 




Satouria, 
tegen Oades en de lyfwachten. 
Grypt hem aan. 




Adusta. 
Laat af. Houdt stand. Niet nader. 
Hoor my, Satouria. Ik heb niets haatlyks voor. 




Olinde. 
Ontmenschte! 




Louize. 
Ik beef. 




Gourges, 
tegen Satouria. 
Geef hem een oogenblik gehoor. 

{==235==} {>>pagina-aanduiding<<}

Hy is alom bezet, en kan ons niet ontkomen. 




Adusta, 
den dolk in de schede steekende. 
Waar is myn Vriend? 
Ter zyde. 
Ik kan myn wanhoop naauw' betoomen. 




Satouria, 
op de rosbaar wyzende. 
Aanschouw het offer van uw boosheid en verraad. 




Adusta. 
Goôn! Otocara, met de doodverwe op 't gelaat! 
En ik, ik ben het die hem 't levenslicht doe derven? 
Ach! mogt hy leeven! mogt zyn Moorder voor hem sterven! 
Hoe word myn angstig hart door naberouw verscheurd! 
Gevloekte driften! maar, helaas! te spaê betreurd! 
Hy nadert de rosbaar. 
Och! kunt ge Adusta in uw byzyn nog gedoogen? 
Is hy dit oogenblik geen Monster in uwe oogen? 
Beschouw de wanhoop, die myn gantsche ziel vervult. 
Hy knielt by de rosbaar. 
Ik kom niet smeeken om vergeeving van myn schuld. 
Neen; Otocara, neen: ik wil die niet verschoonen. 
Vergun Adusta slechts u zyn berouw te toonen. 




Otocara. 
Ach! had myn vriendschap van uw hand dit loon verdiend, 
Ondankbre? 



{==236==} {>>pagina-aanduiding<<}



Adusta. 
Ik bid, verschoon uw' deerniswaarden Vriend. 
De lofspraak, door uw' mond uw minnaares gegeeven, 
Is de oorzaak van myn schuld en uw rampzalig sneeven. 
Die lofspraak wekte in my begeerte om haar te zien, 
En wie, die haar beschouwt, kan lang haar weêrstand biên? 
Haar schoonheid dwong myn hart, onwillig zelfs, tot minnen. 
My bleef noch hoop noch tyd om ooit haar hart te winnen, 
Ten zy ik haar vervoerde, en naar myn Staaten bragt. 
Myn list gelukte my. Ik zag haar in myn magt, 
Toen gy door uwe komst myn blyde hoop verplette; 
My van myn' buit beroofde, en uw meestresse ontzette. 
Vervoerd, verwoed door toorn en liefde en minnenyd, 
Bragt ik u in den staat, helaas! waarin gy zyt. 
'k Zal door myne eigen hand uw' toorn voldoening geeven, 
'k Wil met u sterven, nu gy niet met my kunt leeven. 
Myn ziel zal met uw ziel, om u ten dienst te staan, 
Het Apalietsch gebergt' gewillig overgaan. 
'k Zal onophoudlyk u myn vlyt en trouw betoonen, 
Totdat in 't einde uw gunst myn misdaad zal verschoonen; 
Totdat gy me, als welëer, uw vriendschap waardig vind. 




Otocara, 
tegen Satouria en Gourges. 
Vergeeft hem zyne schuld. 
Tegen Adusta, hem de hand toereikende, die Adusta met vervoering kust. 

{==237==} {>>pagina-aanduiding<<}

Adusta, 'k sterf uw Vrind. 
Tegen Louize. 
Ach! mogt ik thans nog eens uw lieve hand verwerven, 
En drukken ze aan myn harte, ik zou gelukkig sterven. 




Gourges, 
geleid Louize naar Otocara. 
Voldoe hem. 




Louize, 
Otocara de hand geevende. 
Ach! 




Otocara, 
het hoofd op haare hand buigende. 
Louize.... 




Satouria. 
ô Smart! hy geeft den geest. 




Olinde, 
met het hoofd op de borst van Satouria vallende. 
ô Goden! staat my by! 




Louize, 
weenende. 
Helaas! hy is geweest. 




Adusta, 
driftig opstaande. 
Gy sterft, myn Vriend! gy zyt niet meer op my verbolgen! 
Vertoef, en voer my meê! 
Hy doorsteekt zichzelven. 
Myn ziel zal de uwe volgen! 
Tegen Satouria. 
Bewys me uw deerenis nu gy myn wanhoop ziet, 
En scheî myn lyk van 't lyk van Otocara niet. 



{==238==} {>>pagina-aanduiding<<}



Louize, 
in de armen van haaren Vader streevende. 
ô Hemel! wat al ramps! 




Gourges. 
Myn hart beklaagt hen beiden. 




Du Bree. 
Moest gy, rampzaalge! moest gy dus van de aarde scheiden? 




Satouria, 
tegen Oades en de lyfwachten. 
Men draag' de lyken weg, en plaats' hen by elkaêr, 
Opdat dit droef gezicht de elende niet verzwaar'. 
Tegen Olinde, terwyl de lyken weggebragt worden. 
Myn Waardste! laat uw trouw voor my en onze Kindren, 
Indien het mooglyk is, uw hartewee vermindren. 
Tegen de Fransche Bevelhebbers. 
En gy, ô Heldenstoet, die my zo dierbaar zyt, 
En 't zuchtend Florida van slaverny bevryd! 
Bewoont de sterkten, die, gevestigd in myn Staaten, 
Door 's vyands nederlaag u ovrig zyn gelaaten. 




Gourges. 
We erkennen dit bewys van vriendschap naar waardy, 
Doch 't blyven in dit Oord staat ons tot nog niet vry; 
Wy zyn verpligt te rug naar 't Vaderland te streeven, 
En onzen Vorst bericht van onzen togt te geeven. 




Satouria. 
Myn Broeders! blyft ons by. 



{==239==} {>>pagina-aanduiding<<}



Gourges. 
Ach! had ik 't in myn hand! 
Leef bly, leef veilig in dit vry gevochten land. 




Olinde, 
Louize in de armen vallende. 
ô Myn Louize! moet Olinde ook u ontbeeren? 




Louize, 
haar omhelzende. 
Myn Zuster! myn Vriendin! 




Gourges, 
tegen Olinde. 
Wy zullen wederkeeren 
Na veertien maanden tyds, indien 't ons mooglyk is. 
Die blyde hoop, Vorstin, verzachte uw droefenis. 
Tegen de Vorsten. 
ô Vorsten! hoort myn' raad, die u tot heil moet strekken. 
Duldt nooit dat vreemden, die dit waerelddeel ontdekken, 
Zich meester maaken van de sterkten hier gegrond. 
Steunt nimmer op hunn' eed, betrouwt op geen verbond. 
De vreemde reizigers, die vestingen begeeren, 
Zyn heimelyk geneigd de landzaat te overheeren. 
Sloopt al de sterkten, die tot nu hier zyn gebouwd. 
Gelooft my als uw' Vriend; ik zorg voor uw behoud. 




Satouria. 
Gy doet uwe eedle deugd ons onbetwistbaar blyken. 
Beloof my, tot myn' troost, niet uit myn Ryk te wyken 
Eer gy die met den grond gelyk gesteld zult zien. 



{==240==} {>>pagina-aanduiding<<}



Gourges. 
Ik zal, met al myn volk, u daartoe bystand biên: 
Zo zal geen Castiljaan hier ligt weêr zegepraalen. 




Du Bree. 
De magt des Hemels zet de magt der boosheid paalen. 


EINDE.




{==241==} {>>pagina-aanduiding<<}

Sebille van Anjou, gemaalinne van Gui van Lusignan, koninginne van Jeruzalem.


Treurspel.


Door Lucretia Wilhelmina van Merken.


{==242==} {>>pagina-aanduiding<<}



{==243==} {>>pagina-aanduiding<<}

Voorbericht.

De verovering van Jeruzalem, door Saladyn, is, in de Historie der Kruisvaarten naar Palestina, eene der aandoenlykste en gewigtigste gebeurtenissen, die in de twaalfde eeuw (*), ook in Europa, eene groote verslaagenheid veroorzaakte. Schoon men de togten van dien tyd thans met andere en verlichte oogen beschouwt, verdient dit geval echter eene byzondere opmerking; zo omdat Jeruzalem toen reeds eene reeks van tagtig jaaren in 't bezit der Christenen geweest was, en dus door de Nakomelingschap der eerste Koningen als een vaderlyk Erfryk bezeten wierd; maar vooral ook om de verbaazende en gloriryke blyk der oprechte en standvastige Huwlyksliefde, die Sebille van Anjou aan haaren Gemaal by die gelegenheid betoonde: deze haare deugd was te luisterryk, en het tydgewricht te schoon, om daarvan voor de Dichtkunde geen gebruik te maaken. Mogt haare deugd ten algemeenen voorbeelde strekken, en tot bevestiging dier grootmoedige zielen, wier waar geluk, door de gunst des Almagtigen, niet afhangt van het wisselvallig lot van het ondermaansche leven!




{==244==} {>>pagina-aanduiding<<}

Vertooners.


Sebille van Anjou, Gemaalinne van Gui van Lusignan, Koninginne van Jeruzalem.

Gui van Lusignan, Koning van Jeruzalem.

Melizende, }Dochters van Gui en Sebille.

Elize, }Dochters van Gui en Sebille.

Humfrei van Thoron, schoonbroeder der Koninginne.

Heraclius, Patriarch van Jeruzalem.

Raimond van Toulouze, Graaf van Tripoli, Prins van Galilea.

Theodorik, Heer van Sidon.

Saladyn, Sultan van Egypte en Syrië.

Omar, }Vorsten der Saraceenen.

Sirakon, }Vorsten der Saraceenen.

Eustatius, }voornaame Inwooners van Jeruzalem.

Matilde, }voornaame Inwooners van Jeruzalem.

Agnes, }voornaame Inwooners van Jeruzalem.



Zwygenden.

Caled, }Vorsten der Saraceenen.

Safar, }Vorsten der Saraceenen.

Hored, Hoofdman der lyfwachten van Saladyn.

Geestelyken.

Staatjuffers van Sebille.

Inwooners van Jeruzalem.

Lyfwachten en Gevolg van Sebille, en van Saladyn.



Het TOONEEL is te JERUZALEM;

het eerste bedryf in het hof, in 't vertrek der Koninginne; het tweede en vierde in een vertrek der Kerk van 't Heilige Graf; het derde en vyfde in de hofzaal der Koningen van Jeruzalem.

{==t.o. 244==} {>>pagina-aanduiding<<}


{== afbeelding 
	
Rampzalige! houd op, eer ik my wraak verschaff'.


IVde Bedr. VIIIste Toon.


p.j. uylenbroek exud.
==} {>>afbeelding<<}
    


{==t.o. 245==} {>>pagina-aanduiding<<}







{==245==} {>>pagina-aanduiding<<}

Sebille van Anjou, gemaalinne van Gui van Lusignan.


Treurspel.


Eerste bedryf.

Het tooneel verbeeld het vertrek der Koningin, in het paleis der Koningen van Jeruzalem.

Eerste tooneel.

Sebille, Melizende, Elize, Staatjuffers, Lyfwachten.


Sebille, langsaam opkomende, gevolgd van haare twee Dochteren, vier Staatjufferen, en de Lyfwachten, allen teekenen geevende van diepe neêrslagtigheid en droefheid. De Prinsessen plaatsen zich ter wederzyden van haare Moeder; de Staatjuffers ter wederzyden van het tooneel, meer voorwaart; de Lyfwachten in het verschiet.


Sebille, 
na een weinig stilzwygens. 
Het doodlyk uur verschynt, dat ons reeds lang deed beeven. 
Men moet Jeruzalem den vyand overgeeven. 

{==246==} {>>pagina-aanduiding<<}

De stad is buiten staat tot verdren tegenstand. 
De sterkste torens zyn vernield, of overmand. 
De bres is wyd genoeg om 's vyands legervaanen, 
In d' allereersten storm, een' ruimen weg te baanen. 
De trotsche Saladyn, nog rookende van 't bloed 
Der Christenhelden, zal, met ongewyden voet, 
Eerlang, op 't feestgejuich der Saraceensche schaaren, 
Langs Sions straaten treên, en niemand onzer spaaren. 
Laat ons de marteldood kloekhartig ondergaan, 
En 't Muzulmansche heir, hoe woest, verbaasd doen staan 
Op 't zien der deugden, die het Christendom versieren: 
Men laat' hen de aardsche, en ding' naar Hemelsche laurieren. 
Tegen haare Dochteren. 
En gy, myn Telgen, denkt uit welk een' Stam gy sproot. 
Toont geen flaauwhartigheid op 't nadren van de dood. 
Het bloed van Lusignan moet zynen roem bewaaren. 
Toont in 't geloof u oud, hoe jong gy zyt in jaaren. 
Hoe treft uw beider lot het moederlyk gemoed! 
Heb ik met zo veel zorgs u daartoe opgevoed? 
Doch laat myn hartewee uw zielen niet beroeren; 
Een korte ramp zal ons aan allen ramp ontvoeren. 




Melizende. 
Myn waarde Moeder, smoor, zo 't mooglyk is, uw smart; 
Uw droefheid werkt te sterk op ons meêdoogend hart: 

{==247==} {>>pagina-aanduiding<<}

't Bezwykt, het smelt van rouw voor uw geween en klagten. 
Vorst Raimonds handling zal misschien ons lot verzachten. 
Hy is voorzeker reeds in 't heir van Saladyn, 
En zal Jeruzalem een trouwe voorspraak zyn. 
Wie weet wat hy voor ons in 't uiterst' zal bedingen? 




Sebille. 
Ik wacht niets voor de Stad, niets voor de stedelingen 
Dan 't uiterste bederf en de allerzwaarste elend'; 
Onze onmagt is, helaas! den Saraceen bekend. 
Uw trouwe Vader, die met Salems heldenschaaren 
Nog korts de vest verliet, om 't leger der barbaaren 
Met onbezweken moed in 't veld te keer te gaan, 
En dus Tiberias van 't zwaar beleg te ontslaan, 
Is, (ach! de Hemel weet door wiens verborgen treeken,) 
Op zynen togt misleid, gevoerd in barre streeken, 
Waar 't ongelukkig volk noch drank noch voedsel vond, 
En 't woedende gebrek 't aêmechtig heir verslond. 
't Is u als my bekend, hoe door die snoode laagen 
Der Christnen leger wierd gevangen of verslaagen. 
De vyand, zeker dat de bloem van Sions magt 
Door zyn verwinnend heir geboeid was of geslagt, 
Is fluks Jeruzalem baldaadig aangevallen. 
Hoe dikwerf stiet hy 't hoofd voor de aangevochten wallen! 
Hoe dikwerf zag zich 't heir, verknocht aan Mohammed, 

{==248==} {>>pagina-aanduiding<<}

Zyn' woesten aanval met zyn bloed betaald gezet! 
Wat heeft de burgery, by nachten en by dagen, 
Van muur en torentrans hem rustig afgeslaagen! 
Thans is zy neêrgeveld, gewond of afgemat. 
't Wanhoopend overschot verweert vergeefs de stad. 
De dappre Ridders van het Gasthuis en den Tempel, 
Wier dierbaar heldenbloed alle eeuwen door ten stempel 
Van hunne trouw verstrekt, zyn grootendeels geveld. 
Hier is noch kans noch hoop tot stuiting van 't geweld. 
Vorst Saladyn zal 't volk den weêrstand nooit vergeeven. 




Elize. 
Zyne edelmoedigheid word echter hoog verheven. 
Hy stelt, zo Raimond my de waarheid heeft gezegd, 
In goedheid grooter roem dan in 't gestrengste recht. 
Zag zich de Koning zelv' niet na den slag verschoonen? 




Sebille. 
Waartoe, helaas! dan om zich feller te zien hoonen? 
Heeft wreede Saladyn, wiens trotsheid daaglyks groeit, 
Dien overwonnen Vorst, gelyk een slaaf geboeid, 
Niet als in zegepraal rondom de stad doen leiden, 
Opdat dit naar gezicht meer wanhoop zou verspreiden? 
ô Deerniswaardig Held, van kroon en troon beroofd! 
Wat had zich Salem niet van uwen moed beloofd! 
Nu gy gevangen zyt is alle hoop verlooren. 

{==249==} {>>pagina-aanduiding<<}

Gy zult, benevens ons, eerlang in 't onheil smooren. 
'k Zie 't groots Jeruzalem in asch en puin misvormd, 
Het Heilig Graf ontwyd, de Kerken omgestormd. 
Mogt, mogt ik voor het minst dit onheil niet beleeven, 
Maar door 't bloeddorstig staal, vóór 't zien dier gruwlen, sneeven! 




Elize. 
Vorst Humfrei nadert ons. 




Tweede tooneel.

Sebille, Melizende, Elize, Staatjuffers, Lyfwachten, Humfrei.


Humfrei. 
Ik breng een droeve maar', 
De ramp, door my gevreesd, is niet dan al te waar. 
't Beroemd Tiberias, van welks versterkte wallen 
Men wondren had gehoopt, is schandelyk gevallen. 
't Heeft, verr' van Saladyn kloekhartig af te slaan, 
Niet dan een' korten tyd zyn' aanval wederstaan. 




Sebille. 
Gaan wy dan allen op den zelfden stond verlooren! 
Hoe zal dit naar bericht Vorst Raimonds hart doorbooren, 
Die zich dit oogenblik in 's vyands heir bevind, 
En voor Jeruzalem zich 't uiterste onderwind? 

{==250==} {>>pagina-aanduiding<<}

Hoe weinig denkt de Held, dat hy zyn trouwe Gade 
En Zoonen overlaat aan Saladyns genade! 




Humfrei. 
De droeve Eschina, met haar kroost, en 't overschot 
Der oorlogslieden, zyn gevlooden naar het slot; 
En doen ons anderwerf op 't ernstigst bystand vraagen. 
Vergeefsche bede, sints ons leger wierd geslaagen! 




Sebille. 
Wy hebben, tot behoud van 't sterk Tiberias, 
Alreeds veel meer bestaan dan 't voor ons oorbaar was. 
Doch wie kon Raimond en zyn Zoonen wederstreeven? 
Zy waagen dag aan dag, voor 't heil des Lands, hun leven. 
Kon braave Lusignan hen vruchtloos smeeken zien, 
Hen weigren aan een Gade en Moeder hulp te biên? 
Dan ach! wie had gedacht, dat, aan die trouwbetooning, 
Het leven hing van 't heir, de vryheid van den Koning? 
Geliefde Lusignan! waard' voorwerp van myn trouw! 
Schoon ik met fellen schrik het nadrend lot beschouw, 
Dat my, dat ons Geslacht en 't volk ten deel zal vallen, 
Uw deerlyk ongeluk treft my het sterkst' van allen! 
Zo ik nog iets vermogt, ik zou 't voor u bestaan. 




Humfrei. 
Ik heb dien droeven togt bestendig afgeraên. 
'k Voorzag reeds dat men 't heil van 't Christendom zou waagen, 

{==251==} {>>pagina-aanduiding<<}

Indien de Koning viel, of 't leger wierd geslaagen. 
Men weet aan ouden wrok myn' welgemeenden raad; 
Nu zien wy, doch te spaê, hoe dier die togt ons staat. 
Denk echter niet dat ik uw droefheid wil verzwaaren. 
Ik durf, integendeel, u ongeveinsd verklaaren, 
Dat, toen ik 't leger, door uw' Echtgenoot vergaêrd, 
Voor Salems poorten zag in ordening geschaard, 
Myn ziel zich heimlyk vleide en reden vond te hoopen, 
Dat de aangevangen togt gelukkig af zou loopen. 
En zo men Lusignan niet schandelyk verraên, 
En 't Christenleger door gebrek had doen vergaan, 
Geen Saladyn zou thans Tiberias verheeren, 
En uw Gemaal met roem Jeruzalem verweeren. 




Sebille. 
Indien men nog, ten troost in onze onzekerheid, 
Kon weeten door wiens list de Koning wierd misleid, 
Wy zouden, in den loop van zo veel tegenspoeden, 
Ons voor een nieuw verraad ten minsten kunnen hoeden; 
Maar de oorzaak van dien ramp bleef ons nog onbekend. 
Het hart des volks, te zwak om zo veel staatselend' 
En huisselyk verdriet bedaard te kunnen draagen, 
Wyt aan 's Ryks adeldom zyne onverdraagbre plaagen; 
Ziet in elk' hoovling een' verraader van het Ryk, 
En geeft de besten zelfs van wanvertrouwen blyk. 



{==252==} {>>pagina-aanduiding<<}



Humfrei. 
Geen eedle ziel zal aan die achterdocht zich stooren. 
Men geeft veel toe aan hem die alles heeft verlooren. 
Het ongelukkig volk is al myn deernis waard': 
Het heeft zich in de Kerk van 't Heilig Graf vergaêrd, 
Om 's Hemels bystand in dit uiterste af te smeeken. 
Hun troostelooze smart deed my het harte breeken. 
'k Verliet de Kerk nog naauw', toen ik den bode vond 
Uit wien ik 't onheil van Tiberias verstond; 
En spoedde herwaart met een klein getal van helden; 
Wanneer Heraclius my bad zyn komst te melden. 
Hy scheen geheel ontroerd, verzocht een stil gesprek, 
En wacht uw antwoord af in 't gindsche zyvertrek. 
Misschien dat thans zyn komst ons eenig licht zal geeven. 
Het Priesterdom verneemt, op de oevers van het leven, 
Somtyds geheimen die men nimmer had vermoed. 




Sebille. 
Dees droeve ontdekking zelf zou onzen tegenspoed, 
In dit gevaarlyk uur, veelligt vergrooten kunnen. 
Ik weiger echter niet aan hem gehoor te gunnen; 
En zal, na zyn vertrek, met u my kerkwaart spoên, 
Opdat men door gebeên des Hemels toorn verzoen'. 
Myn waarde Dochters, gaat; begeeft u derwaart heene, 
Dat zich al 't hofgezin aldaar met u verééne; 

{==253==} {>>pagina-aanduiding<<}

Zyne euveldaên belyde; en, als met ééne stem, 
Den Hemel aanschrei' voor 't benaauwd Jeruzalem. 
Wie weet of 's volks gebed het onheil niet zal stuiten; 
Zo niet, één aklig uur zal al de elend' besluiten. 




Elize. 
Ach! laat de wanhoop u dus sterk niet nederslaan. 




Melizende. 
Myn Moeder! wees getroost. 
Tegen de Staatjufferen. 
Vriendinnen! laat ons gaan. 




Derde tooneel.

Sebille, Humfrei, Lyfwachten.


Sebille, 
tegen den Hoofdman der Lyfwachten. 
Geleî den Bisschop hier. 


De Lyfwacht vertrekt.


Humfrei. 
Het zal hem mooglyk stooren 
U niet alleen te zien. 




Sebille. 
Hy kan my niets doen hooren 
Dat voor myn' Broeder een geheim verstrekken zou. 
Gaaft gy geen blyks genoeg van uw verheven trouw? 
Is Lusignan daaraan den scepter niet verschuldigd? 

{==254==} {>>pagina-aanduiding<<}

Uwe edelmoedigheid... 




Humfrei. 
Hy wierd met recht gehuldigd. 
Zyn deugden maakten hem den Rykstroon dubbel waard'. 
Hy was met de oudste Telg van 't Vorstlyk Huis gepaard. 
Myne Egade is de jongste. En zouden we u onttroonen? 
ô Neen. De gunst des volks geeft niemand recht op kroonen, 
Wanneer het Erfrecht door de wet is vastgesteld. 




Sebille. 
Gelukkig Land, waarin de wet het vonnis velt! 




Humfrei. 
Ik zie Heraclius. 




Vierde tooneel.

Sebille, Humfrei, Heraclius; Lyfwachten, die op den wenk der Koninginne vertrekken.


Heraclius. 
Vorstin, des Hemels zegen 
Behoede uw vroom Geslacht, en volge u allerwegen! 




Sebille. 
De Hemel waake voor 't altaar als voor den troon! 




Heraclius. 
Gy weet dat ik my schaars in dit paleis vertoon. 

{==255==} {>>pagina-aanduiding<<}

De hooge waardigheid van 't Ampt, dat ik bekleede, 
Bepaalt my aan de Kerk, en 't storten myner bede. 




Sebille. 
Uw vroomheid strekt ter baake aan ons en onzen Raad. 




Heraclius. 
Vergun dan dat ze ook zorg' voor 't welzyn van den Staat. 




Sebille. 
Hebt ge iets ontdekt, ten troost in de algemeene smarte, 
Verberg, verberg het niet voor myn meêwaarig harte. 




Heraclius. 
Men heeft, op 't onverwachtst, my 't vreemd bericht gebragt 
Dat Raimond, op uw' last, den jongstvoorleeden nacht 
Zich uit de vesting heeft naar 's vyands heir begeeven; 
Dit akelig bericht doet nog myn' boezem beeven. 
Laat ge u in handling in met trotschen Saladyn? 
Maar waartoe zulks vermoed? het kan geen waarheid zyn. 
Geen Christen Koningin zal dus haar' roem bevlekken. 
'k Geloof veelëer, en vind myn' pligt u zulks te ontdekken, 
Dat Raimond buiten last-dees daad zich onderwond. 
Men weet wat voormaals 't Hoofd van zynen Stam bestond: 
Wanneer de Vaders aan de ketters bystand leenen, 
Verbind zich 't nakroost ligt met snoode Saraceenen. 




Humfrei. 
Wat met Vorst Raimond d' eerste in 't westen is geschied 

{==256==} {>>pagina-aanduiding<<}

Voor de Albigenzers, is voorby, en raakt ons niet. 
Hy heeft ons naderhand, ten koste van zyn leven, 
Een overtuigend blyk van zyn Geloof gegeeven. 
Zyn Zoon en Kleinzoon zyn in 't oost' en west' alom 
Beroemd als Redders van 't verdrukte Christendom; 
En hebben, jaar op jaar, in onderscheiden togten, 
Het Erfland vry gestreên, de Saraceên bevochten. 
En zelfs de dappre Prins, van wien gy 't ergst vermoed, 
Die Salem tot dit uur verdedigt met zyn bloed, 
Heeft ligt niet min dan wy van 's vyands woên te schroomen, 
Naar dien Tiberias alreede is ingenomen; 
En 't slot, waarin zyn Gaê met een geringe magt 
Zich hoopeloos verweert, het zelfde lot verwacht. 




Heraclius. 
Maar heeft hy, onbevoegd, zichzelv' niet onderwonden 
Een' ongeloovig' Vorst..? 




Sebille. 
Hy wierd door my gezonden 




Heraclius. 
Door u gezonden? Hy? Dit had ik nooit vertrouwd. 




Sebille. 
't Past my te zorgen voor ons aller lyfsbehoud. 
De muurbres is gereed den vyand in te laaten, 
En niet verweêrbaar meer in de oogen der soldaaten. 

{==257==} {>>pagina-aanduiding<<}

Men eischt de vesting op genade en ongenaê. 
Sla toch dit alles, sla ons onvermogen gaê. 
Wat zal het zyn, indien wy 't uiterste verwachten? 
Zal 't Saraceensche staal ons niet als lammren slagten, 
En leevren Hof en Stad en Kerken aan de vlam? 




Heraclius. 
Zyt gy een Dochter uit Anjous doorluchten Stam, 
De Gaê van Lusignan, en laat ge u dus vertsaagen? 




Humfrei. 
Die alle hoop verliest kan ligt het uiterst waagen. 
Wie weet wat Raimond, hoog by Saladyn geschat, 
Nog door zyn voorspraak wint voor de afgestreeden Stad? 




Heraclius. 
Het voegt den Christnen niet, in 't barnen der gevaaren, 
Zich in te wikklen met rampzalige barbaaren; 
Met wreede haaters van 't geheiligde Geloof; 
Gebroed van Mohammed, dat, tuk op moord en roof, 
Hier, schoon het zulks al zwoer, zyn' eed niet zal betrachten. 
Ach! is het Saladyn van wien men troost moet wachten? 
Wy hebben sterker steun in 't grievend ongeval; 
Men hoope op d' onderstand des Heerschers van 't Heelal. 
Is 't Christendom zyn hulp niet reis op reis gebleeken? 
Weet Palestina van de wondren niet te spreeken, 
Die hy, in vroeger tyd, verrichtte op hun gebeên? 

{==258==} {>>pagina-aanduiding<<}

Wie heeft het Land ontrukt aan Griek en Saraceen, 
En Godefroi, wiens naam die trotschen nog doet beeven, 
De kroon en scepter van Jeruzalem gegeeven; 
Door Boudewyn du Bourg des vyands magt verplet, 
En u en uw geslacht hier op den troon gezet? 




Sebille. 
't Is met het Christendom, helaas! te verr' verloopen 
Dan dat myn hoogmoed my op wondren zou doen hoopen. 
De bystand van omhoog, dien gy zo treffend maalt, 
Is, ach! waartoe 't ontveinsd? zeer slecht door ons betaald. 
Men vind somtyds meer deugd in 't midden der barbaaren, 
Dan, (welk een schand' voor ons!) by veelen onzer schaaren. 
Zeg niet dat ons de wraak des Hemels wierd betrouwd. 
Elk, die bedaard den staat van 't Heilig Land beschouwt, 
Merkt dat de Hemel, door onze euveldaên beleedigd, 
Zich tegen ons verklaart, en ons niet meer verdedigt. 




Humfrei. 
Geen wonder, inderdaad. Die yvraars voor 't Geloof 
Zyn voor de traanen blind en voor de klagten doof. 
Het woedend bygeloof, dat zy voor eerdienst houên, 
Doet hen de Saraceên als de aarde onwaard' beschouwen, 
Omdat zy niet door 't licht der waarheid zyn bestraald; 
Nochtans zyn we allen van één' oorsprong afgedaald; 
't Geloof kon hen als ons verlichten door zyn' luister; 

{==259==} {>>pagina-aanduiding<<}

't Is ligt hun schuld niet dat zy zwerven in het duister. 
Wat heil voor ons en hen, indien zachtmoedigheid 
Hen minzaam op den weg der kennis had geleid, 
Gelyk zy werkzaam was, toen ze, in het ochtendkrieken 
Van de Euangelileere, aan Jooden en aan Grieken 
Den heilweg kennen leerde, aan haar gezicht ontdekt! 
Toen wierd geen christenzwaard met menschenbloed bevlekt; 
Toen yverde alles tot verbeetren, tot bekeeren; 
Nu denken de yveraars aan moorden, niet aan leeren. 




Heraclius. 
Men had de Saraceên behoorlyk onderricht, 
Waar' 't mooglyk dat dit volk bekeerd wierde of gesticht. 
Denkt gy dat prediking iets by hen uit zou rechten? 
Hen leeren? Spreek hen van verdelgen; spreek van vechten. 
Zo onzer Vadren arm aan 't onbesuisd geweld 
Van dit gevloekt gebroed geen paalen had gesteld, 
't Waar' met het rein Geloof in 't oosten omgekomen. 
Wat heeft dit heilloos volk al Christenbloed doen stroomen! 
't Stond niemand onzer vry te nadren tot dit Oord; 
En Utrechts Bisschop zelfs onttrok zich naauw' den moord. 
Jeruzalem, zo groots, zo achtbaar, en zo heilig, 
Was voor geen boeteling, geen bedevaarders veilig. 
Al wie hier aankwam wierd geplonderd of geveld; 
't Bezoek van elke plaats op hoogen prys gesteld; 

{==260==} {>>pagina-aanduiding<<}

Der Christnen ongeval was lang ten top gereezen: 
En moest hun jammerkreet ons onverschillig wezen? 
Dan lag nog 't Grieksche Ryk voor Saladyn gebukt, 
En Palestyne waare aan 't onheil nooit ontrukt. 




Sebille. 
't Is waar dat 's Hemels magt toen onze Vadren sterkte, 
En tot verlossing van het Erfland medewerkte; 
Maar ach! het schuldig volk heeft thans die gunst verbeurd. 
Waartoe 't geen ik bestond zo driftig afgekeurd? 
Ik heb door laffe vrees dit middel niet verkooren. 
De gantsche Krygsraad acht Jeruzalem verlooren, 
Ten zy men Saladyn beweeg' tot handeling. 
Ik acht den bystand van den Hemel niet gering; 
Misschien heeft hy my zelf, tot redding van ons leven, 
In dit gevaarlyk uur dit middel ingegeeven. 
Laat ons niet twisten, maar den verdren tyd besteên 
In schuldërkentnis en ootmoedige gebeên, 
En van zyn' wyzen wil ons nadrend lot verwachten. 
Wie weet, ligt zal hy 't hart van Saladyn verzachten. 




Heraclius. 
Gy spreekt gegrond, Vorstin! Ik prys uw vroom besluit, 
En wacht u in de Kerk. Vaar wel; ik streef vooruit. 





{==261==} {>>pagina-aanduiding<<}

Vyfde tooneel.

Sebille, Humfrei.


Sebille. 
Men trooste zich veelëer de handling af te breeken, 
Dan 's Hemels gramschap op Jeruzalem te ontsteeken. 




Humfrei. 
De Geestlykheid, gehaat door 't Saraceensch geslacht, 
Word wreed door hen vervolgd, en deerlyk omgebragt; 
Bewust dat zy het minst genade zal verwerven, 
Getroost ze, uit wanhoop, zich by 't hoog altaar te sterven. 




Sebille. 
Hoe is myn droeve ziel om haar gevaar belaên! 
Myn Broeder, 't zonnelicht is reeds aan 't ondergaan; 
Waar houd zich Raimond op? Des Bisschops wanvertrouwen... 




Humfrei. 
Gy zult hem zekerlyk eerlang hier weêr aanschouwen. 
Ligt pleit zyn trouw voor ons, terwyl wy 't ergst vermoên. 
Schep moed; zyn yver zal den moord misschien verhoên. 




Sebille. 
Kom, laat ons zien wat wy door 's Hemels gunst verwerven; 
En, zo het wezen moet, by 't Graf en de Outers sterven. 


Einde van het eerste Bedryf.







{==262==} {>>pagina-aanduiding<<}

Tweede bedryf.

Het tooneel verbeeld een vertrek, uitkomende in de Kerk, waarvan de deuren geslooten zyn.

Eerste tooneel.

Melizende, Elize, Staatjuffers, Eustatius, Matilde, Agnes, en eenigen der aanzienlykste Inwooners van Jeruzalem.


Melizende. 
Myn Vrienden, laaten we ons veréénen, 
En met één hart, als met één stem, 
Ons ongelukkig lot beweenen, 
En 't onheil van Jeruzalem. 




Eustatius. 
Waar is de blyde tyd, toen 't leger der Latynen, 
Ter kruisvaarte uitgerust, verscheen in 't Heilig Land; 
Toen Godefroi de maan van Mekka deed verdwynen? 
Waar is de blyde tyd, toen 't leger der Latynen 
Op Sions hoogen muur de kruisvaan had geplant? 




Matilde. 
Die blyde dagen zyn verstreeken; 
Het Vorstlyk Sion neigt ten val. 

{==263==} {>>pagina-aanduiding<<}

Jeruzalems verheven wal 
Ligt schier voor 't stormgeweld bezweeken. 




Agnes. 
De Olyfberg is in 's vyands magt: 
Hy drenkt uit Kedrons beek zyn wreede legerschaaren. 
Het woedend Saraceensch geslacht, 
Dat ons en ons Geloof veracht, 
Vernielt aan allen kant de kerken en altaaren. 




Elize. 
Spoei voort, ô welige Jordaan! 
Spoei voort; doe Salems ongelukken, 
Zo verr' ge uw golven voert, verstaan: 
Meld, meld de rampen die ons drukken, 
Van 't Asphaltitisch meir tot Cezareaas wal: 
Uw stroom, met bloed geverwd, getuige ons ongeval! 




Agnes. 
De rampörcaan, dien wy zien groeien, 
Slaat op den Libanon de hooge Ceders neêr. 
De Olyfboom geeft geen vruchten meer, 
En Sarons roos laat af van bloeien. 




Matilde. 
ô Sion! leg uw tooisel af; 
Verneder u in 't stof met traanen en gebeden! 



{==264==} {>>pagina-aanduiding<<}



Melizende. 
ô Doodshoofdsberg! ô Kerk van 't Heilig Graf! 
Zal u de onreine voet des Saraceens betreeden? 




Eustatius. 
Rampspoedig Nageslacht van koning Boudewyn, 
Die 't leven moedig waagde om 't Christendom te hoeden! 
Zal, na een menigte der wreedste tegenspoeden, 
Jeruzalem uw grafplaats zyn? 




Elize. 
Ach! moet ik sterven in het opgaan myner dagen, 
Eer ik de zoetheid van het leven heb gesmaakt? 




Melizende. 
Wat hooger Magt behaagt moet u en my behaagen. 
Laat ons niet om ons onheil klaagen, 
Als 't ongeloovig rot paleis en tempels blaakt. 




Eustatius. 
ô Sion, zo beroemd voordezen, 
Welëer door Babels toorts verteerd, 
Door Rome in gloeiend puin verkeerd, 
En glansryk uit uwe asch verreezen! 
Word gy dan in het eind' door Saladyn verheerd? 




Agnes. 
Hy zal hier jeugd noch grysheid spaaren; 
Ons dreigt een jammerlyke dood. 



{==265==} {>>pagina-aanduiding<<}



Matilde. 
Waar bergen we ons, in dezen nood, 
Voor 't woeden der geweldenaaren? 




Melizende. 
My dunkt, ik zie ons schuldloos bloed 
Langs Salems breede straaten stroomen: 
De ontzinde vyand brult en woed. 
Wat raad in zo veel tegenspoed? 




Elize. 
Helaas! helaas! 't is met ons omgekomen. 




Tweede tooneel.

Melizende, Elize, Staatjuffers, Eustatius, Matilde, Agnes, en eenigen der aanzienlykste Inwooners van Jeruzalem; Heraclius, gevolgd van eenige Geestelyken, uit de Kerk treedende, waarvan de deuren open blyven. In het verschiet ziet men veel volk in de Kerk.


Heraclius. 
Vorstinnen! Eedle Stoet! Getrouwe Burgerschaar'! 
En gy, ô Geestlykheid, die, by 't gewyd altaar, 
De plegtigheên verricht! dat zich hier niemand vleie, 
Of door een valsche hoop op lyfsbehoud misleiê! 

{==266==} {>>pagina-aanduiding<<}

Maakt van den tyd gebruik, u tot uw nut vergund: 
Bereidt u-allen tot de dood zo goed gy kunt. 
Toont u gelaaten, op de nadring der barbaaren; 
Toont dat gy sterven kunt, als de eerste martelaaren; 
Denkt aan geen redding, door 't omhelzen van de wet 
En valsche gruwelleer' van snooden Mohammed; 
Geen zucht tot zelfbehoud doe u uw' pligt verraaden; 
Betoont uw' yver niet door woorden maar door daaden. 




Elize. 
Ik ben, zo 't wezen moet, hoe jong, de dood getroost. 




Agnes. 
Ach! waar' myn Gaê gered! 




Matilde. 
ô Myn onnoozel Kroost! 
Zo gy slechts veilig waart, ik zou gewillig sneeven. 




Heraclius. 
Het voegt ons niet alleen onszelven op te geeven, 
Maar Ouders, Gade en Kroost, en wat ons dierbaar is. 
Men rukk' die banden los. Dat liefde en deerenis 
Thans wyken voor de hoop en 't welgegrond betrouwen 
Van hen na weinig tyds gelukkig weêr te aanschouwen. 
Ikzelf zal u, aan 't hoofd der vroome Geestlykheid, 
Op 't heilspoor vóórgaan dat naar beter Erfland leid. 



{==267==} {>>pagina-aanduiding<<}



Melizende. 
Acht gy dan alle hoop geheel voor ons verlooren? 




Heraclius. 
Het staat thans zekerlyk hier erger dan te vooren. 
Zo iemand Saladyn de minste kennis geeft 
Hoe weinig magts de Stad tot verdren weêrstand heeft, 
Zal hy zyn heilloos heir de muurbres in doen trekken, 
En deez' gewyden grond met onze lyken dekken: 
En, schoon men stuite hem van wyk tot wyk een poos, 
Het wekte slechts de wraak: 't staat alles hoopeloos. 




Eustatius. 
Ach! strekte Lusignan de vesting nog tot hoeder! 




Heraclius. 
De Koningin genaakt, verzeld van haaren Broeder. 




Agnes. 
Men ziet op haar gelaat den rouw die 't hart verteert. 





{==268==} {>>pagina-aanduiding<<}

Derde tooneel.

Melizende, Elize, Staatjuffers, Heraclius, Geestelyken, Eustatius, Matilde, Agnes, en eenigen der aanzienlykste Inwooners van Jeruzalem, Sebille, Humfrei.


Zo dra Sebille voorwaart op het midden van het tooneel genaderd is, vallen Eustatius, Matilde, Agnes, en de verdere Inwooners van Jeruzalem haar te voet.


Sebille. 
Rys, dierbre Burgery! Wat is 't, dat gy begeert? 




Eustatius. 
Vergun dat wy, geknield, 's volks klagten u doen hooren. 
Vorstin! gy ziet den ramp, Jeruzalem beschooren. 
Wy weeten dat de stad niet langer houbaar is. 
Behoed ons, zo gy kunt. Betoon uw deerenis 
Aan deze onnoozle schaar' van Kinders en van Vrouwen, 
Die in den wreedsten angst hun nadrend lot beschouwen. 




Sebille. 
Bedrukte Burgers! ryst. Gy kent myn teder hart. 
Zy ryzen allen. 
Och! of myn deernis u kon redden uit uw smart! 
Ik vind my zelf gestort, gedompeld in de rampen, 

{==269==} {>>pagina-aanduiding<<}

Waarmeê het ongeluk u allen dwingt te kampen. 
Ik heb myn' Lusignan, myn' troost, myn' toeverlaat, 
Geboeid gelyk een slaaf, in een gescheurd gewaad, 
Zien leiden om de stad, waar hy, in vroeger dagen, 
Als wettig Ryksmonarch den Scepter had gedraagen. 
Men voerde hem, helaas! tot in 't gezicht van 't Hof. 
Verbeeld u, zo gy kunt, hoe my dit schouwspel trof! 
En, ach! wie weet, wie weet wat lot hy heeft te wachten! 
Veelligt zal 's vyands staal hem onmeêdoogend slagten, 
Terwyl het overschot van ons doorluchtig bloed, 
Myn waarde Dochters, tot Vorstinnen opgevoed, 
Benevens u en my alreê gedoemd tot sterven, 
In weêrwil onzer beê, geen handvol aard' verwerven. 
ô Ongelukkig Volk! ô Telgen, my zo waard'! 
ô Dierbre Lusignan! zal 's vyands moordziek zwaard 
Ons allen in dit uur..? Dan ach! wat baat myn weenen? 
De zon van ons geluk, helaas! heeft uitgescheenen. 




Eustatius. 
Gy zoud aan veelen ligt het sterflot doen ontgaan, 
Zo gy den raad bezocht, dien ik u voor zal slaan. 
Ik smeek u niet door zucht tot zelfbehoud gedreeven; 
Ik wensch myn Vaderland noch Koning te overleeven: 
Het lot viel me in myn jeugd en in myn grysheid straf. 
Ik sta met d'eenen voet reeds op den rand van 't graf; 

{==270==} {>>pagina-aanduiding<<}

Doch zou, 'k ontken het niet, daarin geruster daalen, 
Zo ik uw' ramp en dien der burgren kon bepaalen. 




Sebille. 
Eerwaarde Gryzaart, spreek: Wat hebt gy uitgedacht? 
En wees verzekerd, is uw voorstel in myn magt, 
Dat ik, hoe zwaar gedrukt door myne ondraagbre plaagen, 
Tot nut van 't algemeen het uiterste zal waagen. 




Eustatius, 
zich nevens de burgery aan haare voeten werpende. 
Wy smeeken u, ten troost in de algemeene elend', 
Dat gy een' Afgezant naar 's vyands leger zend; 
Ligt wierd door hem, ofschoon hy weinig kon bedingen 
Ten beste van de stad of van de stedelingen, 
Der Saraceenen woede in 't einde een perk gezet; 
De vroome Patriarch en 't Vorstlyk Huis gered. 


De Koningin richt Eustatius op, en geeft de burgery een' wenk om op te ryzen.


Sebille, 
tegen Eustatius. 
Myn heil is aan het heil der burgery verbonden. 
Ik heb Vorst Raimond reeds naar Saladyn gezonden, 
Om te onderstaan of 't volk nog iets verwerven kan? 




Heraclius. 
Gy zoekt de deerenis vergeefs by een' tiran, 
Die altoos wellust vind in Christenbloed te plengen. 



{==271==} {>>pagina-aanduiding<<}



Sebille. 
Wy moeten dulden 't geen de Hemel zal gehengen; 
Ten minsten heb ik my gekweeten van myn' pligt; 
Tegen Eustatius. 
En tot behoud der stad zo veel ik kon verricht. 
Doch Raimond had voorlang hier weder kunnen wezen. 
Zyn lang vertoeven doet myn ziel met reden vreezen, 
Dat Saladyn, getergd door onzen wederstand, 
't Bederf besloot van ons en van ons Vaderland. 




Eustatius. 
Doorluchte Koningin! dat u de Hemel zegen'! 
Ons hart erkent uw zorg... Wat ook het volk bejegen' 
Door d' onverzoenbren wrok van 't Saraceensch gebroed, 
Gy en uw Vorstlyk Huis zult vry zyn van ons bloed. 




Humfrei. 
Ik zie Theodorik. 
Tegen Sebille. 
Nu zal men spoedig hooren 
Wat lot de vesting en ons allen is beschooren. 





{==272==} {>>pagina-aanduiding<<}

Vierde tooneel.

Sebille, Melizende, Elize, Humfrei, Staatjuffers, Heraclius, Geestelyken, Eustatius, Matilde, Agnes, en eenigen der aanzienlykste Inwooners van Jeruzalem, Theodorik.


Sebille. 
Waar of Vorst Raimond toeft? 
Tegen Theodorik. 
Hoe! keert gy dus alleen? 




Theodorik. 
'k Liet hem by myn vertrek in 't heir der Saraceên. 
Hy wierd zyns ondanks door Vorst Omar opgehouên. 
Gy zult hem zekerlyk op 't oogenblik aanschouwen. 
Ik keer op zyn bevel, opdat ik u ontdekk' 
Dat hy het noodig acht in een geheim gesprek 
U rekenschap te doen van al zyn onderwinden, 
En dat hy wenscht, Vorstin, u onverzeld te vinden. 




Humfrei. 
Dit spelt niets goeds voor ons. 




Heraclius. 
Ik heb niets goeds verwacht. 



{==273==} {>>pagina-aanduiding<<}



Sebille, 
tegen haare Dochteren. 
Gy hoort de tyding, door Theodorik gebragt. 
Treedt met de Geestlykheid en Burgers naar de altaaren; 
Smeekt Hem, die 't all' bestiert, ons, zo 't moog' zyn, te spaaren. 
Tegen Heraclius. 
Eerwaardste! blyf. 


De Prinsessen, de Staatjuffers, de Geestelyken, en de Burgers treeden in de Kerk.


Matilde, 
heengaande. 
Helaas! nu is 't met ons gedaan! 




Vyfde tooneel.

Sebille, Humfrei, Heraclius, Theodorik.


Heraclius. 
Wy zyn gewis gedoemd het sterflot te ondergaan. 
Myn hart voorzegt het my. Ik ken den aart dier wreeden: 
Zy lieten nimmer zich vermurwen door gebeden. 




Sebille. 
Wat lot de ontzinde woede ook over ons besloot, 
Dees naare onzekerheid is erger dan de dood. 




Humfrei. 
Daar is Prins Raimond zelf. 





{==274==} {>>pagina-aanduiding<<}

Zesde tooneel.

Sebille, Humfrei, Heraclius, Theodorik, Raimond.


Sebille. 
Voldoe aan myn verlangen. 
Wat antwoord hebt gy toch van Saladyn ontfangen? 




Raimond. 
Hy toonde zich verwoed door Salems tegenstand, 
En doemde al 't volk ter dood, de vesting tot den brand. 




Sebille. 
ô Vaderland! ô Volk! 




Humfrei. 
Kost gy, door uw gebeden 
En smeekingen, hem niet tot deernis overreeden? 




Raimond. 
'k Heb my met lyfsgevaar gekweeten van myn' pligt; 
En voor Jeruzalem all' wat ik kon verricht. 
Ik bad hem dat hy zich genadig wilde toonen; 
De stad en burgery uit deerenis verschoonen; 
Zyn frissche lauren niet bezoedlen met het bloed 
Van overheerden, die, geknield aan zynen voet, 
Hem smeekten om genade en gunstig mededoogen. 

{==275==} {>>pagina-aanduiding<<}

Ik bragt hem de yslykheên en gruwlen onder de oogen, 
Die 't ongelukkig volk door 't woên te wachten had. 
Ik maalde hem den roem, de eerwaardigheid der stad, 
De groote heiligheid der Outers en der Kerken. 




Heraclius. 
Gy vleide u vruchtloos iets ten besten uit te werken; 
De heete bloeddorst dier verwoeden is te groot. 




Humfrei. 
Ontdek ons, bid ik u, wat hy in 't eind' besloot? 




Raimond. 
Ik acht dat my noch blaam noch onëer aan zou kleeven, 
Schoon ik hier alles aan 't verderf wilde overgeeven, 
Dus sprak hy: Wyl uw volk myn goedheid heeft versmaad, 
Hunn' eigen ramp bewerkt, met dien van hunnen Staat. 
Doch hoor myn jongst besluit, en wacht u my te tergen 
Door my iets meer voor stad of burgery te vergen. 




Sebille. 
Ik beef voor 't vonnis dat die trotsche heeft geveld. 




Raimond. 
Ik heb, dus voer hy voort, de vest in myn geweld, 
Zo ras ik 't heir beveel met stormen voort te vaaren; 
Doch zal Jeruzalem en de ingezeetnen spaaren. 




Sebille. 
Algoede Hemel! 



{==276==} {>>pagina-aanduiding<<}



Heraclius. 
Hoe! 




Humfrei. 
Kan 't waar zyn wat gy zegt? 




Raimond. 
Ik zou, vervolgde hy, naar 't wettig oorlogsrecht, 
De stedelingen als myn slaaven handlen kunnen, 
Doch zal de vryheid by het leven hen vergunnen, 
Mits voor 't Latynsche volk een hoofdgeld word betaald, 
En ze allen, eer de zon weêr van het zuiden daalt, 
Van hun Vorstin verzeld, Jeruzalem verlaaten. 
Dat zich de Koningin met al haare onderzaaten 
Naar eene stad begeev' waar zy zich zeker houd. 
'k Vergun aan 't wykend volk van 't zilverwerk en goud, 
Dat wettig hen behoort, zo veel elk meê kan draagen. 
Elk ga te voet, men denke aan kemel, paard noch wagen. 
Den Grieken word vergund te woonen in de stad; 
En, wyl dat volk van ouds een' diepen eerbied had 
Voor een der Kerken, die van 't Heilig Graf geheeten, 
Zorg dat zy, tot een blyk van myn genade, weeten 
Dat ik die Kerk hen schenke; opdat zy hun gebeên 
Daar storten voor myn heil, met al de plegtigheên 
Die zy gewoonlyk by hunn' outerdienst verrichten. 
Al de andre Kerken en geheiligde gestichten 

{==277==} {>>pagina-aanduiding<<}

Zyn myne, en aan den dienst van Mohammed gewyd. 
Dit is myn wil en wet. Ga heen; verzuim geen tyd. 
Men leevre my de vest. Ik zal in 't hof verschynen, 
Zo ras de morgenzon de nevels doet verdwynen. 
Ziedaar myn' droeven last. 't Is tyd dat elk zich spoê. 
Men laate, op levensstraf, geen mensch 't vertoeven toe. 




Sebille. 
ô Vaderlyk Paleis! ô Haardsteên! ô Altaaren! 
Gewyde Plaatsen, die myn hart zo dierbaar waaren 
Toen ik, met myn' Gemaal, nog onbewust van leed, 
In 't opgaan van myn jeugd, hier vreedzaame uuren sleet! 
ô Heilige Oorden, die 't Geloof, uit al de hoeken 
Der aarde, dag aan dag eerbiedig kwam bezoeken! 
Moet ik, aan u ontrukt, met wankelenden stap, 
Myn leven sleepen in de wreedste ballingschap; 
Daar trotsche Saladyn my, woedende en verbolgen, 
Gelyk de leeuw een hinde, al brullend zal vervolgen? 
En, och! waar bergen we ons? waar zal, waar kan ik gaan, 
Daar ik niet steeds ten prooie aan zyn geweld zal staan? 




Heraclius. 
Ik acht het zeker dat ons 't vluchten niet zal baaten, 
Al kon men zich op 't woord van Saladyn verlaaten. 
Zyn woedend krygsheir zal, op 't onverwachtst, misschien... 



{==278==} {>>pagina-aanduiding<<}



Raimond. 
Gy kent hem niet. Hy weet zyn' last te doen ontzien. 
Geen van zyn oorlogsvolk, hoe raazende van woede, 
Die ons ontrusten zal, neemt hy ons in zyn hoede. 




Humfrei. 
Men wyk' naar Askalon, daar zyn wy digt aan zee; 
En al het vaartuig dat of daar of op de reê 
Van Joppe of Tirus ligt, verstrekke ons, met de vlooten 
Ons toegezonden door de wetserbondgenooten, 
Een wykplaats, om des noods de razerny te ontgaan. 




Heraclius. 
Ik keur uw voorstel goed. 




Sebille. 
Ik neem het willig aan. 




Raimond. 
't Is meer dan tyd, Vorstin, aan 't volk zyn lot te ontvouwen. 




Sebille, 
tegen Raimond en Theodorik. 
Ik durf my veilig op uw beider vlyt betrouwen. 
Zorg dat 's Verwinnaars last door Salem word verspreid; 
Dat ieder burger waak' voor eigen veiligheid. 
Elk berg' zyne Ouders, Gade en Kroost, en huisgenooten; 
Geen mensch zy door hun schuld van bystand uitgeslooten. 





{==279==} {>>pagina-aanduiding<<}

Zevende tooneel.

Sebille, Humfrei, Heraclius.


Sebille. 
Myn ziel bezwykt schier door 't gewigt van myne elend'. 
Tegen Heraclius. 
Eerwaardste! maak aan 't volk zyn nadrend lot bekend. 
Spaar my dit naar bericht: ik voel myn bloedend harte 
Te doodelyk gegriefd door de algemeene smarte. 




Heraclius. 
Ontzeg hen echter niet te luistren naar hun klagt. 




Sebille. 
Ach! meld hen, moet het zyn, dat ik hen hier verwacht. 




Agtste tooneel.

Sebille, Humfrei.


Humfrei. 
Beklaagenswaarde stad! Rampspoedige Onderdaanen! 
Had u myn trouw een' weg ter redding kunnen baanen! 
Vervloekt verraad, dat ons van krygsvolk heeft ontbloot, 
Het welk ons mooglyk had verdedigd in den nood, 
En Saladyn verpligt het zwaar beleg te staaken! 

{==280==} {>>pagina-aanduiding<<}

'k Gevoel myn droeve ziel door woede en wanhoop blaaken. 
Zal Sions glansryk licht, door Mekkaas bleeke maan 
Verduisterd, voor altoos in traanen ondergaan, 
Een ongeloovig Vorst op Davids troon regeeren, 
En 't volk, door dwang, de wet van Mohammed doen eeren! 
Zal Kerk by Kerk, welëer door 't Christendom gebouwd, 
Beschonken en gesierd met eêl gesteente en goud, 
En overblyfsels, die den diepsten eerbied wekken, 
Nu tot een' roof en schimp van 't ongeloof verstrekken! 
My dunkt, ik zie alreede onze outers omgewroet; 
Het heilig Kruis vertrapt door zyn' gevloekten voet. 
ô Groots Jeruzalem! ô Oogelyn der steden! 
Geheiligde Oorden, eer door eedler voet betreeden! 
Zo 't westersch Christendom, als 't onze elend' verstaat, 
Ons van die snooden door een kruisvaart niet ontslaat, 
Dat dan de Hemel zelf zich tot uw wraak verbinde, 
Den mond der aarde ontsluite, en 't heilloos rot verslinde! 




Sebille. 
Laat toch uw' vroomen mond door drift geen vloek ontgaan. 
De Hemel schynt dit uur die snooden by te staan. 
Men zwyge en zwichte, nu noch klagt noch traanen baaten. 
Maar, ô myn Lusignan! moet ik u achterlaaten? 
Wie weet, wie weet of u de deerenis niet moord, 
Als gy het onheil van uw Gade en Telgen hoort? 

{==281==} {>>pagina-aanduiding<<}

Ach! mogt ik, tot myn' troost, myn' jongsten wensch verwerven, 
Nog ééns u wederzien, en in uwe armen sterven. 




Humfrei. 
Daar gaat de kerkdeur op. 




Negende tooneel.

Sebille, Melizende, Elize, Humfrei, Staatjuffers, Heraclius, en eenige Geestelyken, Eustatius, Matilde, Agnes, en eenigen der aanzienlykste Inwooners van Jeruzalem. Men ziet het Volk zich in de Kerk by de deur plaatsen.


Sebille. 
Beklaagenswaarde Schaar'! 
Myn lotgenooten in het schriklykst lyfsgevaar! 
Het loopt, gelyk gy hoort, met onze hoop ten ende. 
Dat elk, zo goed hy kan, zich schikk' naar zyne elende; 
En als de morgenstond uit de oosterkimmen ryst, 
Met zyn bedrukt gezin, of die hy hulp bewyst, 
Zich naar de dalpoort spoede, en poog' de dood te ontwyken. 
Tegen Humfrei. 
Myn Broeder! laat uw trouw ons tot den einde blyken. 
Geef, bidde ik, aan de helft der weêrbre manschap last 
De schaaren vóór te gaan; om, wierden we aangetast, 

{==282==} {>>pagina-aanduiding<<}

Ten minsten 't schuldloos bloed met bloed te doen betaalen. 
Hen volg' 't gewonde volk, en die gedrukt door kwaalen 
Of ouderdom het minst bestand zyn voor gevaar; 
Dan trekk' de Geestlykheid; en voorts de onweêrbre schaar' 
Van vrouwen, maagden en onnoozle zuigelingen: 
Beveel dat zy door angst elkandren niet verdringen; 
Sterk haar betrouwen op het woord van Saladyn: 
Ikzelf zal met myn Kroost en stoet de laatste zyn. 
Het ovrig oorlogsvolk moet onzen uittogt dekken; 
Gy, met uw Riddren, ons ter achterhoede strekken. 




Humfrei. 
Ik zweer aan u en 't volk myn trouw in dezen nood; 
Elk zal, zo lang ik leef, bevryd zyn van de dood. 




Sebille, 
tegen het volk. 
Elk tracht' zyn hartewee, zo 't mooglyk is, te smooren. 
Op 't minste driftig woord zyn wy gewis verlooren. 
Men terg' geen vyand, aan wiens enklen wenk wy staan. 
Geef aan myn' raad gehoor: uw leven hangt 'er aan. 




Agnes. 
ô Myn gewonde Gaê! hoe doe ik u ontkoomen? 




Matilde. 
ô Zestal Telgen! hoe u-allen meêgenomen? 




Heraclius. 
Ach! dwingt de hooge nood ons van 't altaar te vliên! 

{==283==} {>>pagina-aanduiding<<}

ô Sion! zal ons oog u nimmer wederzien! 




Sebille. 
Verschoont myn smarte; staakt uw jammren, op myn bede. 
Gy allen voert nog Gade of Kroost of Ouders mede, 
Maar ik, van roem en kroon en heerschappy beroofd, 
Zwerf eenzaam, met myn Kroost; terwyl myn troost, myn hoofd, 
Myn dierbre Lusignan, in ketenen blyft kwynen, 
In holen, waar hem nooit het zonlicht zal beschynen. 




Eustatius. 
ô Ongelukkig Vorst! 




Elize. 
ô Vader! 




Melizende. 
Wreed verdriet! 
Men zegt, helaas! dat hy het licht niet meer geniet. 




Humfrei. 
Elks leed drukt reeds te zwaar; dat niemand het verzwaare, 
Maar in dit aaklig uur zyn' moed en kracht vergaêre. 
Leent toch geen nieuwe stof aan de onverdraagbre smart. 




Eustatius. 
ô Ouderlyk Gewest! wat valt het scheiden hard! 




Heraclius. 
Bedrukte burgery, staak dit wanhoopig weenen. 
Laat elk, met al zyn kracht, zyn broedren hulp verleenen. 

{==284==} {>>pagina-aanduiding<<}

Men berge wat men kan, ten nutten onderstand. 
Hy knielt. 
Vaar wel, geliefde Kerk! vaar wel, myn Vaderland! 
Ik kus uw' grond voor 't laatst. Dat u de Hemel hoede! 
Hy denke aan Salems volk en 't Vorstlyk Huis ten goede! 


Allen knielen.


Sebille, 
knielende. 
ô Hemel! blyf ons by; hoor onzer-aller stem! 
Bescherm ons op den togt; behoê Jeruzalem! 


Zy buigen allen met het aangezicht op de aarde.


Het gordyn valt.


Einde van het tweede Bedryf.







{==285==} {>>pagina-aanduiding<<}

Derde bedryf.

Het Tooneel verbeeld de Hofzaal der Koningen van Jeruzalem.

Eerste tooneel.

Saladyn, Omar, Sirakon, Caled, Safar, en groot Gevolg van Saraseensche Vorsten, Hored, en lyfwachten.


Omar. 
Doorluchte Vorst! gedoog dat we u Verwinnaar groeten. 
Jeruzalem erkent, geboogen aan uw voeten, 
U voor zyn' Opperheer; bied u zyn kroon en staf, 
En wacht, al siddrend, van uw' wenk zyn noodlot af. 
't Geslacht van Boudewyn, dat u dorst tegenstreeven, 
Is van 't gebied beroofd, gevangen of verdreeven: 
Zo moet het allen gaan wier trotsche hovaardy 
De hand slaat aan een deel van uwe heerschappy! 




Saladyn. 
Het schuldig Christenvolk is al zyn rampen waardig; 
Zyn gruwlen eischten straf: de Hemel is rechtvaardig. 
Wat heeft dat moordziek rot, door bygeloof misleid, 
Hier sints eene eeuw gewoed! Met welk een spoorloosheid 

{==286==} {>>pagina-aanduiding<<}

Heeft al het westen zich tot onzen val verbonden, 
En al de hef zyns volks naar Azië gezonden! 
Wat zyn hier, jaar op jaar, al heiren opgedaagd; 
Miljoenen oorlogsliên aan onze vuist gewaagd; 
En, als het zout door 't vocht, gesmolten, onder 't stryden; 
Wat hebben Muzulman en Griek niet moeten lyden 
Als dat gespuis, in schyn van yver voor 't Geloof, 
Zich baadde in 't laauwe bloed, en mestte met den roof 
Van Vorsten die hen zelfs niet ongeneegen waaren! 
Dat tuig' het Keizerryk en de oorden der Hongaaren. 
Wie noemt de steden, door Boëmond, Boudewyn, 
Tancredus, Godefroi, den trotschen Toulouzyn, 
En hunn' verwoeden stoet van Ridders en van Knaapen, 
Geplonderd, uitgemoord, in asch of puin herschapen! 
Wie telt de schatten, door hun gierigheid geroofd, 
Toen 't heir, nu onder 't een, dan onder 't ander hoofd, 
Nicéä en Edesse en Tripoli verheerde; 
In Antiochië en Nicopolis regeerde; 
En in Jeruzalem, (korts door Egyptes moed 
Aan Soliman ontrukt,) nog rookende van 't bloed 
Des omgebragten volks, der Christnen zetel vestte, 
In spyt des wederstands van al 't beroemd Geweste! 
Gelukkig is die buit hen eindelyk ontzet: 
Men dank' de Hoogste Magt, en loove Mohammed! 



{==287==} {>>pagina-aanduiding<<}



Sirakon. 
Ik gruw van 't snood gedrag en 't heilloos woên dier wreeden. 
Verdelg hen, roei hen uit, nu gy hen kunt vertreeden. 
Denk hoe dat heilloos rot altoos zyne eeden schond. 
Verbreek thans, op uw beurt, het vastgesteld verbond. 




Omar. 
Te meer, doorluchte Vorst! daar gy, door hen te spaaren, 
Hen mooglyk weder tot een heir zult zien vergaêren. 
Men zegt dat zy in 't kort een' sterken onderstand 
Verwachten uit Europe en ieders Vaderland. 
Wat baat dan u en ons dit roemryk overwinnen? 
Dan zullen zy op nieuw een' fellen kryg beginnen, 
Om ons, zo 't mooglyk zy, te dryven uit dit oord. 




Saladyn. 
'k Was nimmer ongetrouw aan myn gegeeven woord; 
En zoude ik 't op een' dag, zo groots, zo roemryk, schenden? 
Dit volk is zwaar genoeg gedrukt door zyne elenden. 
De weêrbre manschap is gevangen of geveld. 
En word hun neêrlaag in Europe slechts gemeld, 
De drift der kruisvaart zal in volk by volk vertraagen; 
Zy zullen zich voortaan zo onbedacht niet waagen: 
En, zo een westersch Vorst, door bygeloof vervoerd, 
Een' nieuwen kryg begint, en Azië beroert, 
Hy zal niet anders dan der Christnen ramp vergrooten, 

{==288==} {>>pagina-aanduiding<<}

En sneuvlen door ons staal met al zyn togtgenooten. 




Sirakon. 
't Is uwer waardig, Vorst, dat ge uw beloften houd: 
Maar, hebt ge al overdacht hoe ons dit volk beschouwt? 
Dat zy, wel verr' van ons tot vriendschap aan te zoeken, 
De leer' van Mohammed en 't heilig Mekka vloeken? 
Verdient die snoode schaare uw goedheid en genaê? 
Neen, dat ze met de stad, door haar ontwyd, verga! 




Saladyn. 
Uw yver gaat te verr'; laat my uw oog verlichten. 
Men zal de Kerken en eerwaardige gestichten, 
Behalven die van 't Graf, den Grieken toegestaan, 
Ten dienst des Muzulmans eerlang zien opengaan. 
Men zal door heilig nat hen zuivren van hun smetten, 
En Mekkaas halve maan weêr op hun spitsen zetten. 
De Hoofdkerk, die gy met verwondring hebt beschouwd, 
Vóór twee paar eeuwen door Vorst Omar hier gebouwd, 
Op d'eigen grond waarop door Salomon voordezen 
De Tempel wierd gesticht, moet nog ons dierbaar wezen, 
Schoon 't ongeloovig volk den dienst daar heeft hervat. 
Men reinigt ze, op myn' last, met lieflyk roozennat, 
Opdat het Priesterdom haar heilig' door gebeden, 
En we allen, ongeschoeid, deez' dag haar' grond betreeden. 
Der Franken ryk heeft uit, en vóór den avondstond 

{==289==} {>>pagina-aanduiding<<}

Zyn ze allen voor altoos verjaagd van dezen grond. 
Jeruzalem zy met zyn stedelingen veilig: 
't Verlaat zich op myn woord: het Vorstlyk woord is heilig, 
Ten zy het hoogst belang, het welzyn van den Staat, 
Of 's Vorsten lyfsgevaar, hem van dat woord ontslaat. 
Doch wat heeft thans de Staat, wat heb ikzelf te duchten 
Van droeve ballingen die siddrend voor ons vluchten? 
Wat glori geeft het my dat ik hun bloed vergiet'? 




Omar. 
Maar eischt uw staatsbelang en zelfs uw glori niet 
Dees tallelooze schaare in ketenen te prangen? 




Saladyn. 
Wy hebben volks genoeg in 't laatst gevecht gevangen. 
Wien lust het zorgen voor hun - aller onderstand, 
In een byna verwoest en uitgeplonderd land? 
Wie wil met zulk een' sleep van nuttelooze gasten, 
Van vrouwen, kindren, en van priesters zich belasten? 


Terwyl Saladyn spreekt, nadert een der Lyfwachten, en luistert Sirakon iets in.


Sirakon. 
Vorst, Raimond smeekt verlof om u te zien. 




Saladyn. 
Hy koom'. 
De Lyfwacht vertrekt, op een' wenk van Sirakon. 

{==290==} {>>pagina-aanduiding<<}

Tegen Hored. 
Ga, houd het oorlogsvolk alom gestreng in toom. 
Elk die zich schuldig maakt zal 't met zyn hoofd betaalen. 


Terwyl Hored aan de eene zyde vertrekt, nadert Raimond van de andere.


Tweede tooneel.

Saladyn, Omar, Sirakon, Safar, Caled, groot Gevolg van Saraceensche Vorsten, Lyfwachten, Raimond, Theodorik.


Raimond. 
Wy zien u dan in 't einde in Salem zegepraalen, 
Beroemde Saladyn! Sta aan uw' dienaar toe, 
Dat hy u uit den naam der Grieken hulde doe: 
Zy allen zweeren zich getrouw te zullen draagen, 
En danken nedrig uw genadig welbehaagen, 
Dat hen de Kerk van 't Graf tot bedeplaats verleent. 
Hun aller hart en arm zyn tot uw' dienst vereend. 




Saladyn. 
'k Zal hun beschermer zyn, zo zy 't zich waardig maaken. 
En gy, wiens yver wy met zo veel krachts zien blaaken, 
Vertrouw dat Saladyn uw hulp beloonen zal, 
En u en uw Geslacht behoên voor ongeval. 

{==291==} {>>pagina-aanduiding<<}

Myn Broeder Safadyn vertrok, op myn begeeren, 
(Om 't noodloos storten van het bloed uws volks te weeren,) 
Uit onze legerplaats, en is alreede op weg 
Om uw' bestreeden burg te ontslaan van 't zwaar beleg; 
Myn krygsvolk zal terstond Tiberias verlaaten, 
Opdat gy als welëer kunt heerschen in uw Staaten. 




Raimond. 
Myn dankbaar hart erkent uw goedheid; maar... 




Saladyn. 
Vaar voort. 




Raimond. 
Gy weet dat my dit Ryk door Erfrecht toebehoort; 
Dat Vorst Amauri myn verheffing had beslooten; 
Dat ik door Lusignan wierd van den troon gestooten; 
En wat gy my, (bewust van myn geheiligd recht,) 
Als gy verwinnaar wierd, welëer hebt toegezegd. 




Saladyn. 
Verlaat u op myn gunst; ik zal my dankbaar toonen, 
En steeds genooten dienst voortreffelyk beloonen. 
Maakt zich 't Latynsche volk ten uittogt reeds bereid? 




Raimond. 
Een deel stelt zich in orde in diepe treurigheid, 
Terwyl van alle zy' de troostelooze schaaren, 
Met Humfrei en Sebille, om 't Heilig Graf vergaêren. 

{==292==} {>>pagina-aanduiding<<}

De gryze Bisschop stort, op die gewyde steê, 
Voor 't Vorstlyk Huis en 't volk bereids zyn jongste beê. 




Saladyn. 
Dat leer' die trotschen nooit myn' wil te wederstreeven, 
En steden, die ik eisch, terstond my op te geeven. 
Zyzelf zyn oorzaak dat hun lot rampspoedig is. 




Raimond. 
Verschoon my, groote Vorst! zo ik, uit deerenis 
Met Salems Koningin, misschien te stout, durf waagen 
Voor haar een oogenblik gehoor by u te vraagen. 




Saladyn. 
Voor Salems Koningin? Dit klinkt my vreemd in 't oor. 
Weet gy haar doelwit niet? wat heeft zy hiermeê voor? 




Raimond. 
Myn yver heeft gepoogd dat oogmerk uit te vinden, 
Uit zorg dat zy zich ligt te veel zoude onderwinden, 
Uw gramschap wekken door ontydige gebeên; 
Vergeefs. In stede van te luistren naar myn reên, 
Scheen zy zichzelve een' weg tot u te willen baanen. 
Ik stemde in 't eind' haar' wensch, bewoogen door de traanen 
Die uit haare oogen als een vlietende rivier 
Gestadig afgevloeid... 




Saladyn. 
Ga heen, geleî haar hier. 





{==293==} {>>pagina-aanduiding<<}

Derde tooneel.

Saladyn, Omar, Sirakon, Safar, Caled, groot Gevolg van Saraceensche Vorsten, Lyfwachten.


Omar. 
't Is vreemd dat een Vorstin zo stout zichzelf durft waagen, 
En openlyk gehoor by d' Overwinnaar vraagen. 




Saladyn. 
Zy volgt alleen 't gebruik van haar oorsprongklyk Land. 
Men rekent in Europe een Vrouw dit niet tot schand', 
Schoon we in ons waerelddeel zulks onbetaamlyk achten. 
Zy heeft nochtans geen troost van dezen stap te wachten; 
Haar vonnis is geveld; zy schikk' zich naar den tyd. 
Schoon ik haar lot beklaag', 't is hard dat iemand lyd 
Door 't schandelyk verraad van ongetrouwe vrinden, 
Waarin hy zich verbeeldde een' steun te zullen vinden. 




Omar. 
Zy ademt echter in haar' ramp een vryë lucht, 
Terwyl haar Echtgenoot in enge kerkers zucht. 




Saladyn. 
Een fiere leeuw word best bedwongen door een keten. 




Sirakon. 
Hy heeft zich in den stryd met zo veel moeds gekweeten, 

{==294==} {>>pagina-aanduiding<<}

Dat hy verdiende een Telg van Mohammed te zyn. 




Saladyn. 
Zeg tevens, zo gy wilt, een vriend van Saladyn. 
Zyn stoute wederstand ging boven myn verwachting. 
Ik draag, waartoe 't ontveinsd? dien dappren vyand achting; 
Hoewel hy, blaakend' van verwoedheid en van haat, 
Zelfs in den kerker, my en Mohammed versmaad. 




Omar. 
Men dwing' hem naar de wet van 's Lands Profeet te leeven. 




Saladyn. 
En zo hy weigerde aan dien dwang gehoor te geeven? 




Sirakon. 
Dat dan uw sabel hem het hoofd van 't ligchaam sla! 




Saladyn. 
Ik bood den Held een' dronk, ten blyk' van myn genaê, 
En vind my door die gunst verpligt om hem te spaaren. 
Ook zal hy zyn geloof om ons niet laaten vaaren. 
Een waardig Christen blyft bestendig by zyn wet, 
Gelyk de Musulman by die van Mohammed. 
Tegen Caled. 
Draag zorg dat ik me een wyl op 't marktveld kan onthouên, 
Ikzelf wil d' uittogt van 't gebannen volk aanschouwen. 


Caled buigt zich en vertrekt.

{==295==} {>>pagina-aanduiding<<}



Omar. 
Maar zo ik door myn vraag uwe achtbaarheid niet hoon, 
Is 't niet te veel gewaagd een' Christen op den troon. 
Van 't fier Jeruzalem en Lusignan te heffen? 
Zal hy de grootheid van die weldaad steeds beseffen? 
Zyn trouw u blyken doen in voor- en tegenspoed? 
Uwe opperheerschappy versterken door zyn' moed? 
En, als de Christnen hem om troost en redding smeeken, 
Tot hun beveiliging zyn' eed aan u niet breeken? 




Saladyn. 
Ik blyf u voor de trouw van Salems Koning borg. 
Ik ken myn staatsbelang. Verlaat u op myn zorg. 
Dit Ryk, welëer beheerscht door myn beroemde Vadren... 




Sirakon. 
Ik zie de Koningin met Humfrei. 




Saladyn. 
Dat zy nadren. 





{==296==} {>>pagina-aanduiding<<}

Vierde tooneel.

Saladyn, Omar, Sirakon, Safar, groot Gevolg van Saraceensche Vorsten, Lyfwachten, Sebille, Humfrei, twee Staatjuffers, Raimond, Theodorik.


Sirakon, 
tegen Sebille en Humfrei. 
Treed toe. 


Sebille werpt zich, met haar' Broeder en de Staatjufferen, aan de voeten van Saladyn.


Saladyn. 
Wat ge ook bedoelt door uwe komst, Mevrouw, 
Bedwing uw felle smarte: ik deel in uwen rouw. 
Denk, in de tegenheên waardoor ge u ziet omringen, 
Dat zich het noodlot door geen sterveling laat dwingen. 
Het valt dit oogenblik aan u en de uwen straf: 
't Verheft me op Salems troon; 't stoot Lusignan daar af. 
Doch 't blyft ons onbekend of dit Gebied nadezen 
Aan myn of uw Geslacht zal worden toegeweezen: 
Al de aarde is een tooneel van wisselvalligheên. 
Dit denkbeeld beure u op, en maatige uw geween. 
Hy richt haar op. 
Rys op, Vorstin. Zie my tot uw bescherming reede, 

{==297==} {>>pagina-aanduiding<<}

Zo u myn volk misdeed; schep moed; wat is uw bede? 




Sebille. 
ô Vorst! indien myn ramp uw mededoogen wekt, 
Bidde ik dat gy my 't lot van myn' Gemaal ontdekt. 
't Gerucht is algemeen dat hy is omgekomen. 
Wy hebben by uw volk vergeefs naar hem vernomen. 
Het schynt of onze elende aan elk verschrikking baart; 
Zy achten ons geen troost, ja zelfs geen antwoord waard': 
't Beklaaglyk ongeluk, helaas! heeft nergens vrinden. 
Verschoon dat ik zyn lot by u tracht uit te vinden, 
Nu ons geen sterveling verwaardigt met één woord; 
Wyt myn verschyning aan de wanhoop die my moord. 
Ach! schoon ik met myn hoofd dees stoutheid moest betaalen, 
Schoon ik gevonnist wierd met hem in 't graf te daalen, 
Ik smeek u dat gy van zyn lot my kennis geeft. 




Saladyn. 
Verban uw' wreeden angst; ik zweer u dat hy leeft. 




Sebille. 
Deze onverwachte troost gaat al myn hoop te boven; 
Hy leeft! Grootmoedig Held! ik durf uw woord gelooven. 
Hy leeft! Dan ach! hoe lang? misschien... 




Saladyn. 
Stel u gerust; 
De lamp zyns levens zal door my niet zyn gebluscht; 

{==298==} {>>pagina-aanduiding<<}

Ik heb hem door myn gunst aan dit gevaar onttoogen; 
Die uit myn' beker dronk, is heilig in myne oogen. 




Sebille. 
ô Hemel! moet een Vorst, zo groot als Saladyn, 
Zich waapnen tegen ons en ons ten vyand zyn! 
Doorluchte vyand! dat uw gramschap niet ontsteeke! 
Zy valt hem te voet. 
Vergun een droeve Vrouw dat ze aan uw kniên u smeeke, 
Nog ééns, eer zy vertrekke en door verdriet verga, 
Haar' Echtgenoot te zien. Bewys haar die genaê. 




Saladyn. 
Dit zou aan u en hem tot grooter onheil strekken. 
Waartoe door dit gezicht uw beider rouw te wekken? 




Sebille. 
Verhoor myn bede, ô Held! betoon my deerenis. 
'k Bezweer u, by al 't geen op aarde u dierbaar is; 
By haar, wier teêrheid u, vóór 't opgaan uwer dagen, 
Heeft in haar' schoot gevoed en onder 't hart gedraagen; 
By 't waardig voorwerp van uwe eerste en teêrste min, 
By schoone Fatima, uw trouwe Sultanin; 
Of, zo uw vroomheid u iets hooger doet waardeeren, 
By Hem die u dit uur in Sion doet regeeren, 
Verwerp myn smeeking niet; beschouw myn wreede smart. 
Vergun zo klein een' troost aan myn wanhoopig hart. 



{==299==} {>>pagina-aanduiding<<}



Saladyn, 
haar oprichtende. 
Zo Lusignan hier waare, ik stemde ligt uw bede; 
Maar hy bevind zich nog in onze legerstede. 




Sebille. 
Die is naby. Hy kan, indien gy 't slechts gebied, 
In weinig tyds hier zyn. 




Saladyn. 
Vergroot zyn onheil niet. 
Zal hy, die hier welëer als Vorst wierd aangebeden, 
Gelyk een slaaf geboeid, zyn eigen hof betreeden? 
Een' ander' op zyn' troon zien praalen met den staf? 
Zyn woede zou misschien my dwingen tot zyn straf. 
Gy zoekt naar troost, en zoud uw beider ramp verzwaaren. 




Sebille. 
Maar kan men hem en my dit zielverdriet niet spaaren? 
Sta toe dat ik hem spreeke in zyn gevangenis; 
Of, zo u zulks mishaagt, men breng' my daar hy is. 




Saladyn. 
Zo hy in Salem komt, staat u meer leeds te vreezen. 
De droefheid van uw volk is reeds ten top gereezen; 
En, zo 't zyn' Koning zag, zou 't mooglyk iets bestaan 
Dat u en hen veelligt rampspoedig zou vergaan. 




Sebille. 
Ons ongelukkig volk zal geen beroering wekken; 

{==300==} {>>pagina-aanduiding<<}

't Blyv' hen alleen vergund in stilheid uit te trekken: 
Het vangt den togt reeds aan; men wacht alleen naar my. 
Verhoor myn jongste beê; zo moete uw heerschappy, 
Gelukkiger dan de onze, u noch uw Kroost doen treuren 
Om al de elenden die myn hooploos hart verscheuren! 




Saladyn. 
Welaan; 'k zal u voldoen. Wacht in de Kerk van 't Graf, 
Met een gering gevolg, de komst uws Egaês af. 
Geef aan 't Latynsche volk bevel den togt te spoeden; 
Zichzelf te hoeden, nu myn gunst hen tracht te hoeden: 
't Voegt hen te zorgen dat die gunst my niet berouw'; 
Het zou hen doodlyk zyn. Wat u betreft, Mevrouw, 
Ik sta u toe één uur met uw' Gemaal te spreeken: 
Verlaat de stad, zo ras die tyd zal zyn verstreeken. 
Ga, troost u in uw lot, en roem in Askalon 
Dat uw geween den haat van Saladyn verwon. 
Tegen Raimond. 
Gy, Raimond, blyf. 





{==301==} {>>pagina-aanduiding<<}

Vyfde tooneel.

Saladyn, Omar, Sirakon, Safar, Raimond, Theodorik, en groot gevolg van Saraceensche Vorsten, en Lyfwachten.


Saladyn, 
tegen Omar. 
Vertrek naar onze legerstede: 
Ontdek aan Lusignan deze onverwachte bede; 
Geleî hem in de stad, verzeld van sterke wacht; 
Bezet de Kerk rondom; en geef nauwkeurig acht 
Dat hy u niet ontkoom' langs onbekende wegen. 
Myn hoogst belang is in zyn hechtenis gelegen. 
Een overwonnen Vorst word nooit te naauw bewaakt. 
Tegen Raimond. 
Vervoeg u aan de Kerk, en, als hy die genaakt, 
Laat dan Theodorik hem in-en uitgeleiden, 
Opdat men aan den Griek, in 't komen of in 't scheiden, 
Geen achterdocht verwekke, als of ik van dat oord 
My meester maaken wilde, in weêrwil van myn woord. 
Zy zouden moogelyk voor heiligschennis achten 
Dat Hored daar verscheen of een der mindre wachten. 

{==302==} {>>pagina-aanduiding<<}

Tegen Omar. 
En gy, geleî den Vorst naar zyn gevangenis 
Als van 't verzocht gesprek het uur verstreeken is. 


Einde van het derde Bedryf.







{==303==} {>>pagina-aanduiding<<}

Vierde bedryf.

Het tooneel verbeeld een vertrek, uitkomende in de Kerk, waarvan de deuren geslooten zyn.

Eerste tooneel.

Melizende, Elize, Staatjuffers, Eustatius.


Elize. 
Elk oogenblik vergroot myn' angst en zielverlangen. 
Myn Moeder keert niet weêr. Ligt wierd zy ook gevangen, 
Terwyl zy naar bericht van onzen Vader tracht; 
Of mooglyk wierd ze, als hy, elendig omgebragt. 
Wie van hen beiden moet myn oog het sterkst beweenen? 
Haare Zuster omhelzende. 
En ach! waar zal 't deez' dag met u en my nog heenen? 




Melizende. 
Wie weet, helaas! wie weet wat lot ons word bereid! 
Ik zie geen blik van hoop in deze duisterheid. 
Het drukkend overwigt van onze ondraagbre plaagen 
Versmoort myn angstig hart, en stuit my in het klaagen. 
Ik acht onze Oudren reeds door Saladyn geveld. 
Jeruzalem, het Hof, 't is all' in zyn geweld. 
't Is me onverschillig, nu wy alles moeten derven, 

{==304==} {>>pagina-aanduiding<<}

Of ik gedoemd worde om te leeven of te sterven. 
Hoe veilig zou myn ziel verhuizen van deze aard', 
Zo gy, myn jongste troost, zo gy behouden waart! 




Eustatius. 
Waartoe uzelf zo wreed in wanhoop toe te geeven? 
Het is nog mooglyk dat uwe Ouders beiden leeven. 
Hoop toch het best, zo lang u 't ergst verborgen is. 
Betoon ten minsten aan uzelven deerenis. 




Elize, 
rondom ziende. 
Wat is hier alles doodsch! ô Kerk, waarin voordezen 
Gestadig zo veel volks vergaderd pleeg te wezen, 
Daar de eerbied dag aan dag, door 's Opperbisschops stem, 
Om heil bad voor ons Huis en voor Jeruzalem! 
Wat is uwe eenzaamheid verschriklyk in myne oogen! 
Uw welssels galmen, als met onzen ramp bewoogen, 
Vergeefs myn klagten na; helaas! het baat ons niet; 
Die naare jammertoon vergroot zelfs myn verdriet; 
Gy zult ons, na dit uur, niet in uw' kreits aanschouwen. 




Eustatius. 
Ik zie de Koningin. 





{==305==} {>>pagina-aanduiding<<}

Tweede tooneel.

Melizende, Elize, Staatjuffers, Eustatius, Sebille, Humfrei.


Melizende, 
haare Moeder te gemoet streevende. 
Wat heil! Gy zyt behouên! 




Elize. 
Myn waarde Moeder! durf ik vraagen...? 




Sebille. 
Ja, myn Kind! 
Uw Vader leeft: hy leeft, die Held, zo teêr bemind! 
Vorst Saladyn, vermurwd door myn aanhoudend smeeken, 
Vergunt aan u en my hem hier nog ééns te spreeken. 




Melizende. 
Nog ééns, voor 't laatst, helaas! 




Elize. 
'k Voel dat my 't harte beeft. 




Eustatius. 
't Is veel, Vorstinnen, dat uw dierbre Vader leeft. 




Humfrei. 
Men wapen' zich met moed in de uiterste oogenblikken. 
Het zal den braaven Vorst, zo we ons geduldig schikken 
Naar 't lot ons opgelegd, vertroosten in zyn smart. 
Geeft toch geen nieuwe stof tot wanhoop aan zyn hart. 



{==306==} {>>pagina-aanduiding<<}



Sebille. 
Ach! welk een afscheid voor de Kindren en de Moeder! 




Eustatius, 
ter zyde. 
ô Deerniswaard' Geslacht! ô Vaderland! 




Sebille. 
Myn Broeder, 
Treed, bidde ik, in myn plaats. Zie hoe 't met d' uittogt gaat. 
Zorg voor 't behoud des volks; ik vind my buiten staat. 
Dat elk in de orde trekk', door u hem voorgeschreeven. 
Verkwik hen door de maar' van 's Konings dierbaar leven: 
Maar meld aan geen van hen dat ik hem hier verwacht. 
Hem vry te vechten is, helaas! niet in hun magt. 
Zy zouden, door hun drift, niet slechts zyn dagen korten, 
Maar zich met Gade en Kroost in 't uiterste onheil storten. 
'k Zal zorgen dat men u de komst des Konings meld; 
Kom dan, zo ras gy 't uur byna ziet weggesneld 
Door Saladyn bestemd, my daarvan kennis geeven; 
Zo red gy door uw zorg misschien ons allen 't leven. 




Humfrei. 
Het weinig krygsvolk, dat deez' droeven togt geleid, 
Genaakt de dalpoort reeds. Ik zag de Geestlykheid 
Niet verre van de markt met kruissen en met vaanen. 




Sebille. 
Rampspoedig Priesterdom! Beklaaglyke Onderdaanen! 

{==307==} {>>pagina-aanduiding<<}

Wie bergt u, daar ge, ontbloot van hulp en onderstand, 
Rampzalig omdoolt in een uitgeplonderd land! 
'k Heb niets op weg gezien, verwonnen door myn smarte. 




Humfrei. 
Ik ga. Steun op de vlyt van myn goedwillig harte. 




Derde tooneel.

Sebille, Melizende, Elize, Staatjuffers, Eustatius.


Sebille, 
tegen Eustatius. 
Wat ben ik aan zyn trouw en de uwe niet verpligt, 
Dat gy uw Maagschap, in dit hachlyk tydgewricht, 
Verlaat, om tot den einde aan ons ten steun te strekken! 




Eustatius. 
Ik heb myn huisgezin en broeders doen vertrekken, 
En zal, hoe hoog bejaard, gelyk een eerlyk man 
Voor 't Koningklyk Geslacht verrichten wat ik kan. 
Ik zag dat elk, bezorgd voor maagschap en voor leven, 
Uw droeve Dochtren en dees Vrouwen had begeeven: 
En zoude ik haar in nood niet poogen by te staan? 




Sebille. 
Ach! was elk Christen met de deugd te raad gegaan, 
Myn Gaê waar' nooit geboeid, noch ik gedoemd tot zwerven, 



{==308==} {>>pagina-aanduiding<<}



Elize. 
Deed Raimond, op uw bede, u geen gehoor verwerven, 
En keert ge alleen? 




Sebille. 
Hy bleef aan 't hof, toen ik vertrok, 
Op last van Saladyn. 




Eustatius. 
Hy voedde eertyds een' wrok 
Op braaven Lusignan; heeft hy hem ook verraaden? 




Sebille. 
Nooit gaf hy 't minst vermoên door woorden of door daaden. 
't Blyft me onbekend wie ons verried aan Saladyn. 
'k Weet niets dan dat wy door zyn schuld rampzalig zyn. 
Waar toeft myn Lusignan? Hoe pynigt my 't verlangen! 
Dan ach! voor welk een' tyd zal ik hem weêr ontfangen; 
Eén uur, één oogenblik! ô Denkbeeld, dat my moord! 
Bleev', bleeve ik nevens hem gevangen in dit oord! 




Melizende. 
Myn dierbre Moeder, zoud ge uit wanhoop ons verlaaten? 




Sebille. 
Myn Dochters, myn Gemaal, myne overheerde Staaten, 
't Zweeft alles te gelyk voor myn verschrikt gezicht. 
Waartoe, waartoe, helaas! geniet ik 't levenslicht? 



{==309==} {>>pagina-aanduiding<<}



Elize. 
Ik smeek u, zet om ons aan uwe droefheid paalen. 




Vierde tooneel.

Sebille, Melizende, Elize, Staatjuffers, Eustatius, Humfrei.


Sebille, 
Humfrei ziende. 
Hoe! keert ge alreede! Komt ge alreede om ons te haalen? 
Myn Gade is nog niet hier; ik heb hem niet gezien. 
Doe myne Telgen, doe myn' stoet de stad ontvliên. 
Ga, berg u nevens hen. Ik kan van hier niet scheiden; 
Ik moet myn' Hartvriend zien; ik zal hem hier verbeiden. 
Of, zo de vyand my van dezen troost berooft, 
Zich schaamteloos onttrekt aan 't geen hy heeft beloofd, 
Zal ik op deze plaats, by 't Graf en de Outers sterven. 
Ik ben het leven moê. Waar zoude ik heenen zwerven! 




Humfrei. 
Bepaal, in 's Hemels naam, uw woedend zielverdriet. 
De dappre Saladyn breekt zyn belofte niet. 
Bedaar; gy zult gewis uw' Gade hier aanschouwen. 
Wie zou zich niet op 't woord van zulk een' Held betrouwen? 
Zyn deugd verdient dat hem de volken hulde biên. 



{==310==} {>>pagina-aanduiding<<}



Eustatius. 
Wat zegt gy! 




Humfrei. 
't Schynt hy had den uittogt willen zien, 
En daartoe op de markt een' zetel op doen rechten. 
Een groote menigte van zyne legerknechten, 
Met sabels in de vuist, stond, in een' fieren stand, 
Naast hem en zyn gevolg, aan de eene en de andre hand. 




Sebille. 
ô Naar gezicht! 




Humfrei. 
Het scheen den felsten angst te baaren 
In onze troostelooze en wreedverdreeven schaaren, 
Die vast naar myn bevel genaakten, ry aan ry. 
De droeve Geestlykheid was reeds den troon voorby. 
Een diepe stilte heerschte in alle uwe onderdaanen. 
Men sprak niet anders dan door zuchten, of door traanen. 
Elk leidde of torschte of sleepte, omstryd, zyn dierbaarst pand. 
Hier bood een man zyn gaê, die schier bezweek, de hand, 
Terwyl zyn trouw aan de andre een teder knaapje leidde; 
Daar droeg een droeve vrouw, die haare elend' beschreide, 
Een maagdetje op den arm; terwyl een zuigeling, 
Gewonden in een doek, haar van de schouders hing, 
Dien zy, zo veel zy kon, nog poogde te onderschraagen; 

{==311==} {>>pagina-aanduiding<<}

Men zag haar' gade een' man op zyne schouders draagen, 
Zyn' gryzen vader, schier door hartewee ontzield, 
Terwyl hun ouder kroost hen aan de kleeders hield; 
Hier torschte een trouwe zoon zyn hoogbejaarde moeder; 
Daar sleepten, op een bed, twee zusters haaren broeder, 
Byna ter dood gewond en buiten staat te staan. 




Sebille. 
Algoedheid! zie 's volks lot met mededoogen aan! 




Melizende. 
ô Ongelukkig Volk! 




Elize. 
Hoe grieft my hunne elende! 




Eustatius. 
Doorluchte Prins! vaar voort. Waar zal het heen in 't ende? 




Humfrei. 
Nog beeft van 't naar tooneel myn medelydend hart. 
Vorst Saladyn scheen zelfs bewoogen door hun smart; 
Hy wendde, meer dan ééns, zyne oogen elders heenen, 
Tot hy getroffen wierd door 't jammeren en weenen 
Van een wanhoopige en voornaame vrouwenschaar'. 
Hy vestte, toen zy hem genaakte, 't oog op haar; 
Terwyl zy, door naar hem de handen uit te steeken, 
Hem scheenen om genade en hulp te willen smeeken. 
Hy wenkte ze in het einde, en onderzocht de reên 

{==312==} {>>pagina-aanduiding<<}

Van haare smeeking en dit hoopeloos geween. 
Elmire sprak aldus, voor zynen troon geboogen: 
Doorluchte Saladyn! bewys ons mededoogen. 
Wy allen zyn, helaas! beroofd van allen troost, 
En zwerven gantsch alleen, of met ons hulploos kroost; 
Onze echtgenooten zyn in 't jongst gevecht verslaagen, 
Of in uw heir gedoemd om ketenen te draagen. 
Wy zyn verlooren, zo uw goedheid ons niet red. 




Sebille. 
Hoe liep dit af? 




Humfrei. 
Hy scheen geraakt door dit gebed, 
En sprak: Schept moed; indien uw mans en vaders leeven, 
En in myn leger zyn, zal ik hen vryheid geeven. 
Dit blyk van goedheid, met een ryk geschenk gepaard 
Aan elk dier droeve schaar', maakt hem myne achting waard'. 




Sebille. 
Is 't mooglyk! 




Humfrei. 
Hy gaf last haar Maagschap op te spooren; 
Sprak ze allen minzaam aan, en heeft haar dier gezwooren 
Dat hy nog vóór den nacht hen wederzenden zal. 




Sebille. 
Ach! had ik ook dien troost in zo veel ongeval! 



{==313==} {>>pagina-aanduiding<<}



Humfrei. 
Een tweede weldaad heeft zyn' eedlen aart doen blyken. 
't Gewonde en kranke volk, gereed de stad te ontwyken, 
Heeft hy 't vertoeven in ons gasthuis toegestaan, 
En onze Ridderschap gelast hen gaê te slaan. 
De sleep trekt verder voort, en poogt den togt te spoeden. 
't Word meer dan tyd, Vorstin, het hofgezin te hoeden. 




Sebille, 
tegen de Staatjufferen. 
Gaat, myn Getrouwen! gaat. 
Tegen Eustatius. 
Bescherm haar, zo gy kunt. 
Wy zullen volgen, na het uur, ons nog vergund. 
Maar welk een groot gerucht..? 




Humfrei. 
'k Hoor ruiterbenden nadren. 




Eustatius, 
door eene der vensters gezien hebbende. 
Ik zie de Grieken by de kerkdeur zich vergadren. 
Gewis de Koning komt, en is hier reeds naby. 




Sebille. 
Myn Vrienden, laat ons dan deze oogenblikken vry. 
Vaart wel. 




Eustatius. 
De hoogste Magt wille u en de uwen spaaren! 
ô Kerk! ô Vaderland! ô Haardsteên en Altaaren! 

{==314==} {>>pagina-aanduiding<<}

Vaart wel in eeuwigheid! wy zien u nimmer weêr. 




Sebille, 
tegen Humfrei. 
Myn Broeder... 




Humfrei. 
Blyf gerust tot dat ik wederkeer'. 




Vyfde tooneel.

Sebille, Melizende, Elize.


Sebille. 
Hoe jaagt my 't angstig hart door duizend driften tevens! 
ô Dierbre Lusignan! ô troost en vreugd myns levens! 
Zult gy..? Daar is hyzelf! 
Zy vliegt hem in de armen. 




Zesde tooneel.

Sebille, Melizende, Elize; Lusignan, geboeid, door Theodorik binnen geleid, die zich buigt, en weder vertrekt.


Lusignan. 
Beminnenswaarde Vrouw! 
Melizende en Elize vallen hem te voet. 
Geliefde Dochters! welk een heil, na zo veel rouw! 



{==315==} {>>pagina-aanduiding<<}



Elize. 
Myn waarde Vader! 




Melizende. 
Ach! myn Vader! myn behoeder! 




Lusignan. 
Ryst, dierbre Telgen! ryst. Vertroost met my uw Moeder. 




Sebille. 
Geliefde Lusignan! myn steun, myn toeverlaat! 
Ik zie u weder; maar, helaas! in welk een' staat? 
Gedoemd om deerlyk in een kerkerhol te sterven, 
Terwyl ik met ons Kroost in ballingschap zal zwerven. 




Lusignan. 
Getrouwe Lotgenoote in al myn vreugd en druk! 
Het strekke ons nog ten troost, dat we, in ons ongeluk, 
Ons-aller traanen hier voor 't laatst te saamen mengen. 




Sebille. 
Myn Gaê gekluisterd! kan de Hemel dit gehengen? 
Gevloekte boeien, voegt ge om dees geliefde hand? 




Lusignan. 
Eene onverdiende elend' verstrekt ons nooit tot schand'. 
Dit onheil waar' het minst van onze tegenspoeden, 
Had ik ons Vaderland en u slechts kunnen hoeden. 
Dan ach! Jeruzalem, door Saladyn verheerd; 
Gy en 't Latynsche volk uit dezen kreits geweerd; 

{==316==} {>>pagina-aanduiding<<}

De Kerken in de magt van snoode Saraceenen; 
Dit zyn elenden die ik eindloos zal beweenen, 
Tot myn benaauwde ziel, het kerkerhol ontvlucht, 
U-allen wedervind in een gewenschter lucht. 
Maar kon uw schranderheid, in de onderhandelingen, 
Voor u en Davids stad geen beter lot bedingen? 




Sebille. 
Al 't volk heeft yvrig zich gekweeten van zyn' pligt. 
Zyn dapperheid heeft niet dan voor den nood gezwicht; 
Vervuld met woede om 't lot aan u en 't heir beschooren, 
Wilde elk uw wreeker zyn, en van geen opgaaf hooren 
Vóór dat de zwakke stad geen storm meer kon weêrstaan. 
In dezen hoogen nood bood zich Vorst Raimond aan... 




Lusignan. 
Hoe! Raimond? Ach!.. 




Sebille. 
Hy wierd, dewyl we ons hooploos vonden, 
Met onbepaalde magt naar Saladyn gezonden; 
Doch 't spaaren van de stad en dit geheiligd oord 
Was alles wat hy kon verwerven. 




Lusignan. 
Vaar niet voort. 
Wat saamenschakeling van heillooze euveldaaden! 
Rampzalige Vorstin! gy zyt, als ik, verraaden. 



{==317==} {>>pagina-aanduiding<<}



Sebille. 
Wat zegt ge? Ik beef. Verklaar u nader. Meld my toch... 




Lusignan. 
Gevloekte Raimond! had uw schaamteloos bedrog 
Geen leeds genoeg verwekt aan 't heir en aan uw' Koning? 
Moest gy uw Vaderland, door valsche trouwbetooning, 
Den vyand leevren met myn dierbaar huisgezin? 




Sebille. 
Myn waarde Hartvriend! bind, om my, uw wanhoop in. 
Wierd deze uw taal gehoord, ligt wierd uw lot nog kwaader. 
Denkt gy dat Raimond u...? 




Lusignan. 
Hy, hy is myn Verraader. 




Sebille. 
ô Hemel! sta ons by! ... Maar vond ge u ook misleid? 




Lusignan. 
Ik meld u niets dan met volkomen zekerheid. 
Die snoode staat gereed zyn' kerkdienst af te zweeren, 
En valschen Mohammed voor zynen meester te eeren, 
Indien hem Saladyn wil heffen op den troon. 




Sebille. 
ô Doodelyk bericht! 




Lusignan. 
ô Duldelooze hoon! 



{==318==} {>>pagina-aanduiding<<}



Melizende. 
Myn waarde Elize! was dit onheil ons beschooren! 




Lusignan. 
Die veinzaart heeft den val van ons geslacht gezworen, 
Sints Vorst Amauri hem, ten steun van Salems troon, 
Tot Voogd had aangesteld van Boudewyn, zyn' Zoon: 
Dees Prins, uw Broeder, die steeds Raimonds aart mistrouwde. 
En zag dat hy met zorg zyne eigen grootheid bouwde, 
Verëerde my uw hand; en liet het wettig recht 
Der kroone aan uwen Zoon, geteeld uit vroeger echt. 
Gy weet, hoe jong die Prins gerukt wierd uit dit leven, 
Maar nimmer dacht gy dat hem Raimond had vergeeven. 




Sebille. 
Vergeeven! Hy!.. Myn' Zoon? ... Ondraagelyke smart! 
ô Telg, zo lang beweend, zo dierbaar aan myn hart! 
Schoon agttien jaaren na dit onheil zyn verloopen, 
Dit jammerlyk bericht scheurt de oude wond' weêr open, 
Zy bloed op nieuw, en stort me in 't akligst zielverdriet. 
ô Ongelukkig Kind! 




Lusignan. 
Gy weet nog alles niet. 
Die wreedaart lag by 't volk de misdaad op de Moeder. 




Sebille. 
Op my? Wat zegt ge? Op my? Geen tyger is verwoeder. 

{==319==} {>>pagina-aanduiding<<}

ô Hemel! gunt ge aan dien ontmenschten 't levenslicht? 
Verberg hem voor altoos aan myn verschrikt gezicht. 
Verhoor myn beê; 'k zou ligt myn wanhoop niet bepaalen, 
Maar 't lot van myn' Gemaal en Zoon op hem verhaalen. 
Dan ach! wat neeme ik voor, terwyl ik sterf van rouw! 




Lusignan. 
Hoe diep doorgrieft me uw druk, beklaagenswaarde Vrouw! 
'k Voorzag de smart, die u zyn boosheid zou verwekken; 
Doch 't is geen zwygens tyd: 'k moet alles u ontdekken. 
't Is u bekend hoe hy, ontslaagen van uw' Zoon, 
Ons, door zyn' aanhang, zocht te ontzetten van de kroon; 
En dat wy, onbewust van al zyn snoode treeken, 
Met dien ontmenschten ons verzoenden op zyn smeeken. 
Wy hebben, sints dien tyd, geen achterdocht gevoed, 
Misleid door schynbewys van yver en van moed; 
En toen hy ons verzocht zyn Gaê, die in de wallen 
Van haare hoofdstad was verrast en aangevallen, 
Indien het mooglyk waar' van 't zwaar beleg te ontslaan, 
Deed onze trouw voor hem ons 't uiterste bestaan. 




Sebille. 
En hy beloonde op nieuw die weldaad met trouwloosheid! 




Lusignan. 
Wy vonden ons eerlang, door zyn gevloekte boosheid, 
Beslooten in eene engte, op eenen dorren grond, 

{==320==} {>>pagina-aanduiding<<}

Waar ons aêmechtig heir noch drank noch voedsel vond, 
Ter wederzy' bepaald door onbeklimbre bergen, 
Gedekt met bosschen, die den drang der wolken tergen. 
De Vyand, die ons in dees landstreek had verwacht, 
Bezette ons van rondom, met een geduchte magt. 
't Was ons onmooglyk door zyn benden heen te dringen, 
Of, achterwaart gekeerd, ons onzen ramp te ontwringen. 
Het naar gebrek nam toe; en, in dien droeven stand, 
Stak 's Vyands gloênde toorts 't geboomte alom in brand, 
Des hadden wy in rook en vlammen moeten sneeven, 
Of zonder weêrstand ons gevangen overgeeven. 
Dit leed myn moed en die der Tempelriddren niet. 
Wy vielen uit; doch zien, terwyl men 't spits hen bied, 
Door snooden Raimond, die ons volgde, de engte sluiten, 
En al den middentogt in zyne nadring stuiten. 
Dus wierden wy, helaas! gevangen of geveld, 
En 't ovrig volk viel ras in Saladyns geweld; 
Die dien verraader en de zynen liet ontkomen 
Tot uw en 's Ryks bederf, door beiden voorgenomen. 




Melizende. 
ô Gruwelyk verraad! 




Sebille, 
tegen Lusignan. 
In al myn wreede smart 
Treft uw rampzalig lot nog 't felst myn troostloos hart. 

{==321==} {>>pagina-aanduiding<<}

Maar wie ontdekte u toch den moord van dien verwaaten, 
En dat hy 't waar Geloof uit staatzucht heeft verlaaten? 




Lusignan. 
Een stervend deelgenoot van zyn gevloekt bestaan, 
Geknaagd door 't naberouw dier heillooze euveldaên, 
Heeft, in zyn uiterste uur, door wanhoop aangedreeven, 
Aan 't Hoofd der Tempeliers daarvan bericht gegeeven. 
Dees Held bevind met my zich nog in 's Vyands magt, 
Schoon de andre Ridders na den slag zyn omgebragt. 
Maar zeg waar gy en 't volk een wykplaats op zult spooren, 
Opdat, schoon ik voortaan niet meer van u zal hooren, 
En myn gezicht misschien het licht nooit weêr aanschouwt, 
Myn hart u echter volge, en weet' waar ge u onthoud? 




Sebille. 
Wy zullen, zo men ons den doortogt wil vergunnen, 
Zien of we in Askalon een schuilplaats vinden kunnen. 




Lusignan. 
Een Hooger blyve u by, en sterke uw treurend hart! 
En gy, myn Dochters! troost uw Moeder in haar smart; 
Haar weduwlyke staat eischt dubbel mededoogen; 
Laat uw getrouwe hand haar heete traanen droogen. 
Gy weet hoe teder ik u-allen heb bemind, 
Bemint my, op uw beurt; en, als ge u veilig vind, 
En rondom Askalon, in liefelyke streeken, 

{==322==} {>>pagina-aanduiding<<}

Het digtgetopt geboomt', de kabbelende beeken, 
En 't onbezwalkt azuur des blyden hemels ziet, 
Denkt dan: ach! dit geluk geniet myn Vader niet. 




Elize. 
Myn Vader! moeten we u in zulk een' stand begeeven? 




Melizende. 
Het leven zonder u verstrekt ons tot geen leven. 




Lusignan, 
tegen Sebille. 
En gy, myn Hartvriendin!.. 




Sebille, 
Humfrei ziende. 
ô Hemel! 't is gedaan. 




Zevende tooneel.

Lusignan, Sebille, Melizende, Elize, Humfrei.


Humfrei, 
Lusignan omhelzende. 
Myn waarde Broeder! 




Lusignan, 
hem weder omhelzende. 
Ach! myn Vriend! 




Sebille, 
ter zyde. 
Ik kan niet gaan. 




Humfrei. 
Hoe veel rampzaligen veréént hier 't lot te gader! 



{==323==} {>>pagina-aanduiding<<}



Lusignan, 
tegen Humfrei. 
Gy toonde uw trouw tot nu een' teêr' Gemaal en Vader; 
Betoon die thans zyn Gade en Telgen; blyf haar by: 
Uw zorg voor haar behoud bewyze uw zucht voor my. 
Vertroost haar in haar' druk, en poog haar voor het woeden 
Der Saraceenen, zo 't u mooglyk is, te hoeden; 
Doch vallen ze u te sterk, neem dan in tyds de wyk, 
En berg haar over zee, in eenig Christenryk. 
Denk wie ze u aanbeveelt, en in welke oogenblikken. 




Humfrei. 
Ik zweer u dat ik my naar uw bevel zal schikken. 
Och! of gy in dit uur met ons van hier mogt vliên! 




Lusignan. 
Ik hoop, in blyder stand, u-allen weêr te zien. 
Vaar wel. 




Humfrei. 
Vaar wel, helaas! 
Na een weinig stilzwygens, tegen Sebille. 
Gy moet niet langer beiden; 
't Is meer dan tyd, Vorstin. 




Sebille. 
Ik kan van hier niet scheiden. 
Berg myne Kindren, berg uzelven: spoed u heen. 
Wat wederhoud u nog? Ach! ga, op myn gebeên. 



{==324==} {>>pagina-aanduiding<<}



Lusignan. 
Bedaar, myn Zielvriendin! gy zoud ons-allen waagen. 
Laat u de trouwe raad van uw' Gemaal behaagen. 
Verzel uw Kindren; denk dat gy in dezen tyd, 
Helaas! haar Vader en haar Moeder tevens zyt. 
Omhels my voor het laatst in de angsten die my prangen. 




Sebille. 
Neen, waarde Lusignan! ik blyf als gy gevangen; 
Of acht dit Saladyn voor my te ligt een straf, 
Men sla, op zyn bevel, my 't hoofd van 't ligchaam af. 




Melizende. 
Ach! Moeder! 




Lusignan. 
Dierbre Gaê! 




Elize. 
Om alles... 




Sebille. 
't Kan niet schaaden. 
De ontmenschte Raimond zal op nieuw ons toch verraaden. 




Humfrei. 
Zou hy de booswicht zyn? ... 




Sebille. 
Hy roofde my de kroon; 
Verried myn' Echtgenoot; was moorder van myn' Zoon; 

{==325==} {>>pagina-aanduiding<<}

Heeft ons kloekmoedig heir in 's Vyands magt gegeeven, 
En zal gewis op weg ons-allen ook doen sneeven. 




Humfrei. 
Myn Zuster! 




Lusignan. 
Welk een ramp! 




Sebille. 
Hy vlie' die vlieden kan. 
'k Wacht hier myn einde, en leef of sterf met Lusignan. 
Vaar wel, myn dierbaar Kroost! Nu, wees bedaard te moede. 
Vaar wel, myn Broeder! Ga! 'k Beveel u 's Hemels hoede! 




Lusignan. 
Myn Lief! myn Levenslust! toon thans uw' eedlen aart. 
Bepaal uw wanhoop, eer ze ons grooter onheil baart. 
Besef dat my uw trouw of yver niet kan baaten; 
Dat ik, aan u ontrukt... 




Sebille. 
Ik zal u nooit verlaaten. 
Dat Saladyn beproeve of hy ons scheiden kan. 
Ik smelt, ik sterf van rouw. Myn waarde Lusignan! 
Ach! om den zilten stroom, dien ge uit myn oog ziet vloeien, 
Om al myn traanen die uw ketenen besproeien, 
Ontferm u over my; verhoor myn jongste beê: 
Vergun dat ik by u moog' sterven op dees steê. 

{==326==} {>>pagina-aanduiding<<}

Dat alles vliede; ik wil geen mensch in onheil storten. 




Lusignan. 
Gy zult uw leven... 




Sebille. 
Neen, ik zal myn' ramp verkorten. 




Lusignan. 
Nooit trof my feller smart, dan in dit oogenblik! 




Melizende. 
ô Hemel! Raimond komt. 




Sebille. 
Ik beef van woede en schrik. 




Agtste tooneel.

Lusignan, Sebille, Melizende, Elize, Humfrei, Raimond.


Raimond. 
Vorstin! 't is scheidens tyd. 




Lusignan, 
hem met verontwaardiging aanziende. 
Brengt gy die maar', Verraader! 




Sebille. 
Wyk, moorder van myn' Zoon! Te rug, te rug; niet nader! 




Raimond. 
Wat zegt gy? Heeft myn hulp dit loon van u verdiend? 



{==327==} {>>pagina-aanduiding<<}



Sebille, 
op de kluisters van Lusignan wyzende. 
Dees boei getuigt uw hulp. 't Is uit, geveinsde Vriend! 
't Is uit. Uw valsheid zal myn' argwaan niet meer stuiten. 
Hier is geen leger meer, dat gy kunt in doen sluiten; 
Geen wettig Vorst, dien gy in kluisters klinken kunt; 
Geen troon, dan die u reeds ten bloedpryze is vergund; 
Geen ongelukkig Kind, dat gy het licht kunt rooven. 




Raimond. 
Ontzinde! uw woede streeft myn taai geduld te boven. 
Verbeeld gy u dat ik deez' smaad gedoogen zal? 




Lusignan. 
Vertrek, klaag Saladyn uw grievend ongeval. 
Ontmenschte, die gewis reeds door uw vloekgenooten 
Op weg al 't schuldloos bloed der Christnen hebt vergooten! 
Ga, voeg ons hoofd by 't hunne, opdat men u niet wyt' 
Dat gy verdelger van 't rampzalig Sion zyt, 
En om een kroon, besmet door alle uw gruweldaaden, 
Uw' Koning, Vaderland, en Godsdienst hebt verraaden. 




Raimond, 
de hand aan zyn zwaard slaande. 
Rampzalige! houd op, eer ik my wraak verschaff'. 




Humfrei, 
zyn zwaard trekkende. 
Verraader! wyk, of wacht op 't oogenblik uw straf. 




Raimond, 
zyne stem verheffende. 
Kom, Omar 't is hoog tyd. 



{==328==} {>>pagina-aanduiding<<}



Sebille. 
Vloekwaardige! ga heenen. 




Melizende. 
Ach! Saraceenen in dees plaats! 




Elize. 
Ach! Saraceenen! 




Negende tooneel.

Lusignan, Sebille, Melizende, Elize, Humfrei, Raimond, Omar, en groot gevolg van Saraceensche krygslieden.


Raimond. 
Men boei' den gantschen stoet, op last van Saladyn. 




Omar. 
Mynheer! 




Raimond. 
Verzuim geen tyd; ik zal uw waarborg zyn. 
Op een' wenk van Omar, kluisteren de wachten Sebille, Melizende, Elize, en Humfrei, en ontneemen den laatsten zyn zwaard. 
Vloekwaardigen! ik zal u leeren my te tergen. 




Lusignan. 
Wy zullen aan den Vorst uw gruwlen niet verbergen. 



{==329==} {>>pagina-aanduiding<<}



Raimond. 
Ik zal gewroken zyn eer 't licht ten avond daalt. 
Een hoon als deze word alleen met bloed betaald. 
Men breng' hen-allen weg. 
De gevangenen worden weggeleid.


Tegen Omar. 
Hoe! zoude ik hen verschoonen? 
Vorst Saladyn, myzelv', en Mohammed zien hoonen? 
Myn Vriend! gy zyt als ik een yvrig Musulman; 
Help my de snoodheid van dit heilloos vloekgespan 
Terstond in al haar kracht aan Saladyn ontdekken; 
't Zal hem voldoen, en ons tot roem en voordeel strekken. 


Einde van het vierde Bedryf.







{==330==} {>>pagina-aanduiding<<}

Vyfde bedryf.

Het tooneel verbeeld de Hofzaal der Koningen van Jeruzalem.

Eerste tooneel.

Saladyn, Sirakon, Caled, Safar, groot Gevolg van Saraceensche Vorsten, Hored, Lyfwachten.


Saladyn. 
ô Ja, ik vond myn ziel geraakt door deerenis. 
Verbeeld u, zo gy kunt, hoe naar de toestand is 
Van een bedrukte schaare uit have en erf gedreeven, 
Gedwongen troosteloos naar Askalon te streeven; 
En dus van de eene elende in de andre neêrgestort, 
Naardien eerlang die stad door ons belegerd word. 




Sirakon. 
Zal de Overwinnaar, die al 't oosten overheerde, 
Voor wien gelyk de Nyl de Euphrates zich verneêrde; 
Die 't fier Arabië verbind aan zyn geboôn, 
En honderd Koningen geknield ziet voor zyn' troon; 
Een haatlyk overschot van roovers, hier verscheenen 
Tot onheil en bederf der vroome Saraceenen, 

{==331==} {>>pagina-aanduiding<<}

Beklaagen? 't Belge u niet; ik keur die gunst niet goed. 
Waarom niet liever u ontslaagen van dien stoet? 
Een enkle wenk, myn Vorst, had u daarvan ontheven. 
Wat is aan hen verbeurd die Mohammed weêrstreeven? 
Hun leven, hoe vol ramps, kon u nog schaadlyk zyn. 




Saladyn. 
Gy denkt als Sirakon, en ik als Saladyn. 
Een magtig Vorst zy zo grootmoedig als rechtvaardig. 
Ik vond de elende altoos myn mededoogen waardig. 
Dees schaare is schuldloos aan den moord en plondering 
Die Palestina door hun Vadren onderging. 
Nadat het westersch Volk zich in dees Landstreek vestte, 
En Godefroi verkoor tot Heer van dit Geweste, 
Zyn zeven Koningen, niet minder trotsch dan hy, 
Hem in 't bezit gevolgd van deze heerschappy: 
Zy heerschten hier een reeks van meer dan tagtig jaaren; 
Dus zyn de ballingen, die u dien afkeer baaren, 
Niet meer uitheemschen, maar geteeld in dit gebied. 
Men wyte aan't schuldloos Kroost de schuld der Vadren niet. 




Sirakon. 
De uitheemschen zien nochtans door hen zich onderschooren. 




Saladyn. 
Dit kan niet anders zyn. Schoon allen hier gebooren, 
Is ons verwinnend zwaard altoos op hen gewet. 

{==332==} {>>pagina-aanduiding<<}

Zy zien van de eene stad na de andre zich ontzet, 
En zouden, lang verzwakt, welhaast als kaf verzwinden, 
Zo hen de hulp ontviel van hunne uitheemsche vrinden. 




Sirakon. 
Indien gy hen alreê zo verr' verlaagd beschouwt, 
Is 't wonder dat gy hen in Salem niet betrouwt? 




Saladyn. 
Myn zege, die ten val van hunne leer' moet strekken, 
Zou in hun wrokkend hart te fel een woede wekken. 
't Is best voor hen en ons, dat zy dit oord ontvliên. 
Gy zoud, geloof myn woord, hier zelfs geen Grieken zien, 
Die, schoon zy eeuwig met de westerschen krakeelen 
Om kerkgeschillen die hen onderling verdeelen, 
Hen echter in den nood niet weigren by te staan, 
Indien ik, naar myn' wensch, van hen my kon ontslaan. 




Sirakon. 
De Grieken zyn te zwak om ons veel leeds te brouwen. 




Saladyn. 
Hy waar' verlooren die op hen zich dorst vertrouwen. 
Wy hebben 't Grieksche Ryk te veel in kracht bekort 
Dan dat hun haat op ons niet groot en grooter word. 
Zy vreezen dat een magt, die zy met moeite keeren, 
Constantinopel zelf in 't eind' zal overheeren. 
't Is thans geen tyd voor my hunne achterdocht te voên, 

{==333==} {>>pagina-aanduiding<<}

Des weert dit gunstbewys ten deele dit vermoên. 
Maar Omar keert. 




Tweede tooneel.

Saladyn, Sirakon, Caled, Safar, groot Gevolg van Saraceensche Vorsten, Hored, Lyfwachten, Omar.


Saladyn. 
Heeft reeds het volk de stad verlaaten? 




Omar. 
De troostelooze sleep van Salems onderzaaten 
Vertrok naar 't open veld, doch een gering getal 
Van 't Vorstlyk Hofgezin is nog in dezen wal, 
Met eenige oorlogsliên, geschikt den togt te dekken. 




Saladyn. 
Men verg' niets meer voor hen, en doe hen fluks vertrekken. 




Omar. 
Ik heb de Koningin en 't Koningklyk Geslacht, 
Benevens Lusignan, geboeid in 't hof gebragt, 
Op Raimonds last. 




Saladyn. 
Hoe nu! wat heeft hem aangedreeven...? 



{==334==} {>>pagina-aanduiding<<}



Omar. 
Hy heeft my, uit uw' naam, daartoe bevel gegeeven. 




Saladyn. 
Spreek; geef my meer bericht. Wat is hier de oorzaak van? 




Omar. 
'k Had door Theodorik den trotschen Lusignan 
By zyne Gemaalin doen in de Kerk geleiden. 
De tyd vloog spoedig om, en niemand wist van scheiden, 
Schoon Humfrei zelf hen reeds daartoe had aangespoord. 
't Stond hen niet langer vry te toeven in dat oord, 
Als Raimond my verzocht zyn laatste pligtbetooning 
Te moogen wyden aan de Gade van den Koning; 
En tevens aanbood haar tot scheiden te overreên. 
Bewust wat vreugd gy schept in goedertierenheên, 
Stemde ik dien voorslag toe. 




Saladyn. 
Hieraan is niets misdreeven. 




Omar. 
Hy had zich naauwlyks in gesprek met hen begeeven, 
Als hy met luider stem my inriep met de wacht. 
Wie maalt zyn woede en die van 't Koningklyk Geslacht! 
Zy blikkerden den Vorst en zyne Gade uit de oogen. 
Prins Raimond had zyn zwaard ten halven reeds getoogen, 
En Humfrei 't zyne ontbloot, om hem te keer te gaan, 

{==335==} {>>pagina-aanduiding<<}

Toen Raimond my de hand aan al den stoet deed slaan; 
En, eer ik wist wat hen dus hevig kon beroeren, 
My, uit uw' naam, beval hen naar het hof te voeren. 




Saladyn. 
Heeft hy de reden van dien twist u niet gemeld? 




Omar. 
Door felle grimmigheid tot in de ziel ontsteld, 
Vond hy zich buiten staat my alles klaar te ontvouwen; 
Maar gaf my gronds genoeg als schuldig hen te aanschouwen. 
Die snooden hebben u en Mohammed gehoond. 
Ik waare onwaardig aan uw goedheid, my betoond, 
En 't licht dat Mohammed heeft in myn hart ontstoken, 
Zo ik uw glori en zyne eer niet had gewroken. 




Saladyn. 
Hoe! 's Lands Profeet, en my? Gy hebt uw' pligt betracht. 
Ga, meld aan Raimond dat uw Vorst hem hier verwacht. 




Derde tooneel.

Saladyn, Sirakon, Caled, Safar, groot Gevolg van Saraceensche Vorsten, Hored, Lyfwachten.


Saladyn. 
Na zo veel gunst, op my en Mohammed te smaalen! 
'k Zal, zo hun schuld my blykt, dit streng op hen verhaalen. 



{==336==} {>>pagina-aanduiding<<}



Sirakon. 
Zie daar wat uw genade op hunne harten wint. 
Dat snood geslacht, door wrok en bygeloof verblind, 
't Welk zich aan 's Lands Profeet en u durft schuldig maaken, 
Verpligt uzelv' in 't eind' voor u en hem te waaken. 




Vierde tooneel.

Saladyn, Sirakon, Caled, Safar, groot Gevolg van Saraceensche Vorsten, Hored, Lyfwachten, Raimond, Omar.


Saladyn. 
Treed nader, Prins. Ik wierd door Omar onderricht 
Wat u bewoogen heeft, om, volgens uwen pligt, 
Voor de eer van Mohammed en voor myn' roem te zorgen. 
Maar houd my, 't is myn wil, de reden niet verborgen, 
Die al 't gekluisterd volk tot zulk een woede dwong, 
Dat Humfreis moordziek staal u naar het leven dong. 




Raimond. 
Niets dan myn trouw voor u was de oorzaak dezer boosheid. 
Hun trotsheid, aangezet door hoop van straffeloosheid, 
Wyt my al 't ongeval dat hen bejegend is. 
Ik had hunn' wrevelmoed, uit eedle deerenis, 
Ligt in dien bangen stond vergeeven of verdraagen, 

{==337==} {>>pagina-aanduiding<<}

Zo niet dat snood geslacht in 't eind' had durven waagen 
Den grooten Mohammed, ô duldelooze hoon! 
Te lastren, en uzelv' te vliegen in de kroon. 
Ik bragt hunn' moedwil hen bezadigd onder de oogen; 
Tot Humfrei, dol van toorne, op my kwam aangevloogen. 
Toen kon ik, ik beken 't, myn gramschap niet weêrstaan, 
En keurde verr' het best de hand aan hen te slaan. 
Dus kunt ge uw' Leeraar en uzelven recht verschaffen; 
Myn glori veiligen, en 't heilloos vloekrot straffen. 




Saladyn. 
Stel u gerust. Gy kunt, nu ik hen schuldig vind, 
Niet langer twyflen aan hun-aller straf, myn Vrind. 
Wat u betreft, ik zal uw diensten groots beloonen, 
In Ptolomaïs u tot Opperheer doen kroonen. 




Raimond. 
In Ptolomaïs? Hoe! dit was my niet beloofd. 
'k Dacht in Jeruzalem. 




Saladyn. 
Die kroon voegt op geen hoofd 
Dan 't myne. 




Raimond. 
Zoude ik dan...? 




Saladyn. 
Hier baat geen tegenstreeven. 

{==338==} {>>pagina-aanduiding<<}

Myn staatsbelang verbied dat ik ze aan u zou geeven. 




Raimond. 
Heb ik om zulk een' prys myn hulp u tot deez' dag...? 




Saladyn. 
Houd op. 'k Ben u geen reên verpligt van myn gedrag. 
Aanvaard die kroon; of, zo uw moedwil ze u doet derven, 
Zie of gy naar uw' wensch eene andre kunt verwerven. 




Raimond. 
Ondankbre! van wiens hand ontfingt gy dit Gebied? 




Saladyn. 
't Verraad was my van nut, maar die 't gepleegd heeft niet. 
Staak tot uw lyfsbehoud dit wreevlig tegenspreeken. 
Vernoeg u met myn gunst, zo duidlyk u gebleeken; 
Zy bied, in wederwil van uwe uitspoorigheên, 
U Ptolomaïs nog. Wilt gy daar heerschen? 




Raimond. 
Neen. 
Ik wil geen gunst van u dan die gy my deed hoopen. 
Moest ik, om zulk een loon, myn deugd en trouw verkoopen! 
Zou Raimond heerscher zyn in zulk een eng bestek! 
Dat eer' des Hemels wraak dit Ryk en u...! 




Saladyn, 
de hand aan zyn zwaard slaande. 
Vertrek. 
Raimond vliegt woedend heenen. 



{==339==} {>>pagina-aanduiding<<}



Omar. 
Doorluchtige Monarch! dat u de Hemel hoede! 




Saladyn, 
tegen Omar. 
Verzel hem. Sla hem gâ. Hy raast; hy brult van woede. 
Tegen Caled. 
Gelei den Koning hier, en die gy by hem vind. 




Vierde tooneel.

Saladyn, Sirakon, Safar, groot Gevolg van Saraceensche Vorsten, Hored, Lyfwachten.


Sirakon. 
Hoe word de mensch door zucht naar meer gezags verblind! 
Had Raimond zich vernoegd met uwe gunstbewyzen, 
Hy had zyn glori ligt ten hoogsten top zien ryzen; 
Nu derft hy alles wat zyn' hoogmoed had gevleid, 
En is de werker zelf van zyn rampzaligheid. 




Vyfde tooneel.

Saladyn, Sirakon, Safar, groot Gevolg van Saraceensche Vorsten, Hored, Lyfwachten; Lusignan, Sebille, Melizende, Elize, en Humfrei, geboeid; Caled, en eenige Wachten.


Saladyn. 
Baldaadig Overschot der woedende Latynen, 

{==340==} {>>pagina-aanduiding<<}

Dat nog door myn genaê het licht der zon ziet schynen, 
En al myn weldaên met ondankbaarheid vergeld! 
Slaat vry uwe oogen neêr: uw vonnis is geveld. 
Uw snoodheid duld niet dat wy langer u verschoonen. 
Gy zult voortaan noch my noch Mohammed weêr hoonen. 
Bereidt u tot de dood. 




Lusignan. 
Wy hebben die verwacht. 
't Verwondert my dat wy niet reeds zyn omgebragt. 
Of moest uw oog zich nog in onze elend' verblyden, 
En ons, na zo veel smaads, nog grooter smaad doen lyden? 




Saladyn. 
Ge erkent de boosheid dan van uw weêrbarstig hart, 
Dat in het grootst gevaar nog uw' Verwinnaar tart; 
De glori des Profeets, ons tot ons heil gezonden, 
Baldaadig hoont en schend? 




Lusignan. 
Wie heeft dit uitgevonden? 
Doch zeg wat u behaagt: wy zyn in uw geweld. 
Verdelg ons, is 't uw wil. Waartoe zulks uitgesteld? 




Saladyn. 
Verweer u, zo gy kunt. 




Lusignan. 
Die moeite is overboodig. 

{==341==} {>>pagina-aanduiding<<}

Uw wreedheid heeft dien glimp om ons te moorden noodig. 




Saladyn, 
tegen Sebille. 
En gy, Ondankbre! had ik dit van u verwacht? 




Sebille. 
Wy hebben noch aan u noch aan uw leer gedacht. 
Waan niet dat ik hierdoor myn leven zoek' te rekken; 
De dood zal in dit uur my tot vertroosting strekken. 
Maar myne onnoozelheid verdient dien schandnaam niet, 
Waarmeê zy zich zo wreed door u beleedigd ziet. 
Pleeg met uzelven raad. Zeg, of gy kunt vermoeden 
Dat we, in een oogenblik der zwaarste tegenspoeden 
Waardoor misschien op aarde ooit stervling wierd verdrukt, 
(Een heilloos oogenblik, dat my uit de armen rukt 
Van een' geliefd' Gemaal, myn Toevlucht, myn' Behoeder; 
Myn Kroost een' Vader rooft, een' Broeder aan myn' Broeder;) 
Den kostelyken tyd zou worden doorgebragt 
In bitschen schimp op u, of dien gy heilig acht? 
Gy moest een' beter' schyn voor onze doodstraf zoeken. 




Saladyn. 
Gy vloekt my in uw hart. 




Sebille. 
Waarom zoude ik u vloeken? 
De Hemel duld niet dat wy langer hier gebiên. 
Hebt gy myn burgery, gedoemd de stad te ontvliên, 

{==342==} {>>pagina-aanduiding<<}

Niet in haar smart getroost; en, door uw gunstbewyzen, 
Zelf in haar deerlyk lot gedwongen u te pryzen? 
Hebt gy my niet, toen gy myn wanhoop hebt aanschouwd, 
Beloofd dat gy myn' Gade in 't leven spaaren zoud? 
Hebt gy hem, op myn beê, niet in de Kerk doen leiden, 
Opdat wy hem nog ééns omhelsden vóór ons scheiden? 
Neen, Saladyn! gy zyt geen moorder van myn' Zoon. 
Gy had ons mooglyk nooit verstoken van de kroon, 
Zo een verraader, die onwaard' is 't licht te aanschouwen, 
U niet had aangezet om ons dit leed te brouwen. 
Hy is vloekwaardig om zyn schriklyke euveldaên. 
Wy zien u, ik erken 't, voor onzen Vyand aan; 
Maar voor een' vyand dien we onze achting waardig vinden, 
En die min haatlyk is dan wreede en valsche vrinden. 




Saladyn. 
'k Houde u onschuldig wyl ge onschuldig schynen wilt. 
Maar waarom hebt gy dan dien dierbren tyd gespild 
In nutteloozen twist, die grooter ramp moest wekken, 
En zelfs uw' Broeder 't zwaard deed tegen Raimond trekken? 




Sebille. 
Verbeeld gy u dat gy, gesteld in onzen stand, 
Een' snood' verraader van zyn Kerk en Vaderland, 
Die door gevloekte list myn' dierbren Zoon deed sterven, 
Myn' Gade in ketens klinkt, en kroon en troon doet derven, 

{==343==} {>>pagina-aanduiding<<}

My en myn Kindren dwingt Jeruzalem te ontvliên, 
Met meer bezadigdheid dan wy zoud kunnen zien? 
Wy hebben, en met recht, zyn gruwlen hem verweeten; 
En die ontmenschte heeft zyn' pligt zo verr' vergeeten 
Dat hy de hand dorst slaan aan zyn bloeddorstig zwaard. 
De moed myns Broeders heeft myn' Echtgenoot bewaard. 
Betrouw op Raimond nooit; hy haat u nog verwoeder... 




Saladyn, 
tegen Sirakon en Safar. 
Ontboeit de Koningin, haar Kindren, en haar' Broeder. 
Tegen Sebille. 
Gy hebt ten tweedenmaal myn gramschapsvuur gebluscht. 
Ga met uw Telgen en uw' Broeder waar 't u lust'. 
Men zal op myn bevel van voertuig u verzorgen, 
Opdat gy met u neemt al 't geen gy hebt geborgen. 




Lusignan. 
'k Dacht niet dat Lusignan in 't eind' verpligt zou zyn 
Uwe edelmoedigheid te roemen, Saladyn. 
Het ga met my zo 't kan, 't zal my ten troost verstrekken 
Dat gy myn Gade en Kroost en Broeder doet vertrekken. 




Saladyn. 
Hoe! Omar, hebt ge uw' last...? 





{==344==} {>>pagina-aanduiding<<}

Zesde tooneel.

Saladyn, Lusignan, Sebille, Melizende, Elize, Humfrei, Sirakon, Caled, Safar, groot Gevolg van Saraceensche Vorsten, Hored, Lyfwachten, Omar.


Omar. 
Verschoon my, zo ik keer, 
En wyt my 't onheil niet: Prins Raimond leeft niet meer. 




Sebille. 
ô Hemel! hebt gy van zyn gruwlen wraak genomen! 




Saladyn. 
Prins Raimond leeft niet meer! Hoe is hy omgekomen? 




Omar. 
Gy zaagt in welk een' staat hy deze zaal verliet. 
Ik sprak hem aan; vergeefs; hy zag, hy hoorde niet. 
Zyn aangezicht was rood, zyn oog door woede ontstoken. 
Zyn hevigbruischend bloed scheen met geweld te kooken. 
Hy morde binnens monds, en vloog, met woeste schreên, 
In 't einde de oostpoort uit, in spyt van myn gebeên. 
Hier maakte een nieuw verdriet zyn ongeval nog kwaader, 
Als een der Grieken riep: Daar gaat hy, die Verraader! 
Hy sloeg op dit verwyt de hand aan zyn geweer, 
En toog het driftig uit, doch wierp het yllings neêr; 

{==345==} {>>pagina-aanduiding<<}

En waare op d'eigen stond in Kedrons beek gesprongen, 
Had ik, met hulp des volks, hem niet de dood ontwrongen. 
Hy worstelde met kracht om zich van ons te ontslaan; 
Zag nu het volk, dan my, met vlammende oogen aan; 
En poogde, schoon vergeefs, tot driewerf ons te ontkomen; 
Totdat de woede, die zyn ziel had ingenomen, 
Zyn krachten overwon. Hy sloeg een naar geluid. 
Een stroom van bloed vloog hem ten mond en oogen uit; 
En gaf allengs, naar 't scheen, hem zyn bedaardheid weder. 
Hy zeeg my uit den arm in 't einde op de aarde neder, 
En sprak: Myn Vriend, ik sterf: ga, vlieg naar Saladyn, 
En zeg hem, uit myn' naam, dat zy onschuldig zyn. 
Een bange doodsnik maakte een einde van zyn leven. 
'k Heb my gespoed om u dit naar bericht te geeven. 




Humfrei. 
Welk een beklaaglyk eind'! 




Saladyn, 
tegen de Lyfwacht. 
Men zorge voor zyn lyk. 
Hored doet twee der Lyfwachten in stilte vertrekken.


Tegen Sebille. 
Vorstin, 't is meer dan tyd, verlaat de stad en 't Ryk. 




Sebille. 
Zo ooit myn ramp u kon tot medelyden wekken, 
Doe dan myn Dochters en myn' Broeder fluks vertrekken; 

{==346==} {>>pagina-aanduiding<<}

En geef, ô groote Vorst! myn jongste beê gehoor. 
Zy valt hem te voet. 
Ik smeek u aan uw kniên. 




Lusignan. 
Helaas! wat heeft zy voor? 




Saladyn. 
Rys op; wat wenscht ge? Rys... 




Sebille. 
Laat my de gunst verwerven 
Van hier, by myn' Gemaal, in ketenen te sterven. 




Melizende. 
Ach! Moeder! 




Lusignan. 
Dierbre Gade! Onlydelyk verdriet! 
Tegen Saladyn. 
By all' wat heilig is, verhoor haar bede niet. 
Tegen Sebille. 
Myn troost, myne Echtgenoote, om uw verlaaten Kindren... 




Sebille, 
tegen Lusignan. 
Myn Broeder zal haar hoên. Wat wilt gy my verhindren? 
Verbeeld gy u dat my, by 't scheiden uit deez' wal, 
Daar ik u achterlaat, de rouw niet moorden zal? 
Waarin misdeed ik u, dat gy niet wilt gedoogen 
Dat ik in 't kerkerhol uw traanen af moog' droogen; 

{==347==} {>>pagina-aanduiding<<}

U rust geeve op myn hart, dat alle rust thans derft? 
Het zal u troosten dat uw Gade met u sterft. 




Lusignan. 
Ach! om de trouw die gy my altoos hebt beweezen..! 




Sebille. 
Laat af; myn wanhoop is ten hoogsten top gereezen. 




Saladyn. 
Gy smeekt vergeefs om 't geen gy nooit verwerven kunt. 




Sebille. 
Dan bid ik dat gy my een' andren wensch vergunt. 
Maak, maak een einde van myn leven en myn lyden. 
Myn afgefolterd hart is moede van al 't stryden 
Met zo veel ongevals en onverdraaglyk wee. 
Gy wend uwe oogen af! Ontzegt ge ook deze beê? 




Saladyn. 
Maar, zo myn ziel, geraakt door uw geween en klagten, 
Langs eenen andren weg uw lyden kon verzachten; 
Zo ik uw' Lusignan van kluisters deed ontslaan; 
Zeg my, wat gy voor hem ten lospryze af wilt staan? 




Sebille. 
All' wat my ovrig is; all' wat gy kunt begeeren: 
Ik kan myn goedren, maar myn' Hartvriend niet ontbeeren. 




Lusignan, 
tegen Saladyn. 
Doe toch geen voordeel met haar wanhoop; toon u groot. 

{==348==} {>>pagina-aanduiding<<}

Tegen Sebille. 
Gyzelf voltooit uw leed, rampspoedige Echtgenoot'! 
Uw trouw werkt uw bederf. 




Sebille. 
Wat vraag ik naar myn Staaten! 




Saladyn. 
Indien gy Askalon aan my wilt overlaaten, 
Dan zweer ik, by myn hoofd, by all' wat heilig is, 
Dat ik uw' Lusignan uit zyn gevangenis 
Ontslaan zal, en hem u in vryheid wederschenken. 
Hoe nu! kunt gy u op dien voorslag nog bedenken? 




Sebille. 
Waar bergt zich 't arme volk, myn Broeder en myn Kroost? 
Ons blyft geen andre stad, geen vesting, die, ten troost 
Van de algemeene elende, ons schuilplaats zal verleenen. 




Saladyn. 
Gy kunt u met het volk van Tripoli veréénen. 
De heerscher van die stad, Vorst Raimond, derft het licht. 
Trek derwaart heen; zy bied, in 't hachlyk tydgewricht, 
U een geruste wyk, waarin ge u kunt betrouwen. 




Lusignan. 
Laat af! ik zou, ik zweer 't, my aan 't verdrag niet houên. 
Een hand vol levens is my zulk een' prys niet waard'. 

{==349==} {>>pagina-aanduiding<<}

Tegen Sebille. 
Gyzelf ziet klaar, myn Lief, dat ge uwe elend' verzwaart. 
Vertrek, in 's Hemels naam: hier is geen troost te hoopen. 




Sebille. 
Zoude ik vertrekken? ik? daar ik u vry kan koopen? 
Wat vergt gy my? Helaas! ach! 't is te lang gemard. 
Verkwik, zo 't mooglyk is, myn reeds bezwykend hart. 
Komt, dierbre Kindren! kom, myn Broeder! ziet te gader 
Wat gy kunt winnen op een' Broeder, op een' Vader. 
Hy weigert my den troost dien my een Vyand gunt. 
Ziet of ge iets meer dan ik op hem verwerven kunt. 




Lusignan, 
tegen Sebílle. 
Uw rouw verscheurt my 't hart. 
Tegen Saladyn. 
'k Zal haar niet meer weêrstreeven, 
Indien gy d' Oversten des Tempels los wilt geeven; 
Hy is reeds hoog bejaard. Sta toe dat hy met my 
Een vrye lucht scheppe in een Christenheerschappy. 




Saladyn. 
Het was myn oogmerk niet zyn boeien ooit te slaaken; 
Doch 'k zal de handling, om een' enkel' man, niet staaken. 
Zweer dat gy Askalon terstond ontruimen zult. 




Lusignan. 
'k Beloof 't, op Ridders eer. 



{==350==} {>>pagina-aanduiding<<}



Saladyn. 
Zo ras ge uw woord vervult, 
Zal ik de vryheid u volkomen wedergeeven. 
Hy ontboeit hem. 
Gy kunt hier middlerwyl in grooter ruimte leeven. 
Blyf in het hof; doch dat een Wacht u steeds verzell', 
Totdat ik, naar myn woord, u gantsch in vryheid stell'. 
Tegen Sebille. 
'k Wensch u geluk, Vorstin. 




Sebille, 
tegen Saladyn. 
Dat u de Hemel zegen'! 
Tegen Lusignan, hem omarmende. 
Myn waarde Lusignan! ik heb myn' wensch verkreegen! 




Lusignan, 
haar weder omarmende. 
Myn teêrgeliefde Gaê, myn ongelukkig Kroost, 
Tot welk een' hoogen prys koopt gy zo zwak een' troost! 




Saladyn. 
Neemt in uw lot geduld, tracht allen rust te vinden. 
Ik zal, na dezen dag, u aanzien als myn Vrinden. 
Beschouwt my, op uw beurt, gelyk uw' Bondgenoot. 




Humfrei. 
De zuivre Huwlyksliefde is sterker dan de dood. 


EINDE.




{==351==} {>>pagina-aanduiding<<}

Gelonide.


Treurspel.


Door Lucretia Wilhelmina van Merken.


{==352==} {>>pagina-aanduiding<<}


{==353==} {>>pagina-aanduiding<<}

Voorbericht.

De liefde van eene Moeder tot haar Kroost, vooral wanneer zy hetzelve in nood of levensgevaar ziet, heeft in alle tyden, en by alle, 't zy min of meerder beschaafde Volken, tooneelen opgeleverd, die de onuitspreekelyke grootheid van het geluk, 't welk de Voorzienigheid in dien band der Natuur voor het Menschdom gelegd heeft, vertoonen. Niets kan de menschelyke ziel sterker aandoen dan het gezicht eener Moeder, die, zich geheel boven alle gevaar verheffende, om haar onnoozel of onschuldig kroost het leven te redden, haar eigen leven grootmoedig en zonder de minste schaduw van twyfelmoedigheid waagt. De Oudheid heeft niet alleen daarvan bewyzen opgeleverd, maar het heeft zelfs onzen tyd aan geen blyken daarvan ontbroken. Euripides, een der uitmuntendste Grieksche Dichteren, heeft in zyne Hecuba, Andromaché en Trojaansche Vrouwen, de Nauur in al haar kracht vertoond. Ik heb, zo weinig als de beroemde Frantsche Dichter Racine en onze groote Vondel, de bekooring kunnen wederstaan om myne krachten, in naarvolging van dien Griekschen Dichter, op dit bekoorlyk onderwerp te beproeven; en schoon myn kunstvermogen voor het hunne wykt, het zal my genoeg zyn het zelfde onderwerp in myne Gelonide der Dichtkunste niet onwaardig behandeld te hebben. Verders vordert de aart der zaaken, dat de Reien, by de vertooning van dit Stuk, in staatig muzyk moeten gezongen worden, naar het gebruik der Ouden.



{==354==} {>>pagina-aanduiding<<}

Vertooners.


Gelonide, Weduwe van Chabrias, Vlootvoogd van Egine.

Eurimedon, Zoon van Gelonide.

Leotichides, Koning van Sparte.

Philocles, Hoofd van den Atheenschen Raad.

Archidamas, } Raaden van Athene.

Melanthus, } Raaden van Athene.

Timoleon, } Raaden van Athene.

Hippomedon, } Raaden van Athene.

Myronides, Veldheer der Atheneren.

Hezioné, Echtgenoote van Archidamas en Vriendin van Gelonide.

Iphidamas, Opperpriester van Minerva.

Rei van Priesteren en Priesterinnen van Minerva.



Zwygenden.

Timagoras, } Raaden van Athene.

Megacles, } Raaden van Athene.

Ismenias, } Raaden van Athene.

Agis, } Raaden van Athene.

Pizander, Hoofdman der Stadswachten, en Wachten. Gevolg van Leotichides.



Het TOONEEL is te ATHENE;

het eerste bedryf in den Tempel van Minerva; het tweede in een zaal, in het huis van Archidamas; de drie overigen op het plein, vóór den Tempel van Minerva.

{==t.o. 354==} {>>pagina-aanduiding<<}


{== afbeelding 
	
'k Erken u, knielende, als myn' Vorst en Opperheer, Aen wien ik vriendschap, trouw, en onderwerping zweer.


Vde Bedr. Vde Toon.


p.j. uylenbroek excud.
==} {>>afbeelding<<}
    


{==t.o. 355==} {>>pagina-aanduiding<<}







{==355==} {>>pagina-aanduiding<<}

Gelonide.


Treurspel.


Eerste bedryf.

Het tooneel verbeeld den Tempel van Minerva; men ziet haar Beeld in 't midden van denzelven, gewapend met helm en speer, en het schild van Meduza aan den arm, en vóór het Beeld een altaar.

Eerste tooneel.

Gelonide, Leotichides, Gevolg.


Gelonide. 
Waartoe, ô Vorst van Sparte! uw oogmerk my verborgen? 
't Is zonder reden niet dat ge, in den vroegen morgen, 
Nadat ik gistren 't eerst Athenes grond betrad, 
My uit de wooning voert die ik betrokken had. 
Deze ongemeene spoed doet my voor onheil schroomen. 
Spreek; is myn Zoon ontzield? Ben ik te spaê gekomen, 
Om hem te bergen voor des vyands razerny? 



{==356==} {>>pagina-aanduiding<<}



Leotichides. 
Stel u gerust; hy leeft. 




Gelonide. 
En gy verwydert my 
Van de oorden waar ik my gevleid had hem te aanschouwen? 
Waarom mogt ik my by zyn' kerker niet onthouên? 
Waar zyn we? Heel my niets. Waar hebt ge my geleid? 




Leotichides. 
In Pallas Heiligdom, alwaar ge in veiligheid 
Den storm ontschuilen kunt die schielyk op komt zetten, 
En mooglyk in zyn woede Egine zal verpletten. 




Gelonide. 
Myn dierbaar Vaderland! .. Ach! geef my meer bericht. 




Leotichides. 
Herinner u met my 't gevaarlyk tydgewricht, 
Toen Xerxes 't eerst bestond ons-allen te overromplen, 
En 't vrye Griekenland in slaverny te domplen. 




Gelonide. 
Aan wien is meer dan my dat heilloos uur bekend, 
't Welk my een bron ontsloot van onuitputbre elend'. 
Egine, hoe vol moeds, vond zich te zwak van krachten 
Om d' eersten aanval van dien Dwingland af te wachten, 
En onderwierp zich, schoon met smart, aan zyn gebied. 



{==357==} {>>pagina-aanduiding<<}



Leotichides. 
Athenes fiere Raad vergaf die bloôheid niet, 
En deed Egine alom van Staatsverraad verklaagen. 




Gelonide. 
Waartoe herroept gy thans de haatelyke dagen, 
Waarin uw Ryksgenoot, gelast uit Spartes naam 
Slechts te onderzoeken naar de waarheid van die blaam, 
Zich min als scheidsman dan als vyand openbaarde; 
Egine niet alleen met schande en smaad bezwaarde, 
Maar zelfs de bloem der jeugd, gekweekt op onzen grond, 
Als slaaven kluistren deed en naar Athene zond; 
Daar die rampzaligen in naare kerkers kwynen, 
Waarin noch Febus noch Dianes glanssen schynen? 
Zo duur stond aan Egine eene enkle kruik vol aard' 
En water, schoon 't zich slechts uit nooddwang had verklaard. 
Dus hoonde ons Sparte 't welk op recht en vryheid roemde. 




Leotichides. 
Wyt Sparte 't onrecht niet 't welk ieder burger doemde; 
't Was Kleomenes aart en wreevle razerny, 
Die deze rampen wrocht. 




Gelonide. 
Dit spreekt uw' Staat niet vry. 
Waartoe een' zinlooz' Vorst als scheidsman afgevaardigd? 



{==358==} {>>pagina-aanduiding<<}



Leotichides. 
Ik vind my, na zyn dood, met dezen last verwaardigd, 
En zoude Egines jeugd, waar' 't mooglyk, doen ontslaan. 




Gelonide. 
Wy-allen lyden door uws voorzaats dwaas bestaan. 
Egine en Attika, voordezen bondgenooten, 
Bestryden, jaar op jaar, elkandren door hun vlooten, 
En voeden meer en meer den wederzydschen haat: 
En wie van ons voorziet wat nog te duchten staat! 




Leotichides. 
Wat rampen 't oorlogszwaard den volken ook doe lyden, 
De vrede kan in 't eind' hen van de elend' bevryden: 
Doch als een Natie de eer van 't Godendom verkort; 
Hunne offers hen ontrooft; en deelgenooten word 
Der heiligschenners die het gruwelstuk bedreeven; 
Hen in bescherming neemt, en weigert op te geeven; 
Den vrede trotsch versmaad; en moordzucht voegt by hoon... 




Gelonide. 
Wat zegt ge my? Helaas! .. ô Vaderland! ô Zoon! 




Leotichides. 
Denk hoe die weigering de Atheners zal ontsteeken; 
Zy zullen ligt die smaad op al de Eginers wreeken. 




Gelonide. 
Myn waarde Eurimedon! wat raad tot uw behoud! 



{==359==} {>>pagina-aanduiding<<}



Leotichides. 
Daar 't edelmoedig Sparte u aan myn zorg betrouwt, 
Ben ik verschuldigd u te hoeden voor gevaaren; 
'k Spoorde u een schuilplaats op in schaduw van de altaaren. 




Gelonide. 
Een pooging, zonder nut. Wat roem hebt ge u beloofd 
In 't bergen eener Vrouw', van allen troost beroofd; 
Die omzwerft, zonder rust, ontzet van hulp en hoeder; 
Een vroegverlaaten Weêuw, een troostelooze Moeder? 
Had gy myn' dierbren Zoon in plaats van my bevryd! 




Leotichides. 
Myn hulp is hem, als u, op Spartes last gewyd. 
't Beschermt in u en hem Lycurgus eedle Looten, 
Uit dankbaarheid voor 't heil van uw Geslacht genooten. 
Ik hoopte dat Athene, erkennende onze trouw, 
Zelfs al de Eginers aan myn voorspraak schenken zou; 
Maar ach! ik vlei my niet hen thans te kunnen hoeden. 




Gelonide. 
Gevoelt gy deernis met der droeven tegenspoeden, 
Wend dan uw' yver aan tot hun behoudenis. 
Denk dat elk oogenblik misschien het uiterste is. 
Ikzelf zal nevens u, door myn gebeên en klagten... 




Leotichides. 
Hebt gy, ô Gelonide! een beter lot te wachten 

{==360==} {>>pagina-aanduiding<<}

Dan hen te duchten staat, zo gy dees plaats begeeft? 
Waartoe myn trouw veracht, die u beveiligd heeft? 
Ik zal, tot heil uws Zoons, myn' yver u doen blyken, 
Indien gy u verbind niet uit deez' kreits te wyken 
Vóór myne wederkomst. 




Gelonide. 
Hoe! zou ik in dit oord..? 




Leotichides. 
De dag breekt aan, 't is tyd. 




Gelonide. 
Weläan; 'k geef u myn woord. 




Tweede tooneel.



Gelonide, 
alleen. 
Moest ik, Rampzalige! myn ongeluk vervroegen? 
By d' oorsprong van myn' ramp myzelve om troost vervoegen; 
En smeeken Sparte om hulp tot redding van myn' Zoon, 
Opdat men voor myn oog te Athene hem zou doôn? 
Ach! had ik nimmer van ons eiland my begeeven, 
Of had Nepthunus in de golven my doen sneeven, 
Zo waare ik voor het minst van dezen ramp bevryd! 
Geliefde Eurimedon, in wenschelyker tyd 
De hoop van onzen Stam, myn troost, myn welbehaagen! 

{==361==} {>>pagina-aanduiding<<}

Hoe sloopt uw lyfsgevaar myn weduwlyke dagen! 
Wat liet uw Moeder tot uw redding onbezocht! 
Indien haar schuldloos bloed uw leven koopen mogt, 
Hoe willig zou... Helaas! wat baat dit vruchtloos wenschen? 
Ik klaag myn leed vergeefs den Goden en den menschen. 
Zy knielt by 't altaar. 
ô Dochter van Jupyn, die in deez' tempel woont, 
En 't wydberoemd Athene uw dierbre gunst betoont! 
Minerva! Voedstervrouw der wysheid! hoor my smeeken. 
Laat zich de Atheners op geen schuldeloozen wreeken. 
De kiel, met gaaven voor Apolloos kerk bevracht, 
Die door een deel der vloot te Egine is opgebragt, 
Waare yllings door den Raad naar Delphos opgezonden, 
Zo hy geen tegenstand by 't zeevolk had gevonden: 
Elk hunner eischte een deel van dien gewyden buit: 
Hun woede wederstond der besten vroom besluit. 
Zo zy der Goden toorn zich op den schedel laaden, 
Bevry de onnoozlen van de straf dier euveldaaden! 
Vooral, bescherm myn' Zoon in 't barnen van 't gevaar! 
'k Omhels, als smeekeling, 't aan u gewyd altaar. 


Zy omarmt, geknield blyvende, het outer.



{==362==} {>>pagina-aanduiding<<}

Derde tooneel.

Gelonide, Hezioné.


Hezioné. 
Ter goeder uur, Vriendin, bereikte gy deez' tempel. 
Blyf hier, hoe 't lot zich wende, en wyk niet van zyn' drempel. 
Dees stille vryplaats, die de Atheners heilig is, 
Geeft u verzekering van uw behoudenis. 




Gelonide, 
opstaande. 
Wat baat, myn Hartvriendin! wat baat my 't veege leven? 
Doch wat heeft u dus vroeg naar deze plaats gedreeven? 




Hezioné. 
Men heeft myn' Echtgenoot, in 't holste van den nacht, 
Van 't raadsbesluit te Egine een droef bericht gebragt. 
Hyzelf deed my terstond naar uw verblyf my spoeden. 
Ga, sprak hy, tracht de Weêuw van Chabrias te hoeden; 
Wys haar een schuilplaats in Minervaas tempel aan; 
Berg uw Vriendin; doe haar 's volks hevigheid ontgaan. 
Door uw gevaar ontsteld, spoedde ik my naar uw wooning; 
Waar ik bericht ontfing, dat Lacedemons Koning 
U, op het onverwachtst, naar elders had geleid. 
Ik zag hem op den weg; en myn verlegenheid 
Deed hem besluiten uw verblyfplaats my te ontdekken. 

{==363==} {>>pagina-aanduiding<<}

Indien myn bystand u tot eenig nut kan strekken, 
Steun op de onwrikbre trouw van uw Hezioné. 
Archidamas, myn Gaê, zal straks u, op myn beê, 
Doen kennis geeven hoe dees tyding word ontfangen. 




Gelonide. 
Uw vriendschap sterkt myn ziel in de angsten die my prangen. 
Gy zorgt voor myn behoud, dan ach! wie red myn' Zoon? 




Hezioné. 
Beveel zyn lyfsbehoud de onsterfelyke Goôn: 
Geen mensch heeft magts genoeg hem zyn gevaar te ontrukken. 




Gelonide. 
Zou hem het wyken naar dees vryplaats niet gelukken? 




Hezioné. 
Neen, Gelonide! ô neen! hy word te naauw bewaakt; 
En 't geen de ontkoming hem, helaas! onmooglyk maakt, 
Is dat één kerker hem en al zyn lotgenooten, 
Sints lang, op last des Raads geboeid houd en beslooten. 
Men had Eurimedon een weinig gunst betoond, 
Doch zyn grootmoedigheid... 




Gelonide. 
'k Bid dat gy my verschoont. 
Het moederlyke hart word fel van een gereeten. 
Ach! sleepte ik nevens hem dezelfde zwaare keten! 
Och! of zyn kerker ook voortaan myn kerker wierd! 



{==364==} {>>pagina-aanduiding<<}



Hezioné. 
Minervaas Priester, die zyn schreden herwaart stiert, 
Verschynt om haar zyn beê te wyden in dees chooren. 
Laat ons, opdat wy hem niet in zyne aandacht stooren, 
Een weinig zywaart treên. 




Gelonide. 
Plaats my, waar 't u behaagt. 


Zy wyken een weinig ter zyde, doch blyven in het gezicht van den aanschouwer.


Vierde tooneel.

Gelonide, Hezioné, Iphidamas.


Iphidamas. 
ô Wellekome Zon, die zo verrukkend daagt, 
Het aardryk aanlagcht door uw vriendelyke glanssen, 
En uwen luister spreid op Pallas tempeltranssen! 
Uw hartverkwikkend licht vervrolykt myn gemoed. 
Gelukkig stervling, die den Goden hulde doet! 
Hoe bly' ziet gy natuur uit haaren slaap verreezen! 
Gy kent de wroeging niet die 't schuldig hart doet vreezen; 
De kalmte van uw ziel trotseert geweld en pyn; 
Uw gantsche leven is een blyde zonneschyn. 
Maar, wie ontdek ik ginds? .. Wat noopt dees Grieksche vrouwen? .. 

{==365==} {>>pagina-aanduiding<<}

Gelonide en Hezioné treeden hem te gemoet. 
Zyt gy 't, Hezioné? durf ik myn oog betrouwen? 




Hezioné. 
Myn komst ontzette u niet, eerwaarde Iphidamas. 
Ik zoek voor een Vriendin, die my steeds dierbaar was, 
Lyfsberging by 't altaar. 




Iphidamas. 
't Behoort tot onze pligten, 
Dat wy der droeven last door onze zorg verligten. 
Tegen Gelonide. 
Doch meld my, als dit choor u van de dood bevryd, 
Indien gy 't raadzaam acht, van waar en wie gy zyt? 




Gelonide. 
De naam van Chabrias kwam mooglyk u ter ooren. 
Gy ziet zyn droeve Weêuw, tot rouwe en ramp gebooren... 




Iphidamas. 
Gy, Weduw van een' Held, die zo veel lauwren won! 




Gelonide. 
Ik kwam van Sparte hier, om myn' Eurimedon, 
Myn' Zoon, de vryheid door myn beê te doen verwerven; 
Of, zo die hoop mislukt, hier nevens hem te sterven. 




Hezioné. 
Leef, waarde Gelonide! uw druk verscheurt my 't hart. 



{==366==} {>>pagina-aanduiding<<}



Iphidamas. 
De Atheensche Burgery, getroffen door uw smart, 
Zal, zo Egine, uit zucht tot zelfbehoud gedreeven, 
't Gewyde schip ontslaat, den roof doet wedergeeven, 
En 't heiligschendend rot ter straf naar Delphos zend, 
Den Jongling slaaken doen, u redden uit de elend'. 
Schep moed; 't Atheensche Volk is wreed noch onrechtvaardig; 
De Weêuw van Chabrias is zyne ontferming waardig. 




Hezioné. 
Het trotsch Egine, dat zelfs 't Godendom versmaad, 
Ontzegt niet slechts dien eisch; maar heeft, uit fellen haat, 
Zelfs de afgezondnen, die Athenes voorslag bragten, 
Nog naauwlyks aangeland, door 't woest gemeen doen slagten: 
Des Veldheers laatste Zoon is onder dat getal. 
Denk hoe door al de stad die rouwmaar' klinken zal. 
't Volk zou Myronides schier op de handen draagen; 
Men hoort het daaglyks nog 's Helds oudste Spruit beklaagen, 
Die onlangs, dood, op 't schild den Vader wierd gebragt; 
Nu geld het ook de jongste en laatste van 't Geslacht. 




Iphidamas. 
Hoe grieft my 's Veldheers lot! Wat loon voor al zyn zorgen! 




Gelonide, 
tegen Hezioné. 
Waarom dien wreeden ramp tot nu voor my verborgen? 



{==367==} {>>pagina-aanduiding<<}



Hezioné. 
Vriendin, gy had bereids genoeg aan uw verdriet. 
'k Beklaag uw ongeval; dan ach! ik vlei my niet 
Dat onze deerenis uw dierbre Spruit zal hoeden. 
't Verbitterd Volk zal hier gelyk te Egine woeden. 




Gelonide. 
En zoude ik leeven als hem 't leven word ontzegd? 
Neen, 't moederlyke hart is aan zyn hart gehecht; 
Zyn ongelukkig lot zal ook myn lot bepaalen; 
't Zal tevens my en hem in 't zelfde graf doen daalen. 




Iphidamas. 
Melanthus nadert ons. 




Hezioné. 
Zyn komst vergroot myn' schrik. 




Vyfde tooneel.

Gelonide, Hezioné, Iphidamas, Melanthus.


Melanthus. 
't Spelt alles wat wy zien een hagchlyk oogenblik. 
De maare, uit 's Vyands land te spoedig voortgevloogen, 
Verwekt een mengeling van woede en mededoogen. 
De stad is vol rumoer. De gantsche Burgery 
Zweert zich te wreeken van Egines razerny. 

{==368==} {>>pagina-aanduiding<<}

Men wil met grooter vloot naar 't schuldig eiland streeven; 
De vaste steden aan Vulkaan ten offer geeven, 
En all' wat adem heeft doen sneuvlen door het staal. 




Gelonide, 
ter zyde. 
Beklaagenswaard' Gewest! 




Melanthus. 
Men hoont, in scherpe taal, 
Hen, op wier voorslag korts 't Gezantschap wierd gezonden, 
Als of zy heimlyk met den Vyand zich verstonden. 




Hezioné. 
Beschermt hen, goede Goôn! gy kent hun braaf gemoed. 




Melanthus. 
Een deel der Burgery, door zucht tot wraak verwoed, 
Vloog naar den kerker, om de Eginers om te brengen, 
Die daar in hechtenis... 




Gelonide. 
ô Goôn! kunt gy gehengen, 
Dat de onschuld, onverdiend, der wraak ten offer strekt, 
Terwyl 't roofgierig rot zyn hoofd de straf onttrekt! 
Vergunt, vergunt my dan de dood met hem te lyden! 




Iphidamas. 
Schep moed: Minerva zal de onschuldigen bevryden. 
Tegen Melanthus. 
Getrouwe Vriend, vaar voort. 



{==369==} {>>pagina-aanduiding<<}



Melanthus. 
Terwyl de Raad vergaêrt, 
Is reeds de Wacht, waardoor de kerker word bewaard, 
Verdubbeld op zyn' last. Men tracht's Volks drift te stremmen. 
De gantsche Burgery zal naar gewoonte stemmen. 
Dit uitstel zal nochthans de Eginers niet behoên; 
't Volk vordert hen ter straff', 't vergooten bloed ten zoen. 




Gelonide, 
tegen Melanthus. 
Kom, boei my nevens hen. 




Melanthus. 
Gy hebt ons niets misdreeven. 




Gelonide. 
Athene noemde ook my; 'k ontfing te Egine 't leven. 
Gelukkig, zo myn dood de wraak verzoenen kon! 




Melanthus. 
Waartoe..? 




Hezioné. 
Ach! Gelonide! 




Gelonide. 
ô Myn Eurimedon! 




Melanthus. 
Voorkom uw onheil; maak de Atheners niet verwoeder. 




Iphidamas. 
Verschoon de wanhoop van een troostelooze Moeder. 



{==370==} {>>pagina-aanduiding<<}



Melanthus. 
Egine heeft de smarte eens Vaders niet verschoond, 
Toen 't aan des Veldheers Telg zyn wreedheid heeft betoond. 
Schoon ik uw lot beklaag', 's Volks vonnis is rechtvaardig. 
Meêdoogenloozen zyn geen mededoogen waardig. 




Gelonide. 
Wy zyn onschuldig aan Athenes ongeval, 
Waarvan de wederslag de onnoozlen treffen zal. 
De Eginers, die alreede in hechtnis zich bevonden, 
Eer 't schuim van ons Gewest zyn pligten had geschonden 
Door 't neemen der galei en 't eignen van den buit, 
Zyn schuldloos aan den roof en 's Landzaats raadsbesluit. 




Melanthus. 
Mogt steeds de onnoozelheid een' ruimen adem haalen, 
En nimmer 't wanbedryf der schuldigen betaalen! 




Iphidamas. 
Wie meld Myronides den ramp van zyn Geslacht? 




Melanthus. 
De Raad heeft hem alreê die droeve maar' gebragt. 




Hezioné. 
Moest die beroemde Held nog met dit onheil stryden! 




Melanthus. 
Wy allen deelden diep in zyn beklaaglyk lyden. 
Megacles voerde 't woord en sidderde als een blad; 

{==371==} {>>pagina-aanduiding<<}

Het scheen of elk van ons een' Zoon verlooren had. 




Iphidamas. 
De braave Jongling, de eer des Lands, elks welbehaagen, 
Verdient dat wy zyn dood met bittren rouw beklaagen. 
Hoe droeg de Veldheer zich in 't grievend ongeval? 




Melanthus. 
Zo groots als zich ooit mensch op aard' gedraagen zal. 
Myn Vrienden, sprak de Held, ik draag dien ramp geduldig. 
Ik was aan 't Vaderland myn beide Zoonen schuldig; 
En waar' myn jongste Telg, tot glori van den Staat, 
Geveld op 't bed van eer, en niet door snood verraad, 
Ik had, met minder smart, den Jongling kunnen derven. 
Men trooste zich; hy wierd gebooren om te sterven. 
Dus sprak hy, droogde een' traan, die op zyn' boezem viel, 
En smoorde voorts zyn' rouw in zyn verheven ziel. 




Gelonide. 
Och! of myn deerenis zyn hartewond' kon heelen! 




Melanthus, 
tegen Gelonide. 
Deze edelmoedigheid doet me in uw onheil deelen. 
Tegen Hezioné. 
Uw Gaê, bezorgd voor 't volk, 't welk in zyn hevigheid 
Zich buiten adem holt, en recht noch onrecht scheid, 
En weet dat hy den vreê nog onlangs voor deed stellen, 
Verzocht my dat ik u zou langs den weg verzellen. 



{==372==} {>>pagina-aanduiding<<}



Hezioné, 
tegen Gelonide. 
Vaar wel, myn Zielvriendin! vertoef hier, tot ik keer'. 




Gelonide. 
Vaar wel in eeuwigheid! ik zie u nimmer weêr. 




Zesde tooneel.

Gelonide, Iphidamas.


Iphidamas. 
Doe, zo 't u mooglyk is, uw' wreeden angst bedaaren, 
En smaak een weinig rust in schaduw van de altaaren: 
Denk dat het Godendom de onnoozelheid behoed. 
Ik zal hier middlerwyl met myn' gewyden stoet, 
Tot heil van volk en Staat, voldoen aan onze pligten, 
En 't morgenoffer, naar ons landgebruik, verrichten. 
Gelonide vertrekt naar het binnenste van den tempel, buiten het gezicht van den aanschouwer, terwyl Iphidamas vervolgt. 
Getrouwe Reijen, aan Minervaas dienst gewyd! 
Verheft 's Lands Schutgodes. Treedt aan; 't is meer dan tyd. 


Een der Priesteren ontsteekt het altaar, terwyl de overige Priesters staatlyk naderen.



{==373==} {>>pagina-aanduiding<<}

Zevende tooneel.

Iphidamas, Rei van Priesteren.


Iphidamas werpt eenig reukwerk op het altaar.

Zang van Priesteren. 
Heft aan, heft aan, gewyde Priesterschaaren! 
Zingt Pallas lof, wier gunst ons heil volmaakt, 
De magt verplet der Aartsgeweldenaaren, 
En 't vroom Geslacht van Inachus bewaakt; 
Die aan de Titans, 't kroost der aarde, 
Haar kracht en grootheid openbaarde, 
Hen vliên deed voor haar schild en speer. 
Haar helm verspreidde een' ryken luister; 
Ze ontwrong der dwinglandy den kluister, 
En wierp de sterkste wallen neêr. 
Tegenzang. 
Heeft Pallas speer des Vyands trots verbroken, 
Dat wapentuig schonk voorspoed aan dit oord; 
Zy had het naauw' in de Attische aard' gestoken, 
Of onze grond bragt malsche olyven voort. 

{==374==} {>>pagina-aanduiding<<}

De vreê woont in haar heiligdommen; 
Men hoort 'er krygstrompet noch trommen; 
De groene olyfkrans siert haar hoofd. 
De Nabuur moog' haar gramschap wekken, 
Ons zal ze altoos ter Schutsvrouw strekken: 
Dit had zy Danaüs beloofd. 
Tweede Zang. 
De ondankbren, die de wet der Goôn verzaaken, 
Het recht vertreên, door snoô begeerlykheid 
Zich aan geweld en kerkroof schuldig maaken, 
Is door hun wraak gestrenge straf bereid. 
Wie onzer zou zyn pligten minnen, 
De drift, die hem bestormt, verwinnen, 
Zo de ondeugd strafloos kon bestaan? 
Dan baatten feestgezang noch kranssen! 
Waartoe dan met gewyde danssen 
In Pallas choor ten rei te gaan? 
Tweede Tegenzang. 
Beschermgodes van Vader Egeus Staaten! 
Verhoor de beê, voor uw altaar gestort. 
Geef dat we altoos de heiligschenners haaten; 
Dat nooit ons hart door schuld bezoedeld word'. 

{==375==} {>>pagina-aanduiding<<}

Doe ons in zucht tot wysheid blaaken; 
Blyf duurzaam Attika bewaaken; 
Zo triomfeere Athenes vlag, 
Ontzien door Grieken en barbaaren! 
Zo wyde al de aarde aan uwe altaaren 
Zyne offers, tot den jongsten dag! 


Einde van het eerste Bedryf.







{==376==} {>>pagina-aanduiding<<}

Tweede bedryf.

Het tooneel verbeeld eene zaal, in het huis van Archidamas.

Eerste tooneel.

Archidamas, Hezioné.


Hezioné. 
Ja, Leotichides had reeds bericht bekomen 
Van de euveldaaden, door de Eginers ondernomen, 
En Gelonide ontrukt aan 't aklig doodsgevaar. 
Ik vond de droeve Weêuw, geboogen voor 't altaar, 
Veel minder om zichzelf dan om haar' Zoon verlegen: 
En echter had men haar uit deerenis verzweegen 
Hoe snood Egine op nieuw zyn' pligt te buiten ging: 
Zy wist niets anders dan des Vyands weigering 
Om Delphos tempelroof terstond te doen vergoeden, 
En door oprecht berouw zich voor bederf te hoeden. 
Verbeeld, verbeeld u hoe haar hart moest zyn gesteld, 
Wanneer haar 't moorden der Gezanten wierd gemeld! 




Archidamas. 
Dees gruwel, nooit gepleegd door roovers of barbaaren, 
Zal haaren ramp en dien van haar Gewest verzwaaren. 
De Atheensche Burgery, verbitterd door dien hoon, 

{==377==} {>>pagina-aanduiding<<}

Wyd al het Eiland reeds aan de onderaardsche Goôn; 
En zal gewis, uit wraak, de krygsgevangnen vellen, 
Daar niemand durft bestaan de gramschap perk te stellen. 




Hezioné. 
Stil, zo 't u mooglyk is, stil de eerste hevigheid; 
Doch zorg dat gy uzelv' geen ramp daardoor bereid. 
Men weet dat gy uw stem hebt tot den vreê gegeeven, 
En 't jongst gezantschap naar Egine doorgedreeven. 
Waak voor uw lyfsbehoud, eer gy by 't Volk verdacht... 




Archidamas. 
Schoon myn ontwerp mislukt, ik heb myn' pligt betracht. 
Kon ik, getroost myzelv' aan 't Vaderland te wyden, 
Gevoeleloos den Griek elkandren zien bestryden; 
En Staat by Staat vergaan door onverzoenbren wrok, 
Waaruit geen sterveling, dan Xerxes, voordeel trok? 
Ik hoopte dat Egine in tyds zich zou beraaden, 
En aller Goden haat zich op den hals niet laaden. 
Zo zich de Vyand voor Apollo had verneêrd, 
Den Tempelroof geboet, en waarlyk vreê begeerd, 
Gelyk hy heimlyk ons door Spartes Vorst deed weeten; 
Zo hy de goede trouw niet schandlyk had vergeeten; 
Men had een eind' gezien van 't grievend oorlogswee: 
Nu mist my 't uitzicht op verzoening en op vreê. 
Athene zal op 't strengst zich van de Eginers wreeken; 

{==378==} {>>pagina-aanduiding<<}

En wie zal thans bestaan die wreedaarts vry te spreeken? 
'k Beklaag uw Hartvriendin; zy koom' haar onheil voor, 
En wyk', tot haar behoud, niet uit Minervaas choor. 
Ik wacht een deel des Raads, eer we openlyk vergaêren, 
Om, 't zy men zich bepaal' tot straffen of tot spaaren, 
Eenstemmig ons besluit aan 't Volk te doen verstaan. 




Hezioné. 
Mogt Raad en Burgery tot zachtheid overslaan! 




Archidamas. 
Men komt. 




Hezioné. 
ô Goede Goôn! legt aller gramschap neder! 
Ik streef naar Gelonide, en zie eerlang u weder. 




Tweede tooneel.

Archidamas, Philocles, Melanthus, Timoleon, Hippomedon; Pizander, en Wachten, buiten het gezicht.


Archidamas. 
Getrouwe Vaders van 't beroemd Gemeenebest, 
Door Pallas wys bestier in Attika gevest! 
Neemt plaats, en laaten we ons gulhartig t' saam beraaden. 


De Raaden zetten zich neder.

{==379==} {>>pagina-aanduiding<<}



Philocles. 
Wy allen zyn bewust van 's Vyands euveldaaden; 
Die op te tellen waar' vermeerdring van verdriet. 
Wie aan Apollo denkt, wie onzen Veldheer ziet, 
Tuigt dat hun overmoed noch Goôn noch menschen spaarde. 
Ik zwyg 't gevloekt geschenk van water en van aarde, 
Waardoor dit heilloos volk de vryheid snood verried, 
En vuige slaaven wierd van Xerxes ryksgebied. 
't Word tyd, en meer dan tyd, dat wy ons recht verschaffen, 
En door zyn' ondergang zyne euveldaaden straffen. 
Wy zyn verwittigd hoe 't op 't Eiland is gesteld. 
Cleanthus heeft alreeds het slot in zyn geweld 
Met al de bovenstad, en zal, in weinig dagen, 
Den wreevlen Vyand uit zyn plondernest verjaagen, 
Hem doemen tot de dood of diepste slaverny. 
Wie slaaf wil zyn, zy slaaf, en worde nimmer vry! 
Inmiddels doe men 't volk, 't welk Sparte als krygsgevangen 
Naar deze vesting zond, gestrenge straf erlangen. 




Hippomedon. 
Men sla, hoe sterk misnoegd, niet al te driftig door. 
Vorst Leotichides verzoekt by ons gehoor. 




Archidamas. 
Men hoor' den braaven Vorst, eer we ons besluit bepaalen. 



{==380==} {>>pagina-aanduiding<<}



Philocles. 
Dit zou Athenes roem in Spartes oog doen daalen. 
Geen Bondgenoot, hoe fier, geeve immer ons de wet. 




Melanthus. 
Heeft Lacedemon ons voorheen niet aangezet 
Om 's Vyands snoode daad op 't allerstrengst te wreeken, 
En zou het thans den eisch van 't heilig recht weêrspreeken? 
Het laatste gruwelstuk dringt Sparte als ons tot wraak. 




Timoleon. 
't Is voor gantsch Griekenland eene algemeene zaak. 
Vorst Leotichides zal niets onwettigs vergen. 




Philocles. 
't Zou hem gevaarlyk zyn 's Volks ongeduld te tergen. 
Tegen Pizander. 
Pizander! 
Pizander treed in de zaal, en naar Philocles. 
Zeg den Vorst, dat hem de Raad verbeid. 


Pizander buigt zich en vertrekt.


Archidamas. 
Men hoor', tot heil des Staats, hem met bescheidenheid. 
Schoon Sparte menigwerf ons reden geeft tot klaagen, 
't Heeft zich in dit geschil betaamelyk gedraagen. 




Timoleon, 
tegen Archidamas. 
Hebt gy bereids verstaan waartoe het Volk besloot? 



{==381==} {>>pagina-aanduiding<<}



Archidamas. 
ô Neen. Wat is hun eisch? 




Timoleon. 
Der krygsgevangnen dood. 
Ik zag hen op de markt zich onderling verdringen, 
En t'saamen schoolen om Myronides te omringen. 
Elk deelde in zyn verlies en wreede hartepyn, 
En zwoer den braaven Held een' Zoon te zullen zyn. 




Melanthus. 
't Is veel, dat hy deez' dag op 't marktveld zich vertoonde. 




Timoleon. 
's Volks yver duldde niet dat hy zich des verschoonde. 
Met staatlyk eerbewys naar zyn verblyf gebragt, 
Wierd hy verwittigd dat de Raad hem hier verwacht, 
Hy zal op 't oogenblik.... 




Hippomedon. 
Ik zie den Vorst van Sparte. 





{==382==} {>>pagina-aanduiding<<}

Derde tooneel.

Philocles, archidamas, melanthus, timoleon, Hippomedon, Leotichides; Pizander, en Wachten, buiten het gezicht.


Leotichides. 
Bestierders van Athene, ik deel in uwe smarte, 
En zal het ongelyk, 't welk u word aangedaan, 
En onverschoonlyk is, aan Sparte doen verstaan. 




Philocles. 
't Gemeenebest erkent de trouw die ge ons doet blyken. 
Nooit zaagen we ons voorheen zo snood verongelyken. 
Doch waar 't baldaadig volk de Goôn berooft en hoont, 
Blyft schaars een sterveling van hun geweld verschoond. 
Gezanten zyn altoos, zelfs by barbaaren, veilig, 
Alleen de Eginers zien onheilig aan noch heilig. 




Leotichides. 
Schoon gy Apollo en uzelv' beleedigd ziet, 
Wyt echter 't gruwelstuk aan al de Eginers niet. 
Zy, die door Sparte naar deze oorden zyn gezonden, 
En zich vóór 't plondren der galei reeds hier bevonden, 
Zyn schuldloos aan den roof en wreedbedreeven moord. 



{==383==} {>>pagina-aanduiding<<}



Philocles. 
Nooit kan by schuldloos zyn, die tot dit volk behoort. 
Heeft Lacedemon zelf, met recht in toorne ontstoken, 
Zich van de lafheid dier verraadren niet gewroken, 
Hun krygsgevangen Jeugd naar deze vest geleid? 




Leotichides. 
Wyt dees gebeurtenis de buitenspoorigheid 
Van mynen Ryksgenoot, te woest in zyn besluiten. 
Hy overtrad zyn' last, schoon ik hem zocht te stuiten. 
De Eginers, die hy aan uw voorzorg heeft betrouwd, 
Zyn nooit door onzen Staat als schuldigen beschouwd. 




Philocles. 
Op welk een' voet kon hen Athene dan bewaaren, 
En zelfs in hechtenis? 




Leotichides. 
Alleen als gyzelaaren, 
Als onderpanden van 't aanstaande vreêverbond. 
Doch, nu Egine op nieuw zo snood zyn pligten schond, 
Hoop ik, beducht of hen de gramschap mogt doen sneeven, 
Dat gy, op Spartes beê, my hen zult wedergeeven. 




Philocles. 
Wy hadden, ik beken 't, dien voorslag niet verwacht. 
't Ontwerp tot hun behoud is kunstig uitgedacht. 
Doch vlei uzelven niet dat gy daarin zult slaagen; 

{==384==} {>>pagina-aanduiding<<}

Wy laaten ons dien buit door niemand ooit ontjaagen. 
Hun vonnis is geveld. Gy zult, naar allen schyn, 
In weinig uuren van hun dood getuige zyn. 




Leotichides. 
Zou Spartes heusch verzoek zo weinig ingang vinden? 




Philocles. 
Men weigert node een bede aan hooggeschatte Vrinden; 
Doch 't is onmooglyk dat ge uw' wensch verwerven zult. 
De ontstelde Burgery heeft naauwelyks geduld 
Om 't jongst besluit des Raads bezadigd af te wachten. 




Leotichides. 
Een weinig uitstels zal de hevigheid verzachten. 
De drift rukt menigwerf het volk van 't rechte spoor; 
't Geeft beurtelings aan wraak en deerenis gehoor, 
En laat zich, hollensmoede, in 't eind' ten beste raaden. 




Philocles. 
Wien 't lust' der Burgren haat zich op den hals te laaden, 
Ik billyk hun besluit, en keur hun vonnis goed. 




Leotichides. 
Waartoe een zwaard gewet, dat op onnoozlen woed? 
Gy dooft Athenes roem, en hoont het moedig Sparte. 




Philocles. 
Gy neemt thans, naar het schynt, onze eer wat sterk ter harte. 
't Past ons te zorgen voor den roem van onzen Staat. 

{==385==} {>>pagina-aanduiding<<}

Wy geeven, ongevergd, aan andren nimmer raad. 
Athene kent zyn' pligt en heeft dien niet te leeren. 
Het laat den Nagebuur zyn' eigen Staat regeeren; 
Beknibbelt Argos wet noch Thebes heerschappy; 
Doch eischt het zelfde recht: een vry Gewest blyv' vry. 




Leotichides. 
'k Voldeed alleen myn' pligt, en zocht u niet te hoonen. 
Ik kan op dezen dag een driftig woord verschoonen. 
Vergun my slechts één bede, indien gy 't oorbaar vind. 
Ik verg niets als Gezant, maar als Athenes Vrind. 




Philocles. 
Wat is uw wensch? 




Leotichides. 
Doe my Eurimedon aanschouwen. 




Philocles. 
Dit gaf den Burger grond tot billyk misvertrouwen. 




Leotichides. 
Zo zich 't Atheensche Volk niet op myn deugd verlaat, 
Sta toe dat ik hem spreeke in 't byzyn van den Raad. 
'k Heb geen geheimen aan den Jongeling te ontdekken; 
Een weinig toevens zal hem 't sterflot niet onttrekken. 




Philocles. 
Ik vind geen reden om dit aanzoek af te slaan. 
De Raaden in het ronde aanziende. 

{==386==} {>>pagina-aanduiding<<}

Wat zegt de Raad? 


De Raaden buigen zich allen.


Timoleon. 
Wy zyn met uw besluit voldaan. 




Philocles, 
tegen Pizander. 
Pizander. 
Pizander treed in de zaal, en naar Philocles.


Hy luistert Pizander iets in. 
Volg myn' last. 


Pizander buigt zich en vertrekt.


Melanthus. 
Ik zie den Veldheer nadren. 




Vierde tooneel.

Philocles, Archidamas, Melanthus, Timoleon, Hippomedon, Leotichides, Myronides.


Myronides. 
'k Verschyn op uw bevel, getrouwe Burgervadren, 




Philocles. 
Beschouw, Myronides, beschouw de zorg en vlyt 
Waarmede Athenes Raad voor uw belang zich kwyt. 
De ontmenschte Vyand zal zyn snoodheid duur betaalen. 

{==387==} {>>pagina-aanduiding<<}

Wy zullen, eensgezind, terstond de straf bepaalen 
Der krygsgevangnen, korts door Sparte ons aangeboôn, 
En reeds door 't Volk gedoemd, ter wraak' van uwen Zoon. 




Archidamas. 
Wy-allen zyn, ô Held! met uw verdriet bewoogen. 
Gy zaagt de werking reeds van haat en mededoogen, 
Zo Leotichides den Raad niet had verzocht 
Dat hy Eurimedon nog ééns aanschouwen mogt. 
Gy zult gewis met ons dees bede hem vergunnen. 




Myronides. 
Wie zou een' Bondgenoot dien wensch ontzeggen kunnen? 




Vyfde tooneel.

Philocles, Archidamas, Melanthus, Timoleon, Hippomedon, Leotichides, Myronides; Eurimedon, geboeid; Pizander, en Wachten.


Leotichides. 
Roemwaardig Jongeling, treê toe, en nader my. 
Het staat dit oogenblik voor 't oog des Raads my vry, 
U, mooglyk voor het laatste, een vriendschapsblyk te geeven. 
Gy weet de snoodheid door de Eginers jongst bedreeven; 
Athene eischt billyk wraak van 't bloed door hen gestort; 

{==388==} {>>pagina-aanduiding<<}

Doch 't valt my zwaar dat ge in die wraak betrokken word. 
Gy, noch uw Vrienden, hier met ketenen belaaden, 
Waart deelgenooten van die schandlyke euveldaaden. 
Neen; had uw Vaderland uw' raad gevolgd, myn Zoon, 
't Had als Athene en Sparte aan Xerxes 't hoofd geboôn. 




Eurimedon. 
't Verheugt my, welk een lot ons allen zy beschooren, 
Die taal in 't uiterste uur uit uwen mond te hooren. 
De dood baart my geen schrik, nu ik die schuldloos ly'. 
Maar 't belge u niet, ô Vorst! kent Sparte ons waarlyk vry, 
Waartoe ten onrechte ons in ketens dan geklonken, 
En tot eene offerhande aan dezen Staat geschonken? 




Leotichides. 
Myn zwakke Ryksgenoot, die in zyn zinloosheên 
Zyn' eigen levensdraad in 't eind' heeft afgesneên, 
En last van Sparte ontfing tot teugeling der boozen, 
Heeft schuldlooze offers in verbystring uitgekoozen. 
Wyt Sparte 't onheil niet, dat u en hen verdrukt; 
't Had blyde u allen aan uw ongeval ontrukt; 
Doch is het buiten staat de onnoozlen hier te spaaren, 
't Voegt echter Sparte en my dat wy hunn' roem bewaaren. 




Eurimedon. 
Men wyte een' zinlooz' Vorst zyn dwaaze daaden niet. 
'k Vergeef uw' Staat het leed zyns ondanks my geschied. 

{==389==} {>>pagina-aanduiding<<}

Gelukkig, zo ik slechts Egine kon bevryden 
Van al de rampen die de wraak het zal doen lyden! 
Atheensche Grooten, schoon gy 't misdryf billyk wraakt, 
Waant niet dat al 't Gewest zich schuldig heeft gemaakt. 
't Zyn weinig roovers, die, uit vrees voor straf gedreeven, 
Den ruimen teugel aan hunn' haat en wanhoop geeven. 
Myn Vaderland heeft nooit zo schandlyk zich ontëerd. 
De gantsche bovenstad heeft lang den vree begeerd; 
En 't roovend vlootvolk, 't welk zyn woede aan elk doet blyken, 
Zal, door gebrek verjaagd, welhaast van 't Eiland wyken. 
Bewyst dan de onschuld gunst, die om bescherming smeekt, 
En pleegt geen wanbedryf waarvan ge u billyk wreekt. 
Wy kunnen, tot dien prys, u onze dood vergeeven. 




Myronides, 
ter zyde. 
Grootmoedig Jongling! 'k zie myn' Zoon in u herleeven. 




Leotichides. 
ô Telg van Gelonide! 




Eurimedon. 
Ach! noem myn Moeder niet. 
Wie weet, helaas! wie weet of zy het licht nog ziet! 




Leotichides. 
Zy leeft. 




Eurimedon. 
Wie zal voortaan haar tot een' schutsheer strekken! 



{==390==} {>>pagina-aanduiding<<}



Leotichides. 
Haar zucht voor u heeft haar naar deze Stad doen trekken. 




Eurimedon. 
Myn Moeder! In Athene! Is my die slag bereid! 




Leotichides. 
Bedaar, Eurimedon! zy is in veiligheid. 




Eurimedon. 
Ik onderzoek niet waar uw trouw haar heeft geborgen. 
Bescherm de droeve Weêuw: 'k beveel haar aan uw zorgen. 
Bewys in haar, ô Vorst! dat Sparte de onschuld hoed; 
En, verg ik niet te veel, breng haar myn' jongsten groet. 




Leotichides. 
Beminlyk Jongeling! kon ik... 




Eurimedon. 
't Is tyd van scheiden. 
Vaart eeuwig wel. 
Tegen Pizander. 
Gy kunt my naar den kerker leiden. 





{==391==} {>>pagina-aanduiding<<}

Zesde tooneel.

Philocles, Archidamas, Melanthus, Timoleon, Hippomedon, Leotichides, Myronides.


Leotichides. 
Het belge u niet dat ik, door zo veel deugds bekoord, 
Uw wigtig raadsbesluit vertraagd heb of gestoord. 
Verschoon de onnoozelheid. Uw gramschap is rechtvaardig; 
Dan ach! Eurimedon was beter noodlot waardig. 




Zevende tooneel.

Philocles, Archidamas, Melanthus, Timoleon, Hippomedon, Myronides.


Philocles. 
Schoon Leotichides thans voor de Eginers pleit, 
Hy vleit zich vruchteloos met hoop op strafloosheid. 
Athene ontfangt de wet van Grieken noch barbaaren, 
En weet waar 't oorbaar is te straffen of te spaaren. 
Heeft Kleomenes in zyn woede zich misgaan, 
Hy wachte in Plutoos ryk het vonnis van zyn daên; 
't Voegt ons dat we ons bedaard naar onze pligten schikken, 
In een gelyke schaal de straf en 't misdryf wikken. 
Men denke aan geen genaê. Wie zich Eginer noemt, 

{==392==} {>>pagina-aanduiding<<}

Deele in de schuld zyns Lands, en zy ter dood gedoemd. 




Archidamas. 
Laat zich de strenge wraak aan 't strydend volk bepaalen. 
Wat glori, welk een' roem kan onze Staat behaalen, 
Door tien gevangnen, die, geknield aan onzen voet, 
Geen weêrstand kunnen biên, te smooren in hun bloed? 
Men toon', terwyl wy 't recht der menschlykheid verweeren, 
Zich waarlyk groot, door op onszelv' te triomfeeren. 
Indien Athenes Staat alle andren overtreft, 
En, boven Sparte zelfs, zich luisterryk verheft, 
Waar spruit zulks anders uit dan uit ons mededoogen? 
Des Vyands trotsheid maakt hem haatlyk in elks oogen; 
Elk doemt zyn' hoogmoed en vermeetle razerny. 
Men doe den Grieken zien dat we eedler zyn dan hy. 




Timoleon. 
Men doe veelëer hen zien dat wy de Goden vreezen. 
't Betaamt ons, wreekers van hun ongelyk te wezen: 
Apollo is gehoond door 's Vyands snood gedrag, 
En wacht van ons de wraak van zyn ontëerd gezag; 
Hy houd een waakend oog op onzen Staat geslaagen, 
En zou ons ligt de straf van ons verzuim doen draagen, 
Ten zy de Eginer zelf zyne euveldaaden boet'. 




Archidamas. 
Apollo, schoon gehoond, eischt geen onschuldig bloed. 



{==393==} {>>pagina-aanduiding<<}



Philocles. 
't Waar' beter in uw oog Gezanten af te zenden, 
Opdat Egine op nieuw het heiligst recht kon schenden. 




Archidamas. 
Uw drift maakt, zonder reên, myn goede trouw verdacht. 
Wie van ons allen had dit gruwelstuk verwacht? 
Een misdryf, nooit gepleegd, laat zich niet ligt vermoeden. 




Hippomedon. 
Laat 's Vyands snood gedrag by ons den twist niet voeden. 




Timoleon. 
De Atheensche Burgery heeft, als uit éénen mond, 
Het vonnis uitgebragt, 't welk ons te wyzen stond. 
Beschouwt Myronides, beroofd van zyne Zoonen, 
En oordeelt zelf of gy het tiental kunt verschoonen. 




Myronides. 
Wie immer door het lot des oorlogs heeft geleên, 
't Ontsluit voor my een' poel van eindlooze akligheên. 
Ik mogt nog onlangs op twee Zoonen glori draagen, 
Die, tot behoud des Staats, geen lyfsgevaar ontzaagen; 
Hun beider deugd en moed verstrekten my tot eer; 
En 't leven zonder hen is my geen leven meer. 
Doch, schoon zo fel een slag myn stamhuis zal verpletten, 
't Zy verre dat myn ramp de wraakzucht aan zou zetten. 
Indien uw raadsbesluit de vyandlyke stad, 

{==394==} {>>pagina-aanduiding<<}

Of 't volk van 's Vyands vloot dit uur ten voorwerp had, 
Ik zou der Burgren eisch noch uw besluit bestryden; 
Maar nu de onnoozelheid hier schuldloos straf zou lyden, 
Betaamt het aan den Raad dat hy haar recht bescherm', 
En zich de elende en smart der onschuld groots erberm'. 
't Is hier geen wreekens tyd; 't is tyd van mededoogen. 
Was de eerste Grieksche Staat eerwaardig in uwe oogen, 
Die voor de deerenis een outer had gesticht; 
Volgt, volgt zyn loflyk spoor; 't herinnert u uw' pligt. 




Timoleon. 
Zo wy door wederwraak den vyand niet doen beeven, 
Zal zyne ontmenschte woede al 't oorlogsvolk doen sneeven, 
't Welk in den stryd voortaan door hem gevangen word. 




Myronides. 
Zal 't hem weêrhouden dat ge, als hy, het recht verkort'? 
Men zal door hevigheid 's Lands goede zaak verraaden. 
't Gevangen tiental heeft geen deel aan de euveldaaden 
Des woesten vlootlings, die zo snood den meester speelt, 
En wiens baldaadigheid de Eginers zelfs verveelt. 




Philocles. 
't Ontzet my, ik beken 't, dat gy, zo zwaar beleedigd, 
Verachte haaters van het Vaderland verdedigt. 




Myronides. 
'k Heb myne onwrikbre trouw myn Vaderland betoond, 

{==395==} {>>pagina-aanduiding<<}

Myn Zoonen noch myzelv' van zynen dienst verschoond, 
En meer dan eens den Staat met roem doen zegevieren; 
Maar nimmer zyn door my Athenes krygsbanieren 
Met schuldloos bloed bevlekt, of de onschuld wreed vertreên; 
'k Dacht aan geen wraak, ik dacht aan 't Vaderland alleen. 
Gy zaagt Myronides 's Lands haaters nooit verweeren; 
'k Verweer onschuldigen, die smeekend zich verneêren; 
'k Bescherm een' Jongling, die my trof met deerenis, 
En mooglyk 't eenig pand van 's Vaders echtheil is: 
Al de andren zyn als hy uit braaven stam gesprooten; 
De bloem der Jonglingschap. 't Zyn eedle Grieksche Looten, 
Wier fiere moed zich nooit voor Xerxes eischen boog. 
Zy, haaters van den Staat? 't zyn Helden in myn oog! 
En ach! wie kan aan 't lot van aller Oudren denken? 
In aller Goden naam, laat ons den roem niet krenken, 
Die Pallas achtbre stad door wyze goedheid won. 
Denkt dat ge ook Vaders zyt, en wat u treffen kon. 




Timoleon. 
Gy zult tot uw verzoek de burgers nooit beweegen. 




Myronides. 
De braave Atheners zyn tot deerenis geneegen. 




Philocles. 
Ik spreek in eeuwigheid den gantschen stoet niet vry. 



{==396==} {>>pagina-aanduiding<<}



Hippomedon. 
Zo wy geen offer biên aan de eerste razerny, 
Zal 't sel verbitterd Volk dien hoon op ons verhaalen. 




Myronides. 
Laat zich de wraak, des noods, aan één' der tien bepaalen. 
Schenkt de andren aan myn beê, ten troost in myn verdriet; 
Zo maak' myn ongeval zo veel rampzaalgen niet. 




Melanthus. 
Men kon Myronides dit blyk van achting toonen. 




Hippomedon, 
tegen Philocles. 
Misschien zou 't Volk om hem het negental verschoonen. 




Philocles. 
Wie onzer heeft den moed hen thans dit voor te slaan? 




Myronides. 
't Gevaar ontruste u niet; ik biê my daartoe aan. 




Timoleon. 
Indien ge al op hunn' haat de zege kost behaalen, 
Wie zal het offer zyn? 




Myronides. 
Dit moet het lot bepaalen. 




Philocles, 
opstaande, neemt de stemmen op.


Tegen Myronides. 
Men stemt uw' voorslag toe; dat één voor allen sterv'; 
Mits dat uw beê by 't Volk dezelfde gunst verwerv'. 



{==397==} {>>pagina-aanduiding<<}



Myronides. 
'k Zal trachten in hun hart de deernis op te wekken, 
En by Minervaas choor den uitslag u ontdekken. 


Einde van het tweede Bedryf.







{==398==} {>>pagina-aanduiding<<}

Derde bedryf.

Het tooneel verbeeld eene ruime plaats, omringd door geboomte; en aan de eene zyde de Tempel van Minerva.

Eerste tooneel.

Gelonide, Hezioné.


Gelonide, uit den Tempel treedende, word door Hezioné wederhouden.


Hezioné. 
Vertoef, myn Hartvriendin! uw rouw rukt u van 't spoor. 
Voorkom uw wis bederf; geef aan myn' raad gehoor. 
Gy zyt verlooren, zo gy wykt uit deze muuren. 




Gelonide. 
Ik kan de onzekerheid myns lots niet meer verduuren; 
Weêrhoud myn schreden niet. Ach! myn Hezioné! 
't Verscheelt niet of ik sterf op de eene of de andre steê; 
Of my 't verbitterd Volk berooft van 't lastig leven, 
Dan of de wanhoop my door hartewee doet sneeven. 




Hezioné. 
Wie weet of gy uzelf niet al te sterk bezwaart. 

{==399==} {>>pagina-aanduiding<<}

De kerker word tot nu door dubble Wacht bewaard. 
Athenes groote Raad moet hier te saamen komen. 
De stemmen van het Volk zyn naauwlyks opgenomen; 
En, zo hun oordeel zich door drift te buiten gaat, 
Staat nog 't verzachten van hun vonnis aan den Raad. 
Gy kunt in veiligheid den uitslag hier verbeiden, 
En zelf getuige zyn... 




Gelonide. 
Zult gy niet van my scheiden, 
En laaten my op nieuw ten prooie aan mynen rouw, 
In de aklige eenzaamheid van dit gewyd gebouw, 
Terwyl elende en smart my reeds een' grafkuil delven? 
Myn rouwklagt stuit te rug van wanden en gewelven, 
En de echo antwoord op den zelfden jammertoon: 
ô Myn Eurimedon! Eurimedon! myn Zoon! 
Indien gy wenscht dat ik de dood hier af zal wachten, 
Laat dan uw byzyn myn rampzaligheid verzachten; 
Bewys me uw vriendschap tot in 't uiterste oogenblik; 
Sluit myn gebroken oog, en vang myn' jongsten snik. 




Hezioné. 
Stel u gerust, Vriendin, ik zal u niet verlaaten. 
Dan ach! myn trouw kan u in uwen ramp niet baaten. 
Indien ik magt bezat tot stelping van uw smart... 



{==400==} {>>pagina-aanduiding<<}



Gelonide. 
De elende zoekt haar heul aan een meêdoogend hart. 




Hezioné. 
Ik hoor gerucht. Treê in; ligt tracht men op te spooren... 
Neen, 't is myn Echtgenoot: nu zult gy tyding hooren. 




Tweede tooneel.

Gelonide, Hezioné, Archidamas.


Archidamas, 
tegen Gelonide. 
Wat heil, dat gy in tyds 's Volks wraakzucht zyt onvloôn! 




Gelonide. 
Vergeef myn ongeduld; hoe staat het met myn' Zoon? 




Archidamas. 
Men had het onheil der Gezanten naauw' vernomen, 
Of 't grootste deel des Volks, verbitterd t' saamgekomen, 
Vloog fluks gelyk een stroom naar 't marktveld, en besloot, 
Als met eene enkle stem, der krygsgevangnen dood. 




Gelonide. 
ô Duldelooze smart! ô Spruit van twintig jaaren! 




Archidamas. 
Men deed op 't oogenblik een deel des Raads vergaêren; 
En veelen toonden zich zo woedende als 't gemeen; 
Toen Leotichides uit Spartes naam verscheen, 

{==401==} {>>pagina-aanduiding<<}

De Eginers opeischte, en... 




Gelonide. 
Behield zyn eisch hen 't leven? 




Archidamas. 
't Verzoek wierd hem ontzegd; doch eindlyk toegegeeven 
Dat hy Eurimedon nog ééns aanschouwen mogt. 




Gelonide. 
Wat oogmerk had dees daad, en wat heeft ze uitgewrocht? 




Archidamas. 
Het krygsgevangen volk te zuiveren van smetten, 
En de eer van uwen Zoon in heldren dag te zetten. 
Dan 't baarde weinig nuts. Men had hem naauw' gehoord, 
Of sloeg, na zyn vertrek, met de eigen woede voort; 
En 't waar' gewisslyk met hen allen omgekomen, 
Zo niet Myronides hun zaak had opgenomen. 




Gelonide. 
Myronides! ô Goôn! vergeldt hem deze trouw! 
Myn medelydend hart nam deel in zynen rouw. 
Maar wat kon over ons tot deernis hem beweegen? 




Archidamas. 
Zyne edelmoedigheid. 




Gelonide. 
Heeft ze iets voor ons verkreegen? 



{==402==} {>>pagina-aanduiding<<}



Archidamas. 
Wy hebben toegestaan dat hy het negental 
Der krygsgevangnen, door zyn voorspraak, redden zal, 
Zo hy den Raad en 't Volk daartoe kan overhaalen: 
De tiende zal de schuld zyns Vaderlands betaalen. 




Gelonide. 
En zo het grimmig Volk des Veldheers beê versmaad? 




Archidamas. 
Dan is het uit met hen en met Egines Staat. 




Gelonide. 
ô Plaats van myn geboorte! ik wacht, hoe 't lot zich wende, 
Geen troost voor u of my in de opgehoopte elende. 
Mogt ik, door hartewee en wanhoop afgepynd... 




Archidamas. 
Wyk in het heiligdom: de Atheensche Raad verschynt. 


Gelonide en Hezioné wyken in den tempel, buiten het gezicht van den aanschouwer.



{==403==} {>>pagina-aanduiding<<}

Derde tooneel.

Philocles, Archidamas, Melanthus, Timoleon, Hippomedon, Timagoras, Megacles, Ismenias, Agis, Pizander, Wachten.


Philocles, 
tegen Archidamas. 
'k Heb, herwaart komende, aan den Raad bericht gegeeven, 
Dat, schoon 't verbitterd Volk wil dat de Eginers sneeven, 
Myronides met kracht zich kwyt voor hun behoud; 
En, 't geen ik heden als onmooglyk had beschouwd, 
De Raad verneemt met vreugd zyn edelmoedig poogen, 
En toont zich, op zyn beê, geneigd tot mededoogen. 




Archidamas. 
Het waare onwaardig aan den roem van Pallas Stad, 
Dat zy met schuldloos bloed zichzelf bezoedeld had. 




Hippomedon. 
Hoe snood, hoe schandlyk zich de Vyand heeft gedraagen, 
Wy moeten ons, uit wraak, tot gruwlen niet verlaagen. 
De Veldheer, die zyn Spruit, door 't ongehoordst geweld, 
Te Egine, tegen 't recht der Volken, ziet geveld, 
En droef en kinderloos in 't aklig graf zal daalen, 
Smoort zyne ondraagbre smart en zet de droefheid paalen; 
Ontsluit zyn Vaderland een loslyk glorispoor; 

{==404==} {>>pagina-aanduiding<<}

Wyst aan het Volk zyn' pligt, en gaat ons roemryk vóór. 




Philocles. 
Hoe veel ook by den Raad 's Helds voorspraak hebb' verkreegen, 
Hy zal de Burgery niet tot genaê beweegen. 
Zyn tegenwoordigheid en treffend ongeval 
Ontsteeken 't wraakvuur 't welk Egine sloopen zal. 




Timoleon. 
Het Volk is menigwerf onvast in zyn besluiten; 
Eén pooging wekt zyn drift, één pooging kan die stuiten. 




Melanthus. 
Daar is de Veldheer zelf. 




Vierde tooneel.

Philocles, Archidamas, Melanthus, Timoleon, Hippomedon, Timagoras, Megacles, Ismenias, Agis, Myronides, Pizander, Wachten.


Melanthus, 
tegen Myronides. 
Zyt gy naar wensch geslaagd? 




Myronides. 
De braave Burgery, die myn verdriet beklaagt, 
Bevestigt my haar trouw; ik heb myn beê verkreegen, 
Zo ik deez' achtbren Raad tot deernis kan beweegen. 

{==405==} {>>pagina-aanduiding<<}

Tegen den Raad. 
Bestemt dit blyk van gunst; verschoont het negental. 
Bedenkt tot welk eene eer dees daad u strekken zal. 
Laat ons Gemeenebest zyn glori niet verzaaken. 
't Was voor Athene groots zich de achting waard' te maaken 
Van vriend en vreemdling, die met eerbied haar beschouwt; 
Maar 't is haar grooter eer dat zy dien roem behoud. 




Hippomedon. 
Wy zien den luister van uw deugd met welbehaagen, 
En zyn bereid met u den roem des Staats te schraagen. 




Myronides. 
En ik een Vaderland, dat zo veel grootheid voed, 
Getrouw te dienen tot myn' laatsten droppel bloed. 




Philocles. 
Welaan, laat ons 't besluit Iphidamas ontdekken, 
Opdat het lot besliss' wie 't offer moet verstrekken. 
Tegen Pizander. 
Pizander, doe terstond den Priester dit verstaan; 
Geef hem de Naamen op van die ter looting gaan; 
Laat hy die allen in een marmren bus vergaêren, 
En in een tweede, die ons 't offer moet verklaaren, 
De teekens; één zy zwart, en de andre negen wit, 
Opdat hy die ontfange, als hy ter keure zit. 
Hy doe de plegtigheid, waartoe wy hem verpligten, 

{==406==} {>>pagina-aanduiding<<}

Hier, op het staatlykst, in ons byzyn straks verrichten. 


Pizander buigt zich, en vertrekt met twee der Wachten.


Archidamas. 
'k Zie Leotichides. 




Vyfde tooneel.

Philocles, Archidamas, Melanthus, Timoleon, Hippomedon, Timagoras, Megacles, Ismenias, Agis, Myronides, Leotichides, Wachten.


Leotichides. 
Beschouwt, ô achtbre Raad! 
My thans niet anders dan als vriend van uwen Staat. 
Ik heb op 't oogenblik met vreugd bericht verkreegen, 
Hoe verr' Myronides de Burgers kon beweegen; 
En dat het lot terstond het offer noemen zal. 
Ik smeek u als een gunst, naardien het negental 
Zich door uw deerenis zal zien by 't licht bewaaren, 
Dat gy, als een van hen, Eurimedon wilt spaaren. 
Zyn naam zy, op myn beê, niet in de bus gebragt. 
Verschoont den Jongling, om den wil van zyn Geslacht. 
Hy telt zyn Stamhuis uit Lycurgus eedle Looten, 
Als zynde uit Gelonide en Chabrias gesprooten. 

{==407==} {>>pagina-aanduiding<<}

Spaart, spaart hem om de deugd, die hem zo glansryk siert. 
'k Zag dat ge uws ondanks zelfs met hem bewoogen wierd. 
Herinnert u zyn trouw, zyne ouderliefde en smarte. 
Verschoont hem om zyn jeugd, om Gelonide, om Sparte. 
Denkt dat zyn Vader voor 's Lands vryheid wierd geveld. 
In aller Goden naam, behoedt den jongen Held. 




Philocles. 
Ik kan bezwaarlyk myn verwondering verbergen, 
Dat Leotichides dit onrecht ons durft vergen. 
Acht ge ons tot schending der rechtvaardigheid in staat? 
Het oog van 't heilig recht is blind voor gunst of haat. 
De Goden zullen ons door 't lot hunn' wil verklaaren. 
Indien ze, op onzen wensch, den braaven Jongling spaaren, 
Zal ik straks de eerste zyn die hem met vreugd begroet; 
Doch zo zy eischen dat hy 't offer wezen moet, 
Zy hy ter dood geleid. Hier baat geen tegenstreeven. 
Zy zyn bepaalers van de dood en van het leven. 




Leotichides. 
Ik verg niet dat ge om my het heilig recht verkort; 
Maar, daar het negental by u verbeden word, 
Kunt ge, om aan Sparte en my een blyk van gunst te toonen, 
Op 't smeeken van een' vriend, den tienden niet verschoonen? 




Philocles. 
Het wreedvergooten bloed eischt wraak van 't Vaderland. 

{==408==} {>>pagina-aanduiding<<}

Verstrekt Eurimedon voor Sparte een dierbaar pand, 
Onze afgezondnen, die Egine ons doet beweenen, 
Zyn dierbre panden voor 't verongelykt Athenen. 
Sta af, ô Vorst! verg ons geen inbreuk op het recht. 
Duld dat het Godendom dit twistgeding beslecht'. 
't Zal mooglyk gunstig zich naar Spartes wensch verklaaren, 
Uw beê verhooren, en Lycurgus Nazaat spaaren. 
Vertoef, zo 't u behaagt, opdat gyzelf beschouwt 
Hoe hier de Raad en 't Volk het recht in waarde houd. 
De Priesters zyn gereed; ik zie hen nader treeden. 


De Raad schaart zich ter wederzyden van het tooneel. Pizander nadert, gevolgd door twee Wachten; een van hen draagt een tafeltje, 't welk hy op het midden van het tooneel plaatst. Na hen naderen twee Outerknaapjes, draagende elk eene marmeren bus; zy plaatsen zich ter wederzyden van het tafeltje, en zetten 'er de bussen op. Zo ras dit geschied is, verschynt Iphidamas, gevolgd door vier Priesteren, die zich achter hem plaatsen.



{==409==} {>>pagina-aanduiding<<}

Zesde tooneel.

Philocles, Archidamas, Melanthus, Timoleon, Hippomedon, Timagoras, Megacles, Ismenias, Agis, Myronides, Leotichides, Iphidamas, vier Priesters, twee Outerknaapjes, Pizander, Wachten.


Iphidamas; 
achter het tafeltje staande, na zich in 't ronde voor den Raad en Leotichides geboogen te hebben. 
Atheners, minder door uwe achtbre waardigheden 
Dan door uwe eedle deugd beroemd in dit Gewest! 
En gy, Spartaansche Vorst, die ons Gemeenebest 
Gelyk een Vriend bezoekt! beschouwt met medelyden 
Den droeven sterveling, wien 't lot ter dood zal wyden; 
Beveelt hem, nevens my, de onsterfelyke Goôn, 
En smeekt hen dat hun gunst de onnoozelheid verschoon'. 
ô Vader Jupiter! beschouw met welbehaagen 
Een offer, door den Staat Alecto opgedraagen! 
Geef dat zyn dood tot heil van Griekenland gedy', 
En de eerste grondslag tot d' aanstaanden vrede zy! 
En gy, Minerva, op wier wacht wy veilig slaapen! 
Bestier dit oogenblik de hand der Outerknaapen! 

{==410==} {>>pagina-aanduiding<<}

Geef dat geen schuldloos bloed op uwen grond gestort, 
En dit Gewest uw gunst dus niet onwaardig word'! 
Gelonide en Hezioné vertoonen zich vóóraan in den Tempel. Iphidamas, tegen het Jongske, dat aan zyne rechterhand staat: 
Gy, Knaapje, trek een' Naam. 
Het Jongske trekt een pergamenten Cedelke uit de bus, die voor hem staat, en geeft het met eene eerbiedige buiging aan den Priester.


Iphidamas, het Cedelke ontrold hebbende, leest: 
Antenors Telg, Lyzander. 
Hy vervolgt, spreekende tegen het Knaapje, dat aan zyne slinkehand staat: 
Wat zegt zyn lot? 
Het Jongske trekt eene witte boon uit de bus, die voor hem staat, en geeft dezelve met eene eerbiedige buiging aan Iphidamas, die dezelve vertoont, en dus vervolgt: 
Hy leeve. 
Iphidamas reikt het Cedelke over aan den Priester, die aan de rechter zyde achter hem staat, en de boon aan den Priester, die aan de slinkehand achter hem staat, en vervolgt, tegen het Knaapje, 't welk hem het Cedelke gegeeven heeft: 
Op, Jongske; trek een ander. 

{==411==} {>>pagina-aanduiding<<}

Het eerste Knaapje trekt wederom een Cedelke uit de bus, en bied het Iphidamas aan, als te vooren.


Iphidamas ontrolt hetzelve, en leest: 
Megistes, Conons Spruit. 
Tegen het tweede Knaapje. 
Zyn lot? 


Het tweede Knaapje trekt wederom eene witte boon, en bied dezelve Iphidamas aan, als te vooren.


Iphidamas, 
de boon vertoonende. 
Hy word verschoond; 
Gelukkig, zo hy zich dien zegen waardig toont. 
Hy geeft het Cedelke en de boon over aan de Priesters, die achter hem ter wederzyden staan, en vervolgt, spreekende tegen het eerste Knaapje: 
Vaar voort; reik my een' Naam der verdre Lotgenooten. 
Het eerste Jongske trekt wederom een Cedelke uit de bus, en geeft het aan Iphidamas, als te vooren.


Iphidamas, het Cedelke ontrold hebbende, leest: 
Dit geld Eurimedon, uit Chabrias gesprooten. 




Leotichides. 
Beschermt hem, goede Goôn! beschermt hem in den nood! 


Het tweede Knaapje trekt middelerwyl eene zwarte boon, en geeft dezelve aan Iphidamas, als te vooren.

{==412==} {>>pagina-aanduiding<<}



Leotichides, 
tegen Iphidamas. 
Gy zwygt, en gy verbleekt! Wat spelt zyn lot? 




Iphidamas, 
met aandoening, de zwarte boon vertoonende. 
De dood. 


Dit woord ontzet alle de Raaden, doch inzonderheid Archidamas, Myronides, Melanthus, en Leotichides, die allen teekenen van diepen rouw geeven. Iphidamas geeft het Cedelke en de boon aan de Priesters, die achter hem staan.


Archidamas. 
De dood! helaas! 




Myronides, 
ter zyde. 
Ik kan myn droefheid naauw' betoomen. 




Melanthus. 
Goôn! moest hy 't offer zyn! 




Leotichides, 
weggaande. 
't Is uit, 't is omgekomen. 
ô Dierbre Jongeling! ô Troostelooze Vrouw! 
Ik poogde.. ach! vruchteloos... Waar berge ik my van rouw? 


Gelonide, tot op dit oogenblik met moeite door Hezioné in den ingang des Tempels wederhouden, ontslaat zich van haar, en streeft, door haar gevolgd, op het tooneel.

{==413==} {>>pagina-aanduiding<<}
Intusschen vertrekken, op den stillen last van Iphidamas, de Priesters, en de Outerknaapjes met de bussen; ook wenkt hy Pizander, en luistert hem iets in; die daarop, door een' der Wachten, het tafeltje doet wegbrengen.


Zevende tooneel.

Philocles, Archidamas, Melanthus, Timoleon, Hippomedon, Timagoras, Megacles, Ismenias, Agis, Myronides, Iphidamas, Gelonide, Hezioné, Pizander, Wachten.


Gelonide, 
tegen Hezioné. 
Weêrhou my langer niet; ik heb niets meer te vreezen, 
Nu myn geliefde Telg door 't noodlot is verweezen. 
Dit, dit ontbrak dan nog aan myn rampzaligheên! 




Archidamas. 
Beklaagenswaarde Vrouw! 




Gelonide, 
tegen Philocles. 
Ik zal noch door geween, 
Noch jammerklagten u tot mededoogen wekken; 
Hier moet een offer zyn, laat my ten offer strekken. 




Philocles. 
Wie zyt gy, die uzelf zo stout ter slagting bied? 



{==414==} {>>pagina-aanduiding<<}



Gelonide. 
Kent ge aan haar felle smarte een tedre Moeder niet? 
Laat myn Eurimedon zyn lyfsgenaê verwerven; 
'k Biede in zyn plaats my aan, bereid voor hem te sterven. 




Hezioné. 
Myn Gelonide! keer, opdat ge u... 




Gelonide. 
't Is te spaê. 
Het leven strekt me een' last; ik wensch naar geen genaê. 




Myronides, 
ter zyde, tegen Archidamas. 
Haar wreede zielsmart scheurt myn hartwond' wyder open. 




Timoleon. 
Bedrukte Vrouw, sta af; hier is geen troost te hoopen. 
Het noodlot eischt uw Telg, Apolloos toorn ten zoen. 
Een ander offer zou de Goden niet voldoen. 




Gelonide. 
Waar' niet Iphigenië, in 's levens ochtendkrieken, 
Door haaren Vaderzelv' geslagt tot heil der Grieken, 
Ten zy de Jagtgodin de onnoozle Maagd gespaard, 
En, in haar plaats, een hinde als 't offer had aanvaard? 
Voldoe, voldoe myn beê: 'k zal my gelukkig noemen. 




Philocles. 
De Goden eischen hem; wy zyn 't niet, die hem doemen. 



{==415==} {>>pagina-aanduiding<<}



Gelonide. 
De Goden! neen; de wraak. Indien gy Vaders zyt, 
Verbeeldt u wat myn ziel deze oogenblikken lyd. 
Beschouwt een Moeder, die haar' Zoon, haar welbehaagen, 
Het moordend offermes door 't zwoegend hart ziet jaagen. 
ô Ja, ik zie hem reeds, bekranst om 't veege hoofd, 
Gelyk een offerdier, aan Jupiter verloofd, 
Gereed staan tot den slag. ô Goden, in den hoogen! 
Gy, die zyne onschuld kent! bewyst hem mededoogen! 
Beschermt hem door uw magt! 




Myronides. 
Ik deel in uwen rouw. 




Gelonide. 
Zyt gy Myronides? Gy ziet een Weduwvrouw, 
Beroofd van haar' Gemaal in 't bloeien van haar leven; 
Een droeve Moeder, die vernoegd den geest zou geeven 
Tot redding van haar Kind, haar eenig huwlykspand: 
Een schuldloos offer voor de schuld van 't Vaderland. 
Gy weent! Laat af, laat af! .. neen, toon me uw mededoogen. 
ô Myn Eurimedon! ô wellust van myne oogen! 




Myronides. 
Ach! welk een mengeling van smart en deerenis! 
Spaar, spaar my, Gelonide, indien 't u mooglyk is. 
Ik heb myn hartewee deez' dag met kracht bestreeden, 

{==416==} {>>pagina-aanduiding<<}

En by de Burgery het negental verbeden; 
Myn hart had zich gevleid, dat onder hen uw Zoon... 




Gelonide. 
Vermurwde gy het Volk, vermurw dan ook de Goôn. 




Myronides. 
Stond uw geluk aan my, gy zoud niet vruchtloos weenen. 




Gelonide. 
ô Schim van myn' Gemaal! ô Pallas! ô Athenen! 




Myronides. 
Ik heb myn' moed betoond by 't schittren van 't geweer; 
Maar voor dit schouwspel is myn bloedend hart te teêr. 




Agtste tooneel.

Philocles, Archidamas, Melanthus, Timoleon, Hippomedon, Timagoras, Megacles, Ismenias, Agis, Iphidamas, Gelonide, Hezioné, Pizander, Wachten.


Gelonide. 
Myronides! .. hy vlucht, en laat my in de elende. 
Ach! is 'er nergens troost, waar ik my keere of wende? 
Gy-allen, die de plaats van 't heilig recht vervult, 
De onnoozelheid beschermt, en 't vonnis wyst der schuld! 
'k Bezweer u by de Goôn, my ongeveinsd te ontdekken 

{==417==} {>>pagina-aanduiding<<}

Waarom myn dierbre Zoon het offer moet verstrekken? 
Heeft hy den Perziaan ooit cynsbaarheid beloofd? 
Heeft hy de schatten uit de kerkgalei geroofd? 
Of, toen hy zich by u in kluisters heeft bevonden, 
In uw Gezanten 't recht der Natiën geschonden? 
Gy-allen zwygt? helaas! en niemand durft bestaan...? 




Philocles. 
Schoon hy onschuldig waare aan al deze euveldaên, 
Zy zyn nochthans gepleegd door zyne landgenooten. 
Hun gruwlen vordren straf; doch schoon wy die beslooten, 
Zy is door onze keus niet op uw' Zoon gedaald. 
Beklaag u van het lot, dat zich tot hem bepaalt. 




Gelonide. 
Indien 't ongunstig lot onschuldigen kan doemen, 
Laat het de Moeder en den Zoon dan tevens noemen. 
In beider adren streeft het zelfde zuiver bloed. 
Myn schoot heeft hem gebaard; myn borst heeft hem gevoed. 
Ik schrei u-allen aan om troost, om mededoogen. 
Beschouwt Lycurgus Spruit, in 't stof voor u geboogen. 
'k Bezweer u by zyn' naam, die u steeds dierbaar was; 
By de asch van myn' Gemaal, den dappren Chabrias, 
Door 's Vyands staal geveld aan 't hoofd der Grieksche kielen; 
Vergunt my, met myn' Zoon, voor 't offermes te knielen. 



{==418==} {>>pagina-aanduiding<<}



Philocles, 
haar opheffende. 
Rys, Gelonide, rys. Gy ziet den gantschen Raad 
Getroffen door uw' ramp en deerniswaarden staat. 
Eurimedons behoud is buiten ons vermogen. 
Gy moet gedoogen 't geen wyzelf met smart gedoogen. 
Het lot eischt hem, men kan geen ander offer biên. 




Gelonide. 
Sta my ten minsten toe myn' Zoon nog ééns te zien. 




Philocles, 
de Raaden aangezien hebbende. 
Uw bede is u vergund. 
Tegen de Raaden. 
't Is meer dan tyd van scheiden. 
Tegen Pizander, ter zyde. 
Laat de offraar spoedig zich ten outerdienst bereiden. 




Negende tooneel.

Gelonide, Hezioné, Archidamas, Iphidamas.


Gelonide. 
Dit is dan al de troost die my nog ovrig is! 




Hezioné. 
Vriendin, bepaal den loop van uwe droefenis. 
Zult gy..? 



{==419==} {>>pagina-aanduiding<<}



Gelonide. 
Archidamas! gy kunt my bystand bieden. 




Archidamas. 
Ik? zo gy middlen weet... 




Gelonide. 
Vlieg, doe myn' Zoon ontvlieden: 
Ontruk, ontruk hem aan het aklig doodsgevaar. 
Spoor hem een schuilplaats op, waar hy voor d'offeraar... 




Iphidamas. 
Zou hy de Goden van hun offer snood versteeken? 
Hun gramschap zou die daad op gantsch Athene wreeken. 
Beraad u, Gelonide. Uw rouw rukt u van 't spoor. 




Gelonide. 
Verschoon een droeve Vrouw, die al haar hoop verloor. 
Helaas! kan ik by Goôn noch Menschen hulp verwerven! 




Archidamas. 
Wat uitkomst is... 




Gelonide. 
My schiet niets over dan te sterven. 


Zy valt, in eene treurige houding, op de trappen van den Tempel neder. Hezioné plaatst zich naast haar, en weent beurtelings met haar, of zoekt haar te troosten.

{==420==} {>>pagina-aanduiding<<}



Archidamas, 
tegen Iphidamas en Hezioné. 
Verzacht, zo veel gy kunt, haar wreede droefenis, 
Die voor Eurimedon in 't uiterst' duldloos is. 




Tiende tooneel.

Iphidamas; Gelonide, en Hezioné op de trappen van den Tempel.


Iphidamas. 
Herstel u, Gelonide; en hebt gy ooit voordezen 
Met een goedwillig hart den Goden eer beweezen, 
Gedraag u naar hunn' wil, u door het lot bekend. 
Ontrust het offer niet, als 't zich naar 't outer wend. 
Laat Agamemnon u ten loflyk voorbeeld strekken: 
Gy moogt, als hy, uw oog met uwen sluier dekken. 
De Goden eischten toen, als nu, een dierbaar Pand. 
Hy wydde een Dochter, gy een' Zoon aan 't Vaderland. 
Gedraag u naar myn' raad. En gy, ô Maagdenreien! 
Helpt Gelonide 't lot van haaren Zoon beschreien. 





{==421==} {>>pagina-aanduiding<<}

Elfde tooneel.

Gelonide, en Hezioné, op de trappen van den Tempel.


Rei van Priesterinnen.

Eerste Zang. 
Wy zien de Wraakgodinnen nadren; 
Zy streeven naar Minervaas choor: 
De felle Krygsgod gaat haar voor. 
Het bloed stremt ons door schrik in de adren. 
Daar stryken ze in den Tempel neêr, 
En eischen bloedige offerhanden. 
Zy yvren voor Apolloos eer. 
Zie hoe haar gloênde fakkels branden! 
De rook vervult Minervaas dal. 
Helaas! wien of het gelden zal! 
Tegenzang. 
Het zelfde lot, dat in Athene 
Thans Gelonide 't hart verscheurt, 
Wierd eens aan Aulis strand betreurd 
Door d' Opperheerscher van Mycene. 

{==422==} {>>pagina-aanduiding<<}

Gantsch Argos viert in rouw den dag, 
Die, tot behoud der Grieksche kielen, 
Iphigenië doemen zag, 
En haar voor 't blaakend outer knielen; 
Waar zy Dianes toorn verwon: 
Thans eischt het lot Eurimedon. 
Tweede Zang. 
Ach! waare Apollo zyn behoeder! 
Wierd hy, gelyk de Jagtgodin, 
Bewoogen door de kindermin 
En traanen van een tedre Moeder! 
ô Febus, die, waar gy regeert, 
Geen bloed doet om uwe outers vloeien; 
Het menschenoffer gunstig weert, 
Maar heil en overvloed doet bloeien! 
Daal van d' Olimpus; stelp den rouw 
Der troostelooze Weduwvrouw! 
Tweede Tegenzang. 
Gelyk in 't woud, by scheemrende uuren, 
De droeve Philomele kweelt, 
Als zy zich Itys lot verbeeld, 
Die Thereus misdaad moest bezuuren; 

{==423==} {>>pagina-aanduiding<<}

Niet anders treurt Lycurgus Spruit 
Om haaren eenigen gebooren; 
En doet haar jammrend klaaggeluid 
De rotsen en de wouden hooren. 
Waar is een band, die naauwer bind, 
Dan die de Moeder hecht aan 't Kind! 


Het gordyn valt.


Einde van het derde Bedryf.







{==424==} {>>pagina-aanduiding<<}

Vierde bedryf.

Eerste tooneel.

Leotichides, Archidamas.


Leotichides. 
Indien 't vergramd Athene Eurimedon doet sneeven, 
Zal Lacedemon nooit zo wreed een' hoon vergeeven; 
Te minder, daar by ons de bron van 't kwaad ontsproot 
Door de onbezonnen drift van mynen Ryksgenoot. 
De Atheners, die deez' dag, gevoelloos voor myn smeeken, 
Op Gelonides Telg het recht der Volken wreeken, 
Zyn meer verschoonbaar, schoon de Jongling schuldloos sneeft, 
Dan hy, die de onschuld aan hun wraak geleverd heeft. 
De bloedschuld rust op ons. ô Doodelyke smarte! 
Erlangt Lycurgus Stam dit schandlyk loon van Sparte! 




Archidamas. 
't Ontzette ons-allen, dat uw Landraad waagen dorst 
Egines lafheid te doen straffen door dien Vorst. 




Leotichides. 
Zyn woeste razerny baarde ons nog geen vermoeden; 
Des was 't onmooglyk dat men 't onheil kon verhoeden. 
Besef hoe alles wierd in rep en roer gesteld, 

{==425==} {>>pagina-aanduiding<<}

Toen Cleomenes daad in Sparte wierd gemeld; 
En dat een Jongling, uit Lycurgus Stam gesprooten, 
Was naar dit oord gevoerd met negen lotgenooten. 
Egine, een oogenblik door dezen schok verdoofd, 
Schoot op, drong aan op wraak, en eischte 's Vorsten hoofd; 
En had dien strengen eisch waarschynlyk doorgedreeven, 
Indien de ontzinde Vorst zichzelv' niet had doen sneeven. 




Archidamas. 
Schoon hem zyn dood onttrok aan d' algemeenen haat, 
Hy stierf te spade tot herstelling van het kwaad. 




Leotichides. 
Men zond my naar Egine om 't wraakgeschrei te sussen, 
En 't woedend oorlogsvuur, eer 't verder vloog, te blusschen: 
Vergeefs; men weigerde de Eginers hier te ontslaan, 
En zette, langs dien weg, de woede sterker aan. 
De woeste vlootling, door die weigring meer ontstoken, 
Had Cleomenes daad gewis op my gewroken, 
Ten waare ik hoog en duur myzelv' verbonden had 
Het hen ontvoerde Volk te levren in de stad. 
Gy weet de gruwlen, door den Vyand sints bedreeven. 




Archidamas. 
Die moedwil werkt zyn' val, en kost den Jongling 't leven. 




Leotichides. 
Zyn droeve Moeder trok, van zyn gevaar bericht, 

{==426==} {>>pagina-aanduiding<<}

Naar ons Gewest, zo duur aan haaren Stam verpligt. 
Zy knielde, als smeekeling, den treurband om de hairen, 
d' Olyftak in de hand, by Jupiters altaaren; 
En scheen, verstomd door rouwe en 't akligst hartewee, 
't Versteende beeld te zyn der droeve Niobé. 
Of, zo zy nu en dan nog teekens gaf van leeven, 
't Was door een smeekend oog, ten hemel opgeheven, 
Of door een' traanenvloed, die, stroomend langs haar kleed, 
Aan Sparte in stomme taal de ondankbaarheid verweet. 
Wien zou dit schouwspel niet tot mededoogen wekken? 
De gantsche Raad besloot haar zaak zich aan te trekken. 
Men deed haar, tot haar' troost, dit groots besluit verstaan; 
Beval haar dierbre Spruit op 't sterkst myn voorzorg aan. 
't Wierd haar vergund met my zich naar dit oord te spoeden, 
Of 't ons gelukken mogt het tiental nog te hoeden; 
En naauwlyks hier geland, word me onverwacht ontdekt, 
Hoe wreed Egine op nieuw met bloed zich heeft bevlekt. 
Eurimedon, helaas! zal aller schuld betaalen, 
Ten zy men, door beleid, het offer kan doen faalen. 




Archidamas. 
Men maakt reeds alles tot de plegtigheid gereed. 
't Vernoege u dat uw trouw zich tot op 't uiterst kweet. 




Leotichides. 
Dit heilloos wraakbesluit, in hevigheid genomen, 

{==427==} {>>pagina-aanduiding<<}

Zal door gantsch Griekenland een zee van bloed doen stroomen. 




Archidamas. 
Myronides genaakt. 



Tweede tooneel.

Leotichides, Archidamas, Myronides.


Archidamas, 
tegen Myronides. 
Voed gy nog hoop? 




Myronides. 
ô Neen. 
Ik heb, getroffen door het Moederlyk geween, 
Myn' yver aangewend by veelen myner vrinden, 
Of 't ons nog mooglyk waare een middel uit te vinden, 
Waardoor Eurimedon, wiens onheil elk beklaagt, 
Gered wierd van de dood. 




Leotichides. 
Och! of gy waart geslaagd! 




Myronides. 
Vergeefsche wensch! men durft zich tegen 't lot niet stellen. 




Leotichides. 
Zal dan het blind geval te Athene vonnis vellen? 




Archidamas. 
Twist met de Goden niet, wier hand het lot bestiert. 



{==428==} {>>pagina-aanduiding<<}



Leotichides. 
Dan had de onnoozelheid gewis gezegevierd. 




Archidamas. 
De gantsche Stad is met Eurimedon bewoogen. 




Leotichides. 
Wat baat hem elks beklag en werkloos mededoogen? 
Doch 't zal hier zo niet gaan. Zou ik een' jeugdig' Held, 
In wiens behoudenis gantsch Sparte glori stelt, 
Gelyk een weerloos lam voor 't offermes zien knielen; 
En laf gedoogen dat uw Priesters hem ontzielen? 
Neen, neen; dat duld de roem van Lacedemon niet. 
't Zond hem als gyzelaar naar 't Attisch Staatsgebied, 
Geenzins opdat het hem erbarmlyk zou zien slagten. 




Myronides. 
Wat voordeel kunt gy van uw' tegenstand verwachten? 
Gy stort uzelv' en ons in grooter ongeval. 
Denk nimmer dat het Volk hem aan u afstaan zal; 
Te minder, nu 't van 't strand een schip de kust ziet nadren, 
Met kranssen opgesierd van t' saamgevlochten bladren. 
Dit wekt der Burgren vreugd. Men meld reeds als gewis, 
Dat gantsch Egine in 't eind' door ons verwonnen is. 




Leotichides. 
Al 't Eiland in uw magt! 



{==429==} {>>pagina-aanduiding<<}



Myronides. 
Geloof geen losse maaren. 
Dan, hoe dit zy, 't zal thans te grooter fierheid baaren. 




Leotichides. 
't Is my van 't hoogst belang, in deze omstandigheid, 
Te weeten op wat grond men dit gerucht verspreid. 




Derde tooneel.

Archidamas, Myronides.


Archidamas. 
Ik twyfel, nevens u, aan ydle volksberichten. 
Het trotsche Egine zal zo ligt voor ons niet zwichten. 




Myronides. 
En schoon onze oorlogsmagt al 't Eiland overwon, 
Wat baat het Gelonide, of haar' Eurimedon? 




Archidamas. 
Hoewel die zege aan hen tot weinig nut kan strekken, 
Zy kan den Vorst van Sparte aan zyn gevaar onttrekken. 
De Eginers, fel getergd door Cleomenes daad, 
Begeeren driftig wraak van zyn gepleegd verraad; 
En zo Athenes magt hunn' trots niet in kan binden, 
Zou Leotichides die wraak ligt ondervinden. 



{==430==} {>>pagina-aanduiding<<}

Gelonide en Hezioné treeden uit den Tempel.


Myronides. 
'k Zie Gelonide, van Hezioné verzeld. 




Vierde tooneel.

Archidamas, Myronides, Gelonide, Hezioné.


Hezioné, 
tegen Gelonide. 
Zie, zo gy kunt, dat gy een weinig u herstelt. 




Gelonide. 
Ach! ik ben Moeder! Kan myn wanhoop ooit bedaaren? 
'k Verloor myne Oudren in het opgaan myner jaaren; 
Myn dierbre Weêrhelft kocht 's Lands zege door zyn dood; 
Myn Zoon, het eenig heil 't welk my nog overschoot, 
Was my 'door 't Godendom ten troost, ten steun gegeeven... 
Nu rooft men alles wat my ovrig was gebleeven. 
ô Dagen myner jeugd! ô Doodlyke ommekeer! 
Ik ben geen Telg, geen Gade, en zelfs geen Moeder meer. 




Myronides. 
Waartoe den pyl der smart met zo veel krachts te scherpen? 
Laat ons, nu 't wezen moet, aan 't lot ons onderwerpen. 




Gelonide. 
Verbeeld ge u dat myn ziel zichzelve in staat bevind 
Naar troost te luistren by het slagten van myn Kind? 

{==431==} {>>pagina-aanduiding<<}

Is dit de hoop, helaas! waarmeê myn hart zich vleide, 
Toen ik, met eigen hand, hem naar 's Lands vloot geleidde? 
Och! of hy in den stryd, gelyk myn Echtgenoot, 
Voor de eer zyns Vaderlands geveld waare op de vloot; 
Men had, zyn' moed ter eere, een lofspraak uitgesproken; 
Het geurig reukwerk by zyn houtmyt aangestoken; 
En zyn beminlyk beeld stond thans voor 't Volk ten toon, 
Dat tevens roem droeg op den Vader en den Zoon! 
ô Myn Eurimedon! waard' voorwerp myner liefde!.. 




Archidamas. 
Helaas! wie stelpt den rouw, die haar de ziel doorgriefde? 




Gelonide. 
Geduchte Goden, die myn hart aan 't zyne bind! 
Verkort myn onheil; eischt de Moeder; spaart het Kind! 
Of, kan ik van uw gunst dees bede niet verwerven, 
Vergunt my 't waardig lyk te omhelzen, en te sterven! 




Hezioné. 
Myn dierbre Hartvriendin! gy moord ons door uw klagt. 
Denk dat ge op 't oogenblik uw' braaven Zoon verwacht. 
Uw jammren zal zyn hart den wreedsten doodsangst baaren; 
Verbeeld, verbeeld u hoe 't zyn onheil zal verzwaaren, 
Als hy uw zielsmart leest op uw verbleekt gelaat. 




Gelonide, 
tegen Archidamas en Myronides. 
'k Hoopte op uw beider hulp, in myn' benaauwden staat; 

{==432==} {>>pagina-aanduiding<<}

Heb ik vergeefs gehoopt? Kunt gy een droeve Moeder, 
Een troostelooze Weêuw, ontzet van steun en hoeder, 
Egine, Sparte, Athene, al 't Menschdom en de Goôn 
Vergeefs zien smeeken om het leven van haar' Zoon? 




Myronides. 
Ik heb myn' eigen rouw om uw verdriet vergeeten, 
En met Archidamas my als uw Vriend gekweeten; 
Vergeefs; men durft den eisch van 't lot geen weêrstand biên. 




Gelonide. 
Maar wel den bloedstroom der gemartelde onschuld zien. 




Archidamas. 
Eurimedon genaakt. Laat ons van hier vertrekken, 
Om in dit oogenblik hem niet tot last te strekken. 




Gelonide. 
Neen, blyft; opdat hy waan' dat ik geen bystand derf. 
Waartoe hem onderricht dat ik verlaaten sterf? 




Vyfde tooneel.

Gelonide, Hezioné, Archidamas, Myronides; Eurimedon, geboeid; Pizander, Wachten.


Eurimedon, 
in het opkomen, tegen Pizander. 
Waar heen geleid ge my? 
Hy ziet Gelonide, en vliegt haar in de armen. 

{==433==} {>>pagina-aanduiding<<}

ô Myn geliefde Moeder! 




Gelonide, 
Eurimedon omhelzende. 
Myn dierbre Eurimedon! myn toeverlaat! myn hoeder! 
Lief voorwerp van myn hoop, als ik in jaaren klom! 
In welk een' staat, helaas! vind ik u wederom? 




Eurimedon. 
't Ongunstig noodlot, op Lycurgus Stam verbolgen, 
Blyft zelfs de laatste Telg daarvan in my vervolgen. 
Men torsch' met moed den last dien 't ons heeft opgelegd. 




Gelonide. 
Had ooit myn kinderliefde u zulk een lot voorzegd! 
Heet dit, helaas! heet dit, met zangen en met reien, 
U met een lieve bruid naar 't huwlyksouter leiên? 
Wat zeg ik! ach! de plaats, waar u de wraak verwacht, 
Is ook een outer, maar een ander dan ik dacht. 




Eurimedon. 
Gedenk aan de euveldaên in ons Gewest bedreeven. 
Indien de Goôn, verzoend door myn rampzalig sneeven, 
Ons waardig Vaderland van verdre straf ontslaan, 
Ben ik bereid de dood gewillig te ondergaan; 
En, zo my iets op aard' myn sterflot doet beklaagen, 
't Is dat het my belet myn Moeder te onderschraagen. 




Archidamas, 
tegen Myronides. 
Welk een verheven deugd! 



{==434==} {>>pagina-aanduiding<<}



Gelonide. 
Ontrust ge u nog om my 
In oogenblikken, aan uw sterfuur zo naby? 
Doet zelfs de wreedste dood uw zorg voor my niet wyken? 




Eurimedon. 
Kan immer 't hart uws Zoons in trouw voor u bezwyken? 
Dat hart gevoelt te sterk den troosteloozen staat, 
Waarin ik door myn dood myn Moeder achterlaat. 
Verbeeld u hoe 't my grieft, u, verre van uw Vrinden 
En 't oord van uw geboorte, in Attika te vinden! 
Ach! had ge u nooit om my gewaagd in dit Gewest! 




Gelonide. 
Ik had myn jongste hoop op Spartes hulp gevest. 
Vorst Leotichides scheen met myn' druk bewoogen; 
Doch onze Landzaat zelf verydelde al ons poogen. 




Eurimedon. 
Naardien zyn yver noch uw kindermin my baat, 
Is 't noodig voor uw rust dat gy dees stad verlaat. 
Uw ziel is voor 't gezicht van mynen ramp te teder. 




Gelonide. 
Indien ik u begeev', zie ik u nimmer weder. 




Eurimedon. 
Duld dat ik u behoê voor wreeder hartepyn. 
Zoud gy van 't onheil, 't welk my treft, getuige zyn? 



{==435==} {>>pagina-aanduiding<<}



Gelonide. 
Getuige? ik? van uw dood? verscheurende gedachten! 
Verbeeld gy u dat ik dat schouwspel af zal wachten? 
Neen, neen! uw Moeder zal by 't blaakend outer staan, 
Niet om uw dood te zien, maar om u vóór te gaan. 




Eurimedon. 
Onsterfelyke Goôn! behoedt my voor dat lyden! 
Tegen Gelonide. 
Helaas! heb ik dit uur niet zwaar genoeg te stryden? 
Uit eedlen Stam geteeld, door u gevormd ter deugd, 
Vol drifts naar heldeneer, in 't bloeien myner jeugd; 
In oogenblikken, waar de aanloklykheên van 't leven 
Een jong en schuldloos hart het streelendst uitzicht geeven, 
Waarin 't benaauwd Egine, ons dierbaar Vaderland, 
Zich billyk had gevleid met mynen onderstand, 
Moet ik een offer aan Athenes wraakzucht strekken. 
'k Zal door lafhartigheid myn glori niet bevlekken; 
En sterf, wyl 't wezen moet, gewillig, zonder schuld. 
Maar ach! uw wanhoop, die myn ziel met schrik vervult, 
Vermeestert al myn' moed. Ik heb de felle slagen, 
Door 't lot my toegebragt, met fier geduld gedraagen; 
Doch dat myn Moeder zich... Onlydelyk verdriet!.. 
Spaar, spaar myn bloedend hart. Helaas! gy antwoord niet!.. 



{==436==} {>>pagina-aanduiding<<}



Gelonide. 
't Strekt my tot grooter troost terstond het licht te derven, 
Dan, oud en kinderloos, als balling om te zwerven. 
Wat is 'er, na uw dood, 't welk my aan 't leven bind, 
Beroofd van myn' Gemaal, myne Ouders en myn Kind? 




Eurimedon, 
tegen Archidamas en Myronides. 
Uw beider edele aart is me in den Raad gebleeken. 
Gy ziet een droeve Weêuw schier onder 't leed bezweeken; 
Red haar, weldaadig, van de wanhoop die haar moord. 




Myronides. 
Wy stemmen in uw beê, door uwe deugd bekoord. 




Archidamas. 
Wy zullen duurzaam voor haar rust en welzyn waaken. 




Gelonide. 
Om my van dag tot dag elendiger te maaken. 
ô Myn Eurimedon! waartoe dit wreed verzoek? 
Waartoe meer lydens in een leven, dat ik vloek? 
Ik volg u in de dood. Laat my niet vruchtloos smeeken. 
Eurimedon omhelst haar. 
Ge omarmt my, spraakeloos! Wat doet u dus verbleeken? 
Wat zie ik? Groote Goôn! hy is alreê geslagt. 
Myn toeverlaat! wie heeft die wonde u toegebragt? 
Komt ge in uw Moeders arm der moordren woede ontduiken? 
Omhels my voor het laatste! ik zal uwe oogen luiken. 

{==437==} {>>pagina-aanduiding<<}

ô Wreedaarts! ziet hoe 't bloed hem langs de kleeders vliet. 
Myn Zoon! Gy vlucht! Vertoef. Ik ben uw moorder niet. 




Hezioné. 
Myn waarde Gelonide. 




Gelonide, 
weenende. 
Ach! waare ik nooit gebooren! 




Eurimedon. 
Weldaadig Godendom! wilt myn gebed verhooren! 
Beschermt haar; staat haar by in haaren ouderdom! 
Tegen Archidamas en Myronides. 
'k Verlaat my op uw woord. 
Tegen Pizander. 
Gelei my wederom. 




Zesde tooneel.

Gelonide, Hezioné, Archidamas, Myronides.


Gelonide. 
Vertoef, myn Zoon! vertoef. Keer weder, op myn bede. 
Laat my niet eenzaam hier. Keer; neem uw Moeder mede. 
Schenk my dit jongst bewys van kinderlyke trouw. 
Hy hoort my niet. Ik volg... 


Zy wil vertrekken.

{==438==} {>>pagina-aanduiding<<}



Archidamas, 
haar wederhoudende. 
Houd stand, bedrukte Vrouw. 
Waar heen dryft u de smart? Gy kunt den ramp niet keeren. 




Gelonide. 
Waartoe weêrhoud ge my? Denkt gy myn dood te weeren? 
Of strekt de kleine troost Athenes Volk tot hoon, 
Dat ik den geest geeve in het byzyn van myn' Zoon? 




Myronides. 
Geloof ons, Gelonide, uw arbeid is verlooren. 
Ontzie der Goden wraak. Zult gy hun offer stooren? 
Gy, wier verheven deugd elk eerbied waardig keurt! 
't Is billyk dat uw hart een' dierbren Zoon betreurt; 
'k Betreur den mynen ook; laat ons hun lot beklaagen; 
Doch laaten we ook onszelf hun glori waard' gedraagen. 




Gelonide. 
Duld gy myn byzyn by dat gruwzaam offer niet, 
Geleî my dan voor 't Volk: wie weet, myn zielverdriet 
Zal mooglyk in hun hart een vonk van deernis wekken, 
En tot behoud myns Zoons, myns dierbren Zoons verstrekken. 
Of, zo de bede van een Moeder voor haar Kind 
In hun versteend gemoed geen mededoogen vind; 
Indien ze ontmenschter zyn dan woedende barbaaren; 
Welaan, vertoon my dan aan al de Vrouwenschaaren: 
Zy weeten welk een smart en wreede boezempyn 

{==439==} {>>pagina-aanduiding<<}

Het aan een Moeder kost van Kroost beroofd te zyn: 
Haar medelyden zal myn' jammerkreet verschoonen; 
Zy zyn óók Moeders; ach! zy minnen óók haar Zoonen. 




Myronides. 
Gy zoekt vergeefs naar troost in uwe droefenis 
Langs wegen waar voor u geen troost te vinden is. 
Gy kunt niets by het Volk, niets by de Vrouwen winnen. 




Gelonide. 
Ach! zyn zy dan ontaart in selle tygerinnen? 
Nog hoed een tygerin haar jong in tyd van nood; 
En ik, ik zou myn Kind niet redden van de dood? 
De Moederlyke smart zou tygers zelfs beweegen. 
Ik smeek 't behoud van één', uw beê behield 'er negen: 
Men stond ze u allen toe; en zou de wreedheid één' 
Ontzeggen kunnen aan myn jammerlyk geween? 
Zy ziet Leotichides, en streeft hem te gemoet. 
Waar toefde gy dus lang? Laat ge in het leed my smooren? 
Men rooft, men moord myn' Zoon; hy is voor my verlooren. 





{==440==} {>>pagina-aanduiding<<}

Zevende tooneel.

Gelonide, Hezioné, Archidamas, Myronides, Leotichides.


Leotichides. 
Ik heb de Burgery tot deernis aangezocht, 
Maar noch door dreigen noch gebeên iets uitgewrocht. 
En ach! Athene zal welhaast meer offers dooden. 




Gelonide. 
Wat zegt ge! 




Leotichides. 
Toon uw' moed; thans hebt gy moed van nooden. 
Egine... 




Gelonide. 
Spreek. Egine... 




Leotichides. 
Is in Athenes magt. 
Ikzelf heb 't schip gezien, dat deze tyding bragt. 
Een deel des armen volks.... 




Gelonide, 
haar aangezicht met haaren sluier dekkende. 
ô Onheil zonder voorbeeld! 
Myn Vaderland verheerd! Myn Zoon ter dood veroordeeld! 

{==441==} {>>pagina-aanduiding<<}

Zy vertrekt in den Tempel. 




Archidamas, 
tegen Hezioné. 
Egines ondergang verscheurt haar zwoegend hart. 
Getrouwe, sta haar by; vertroost haar in haar smart. 




Hezioné. 
Ach! zal myn zwakke troost iets op haar ziel vermoogen? 
'k Versmelt met haar van rouwe en teder mededoogen. 
Zy volgt Gelonide. 




Agtste tooneel.

Archidamas, Leotichides, Myronides.


Myronides. 
Hoe ongewis is 't lot der volken op deze aard'! 
Egine, korts alom door koopvaardy vermaard, 
't Welk met Athene zelf durfde om den voorrang stryden, 
Word thans een voorwerp van elende en medelyden. 




Leotichides. 
't Atheensche Volk, 't welk thans luidruchtig zegeviert, 
En nog met spyt herdenkt hoe fel 't beleedigd wierd, 
Zweert driftig, zo het zich naar zynen wensch moog' rechten, 
De Tempels en de Stad ten gronde toe te slechten; 
En doemt de Eginers tot de dood of slaverny. 



{==442==} {>>pagina-aanduiding<<}



Myronides, 
tegen Archidamas. 
Ik hoor gerucht. De tyd des offers is naby. 




Archidamas. 
Hoe gaarne ons aller hart den Jongling zou verschoonen, 
Wy zyn, helaas! verpligt dit schouwspel by te woonen. 




Leotichides. 
'k Bezweer u by Jupyn, dat gy u nog laat raên. 
Dit offer zal Athene op bloed en traanen staan. 




Myronides. 
Wat onheil ons daardoor van Sparte sta te wachten, 
Ons hart blyft zonder schuld als we onzen pligt betrachten. 
Men volg' den strengen last ons door het lot geboôn, 
En wachte Athenes heil of onheil van de Goôn. 


Einde van het vierde Bedryf.







{==443==} {>>pagina-aanduiding<<}

Vyfde bedryf.

Eerste tooneel.

Iphidamas, Hezioné.


Iphidamas. 
Zo zien wy 't Godendom zichzelven recht verschaffen, 
En door Egines val de heiligschenners straffen. 
Dit leere ons, dat wy nooit hunne oppermagt versmaên, 
Of ooit ons van de hulde aan hen verpligt ontslaan. 
'k Voed echter deernis met der Burgren ongevallen. 
De schuld van 't slechtste deel bewerkt den ramp van allen. 




Hezioné. 
Nog meer beklaagt myn ziel het lot van myn Vriendin. 
Ach! leed zy niet genoeg door haare kindermin? 
Moest zy, by de angsten die inwendig haar verscheuren, 
Ook nog den ondergang haars Vaderlands betreuren? 




Iphidamas. 
Ik zag haar, door dien schok naar 't scheen geheel verdoofd, 
Met een gedekt gelaat en nederhangend hoofd, 
By 't outer van Minerve op de aarde neêrgeboogen. 
Ik sprak haar vruchtloos aan, met haar verdriet bewoogen. 
Zy gaf noch blyk noch schyn dat zy myn taal verstond. 



{==444==} {>>pagina-aanduiding<<}



Hezioné. 
Geen troost verzacht dit uur haar dubble hartewond'. 
Haar treurig denkbeeld volgt, in al den drang der schaaren, 
Het voorwerp van haar liefde al siddrend naar de altaaren. 
De opééngehoopte elende is sterker dan haar kracht. 
Wie zal, wie kan, helaas! als 't offer is volbragt, 
Haar van Eurimedons verscheiden kennis geeven? 
Zy zal dit naar bericht gewis niet overleeven. 




Iphidamas. 
Dit is een treurig deel van 't ampt, door my bekleed. 
Een, die zyn dagen in den outerdienst besteed, 
Moet, aan dien dienst getrouw, het volk ten voorbeeld strekken, 
En nooit zich aan zyn' pligt, hoe zwaar die valle, onttrekken. 




Hezioné. 
Daar nadert Gelonide. ô Goôn! wat heeft zy voor? 



Tweede tooneel.

Iphidamas, Hezioné, Gelonide.


Iphidamas, 
tegen Gelonide, die, uit den Tempel getreeden zynde, wil vertrekken. 
Verlaat ge, in dezen staat, Minervaas Tempelchoor? 
Waar dryft de wanhoop u? Vertoef hier by uw Vrinden. 
Op welk een stede kunt ge u veiliger bevinden? 

{==445==} {>>pagina-aanduiding<<}

Tegen Hezioné. 
Zy zucht, en antwoord niet. 




Hezioné. 
Myn Hartvriendin! houd stand. 
Zie uw Hezioné. 




Gelonide, 
haar' sluier opslaande, en Hezioné aanziende. 
ô Zoon! ô Vaderland! 




Iphidamas. 
Tracht met geduld den last, u opgelegd, te draagen. 
Gy ziet ons, ongeveinsd, uw' wreeden ramp beklaagen. 
Waar kunt gy grooter trouw erlangen in den nood? 
Wie zal uw trooster zyn, zo ge ons begeeft? 




Gelonide. 
De dood. 




Hezioné. 
Leef, waarde Gelonide! 




Gelonide. 
ô Boorden van Trezene! 
Egine! Eurimedon! ô Al te wreed Athene! 




Iphidamas. 
Wyt aan Minervaas stad uw schriklyk onheil niet, 
Daar gy den gantschen Raad met u bewoogen ziet. 
Heeft niet de Veldheer zelf de Eginers blyk gegeeven 
Van deernis?.. 



{==446==} {>>pagina-aanduiding<<}



Gelonide. 
Zwyg, ach! zwyg; dit kost myn' Zoon het leven. 




Hezioné. 
De Vorst van Sparte spoed zich driftig herwaart aan. 




Gelonide. 
Myn ongelukkig Kind! nu is 't met u gedaan. 




Derde tooneel.

Iphidamas, Gelonide, Hezioné, Leotichides.


Iphidamas. 
Wat spelt uw komst, ô Vorst! 




Leotichides. 
Ik heb niets kwaads te ontdekken; 
Maar iest, 't geen u en elk verwondring zal verwekken. 
Tegen Gelonide. 
Uw Vaderland, 't is waar, viel in Athenes magt; 
Doch 't is, hoe schuldig, niet tot slaverny gebragt. 




Gelonide. 
Myn Vaderland bleef vry! 




Iphidamas. 
Hoe kan zulks mooglyk wezen? 




Leotichides. 
Egines onheil scheen ten hoogsten top gereezen; 

{==447==} {>>pagina-aanduiding<<}

Held Theramenes, die de t' saamgevoegde vloot 
Van ons en van Corinthe, op last des Staats, gebood, 
Bericht van 't ongeluk 't Gezantschap wedervaaren, 
Begaf zich fluks te lande aan 't hoofd der waterschaaren. 
Het rooversrot, bewust van zyn te kleene magt, 
Had, op het bergen des gewyden buits bedacht, 
Dien in twee kielen reeds in 't heimelyk doen scheepen, 
Uit zorg of 't onverhoeds mogt worden aangegreepen. 
Thans, door des vlootlings komst in zyne rust gestoord, 
Begaf 't zich in der yl by al den roof aan boord. 
Hun langgewenschte vlucht kwam 't ovrig volk te stade; 
't Welk straks zich onderwierp en aanhield om genade. 




Iphidamas. 
't Is veel indien 't gehoor kon vinden in dien stond. 




Leotichides. 
't Beklaagenswaardig volk had, op zyn' eigen grond, 
Door 't zedenloos gespuis niet min dan wy geleeden. 
Ook vond de stad een' steun, in deze omstandigheden, 
Aan 't ongewenscht bericht, dat Xerxes, die eerlang 
Zyn' roem wil vesten op der Grieken ondergang, 
Met een ontzagchlyk heir gereed is op te komen; 
En dat zyn vloot bereids den togt heeft aangenomen. 
Gy weet hoe magtig steeds Egine was ter zee: 
't Heeft plegtig aangeboôn, in 't nadrend oorlogswee, 

{==448==} {>>pagina-aanduiding<<}

Ons te onderschraagen met een vloot van tagtig kielen. 
Wat zal 't ons baaten, dat we ons onderling vernielen? 
Men werkt slechts langs dien weg den Vyand in de hand. 
Dus heeft men, steunende op zo sterk een' onderstand, 
Reeds met Egines Staat een vreêverdrag geslooten, 
Indien Athene stemt in d' eisch der Bondgenooten. 




Gelonide. 
Athene zal dien eisch nooit stemmen; neen, ô neen! 




Iphidamas. 
Men ziet somtyds geschiên 't geen ons onmooglyk scheen. 




Leotichides. 
De Raad en Burgery scheen twyflende in 't verkiezen; 
Athene wilde ongaarne Egines hulp verliezen. 
Aan de andre zyde scheen de tempelroof, de hoon, 
En bovenal de moord van 's Veldheers braaven Zoon 
En zynen lotgenoot de wraakzucht aan te noopen. 




Iphidamas. 
Een moeijelyke keus! Hoe is dit afgeloopen? 




Leotichides. 
De dappre Veldheer heeft het pleitgeding beslist. 
Atheners, sprak de Held, waartoe vergeefs getwist? 
Zoud ge onbedacht uzelv' en uwe Bondgenooten, 
In 't hagchlykst tydgewricht, van zo veel hulp ontblooten? 
De heiligschenners, door hunne euveldaên berucht, 

{==449==} {>>pagina-aanduiding<<}

Zyn, verr' van 't Eiland, reeds in volle zee gevlucht, 
Waar hen de wraak der Goôn gewis zal achterhaalen. 
Egine moet de schuld dier wreedaarts niet betaalen. 




Iphidamas. 
Ik had van 's Veldheers deugd niets minder my verbeeld. 
Gezegend zy 't Gewest, dat zulke Helden teelt! 




Leotichides. 
Terwyl hy minzaam 't hart der Burgren zocht te winnen, 
Liep weder een galei in Pyles haven binnen 
Met tyding, dat een deel der vloot niet had gedraald, 
Maar 't vloekrot nagezet, allengs hen achterhaald, 
En, na een scherp gevecht, schoon zy zich dapper kweeten, 
Hun kielen overmand, en hen in zee gesmeeten. 
Op deze blymaar' rees de vreugd des Volks in top; 
Men gaf den Held gehoor; het wraakgeschrei hield op; 
En 't Eiland, dat nog korts het ergste had te schroomen, 
Is door den Raad en 't Volk in vriendschap aangenomen. 




Iphidamas. 
Goôn! geeft dat dit besluit tot aller heil gedy'! 




Gelonide. 
De roovers zyn gestraft; myn Vaderland blyft vry: 
Maar ach! wat zal myn ziel de kalmte wedergeeven? 
De straf der moordren zal myn' Zoon niet doen herleeven. 
Gy meld my niets van hem, helaas! hy is geslagt. 



{==450==} {>>pagina-aanduiding<<}



Leotichides. 
Hy wierd, toen ik vertrok, naar de offerplaats gebragt. 




Gelonide, 
weenende. 
Naar de offerplaats! neen, zeg de moordplaats van Athenen. 
Het uur, zo lang geducht, is dan, helaas! verscheenèn, 
Waarin de wellust van myn hart den doodsnik geeft! 
Eurimedon! gy sterft, en ach! uw Moeder leeft! 
Vind, vind de onnoozelheid dan nergens mededoogen! 




Vierde tooneel.

Gelonide, Hezioné, Leotichides, Iphidamas, Archidamas.


Archidamas. 
ô Ja, het Godendom is met haar leed bewoogen. 




Gelonide. 
Helaas! 




Leotichides. 
Dit blykt. 




Archidamas. 
Houd op, en hoon Apollo niet, 
Die in dit oogenblik den Jongling bystand bied. 




Gelonide. 
Wat zegt ge? Hy! Myn' Zoon! Ik voel myn leden beeven. 



{==451==} {>>pagina-aanduiding<<}



Archidamas. 
Apollo, die hem hoed, zal hem u wedergeeven. 




Gelonide, 
tegen Iphidamas. 
Is 't mooglyk! Hoor ik recht? Verwerft myn hart zyn beê? 
Tegen Leotichides. 
ô Leotichides! 
Tegen Hezioné. 
ô Myn Hezioné! 




Leotichides, 
tegen Archidamas. 
Myn Vriend, wat moeten we uit dees duistre taal besluiten? 




Iphidamas. 
Zo u geen waan misleid, schroom niet u klaarder te uiten. 




Archidamas. 
Hoe! twyfelt ge aan 't bericht? Hoor een gebeurtenis, 
Waarvan, in ons Gewest, tot nu geen voorbeeld is. 
Tegen Leotichides. 
Gy zaagt, benevens my, wanneer gy van my scheidde, 
Hoe 't Volk Eurimedon naar de offerplaats geleidde. 
De Priesters gingen vóór, in staatelyken stand, 
Omringd door 't choorgezin, met fakkels in de hand. 
Toen volgde Eurimedon, in plegtige gewaaden, 
Om 't jeugdig hoofd bekranst met bloemen en met bladen. 
Hy trad bezadigd voort, en groette met een lagch 
De vrienden zyner jeugd, die hy van verre zag. 

{==452==} {>>pagina-aanduiding<<}

Zyn schuldeloos gemoed blonk uit zyn vriendlyke oogen. 
Elk, die hem aanzag, weende, ontroerd door mededoogen. 
Hy bleef alleen bedaard. 't Scheen of de Jongeling 
Eer naar een staatlyk feest, dan naar zyn grafplaats ging. 




Gelonide. 
Helaas! zo gaat een lam, een weêrloos lam ter slagting. 




Archidamas. 
De Atheensche Raad gaf hem een sterk bewys van achting. 
Toen hy genaderd was tot aan Apolloos choor, 
Verscheenen we ook aldaar. Philocles ging ons vóór; 
Hy trad, aan 't hoofd des Raads, 't onschuldig offer nader, 
En sprak: ô Eedle Zoon van een' beroemden Vader! 
Gy toonde u groot tot nu, toon verder uw geduld 
En onbezweeken moed, en ken ons vry van schuld. 
Wy kunnen d'eisch van 't lot bepaalen noch weêrstreeven. 




Iphidamas. 
Wat sprak hy op die taal? 




Archidamas. 
'k Heb u myn dood vergeeven, 
En houde u vry. Myn ziel, die alle wraak verbant, 
Wenscht aan Athene heil als aan myn Vaderland, 
Aan Argos, aan Corinthe, en aan 't meêdoogend Sparte. 
Het heil van Griekenland lag me altoos na aan 't harte. 



{==453==} {>>pagina-aanduiding<<}



Gelonide. 
ô Myn Eurimedon! uw deugd hield altoos stand. 




Leotichides. 
Hy smeekte, in 't uiterste uur, nog voor ons Vaderland! 




Iphidamas. 
Deze edelmoedigheid moest zelfs den Goôn bekooren. 




Archidamas. 
Terwyl we aandachtig naar des Jonglings woorden hooren, 
En 't achtbaar Priesterdom 't gereedschap vast bereid, 
Waarvan 't zich dienen moet in deze plegtigheid, 
Gaat, op het onverwachtste, Apolloos Tempel open; 
En, daar wy twyflen wat men vreezen moet of hoopen, 
Treed de Opperpriester, in zyn staatlykst feestgewaad, 
Te voorschyn; wenkt het Volk tot stilte; groet den Raad; 
En spreekt in 't einde aldus: ô Burgers van Athenen! 
Apollo is verzoend. 




Gelonide, 
de oogen en handen ten hemel heffende. 
Apolloos toorn verdweenen! 
ô Onverwachte vreugd! 




Archidamas. 
Hy heeft zich recht verschaft, 
Dus voer de Priester voort, en 't schuldig rot gestraft; 
Hen naar den Styx verjaagd door uwe vlootelingen. 
Dees dag verstrekke Athene een' dag van zegeningen. 

{==454==} {>>pagina-aanduiding<<}

Apollo eischt geen bloed: werpt de offermessen neêr, 
En schenkt deez' eedlen Zoon zyn droeve Moeder weêr: 
Hy zal, door Mars gesterkt, den roem des Staats vergrooten, 
En Xerxes vloot doen vliên voor 's Lands veréénde vlooten. 




Gelonide. 
Vond dit bevel gehoor by 't Volk en by den Raad? 
Verschoon myn ongeduld; heb deernis met myn' staat. 




Archidamas. 
Een onverwachte kreet, van alle zy' verheven, 
‘Men volge Apolloos last! Men schenk' den Jongling 't leven!’ 
Gas spoedig blyken van des Volks genegenheên. 
Wy voegden onze stem by die van 't algemeen. 
Fluks wierd Eurimedon, op aller welbehaagen, 
Van 't sierlyk wollen snoer om hand en arm ontslaagen. 
Hyzelf gaf, spraakeloos, aan zyn' Verlosser eer, 
En lei', geknield, zyn' krans voor Febus outer neêr. 
Had gy uw' Zoon gezien in eenen drang van menschen, 
Begroet met handgeklap en hartelyke wenschen 
Voor zyn geluk en 't uwe, in uwen ouderdom; 
Had gy 't gejuich gehoord, dat tot de wolken klom, 
Gy had... 




Gelonide. 
Vertoef, myn Vriend. 'k Ben magtloos meer te draagen. 
ô Myn Eurimedon! ô Blydschap myner dagen! 

{==455==} {>>pagina-aanduiding<<}

Waard' voorwerp van myn hoop! zal ik, na zo veel smart, 
U leevend wederzien, u drukken aan myn hart? 
Apollo, die myn heil zo glansryk doet herryzen! 
Hoe zal ik u, naar eisch, erkentenis bewyzen! 




Hezioné. 
Wat wil dit groot gejuich? 




Gelonide, 
Eurimedon ziende. 
Versterkt my, goede Goôn! 




Vyfde tooneel.

Gelonide, Hezioné, Leotichides, Archidamas, Iphidamas, Philocles, Melanthus, Timoleon, Hippomedon, Timagoras, Megacles, Ismenias, Agis, Myronides, Eurimedon, Pizander, Wachten.


Eurimedon, 
Gelonide omhelzende. 
ô Moeder! al myn vreugd! 




Gelonide, 
in de armen van Eurimedon. 
ô Myn beminde Zoon! 
Zie ik u aan myn liefde en traanen weêrgegeeven! 




Eurimedon, 
tegen Gelonide. 
Om 't Vaderland ter eere en u ten troost te leeven. 



{==456==} {>>pagina-aanduiding<<}



Philocles, 
tegen Gelonide. 
Ik wensch, uit naam des Raads, u ongeveinsd geluk. 




Archidamas, 
tegen Gelonide. 
Wy allen deelden korts, meêdoogende, in uw' druk, 
En deelen thans, verheugd, in 't heil door u verkreegen. 




Myronides. 
'k Verheug me, ô Gelonide! in uw' verworven zegen. 
Apollo geeft uw Telg aan uw gebeden weêr; 
Doch ik, van Kroost beroofd, ik ben geen Vader meer! 
Tegen Eurimedon. 
Uw deugd, Eurimedon! blonk glansryk in myne oogen. 
Haar luister heeft de Goôn tot uw behoud bewoogen. 
Trek nevens my te velde, en strek my voor een' Zoon. 




Eurimedon. 
Uwe edelmoedigheid verdiende een grooter loon. 
Ik zal myn daaden naar uw loflyk voorbeeld richten, 
En tevens, als een Zoon, my kwyten van myn pligten, 
Door u met tederheid en trouw ten dienst te staan. 




Philocles. 
Is Leotichides thans over ons voldaan? 




Leotichides. 
Dees heilryke ommekeer verdryft alle ongenoegen. 
Wy zullen onze vloot eerlang by de uwen voegen, 
Opdat men Xerxes magt uit Griekenland verdryv', 

{==457==} {>>pagina-aanduiding<<}

En dit beroemd Gewest de troon der Vryheid blyv'! 




Iphidamas. 
De gunst van 't Godendom zal daartoe medewerken, 
En wetlooze overmagt eeuw uit eeuw in beperken! 
Gewyde Reien, toont uw trouw voor 's Lands belang, 
En roemt Apollo en Minerve in uwen zang. 




Zesde tooneel.

Philocles, Archidamas, Melanthus, Timoleon, Hippomedon, Timagoras, Megacles, Ismenias, Agis, Leotichides, Myronides, Gelonide, Hezioné, Eurimedon, Iphidamas, Rei van Priesteren en Priesterinnen, Pizander, Wachten.

Zang van Priesteren. 
Wy zien dit heilryk uur Athenes roem herleeven: 
Apollo waakte voor 's Lands eer; 
Hy heeft der moordren rot naar 't hart der zee verdreeven; 
En plofte ze in den afgrond neêr. 
Geraakt door Gelonides smarte, 
Nam hy 't behoud haars Zoons ter harte, 
En gaf den jongen Held de blyde Moeder weêr. 

{==458==} {>>pagina-aanduiding<<}

Tegenzang van Priesterinnen. 
Minerva zorgt met hem voor 't heil der Grieksche Staaten, 
En waakt voor haardstede en altaar. 
De Weduw en de Wees, die zich op haar verlaaten, 
Zyn veilig, zelfs in 't grootst gevaar. 
Zy zal 's Lands Helden bystand bieden; 
Geweld en Dwinglandy doen vlieden. 
De Grieksche Vryheid zwicht voor geen Geweldenaar. 



	Slotzang.
Choor van Priesteren en Priesterinnen. 
Apollo doet alom het choor der kunsten bloeien. 
Minerva kweekt de wysheid aan. 
Athene zal door hen in eer en luister groeien, 
Zo lang het aardryk zal bestaan. 
Zy zullen de onschuld steeds behoeden, 
Hoe fel de ramporkaanen woeden; 
Maar heerschzucht en geweld rampzalig doen vergaan. 


EINDE.




(*) Den eersten October, 1187.


