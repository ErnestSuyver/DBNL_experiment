
    
        
            
                Onze voorouders in verschillende taferelen geschetst. Deel 3
                Jacob van Lennep
            
            
                GEBRUIKT EXEMPLAAR
                exemplaar universiteitsbibliotheek Leiden, signatuur: 1224 C 5
                
                ALGEMENE OPMERKINGEN
                Dit bestand biedt, behoudens een aantal hierna te noemen ingrepen, een
                    diplomatische weergave van Onze voorouders in verschillende taferelen geschetst van Jacob van Lennep uit 1841. Het gehele werk bestaat uit vijf delen.
                
                REDACTIONELE INGREPEN
                Bij de omzetting van de gebruikte bron naar deze publicatie in de dbnl is een aantal delen van de tekst niet overgenomen. Hieronder volgen de tekstgedeelten die wel in het origineel voorkomen maar hier uit de lopende tekst zijn weggelaten. Ook de blanco pagina's (p. II, IV, 2, 348, 350 en 402) zijn niet opgenomen in de lopende tekst.
                
                [pagina I]
                onze VOOROUDERS IN VERSCHILLENDE TAFEREELEN GESCHETST.
                
                [pagina III]
                onze VOOROUDERS, in verschillende tafereelen geschetst door Mr. J. VAN LENNEP.
                derde deel.
                [illustratie]
                Bladz. 40.
                Te AMSTERDAM, bij
                P. MEIJER WARNARS.
                MDCCCXLI.
                
               
            
                
                    2010 dbnl
                    
                
                lenn006onze03_01
            
            ebook
                unicode
            
            
                Jacob van Lennep, Onze voorouders in verschillende taferelen geschetst. P. Meijer Warnars, Amsterdam 1841
                
            
        
        
            DBNL-TEI 1
        
               
           
               Onze voorouders in verschillende taferelen geschetst. Deel 3
               Jacob van Lennep
               
               
               
                   
                   
                   
               
           
           
           
           
               
           
           
               
               
           
           
           
           
       
       
           
               Onze voorouders in verschillende taferelen geschetst. Deel 3
               Jacob van Lennep
               
               
               
                   
                   
                   
               
           
           
           
           
               
           
           
               
               
           
           
           
           
       


            
                2010-01-18
                
                    CB
                
                colofon toegevoegd
            
        
    
    
Verantwoording 

Dit tekstbestand is gebaseerd op een bestand van de Digitale Bibliotheek voor de Nederlandse Letteren (https://www.dbnl.org)

Bron: Jacob van Lennep, Onze voorouders in verschillende taferelen geschetst. P. Meijer Warnars, Amsterdam 1841
 
Zie: https://www.dbnl.org/tekst/lenn006onze03_01/colofon.php

In dit bestand zijn twee typen markeringen opgenomen: paginanummering en illustraties met onderschriften. Deze zijn te onderscheiden van de rest van de tekst door middel van accolades: {==13==} {>>pagina-aanduiding<<} {==Figuur. 1: Onderschrift van de afbeelding.==} {>>afbeelding<<} 

        
            
            
        
        

{==1==} {>>pagina-aanduiding<<}

De koorknaap.


{==3==} {>>pagina-aanduiding<<}

De koorknaap.

I.


Het Rijk, dat Karel de Groote gesticht en zoolang hy leefde met vaste hand had in bedwang gehouden, was na zijn dood, even als dat van Alexander, tusschen meer dan eenen erfgenaam verdeeld geworden. Maar, zoo men onder de opvolgers van den Macedoonschen Vorst nog helden vond, die onder hem de krijgskunst geleerd hadden en wier moed hen waardig maakte een kroon te dragen, zy die Karels plaats vervingen, waren, op eene enkele uitzondering na, zwakke en onbeduidende Vorsten, meer geschikt om in de monnikscel gebeden te prevelen of zich in de hofzaal aan wellustige genietingen over te geven, dan om de teugels van den staat of den staf des veldheers te voeren: en onder en nevens hen verhieven zich stoute en machtige vazallen, aan wier aanmatigingen zy buiten staat waren het hoofd te bieden, en van wier grillen zy afhankelijk werden. En, wat erger was, een onverschrokken volk van zeeroovers, wier verschijning, reeds in de laatste dagen van Ka-
{==4==} {>>pagina-aanduiding<<}
rels leven, hem de toekomst met schrik had doen te gemoet zien, een volk, in zeevaart- en oorlogskunst, in volharding en stoutheid boven al zijn tijdgenooten uitmuntende, roof en oorlog heilig achtende en in zijn driesten overmoed niets ontziende, een volk, dat als een onweêrswolk kwam opdagen waar het minst verwacht werd, en dood en verderf achter zich liet, had geheel Europa cijnsbaar gemaakt aan zijn plunderzucht: en, van de Britsche kusten tot aan de eilanden der Middelzee, beefde alles voorde kinderen der grimma herna (of grimmige landstreek), gelijk zy gewoon waren zich met trotsche zelfvoldoening te noemen.
De voorspoed, aan hun wapenen gehecht, had hun hebzucht doen groeien: zy vergenoegden zich niet meer met de buit naar huis te slepen, aan de verwoeste kerken en heiligdommen, aan de in puin verkeerde steden en stapelplaatsen ontdragen: hun begeerte reikte weldra verder: zy wilden voortaan zich eigendommen verwerven, ja als meesters heerschen in die streken, welke zy vroeger slechts als tijdelijke verwinnaars bezochten: en in weinige jaren hadden zy zich als veroveraars in onderscheiden gewesten genesteld. Vergeefs was het, of men hen uitdreef: zy kwamen telkens als verjaagde hommels in grooteren getale op het aas terug, om den ontmoedigden ingezetenen hun scherpen angel te doen gevoelen.
Onder die gedeelten des Roomschen Rijks, welke in de laatste helft der negende eeuw aan hun geweld waren blootgesteld, behoorde ook het gewest der

{==5==} {>>pagina-aanduiding<<}



Friezen, onder welke benaming, toen in een ruimeren zin genomen, men de bewoners telde der landstreek, welke, van Keulen af, aan den Oostkant door Rhijn en IJssel en ten Westen door de zee besloten, zich Noordwaarts langs de zeekust uitstrekte tot aan de Wezer toe. Lang hadden de strijdbare ingezetenen, door wakkere krijgshoofden aangevoerd, de uitheemsche stroopers met wisselend geluk bestreden; maar eindelijk voor de overmacht moeten zwichten: en de Keizer zelf, - het voorbeeld volgende van den vos uit de fabel, die de bijen, welke hem plaagden, niet verjaagd wilde hebben, uit vrees van door een tweeden zwerm,

Met graeghen appetijt en even verschen hongher, 


te worden aangevallen, - de Keizer had met de leiders der overweldigers verbonden gesloten, hen in het land, dat zij veroverd hadden, tot Hertogen en Graven aangesteld, en aan zijn gunst alleen die voorwaarde gehecht, dat zij het hun toevertrouwde grondgebied tegen de invallen hunner landgenooten zouden beschermen. De machtigste, en in de geschiedenis meest beroemde onder die Noorsche gezachvoerders hier te lande, was Godfried, de zoon van Harold of Heriold, in naam 's Keizers leenman, en, in de daad, de eigendunkelijke beheerscher dezer gewesten. Wel hadden de Friezen nog enkele pogingen aangewend om zich aan den dwang des vreemdelings te onttrekken; maar het falen van hun opstand had slechts gestrekt om het gezach des geweldenaars te bevestigen en het ijzeren juk, dat hun schouderen drukte,

{==6==} {>>pagina-aanduiding<<}

nog knellender te maken. Sints dien tijd, ontmoedigd en verslagen, sleten de verarmde ingezetenen in de vervallen steden en op het platgeblakerd land een kommervol leven: en slechts in enkele grootmoedige harten glom nog een flaauwe vonk van hoop op wederwraak en betere dagen. Het was in dezen tijd, en toen Godfried het toppunt zijner macht bereikt had, dat de voorvallen plaats vonden, welke wy thands aan onze lezers gaan mededeelen.

Op een warmen zomerschen achtermiddag van het jaar 885 trok een kleine troep ruiters, noordwaarts op, de Brabantsche velden door. Aan hun hoofd reden twee personen, die in elk opzicht een volkomen tegenbeeld met elkander opleverden. De eene was een man van reeds gevorderde jaren, in wien men aan de zachtzinnige uitdrukking van een gelaat, dat geene andere rimpels droeg dan die van den ouderdom, reeds een geestelijk persoon zoude vermoed hebben, had niet de graauwe py, waarmede hy omgord was, en de kaal geschoren kruin hem daarvoor doen kennen. Zelfs de witte merrie, welke hy bereed, scheen van nature bestemd om iemand van zijnen stand te dragen: en de langzame, gelijke telgang, waarmede zy voortstapte, de schroomvallige wijze, waarop zy het hoofd liet hangen, gaven haar het voorkomen, als bevond zy zich niet op haar gemak te midden der kloeke en vurige rossen, die nevens haar voorttraden en met moeite gedwongen werden hun stap naar den haren te regelen. De ruiter daarentegen, die de linkerzijde bekleedde van den Proost (want de geestelijke

{==7==} {>>pagina-aanduiding<<}

vervulde deze waardigheid) was een zwaargebouwde, breedgeschouderde Noor, wiens voorkomen reusachtig zoude hebben geschenen, indien hy niet de gewoonte had gehad, om het bovenlijf eenigzins voorovergebogen te houden. Van het hoofd tot de voeten was hy in een maliekolder gestoken, die van zijn geheele persoon niets zichtbaar liet buiten een gelaat, dat in kleur en hardheid het robbevel evenaarde: een paar wenkbraauwen, waarvan de graauwe hairen zoo zwaar en lang waren, dat zy zich met de pinkers vereenigden, overschaduwden twee grijze oogen, wier uitdrukking onverbiddelijke gestrengheid teekende en waarvan het wit met evenveel adertjens als het voorhoofd met rimpels doorkruist was. En, wat aan het geheel nog meer vervaarlijks bijzette, waren de merken van twee geweldige houwen, waarvan de eene den halven neus weg had genomen en de andere een naad achtergelaten, die, van het rechter oor afdalende, de kaak en onderlip in tweeën deelde, en het gelaat zoo misvormd had, dat zelfs de moeder diens ruwen krijgsmans hem niet zoude herkend hebben.
De vercierselen, waarmede hy pronkte, waren meer geschikt om zijn rang en rijkdom aan te duiden dan om welstand aan zijn uiterlijke gedaante by te zetten: een dubbele keten van louter goud, weinig passende bij het ijzer der maliën, liep van den rechter schouder tot de linker heup en ondersteunde den zwaren oorlogsdegen, waarvan het gevest tot aan de kin reikte: in een haak van hetzelfde kostbare metaal, door eene der maliën heêngehaald, hing een dolk, met juweelen bezet en van een uitstekende bewerking; terwijl een

{==8==} {>>pagina-aanduiding<<}

kostbare purpere mantel, waardig de schouderen eener Keizerin te cieren, met zilveren lussen om zijn hals was vastgestrikt en achteloos over zijn rug sladderde. Behalve de beide voornoemde wapenen zag men nog een strijdakst aan den zadelknop van het moedige paard, dat, gelijk zijn ruiter, geheel in maliën gehuld was en voorzeker moeite zoude gehad hebben, zijn dubbelen last te torschen, indien het niet van een buitengewone gestalte ware geweest en sterk naar evenredigheid.
Ieder van deze beide personaadjen was door zijn gevolg vergezeld: dat van den Proost bestond slechts uit twee kloosterlingen, op muilezels gezeten, die onmiddelijk achter hem reden en tot wie hy nu en dan met vriendelijke gemeenzaamheid het woord richtte. De oudste van hen was een monnik, wiens onbeteekenend voorkomen geenszins de eer der afschildering verdient: de andere, een jongeling, die ongeveer achttien jaren oud scheen en het witte overkleed van een koorknaap droeg. Uit beider houding en gekat was op te maken, dat de reis in zulk gezelschap gemoedsbewegingen van geheel verschillenden aart bij hen deed ontstaan: de oudere geestelijke keek bijna altijd voor zich neder en een onwillekeurige huivering liep hem door het lijf, zoo dikwijls hy de wezenstrekken der woeste krijgslieden beschouwde: ja het viel niet moeilijk te bespeuren, dat het gezelschap zijner tochtgenooten weinig bekoorlijks voor hem bezat, en dat hy gaarne de eer van hun bijzijn had opgeofferd om rustig in zijn cel te zitten of litanyen in de kloosterkerk te zingen. Wat zijn jon-
{==9==} {>>pagina-aanduiding<<}
geren makker betrof, deze scheen beter in zijn zending getroost, en geenszins ontevreden, van de muffe kloosterlucht en den omgang met de vrome ordebroeders voor de vrije natuur en het gezelschap van meer woelige menschen te hebben verwisseld. Met de dartele nieuwsgierigheid, aan zijn leeftijd eigen, sloeg hy den vrijmoedigen blik om zich heen, beschouwde nu eens de voor hem geheel nieuwe landstreek, dan weder de wakkere krijgsgezellen, wier vlugge paarden hy benijdde, zoo dikwerf hy die met zijn nederig muildier vergeleek: ja wellicht ware hy in deze oogenblikken niet ongenegen geweest, de vooruitzichten, welke de geestelijke orde, die hy stond te omhelzen, en de gunst van den Proost hem beloofden, voor altijd vaarwel te zeggen, en de banier eens wakkeren bendehoofds te volgen. Reeds eenige malen had hy, om zijn weetlust te voldoen zich tot den monnik gewend; maar deze bewaarde meestal een angstig stilzwijgen of gaf slechts kort en flaauw bescheid op zijne vragen. Enkele reizen, de jeugdige beschroomdheid overwinnende, had hy een gesprek pogen aan te knoopen met de beide schildknapen des krijgshoofds; maar deze, even stug en onvriendelijk als hun meester, hadden hem nimmer met eenig antwoord verwaardigd, en door de wijze, waarmede zy op hem nederzagen, genoeg te kennen gegeven, dat zy een kloosterknaap hunnen omgang ten eenemale onwaardig keurden.
Behalve de bereids genoemde personen bestond de trein uit een twaalftal Noormannen, allen van 't hoofd tot de voeten gewapend en op kloeke rossen

{==10==} {>>pagina-aanduiding<<}



gezeten, en allen tot de zoodanigen behoorende, die ten strijde gingen als tot een feest, die nimmer eenig gevaar ontzien of hun rug naar den vijand gekeerd hadden: eindelijk, achteraan, reden eenige onvrijen, met de proviand en bagaadje belast.
De streek, welke onze reizigers doortrokken, was vroeger op verscheiden plaatsen bebouwd geweest, maar leverde thands de sporen op der onrustige tijden, welke men beleefd had; want de zomerkaden, die de bouw- en graslanden tegen het wassende rivierwater moesten beschutten, waren slecht onderhouden, en op vele plaatsen door vossen, mollen, en ander groot en klein ongedierte doorgraven; zoo dat sommige lage plaatsen in moerassen waren veranderd: de bouwlanden lagen braak: en ofschoon hier en daar het gras der weide welig was opgeschoten, nergens bespeurde men eenig vee; terwijl het kruid op het veld verschroeid werd en de zeis niet langer in gebruik scheen. De landstreek had het aanzien van ontvolkt te zijn; want men ontmoette niemand op den weg: en nergens getuigde een vriendelijke rook, die uit het dak opsteeg, dat de enkele hier en daar verspreide hutten eenige bewoners bevatteden.
De goede Proost had deze teekenen van verval en armoede sedert lang met een medelijdend gevoel beschouwd, hetwelk echter nog sterker bij hem zoude gewerkt hebben, indien hy aan dergelijke tooneelen minder gewoon ware geweest; maar de plaag des oorlogs, die hier gewoed had, was te algemeen, dan dat haar uitwerkselen hem hier meer dan elders zou-
{==11==} {>>pagina-aanduiding<<}
den getroffen hebben: bovendien, zijn goed en geen erg koesterend hart voedde de hoop, dat de onlangs gesloten vrede, zoo hier als elders, de welvaart zoude doen herleven. Hy kon niet nalaten deze blijde uitzichten, benevens de by hem ontstane gewaarwordingen aan den naast hem rijdenden krijgsman mede te deelen.
- ‘Zie hier een vruchtbare landstreek, Heer Graaf!’ zeide hy: ‘doch jammerlijk verwaarloosd! - Indien men, nu het eindelijk vrede is, slechts zorg draagt aan het water zijn behoorlijken afloop te verschaffen en eenige karren mest hierop te voeren, zult gij zien, welke heerlijke runderen hier geweid, en welk een overvloed van koren hier geteeld zal kunnen worden.’ -
- ‘Ik wil geloven, dat wijsheid van uw lippen vloeit,’ antwoordde Ravening (zoo was de Noorman geheeten) terwijl hij zich, naar de wijze van zijn land-aart, in een cierlijker taal uitdrukte, dan men van een woesten oorlogsman zoude verwacht hebben: ‘maar de zonen der zee-koningen verstaan de kunsten des vredes niet: en het is hun genoeg, te maaien waar anderen hebben gezaaid. Ik voor my althands, ik heb geleerd, de kogge op het bruischend zeeveld te sturen en den tienmaal sterkeren vijand voor mijn banier te doen verstuiven; maar nooit heeft Ravening of een van zijn stam de ploeg gehanteerd of het vee gemolken: en vergeefs zult gy van den Noorman vergen, den arbeid te verrichten, die slechts aan dienstmannen voegt.’ -
- ‘Laat dezen gerust aan de Friezen over,’

{==12==} {>>pagina-aanduiding<<}

zeide de Proost: ‘my heugt de tijd, dat zy overvloed van vee en koren op alle markten leverden.’ -
- ‘Mijn geheugen is hieromtrent zoo goed als het uwe,’ zeide Ravening: ‘ik ben de dagen niet vergeten, toen wy voor 't eerst, met het zwaard der overwinning in de eene en de fakkel der verwoesting in de andere hand, deze landen bezochten; toen stroomde ons het graan uit volle voorraadschuren tegen en men had de hand slechts uit te strekken om in melk en zuivel te tasten; - maar de voorraad is uitgeput: en het dienstvolk is niet dwaas genoeg om nieuw vee aan te fokken ten behoeve van zijn meesters.’ -
- ‘En waarom niet,’ vroeg de Proost: ‘indien het op bescherming kan rekenen? Hertog Godfried zal toch liever het bestier voeren over een rijk en welvarend, dan over een arm en uitgemergeld land.’ -
- ‘Het is bloote onwil van de luie slaven,’ zeide Ravening, aan wiens min schrandere geest zich het vraagstuk nooit uit dit oogpunt had voorgedaan: ‘gy spreekt de waarheid, monnik! zy moeten werken, en de kinderen der grimma herna zullen hen daartoe weten te dwingen; - maar zy steunen er op, dat onze meeste krijgsbenden zich buiten de marken bevinden. Godfried heeft hen nog te zacht behandeld: zy moeten het land bebouwen en vee fokken, opdat wy de vruchten van hun arbeid plukken.’ -
- ‘Zoo meen ik het niet,’ zeide de Proost, geheel ter neer geslagen door de uitlegging, welke Ra-
{==13==} {>>pagina-aanduiding<<}
vening aan zijn woorden gaf, daar het zijn bedoeling geweest was, ten gunste der onderdrukte landzaten te spreken, geenszins, hun lot te verzwaren: ‘hoe wilt gy, dat die ongelukkigen aan uw wensch voldoen zullen, nu gy hen van alles beroofd hebt? Gy hebt hen door de wapenen ten onder gebracht en oefent jegens hen het recht des overwinnaars uit: daar heb ik niet tegen; - maar vergeef my, het ware een gezonde staatkunde, om hen door een goede behandeling aan u te verbinden, hun toestand te verbeteren, hen in staat te stellen, onverhinderd, tegen de opbrengst van een betamelijke schatting, hun akkers te bebouwen en zich nieuw vee aan te schaffen. Daardoor zoudt gy niet slechts in hun belang, maar ook in 't uwe handelen.’ -
- ‘Gy wilt misschien, dat wy hun terug geven, wat wy als onze rechtmatige buit verworven hebben?’ vroeg Ravening, spottende.
- ‘Dat niet,’ antwoordde de geestelijke: ‘laat hen werken, hard werken zelfs; maar onthou ook den dienstman de bete broods niet, die hy in 't zweet zijns aanschijns verdient.’ -
- ‘Odin heeft dit land aan zijne kinderen gegeven,’ zeide Ravening: ‘en hunne tegenstrevers moeten de tuchtiging ondervinden, die hun hardnekkige wederstand verdiend heeft: wee den zoodanige, die geen onderwerping leert. Dat gespuis is lang genoeg hier geduld geworden: en niet een daaronder, of hy had verdiend, dat de wilgestrik om zijn hals werd toegehaald en hy, voor zijn huisdeur hangend, het gevogelte tot aas verstrekte.’ -

{==14==} {>>pagina-aanduiding<<}

- ‘Afschuwelijk!’ fluisterde een zachte stem achter hem.
- ‘Hm! wie mompelt daar?’ vroeg de norsche Graaf, omziende, ten einde te ontdekken, wie zich verstout had, zijne uitdrukking af te keuren. De gelaatstrekken zijner Noormannen stonden strak en onverschillig als altijd; maar toen hy verder rondblikte, zag hy het gelaat van den kloosterknaap met het rood der verontwaardiging overdekt.
- ‘Zijt gy de jonge haan, die zoo vroegtijdig reeds kraait?’ vroeg hy op een bitsen toon.
De jongeling verbleekte; want de sombere blik van Ravening zoude zelfs eenen krijgsman siddering hebben aangejaagd: hoeveel te meer eenen schuchteren knaap, als hy was, in schaduw der vreedzame kloostermuren opgetogen. Hy antwoordde niet; maar zag beschroomd voor zich neer, innig berouw over zijn onbezonnenheid gevoelende; want werkelijk was hy het geweest, die, zich niet kunnende bedwingen, aan zijn gevoel in den hierboven vermelden uitroep lucht had gegeven.
- ‘Parce linguae, puer!’ zeide de Proost, zich met een verwijtenden blik omwendende: ‘het voegt u niet, Uddo! de stem te verheffen in het bijzijn uwer meerderen. - Wees niet gebelgd op den knaap,’ vervolgde hy op een minzamen toon, terwijl hy zich weder tot den Noorman keerde: ‘hy is nooit buiten de stille wanden van ons klooster geweest en zijn hart huivert nog op het denkbeeld aan bloedige moordtooneelen.’ -
- ‘Hem zal misschien de gelegenheid verschaft

{==15==} {>>pagina-aanduiding<<}



worden, daarmede gemeenzaam te geraken,’ zeide Ravening: ‘voor als nog leere hy op zijn tong te waken, wanneer hy zich hier met de zonen van 't Noorden bevindt.’ - Dit gezegd hebbende, wendde hy den straffen blik, die tot nog toe op den jongeling gerust had, weder van hem af, terwijl de Proost, ongezind om verder ongenoegen uit te lokken, beter achtte, het onderwerp, dat daartoe aanleiding gegeven had, niet verder aan te roeren.
De zon was intusschen aan ’t dalen, en de schaduwen der ruiters, zich als zwarte reuzen over de oppervlakte van het veld uitstrekkende, verkondigden, dat de dag ten einde snelde.
- ‘Ik vrees dat wy heden avond het doel van onzen tocht niet zullen bereiken,’ zeide de Proost, nadat men eenigen tijd zwijgend had voortgereden.
- ‘By Ulfr!’ zeide Ravening: ‘indien het loome dier, dat gy berijdt, den gewiekten tred onzer vlugge rossen had kunnen evenaren, reeds voor lang zouden wy onder de gastvrije schouwe van het Steenen Huis gezeten zijn.’ -
- ‘Versma mijn telganger niet,’ hernam de Proost: ‘hy zoude het op den langen weg tegen uw zwaarbeladen paarden uithouden; maar zoo ik hem zijn gang liet gaan, liepen wy gevaar, mijn arme broeders in den streek te laten, wier ezels geen zulke groote stappen kunnen maken.’ -
- ‘De duif moet niet met den arend willen uitvliegen, noch de slek zich met het rendier in den wedloop wagen,’ zeide Ravening: ‘maar ook thands zouden spoed noch snelheid ons meer baten: de poort

{==16==} {>>pagina-aanduiding<<}

van het Steenen Huis gaat 's nachts voor den vreemdeling niet open. Beter zal het zijn, in het eerste gebouw, dat de noodige ruimte heeft, onzen intrek te nemen, en weder op weg te gaan, zoodra de bron des lichts uit het bloed van Hymer oprijst.’ -
De geestelijke boog het hoofd ten teeken van goedkeuring; want hy was vermoeid van den langen tocht, die tegen zijn gewone huiszittende levenswijze streed, en had reeds gevreesd, dat de Graaf het voornemen zoude gehad hebben, van zonder verder oponthoud de reize door te zetten. De verwachting echter van een behoorlijk nachtverblijf te vinden scheen niet zoo ras te zullen vervuld worden, en het duurde eenigen tijd, eer men iets zag dat naar een woning geleek, eenige hutten uitgezonderd, die naauwlijks dien naam konden verdienen, en, van leem of gevlochten rijzen vervaardigd, meer bestemd schenen om schapen of zwijnen dan om een edeler diersoort te bergen. Reeds werd Graaf Ravening ongeduldig; want de avondschemering begon te verflaauwen en er scheen zich geen uitzicht op te doen, dat men nog aan deze zijde der Maas onder dak zoude komen; terwijl het denkbeeld om de overvaart by nacht te doen alles behalve welkom was.
- ‘Weet dan niemand uwer,’ vroeg de Graaf, zich eindelijk tot zijn volgers wendende, ‘of er hier in de nabijheid geen kasteel of huizinge is, waar wij herbergzaamheid kunnen vinden?’ -
- ‘Zoo ik my niet bedrieg,’ antwoordde Gorm, een zijner schildknapen: ‘dan zijn wy niet ver meer verwijderd van den voormaligen valkenhof van Graaf

{==17==} {>>pagina-aanduiding<<}

Tietbold; en zoo men dat gebouw niet verder verwoest heeft, is het groot genoeg om ons te bevatten.’ -
- ‘Kent gy het gebouw?’ vroeg de Graaf.
- ‘Zoude ik niet?’ vroeg Gorm, terwijl hij zich langs den breeden knevel streek: ‘ik was er by, toen, nu vijftien jaren geleden, de brave Zeekoning Tosti het bestormen liet, en niet onder de laatsten, die de bres geklommen. Graaf Tietbold had de plaats versterkt en al die lompe boeren uit den omtrek er met have en vee een schuilplaats in gezocht; maar ik beloof u, niet een hunner heeft de plaats levend weer verlaten.’ -
- ‘Indien uwe woorden waarheid zijn,’ zeide Ravening, ‘dan zullen wy het nachtverblijf in de overgebleven muren slechts aan uilen en nachtvogels te betwisten hebben.’ -
- ‘Ik meen verstaan te hebben,’ zeide Gorm, ‘dat de Hertog, toen hy hier in 't land kwam, het aan de weduwe van Graaf Tietbold heeft teruggegeven, en dat zy er een bewaarder in gesteld heeft; - in allen gevalle zullen wy het spoedig gewaar worden; want ik zie ginds reeds de donkere daken tegen de heldere lucht uitkomen.’ -
- ‘Was Graaf Tietbold niet aan uwen Hertog vermaagschapt?’ vroeg de Proost aan Ravening.
- ‘Dat was hy,’ antwoordde deze: ‘want zijn vrouw Bertrada is, als Godfried, uit het bloed van Halfdan voortgesproten. Roruk, Harolds broeder was haar vader: - en des te minder vergeeflijk was het in den Teisterbander de wapenen tegen de Noormannen op te vatten; maar het heeft hem weinig gebaat,

{==18==} {>>pagina-aanduiding<<}

en zijn weduw mag het nog aan Godfrieds edelmoedigheid danken, die haar het slot te Heesch gelaten heeft, waar zy gerust haar dagen slijten mag.’ -
De Proost antwoordde niet op deze lofspraak; maar dacht by zich zelven, dat waarschijnlijk, indien Graaf Tietbold mannelijk oir had nagelaten, van hetwelk eenmaal te verwachten ware, dat het zijns vaders rechten zoude willen handhaven, de edelmoedigheid van den Noorman niet zoo glansrijk zoude geweest zijn. - Het zien van den valkenhof, welke zich nu op een geringen afstand aan hun oogen vertoonde, en de aankomst der kleine bende voor de poort, verhinderden de voortzetting van het gesprek.


II.

De voormalige valkenhof was een voor dien tijd vrij aanzienlijk gebouw, of liever een verzameling van onderscheidene gebouwen, meer of min uitgebreid, naar den aart hunner oorspronkelijke bestemming. Van eenen kant aan de rivier palende, was het aan de landzijde vroeger door steenen bolwerken beschut geweest, die nu grootendeels tot puin vervallen waren. Het hoofdgebouw, dat vroeger waarschijnlijk gediend had om den Graaf en zijn voorname gasten te huisvesten, wanneer zij de uitspanning der valkenjacht kwamen nemen, had deerlijk door brand en plondering geleden: de open lucht, die men door de tochtgaten en reten heen zag, toonde, dat zoowel de muur aan de tegenover-gestelde zijde, als het dak, waren ingestort, Alleen

{==19==} {>>pagina-aanduiding<<}



dat gedeelte van het gebouw, hetwelk te water was uitgebouwd, en van het overige door een uitgestrekt binnenplein gescheiden, had een meer bewoonbaar voorkomen; het stroodak scheen vernieuwd en de breuken waren hier en daar met leem gestopt of met planken dichtgespijkerd. Behalve deze beide gebouwen kwamen aan weerskanten nog ettelijke hokken, schuren en stallingen op het binnenplein uit, meest geheel of gedeeltelijk vervallen. In 't kort, alles te samen genomen had een treurig en verlaten aanzien, dat weinig geschikt was om de hoop op een goede ontvangst op te wekken: ja zelfs niemand vertoonde zich, toen Gorm, na afgestegen te zijn, met de ijzeren vuist op het buitenpoortje rammeide; zoodat de Noorman, onverduldig geworden, de deur opentrapte en het binnenplein betrad, waar de overigen, hun rijdieren aan den toom leidende, hem achterna volgden.
Ravening verhief nu zijne stem; maar nog kwam geen levend wezen opdagen; ofschoon de flikkering van een licht door de reten van het woonhuis een duidelijk bewijs gaf, dat zich iemand daar binnen bevond.
- ‘Hei! ho!’ riep de vertoornde Graaf: ‘is men dan in dat uilennest met doofheid geslagen. Bij Ulfr! kom hier, Sax of Fries! wie gy zijn moogt! en breng water voor mijn paarden. Haast u! zoo gy niet wilt, dat men u met het oor aan uw deurpost spijkere om uwe hardhoorendheid te genezen. By Trollr! doe open of het zal uw laatste uur zijn!’ -
- ‘Gy doet verkeerd, Heer Graaf!’ - zeide de

{==20==} {>>pagina-aanduiding<<}



Proost, die mede was afgestegen, ‘om aldus de boze geesten der hel in te roepen: vooral op dit uur, wanneer de nacht nadert en zij overmacht bekomen over de kinderen der menschen: - Vergun my liever, te zoeken of ik de bewoners ook vinde: waarschijnlijk heeft onze aankomst en ons aantal hun schrik aangejaagd en hebben zy zich verborgen.’ -
- ‘Ik zal hen voor den dag doen komen,’ zeide Ravening, ‘al zaten zy in de diepte van Nevelheim verborgen,’ en meteen, de deur open stootende, die naar de woning geleidde, stapte hy binnen, gevolgd door den Proost, die, voor een uitbersting van des Noormans gramschap vreezende, de gevolgen daarvan door zijne tegenwoordigheid hoopte te voorkomen.
Een onverwacht en droevig schouwspel trof hun oogen bij het binnentreden. Aan het andere einde van een somber woonvertrek, waar, buiten een ruwe schraag, die tot tafel diende, geen meubelen aanwezig waren, en hetwelk slechts door het twijfelachtig geflikker eener lamp verlicht was, lag, op de onderste trede van een steenen trap die naar een donkere nis voerde, het lijk uitgestrekt eener vrouw, en daarnaast was een man gezeten, in de eenvoudige dracht eens landmans gehuld, en, die, met de elbogen op de knieën rustende, het voorover gebogen hoofd in de saamgevouwen handen hield. Hy zag op by de komst van Ravening, en, dezen aanstarende met een gelaat, waarop angst en smart gemengeld te lezen waren: ‘Weg! weg!’ zeide hy: ‘zy is als een vrome Christin gestorven. Gy hebt geen deel aan haar.’ -

{==21==} {>>pagina-aanduiding<<}


- ‘Is de zetel uwer herssenen ontsteld?’ vroeg Ravening, zonder eenige ontroering of deernis te toonen, terwijl de goede Proost een kruis sloeg: ‘zijn uw beenen verlamd, dat gy niet kunt opstaan, wanneer men u roept? Wie heeft ooit gehoord, dat een Friesche dienstman blijft zitten en zich niet verwaardigt eenig antwoord te geven, wanneer een Noorsche bevelhebber zich aan zijn deurpost de longen te bersten schreeuwt.’ -
- ‘Och mijn goede Heer! wat begeert uw edelheid?’ vroeg de Fries, huiverend opstaande; want hy begon nu eerst te bemerken wien hy voor had: ‘ik dacht, dat het Nikkers waren, die het lichaam van de oude Emma kwamen weghalen.’ -
- ‘En wat wilt gy, dat de Nikkers, zoo zy al in uw stinkende poelen hun verblijf houden willen, met die oude kreng zouden uitvoeren?’ vroeg de Graaf, terwijl hy de vermagerde gelaatstrekken der doode beschouwde: ‘Kom! wy hebben ander werk voor u: en de levenden gaan voor de dooden.’ -
- ‘Een oogenblik, edele Heer!’ zeide de Proost, met minzaamheid tusschen beide tredende: ‘zeg my, goede man! is uw vrouw waarlijk in het alleen zaligmakende geloof gestorven?’ -
- ‘Welkom! duizendwerf welkom! vrome vader!’ zeide de bedroefde weduwnaar, den slip van het gewaad des monniks kussende: ‘O! ik verlangde zoo naar een priester! - Ja! wel is zy gestorven als een Christen mensch past, hare ziel Gode aanbevelende, en biddende, dat wy zouden bevrijd blijvende van veepest, van watervloed en van Noorm...

{==22==} {>>pagina-aanduiding<<}

Maar ach!’ vervolgde hy, zich hervattende: ‘daar was niemand buiten my onkundige om haar in 't uiterste by te staan. En nu zat ik moederziel alleen by haar de nachtwaak te houden; want ik dorst geen buurwijf roepen, uit vrees, dat de Eunjers in mijn afwezigheid het lijk zouden wegvoeren; immers ik bezat geen penning, dien ik haar in den mond kon steken om dat gespuis te vrede te stellen.’ -
- ‘Wat penning!’ zeide de Proost: ‘dat zijn Heidensche praktijken, die geen Christenmensch moet navolgen. Wees maar gerust; want ik zal de boze geesten wel verdrijven en de lijkdienst verrichten ten uwen gevalle.’ -
Gedurende dit gesprek waren eenige Noormannen, gelijk ook de beide kloosterlingen, binnengekomen, en Gorm, zich tot Graaf Ravening wendende, fluisterde hem met een schamperen lach in 't oor:
- ‘Dat zoude voorwaar een jaar geleden niet gebeurd zijn, dat een bijgelovige Paap in onze tegenwoordigheid en onder onze goedkeuring zijne kunsten vertoonde.’ -
‘Wy moeten den monnik zijn zin laten doen,’ antwoordde Ravening, de schouders ophalende: ‘gy weet, dat de Hertog ons gelast heeft, hem te beschermen en te eerbiedigen; - Maar die Friesche hond zal het my betalen, dat hy ons vergeefs heeft laten roepen.’ -
- ‘Kom!’ zeide de Proost, zijn onderhoud met den Fries vervolgende; ‘Wees gerust: ik zal mijn plicht jegens u en de afgestorvene vervullen; maar

{==23==} {>>pagina-aanduiding<<}

deze edele Heeren hebben uwe diensten noodig; hun paarden moeten gedrenkt worden.’ -
- ‘En wy ook, by Trollr!’ voegde Ravening er bij: ‘hoe staat het? en wat hebt gy ons op te disschen?’ -
- ‘Helaas! mijn vrome Heer!’ antwoordde de weduwnaar: ‘wat zoude ik u kunnen aanbieden? Ik heb, zoowaar ik leef, noch spijs noch drank in huis: en zoo niet een engel des hemels ons gespijsd en gelaafd had, wy waren sints lang van honger omgekomen.’ -
- ‘Weg!’ zeide Ravening: ‘gy zult ons niet diets maken, dat gy alles zoudt opgesmuld hebben, wat die engel u gebracht heeft. Zoek wel! of, by het zwaard mijns vaders, ik zal u leeren, dat men niet vergeefs den spot drijft met een Noorschen edelman, en ik laat u dit dak boven het hoofd afbranden.’ -
- ‘Dat zoude de eerste reis niet geweest zijn,’ zeide de Fries: ‘maar geloof my, edele Heer! het is niet by my en mijns gelijken, dat men eenigen voorraad in de spijskelder zoeken moet; daarvoor hebben uw landgenooten gezorgd. Wat uw paarden betreft, die behoeft het aan geen water te ontbreken; nademaal de rivier hier langs loopt.’ -
- ‘My dunkt,’ zeide de Proost, ‘dat het noodeloos is, den armen man af te vragen wat hy niet heeft: men behoeft slechts rond te zien, om overtuigd te zijn, dat deze woning niet veel kan opleveren: ga liever, mijn zoon Uddo!’ vervolgde hy, zich tot den kloosterknaap wendende, ‘en zie of er niet nog iets is overgebleven van den voorraad, dien

{==24==} {>>pagina-aanduiding<<}



ons de vrome zusters te Groot-Orp hebben medegegeven, opdat deze Heeren en gy en broeder Landwerd er hun deel van bekomen. Wat my betreft, ik zal niets gebruiken: ik zal vasten en bidden met dezen armen man voor de ziel van zijn huisvrouw.’ -
- ‘En,’ voegde Ravening er by, den jongeling by den arm nemende: ‘zeg aan mijn knapen, dat zy ook het bier niet vergeten, dat nog overig zijn mocht. Neem dezen dienstman met u, dat hy de paarden verzorge?’ -
De kloosterknaap verliet de woning, vergezeld van den Fries, die niet afliet te zuchten.
- ‘Gy woondet hier alleen met uw vrouw?’ vroeg de jongeling op een medelijdenden toon.
- ‘Sedert dertig jaren,’ was het antwoord: ‘en wy hebben er zoet en zuur, lief en leed met elkander doorgebracht. Och my! ik heb hier goede dagen gehad, toen onze vrome Graaf Tietbold, wiens ziel by God is, nog leefde: toen was het hier vrolijkheid en drukte de helft van 't jaar; want ik was 's Graven Valkenier: en weinige maanden verliepen er, zonder dat er hier Edellieden en Jonkvrouwen huis hielden: en dan was het: 's morgens in 't veld en 's avonds aan den disch; - maar sedert die verwenschte Noren hier den boel hebben onderst boven gekeerd, en alles vernield en verwoest, vindt men hier niet dan elende en naarheid.’ -
- ‘En waarom verliet gy dit verblijf niet?’ vroeg Uddo.
- ‘Wel! heeft niet de goede Gravin Bertrada my gelast, het te blijven bewaken? - En boven-
{==25==} {>>pagina-aanduiding<<}
dien, al had ik willen heen gaan, de oude vrouw kon niet meer voort, en ik kon haar toch kwalijk alleen aan haar lot overlaten.’ -
- ‘Wat was haar kwaal?’ vroeg de jongeling, met deelneming.
- ‘Nog al dat Noorsche gebroed!’ antwoordde de Valkenier, ‘'t Is nu vijftien jaren geleden, dat zy het jachthuis stormenderhand hebben veroverd en onzen braven Graaf gedood: toen hebben zy haar ook mishandeld, ja de beenen stuk geslagen. Zoo ik daar geweest ware, ik had gepoogd haar te verlossen; maar ik was toen met een boodschap van den Graaf op reis. Helaas! toen ik terug kwam, lag hier alles in 't honderd, en mijn arme Emma was de eenige, die met haar gebroken beenen nog leefde. Sedert hebben wy een treurig leven hier gesleten: - want onze Gravin leeft te ver af om ons van dienst te kunnen zijn en goede engel niet geholpen, de oude vrouw had het nog zoo lang niet gemaakt.’ -
- ‘Arme man!’ zeide de koorknaap: ‘ik beklaag u. Ik ben zelf niet rijk, gelijk gy denken kunt; maar de Vader Abt heeft my, toen ik afreisde, toch iets medegegeven; want, zeide hy, ik zoude misschien niet overal herbergzame lieden vinden: - en dat weinige wil ik gaarne met u deelen. Neem aan en berg het wel, dat niemand het bespeure.’ -
De Valkenier drukte zwijgend de hand, waaruit hy het geldstuk ontfing en haastte zich, dit te verbergen. Zy waren intusschen het plein overgegaan en binnen den bouwval gekomen, dien de Noormannen tot

{==26==} {>>pagina-aanduiding<<}



paardestal hadden ingericht. De nog aanwezige voorraad werd van de lastdieren gehaald: de Valkenier voorzag de paarden van water, terwijl de ruiters hun het voeder verstrekten, dat zy voorzichtigheidshalve hadden medegenomen: - dit verricht hebbende, begaven zich allen gezamenlijk naar de woning, waar de disch werd aangerecht en men zich aan den maaltijd zette. Alleen de Proost nam geen deel daaraan; maar bleef in een eerbiedige houding het lijk bewaken, terwijl zich de Valkenier aan zijne zijde plaatste, en nu en dan een, half toornigen, half bevreesden blik naar de Noormannen wendde.
- ‘Kom!’ zeide Ravening, toen het maal ten einde liep, en terwijl hij nog eens den beker aan de lippen bracht: ‘spijs en drank moeten ons niet doen vergeten, des Hertogen gerechtigheid te handhaven. Waar is die Fries? dat hy tot my kome.’ -
- ‘Wat wil uw Edelheid?’ vroeg de Valkenier, bevend opstaande en zich voor den Graaf plaatsende.
- ‘Hoe is uw naam?’ vroeg deze, terwijl hy hem van 't hoofd tot de voeten aanzag.
- ‘Landerik,’ antwoordde de Fries, zich niets goeds van deze vragen voorspellende.
- ‘Welnu Landerik!’ hernam Ravening: ‘antwoord my op deze twee vragen: waarom hebt gy niet, volgens het gebod van den Hertog, de deur uwer woning lager gemaakt, opdat gy telkens, wanneer gy zoudt uit- of ingaan, de nederige houding zoudt aannemen, als boogt gy u voor hem neder? En waarom draagt gy geen wilgetak om uw hals, tot een teeken van dienstbaarheid?’ -

{==27==} {>>pagina-aanduiding<<}

Landerik stond een oogenblik verlegen; doch wanende, dat zijn verdediging niet moeilijk zoude zijn, hervatte hy eenigen moed. ‘Edele Heer!’ zeide hy: ‘ik ben een vrijman: de goede Graaf Tietbold, wiens lijfeigene ik was, heeft my voor jaar en dag de vrijheid geschonken, en....’ -
- ‘Ik vraag u niet, vlegel! wat uw Graaf gedaan heeft,’ duwde Ravening hem toe: ‘gy weet zeer wel, dat het gebod van den Hertog algemeen is, en, zonder uitzondering te maken tusschen vrijen of dienstbaren, al de Friezen geldt, die hy zich onderworpen heeft.’ -
- ‘Maar ik ben geen onderdaan des Hertogs,’ zeide Landerik: ‘ik ken geen andere dan de Gravin Bertrada tot gebiedster: dit huis behoort haar en ik mag, buiten hare toestemming, de deuren niet veranderen. En wat den wilgetak betreft, ik kan toch aan de Edele Vrouwe mijn dienstplicht niet opzeggen, door my voor een onderzaat van Hertog Godfried te erkennen.’ -
- ‘Gy zult hennep in de plaats van wilgebladen om uw hals dragen,’ zeide Ravening: ‘hei daar! een koord! en hangt dien schelm voor zijn deurpost op.’ -
- ‘Gij schertst toch, edele Heer!’ zeide de Valkenier, verbleekende: ‘gy zult een armen man, als ik ben, geen leed doen. De edele Bertrada is immers aan uwen Hertog vermaagschapt, en gy zult haar niet willen beleedigen door een van haar onderzaten te dooden.’ -
- ‘Ik scherts nooit,’ zeide Ravening, met een

{==28==} {>>pagina-aanduiding<<}



norschen blik: ‘hebt gy mijn bevel niet gehoord, knapen? weg met hem.’ -
- ‘Heer Graaf!’ zeide de Proost, die gedurende dit gesprek was opgerezen en zich nu met een smekenden blik voor Ravening stelde: ‘wat heeft u deze man gedaan? Bedenk, dat onze zending vreedzaam is, en dat de Hertog zelf het zou kunnen misduiden, indien zijne bloedverwante beledigd werd.’ -
- ‘Monnik!’ zeide Ravening, met een strengen blik: ‘uw voorspraak is onnut en uw bemoeienis ongevergd. Die Friezen zijn reeds te veel geneigd, zich wederspannig te toonen: er moet een voorbeeld gesteld worden. Deze man heeft tegen het uitdrukkelijk bevel des Hertogs gezondigd, dat allen Friezen geldt, waar zy zich ook bevinden: en zijn dood staat zoo vast, dat geen aardsche macht die verhelpen kan. Hy moet sterven.’ -
- ‘Ons klooster is arm,’ hernam de Proost: en wy monniken mogen geen goud of zilver bezitten; maar ik zal toch middel vinden om u twintig kroonen te bezorgen, zoo gy die lot losprijs voor dezen ongelukkige wilt aannemen.’ -
- ‘Men zoude voorwaar zich geneigd gevoelen,’ zeide Ravening, met een kwaadaartigen glimlach: ‘om uw klooster eens te bezoeken, dat zoo arm is, en toch zoo gemakkelijk twintig kroonen kan vinden ten behoeve van een lompen dorper, die u niets aangaat; maar al gaaft gy my al de schatten, die uw orde heeft opgezameld, ja, al de tranen van Freya, gy zoudt my niet van mijn besluit terugbrengen.’ -
De Proost wilde het woord weder opvatten; maar

{==29==} {>>pagina-aanduiding<<}

Landerik, hem terughoudende: ‘spil uw woorden niet langer ten mijnen behoeve,’ zeide hy, ‘vrome vader! - zy baten niets by dien gewelddadigen man. En wanneer hebben de Noormannen het mededogen gekend? Of ik wat langer of wat korter leve, wat baat het my? Is toch niet alles dood, wat mij aan het leven hechtte? - Mijn goede heer, mijn arme Emma - die ook al het slachtoffer van hunne woede geweest is: laten zy de maat hunner gruwelen vervullen, die onmenschelijke heidenen! en mijn vloek bij dien van zoo veel anderen met zich nemen, als een hoop schendige, goddelooze, nietswaardige beulen.’ -
- ‘Wilt gy wel zwijgen, elendeling!’ zeide Gorm, wien deze scheldwoorden in woede deden ontsteken: en tevens gaf hy den Valkenier een geweldigen slag in 't aangezicht.
- ‘Laat hem vloeken,’ zeide Ravening, lagchende: ‘ganzen blazen, maar bijten niet. Hy heeft ons beulen genoemd, en dat zal hy ondervinden. Hy zal niet gehangen worden, maar in martelingen sterven: Gorm! handel met hem gelijk wy met wederspannigen handelen.’ -
- ‘Ik dacht zoo!’ zeide de wreede Gorm, zich verheugende in het gruwelstuk, dat hy ten uitvoer ging brengen. En terstond, met een paar zijner makkers eenig hout- en latwerk van de op het plein aanwezige hokken losbrekende, wierpen zy het op de ijzeren plaat, die zich in een hoek van het vertrek bevond, smeten een paar bossen stroo, aan het dak ontrukt, er tusschen, en staken deze in brand.

{==30==} {>>pagina-aanduiding<<}

Welhaast stond de geheele stapel in lichterlaaie vlam: een dikke rook steeg op, draaide in breede kringen door het vertrek, dat de oogen der aanwezigen er van traanden, en vond zich toen een uittocht, deels door de deur, deels door het luik, dat de gemeenschap tusschen het vertrek en den zolder daar boven opende; ofschoon een niet minder gedeelte ter halver wege in dikke wolken hangen bleef.
Terwijl nu het hout goed aan 't branden was, werd Landerik op een plank gebonden en zoodanig op de vloer uitgestrekt, dat zijn ontbloote voeten op de heete plaat kwamen te liggen, waar zij langzaam verschroeid moesten worden. De Proost poogde nogmaals zijn norschen reisgenoot tot mededogen te bewegen, maar, al zijn pogingen vruchteloos ziende, vouwde hy de handen treurig samen, en zette zich met afgewend gelaat in een hoek neder, terwijl de Noormannen zich om hun slachtoffer verzamelden, en met een afschuwelijk genoegen de benaauwde en pijnlijke gebaren des ongelukkigen beschouwden. Lang had de Valkenier met moed de folterende hitte doorgestaan; maar eindelijk, toen het vuur zijn voetzolen begon te zengen, gaf hij een raauwen gil en deed een krachtige poging om zich om te keeren en aldus van het vuur te verwijderen, doch te vergeefs; want twee zijner beulen, elk met eenen voet op de plank drukkende, beletteden hem, de geringste beweging te doen.
- ‘Het is schandelijk, wat gy daar uitricht!’ schreeuwde op eens een stem, en een krachtige schop deed den brandenden houtstapel uiteen stuiven. Ra-
{==31==} {>>pagina-aanduiding<<}
vening zag een oogenblik, als versteend van verbazing, den vermetele aan, die deze daad gepleegd had. Het was de jonge kloosterling, die het gandsche tooneel met klimmende drift had aanschouwd, en eindelijk, zijn verontwaardiging niet langer kunnende bedwingen en zonder over de gevolgen na te denken, zich dit stout bedrijf had onderstaan.
- ‘Elendige wulp! wat vermeet gy u?’ riep de Graaf, en naar den knaap toetredende, hief hy de vuist om hem ter aarde te vellen; maar de koorknaap, bij de hevige spanning, waarin hij zich bevond, de ongelijkheid van den kamp niet achtende, ontweek den slag, greep, ter zijde springende, een brandhout van den grond, en deed het, met een kracht waarvan hijzelf onbewust was, vlak op het aangezicht van den Noorman nederdalen. Ravening duizelde, deed een schrede rugwaarts, struikelde over den Valkenier heen en mat den grond met zijn geheele lengte. Men kan zich voorstellen, welk een verbazing en opschudding dit geval veroorzaakte. Al de Noormannen sprongen op den onbezonnen jongeling los, maar hun aantal zelf was hun in den weg; en het hout, dat hy zwaaide, verschafte hem in de eerste oogenbbkken eehig voordeel op zijn bestrijders, die hun strijd kolven in de stalling hadden achtergelaten. Menige neus was plat geslagen, eer het den aanvallers gelukt was, hem aan 't lijf te komen: en toen nog kostte het hun moeite genoeg zich van hem meester te maken, zoo geweldig sloeg, trapte, en beet hy om zich heen, terwijl het schuim hem op de lippen stond. De beide monniken waren toe-
{==32==} {>>pagina-aanduiding<<}
geloopen, en poogden vergeefs door hun tusschenkomst en angstige noodkreten het gevecht te doen ophouden. - ‘Grijpt hem levend!’ riep Ravening, die weder op de been was geraakt: ‘hy moet het my betalen! hy zal duizend dooden voor eene sterven!’ -
Maar, op het oogenblik, dat Uddo, van alle zijden aangegrepen, zich buiten staat zag een verderen tegenstand te bieden, lieten plotselings zijn bespringers hem los, stoven verschrikt uiteen en wendden het oog naar een verschijning, die zich in de donkere cel achter het lijk liet bespeuren.


III.

De verschijning, die zulk een schrik onder de woeste volgers van Ravening had verspreid, was wel geschikt, om, op zulk een uur, in zulk een oogenblik en in die eeuw van bijgeloof, de stoutste harten te doen beven. Een witte gedaante, waarvan de vormen naauwelijks te onderkennen waren, was uit de nis, voor welke het lijk der oude vrouw gelegen was, uit den grond opgerezen: een tweede, een derde volgde: en alle drie bleven als standbeelden staan, tot eindelijk een stem zich uit heur midden deed hooren:
- ‘Wat beduidt dit rumoer? - Welnul Hebt gy allen de spraak verloren?’ -
Hoewel deze stem zeer menschelijk; ja zelfs zeer bevallig luidde, duurde het echter eenigen tijd, eer de ontsteltenis, die de aanwezigen bevangen had, was bedaard. Het onverwachte zoowel als het zon-
{==33==} {>>pagina-aanduiding<<}
derlinge der verschijning had de Noormannen met huivering geslagen: en de toon van bevel, waarop de bovenstaande vragen. gedaan waren, was wel geschikt om het ontzach te vermeerderen, dat men voor het buitengewone wezen koesterde. Wat den Proost betrof, hy was reeds zoodanig geschokt door al Wat in de laatste oogenblikken had plaats gehad, dat zijn verbijstering, ten top was gestegen en hy zich buiten staat gevoelde, eenig gebed of bezwering uit te spreken. De koorknaap zelf had zich in een hoek teruggetrokken, bevende over zijn eigen vermetelheid, en insgelijks beangstigd door de verschijning, hoewel die hem aan een oogenblikkelijk gevaar ontrukte.
- ‘Welnu! is er dan niemand, die my te woord wil staan?’ vroeg de onbekende, den witten mantel, die haar omhulde, naar achteren werpende en het blond gelokte met eikenblad bekranste hoofdjen van een zestienjarig meisjen vertoonende:
‘Wat doet gy allen hier?’ vervolgde zy, rondziende met een paar helschitterende oogen, en den met hagelwitte tandjens voorzienen mond tot een behoorlijken glimlach vertrekkende: ‘Ik geloof waarlijk, dat ik Graaf Ravening herken. Eilieve! Heer Graaf! Wie heeft u in dien toestand gebracht?’ -
- ‘By Ulfr! Het is Vanissa!’ zeide Ravening, een stap terug tredende, en zijn bebloeden neus, by gebrek van beter, met de hand afvegende: ‘door welke toovery bevindt gy u te dezer plaatse?’ -
- ‘Door geene toovery ter waereld, buiten die van een half dozijn fiksche roeiers, die ons van Megen naar het Steenen Huis terugbrengen. Ik kwam

{==34==} {>>pagina-aanduiding<<}

in 't voorbijgaan eens naar de oude Emma omzien. - Maar wee! wee! wat zie ik daar? is de goede oude waarlijk bezweken? - Arme vrouw!’ vervolgde zy, naar het lijk toetredende en het ingevallen gelaat der afgestorvene met een blik van treurige deelneming beschouwende: ‘zy heeft veel geleden. - En waar is de goede Landerik?’ -
- ‘Bedoelt gy,’ vroeg Ravening, ‘den onbeschaamde, die dit huis bewoont? De weerbarstige dorper verdient niet, dat hem de stralen uwer deernis beschijnen. Hy is ter straf verwezen en zal, die niet ontgaan. Wel! waar is de nietswaardige.’ -
Men zocht den Valkenier; maar tot elks verwondering was hy niet te vinden. De zaak was echter zeer eenvoudig. Toen Ravening over den veroordeelde heentuimelde, was hem zijn dolk uit de schede gegleden; Landerik had zich daarvan meester gemaakt, de koorden, die hem bonden, losgesneden en van de algemeene verwarring gebruik gemaakt om te ontsnappen.’ -
- ‘By Ulfr! Hy is my ontkomen,’ riep de Graaf, verwoed over deze teleurstelling: ‘zit hem na, knapen! en voert hem terug, of ik laat u in zijne plaats opknoopen. - Maar gy voor het minst zult den dans niet ontspringen,’ zich tot den jongeling wendende.
- ‘Bescherm my!’ riep deze, met vlugheid naar de onbekende Jonkvrouw toesnellende, terwijl hy zich aan haar voeten wierp en den zoom van haar kleed aanvatte: ‘bescherm my tegen dien bloeddorstigen woestaart.’ -

{==35==} {>>pagina-aanduiding<<}

De jonge maagd zag den knaap met verwondering aan. Gewoon aan de gestrenge, door zon en lucht verbrande wezenstrekken, aan de ruige blonde of roode hairvlechten en aan het prachtgewaad of oorlogspantser der Noorsche krijgers, waren haar het blank en glad gelaat, de fraaie gitzwarte lokken en de eenvoudige monnikspy des jongelings een vreemd verschijnsel: de van schrik verbleekte wangen en de smekende uitdrukking zijner donkerblaauwe oogen verhoogden haar belangstelling. Zy lei de hand op het hoofd des smeekelings en vroeg aan Ravening: ‘Welk kwaad heeft deze verricht?’ -
- ‘Hy is oorzaak, dat die verwenschte Fries zijn straf ontkomen is: en wat meer is,’ voegde er de Graaf by, met een wrevel, die niet vry van schaamte was: ‘hy heeft de hand tegen my durven opheffen.’ -
- ‘Indedaad?’ zeide Vanissa: ‘en met kracht ook, naar ik bespeuren kan. Wie heeft het ooit gehoord? de onverwonnen Graaf Ravening heeft zich door een knaap laten slaan! Maar ik hoop, dat gy hem om mijnent wille genade zult schenken. En wat had Landerik bedreven, om uw toorn: op te wekken!’
- ‘Gy kent,’ zeide Ravening, ‘het bevel van uw vader, dat...’
- ‘Hoe!’ riep de Proost, met blijde verwondering tusscheh beide tredende: ‘is deze de dochter van Hertog Godfried? wees duizendwerf gezegend, Jonkvrouw! u geldt onze zending: en voorwaar, het is een beschikking des Hemels, die u als een vrede-
{==36==} {>>pagina-aanduiding<<}
duif in ons midden brengt: vereenig u met mij om den toorn diens hardvochtigen mans te verbidden en vergeving te verwerven voor den ongelukkigen bewoner van dit gebouw, en tevens voor dien onbescheiden knaap, die meer luistert naar de inspraak van zijn hart dan naar die der voorzichtigheid.’ -
- ‘Zijt gy met Graaf Ravening hier gekomen?’ vroeg Vanissa, den Proost naauwkeurig beschouwende: ‘gy zijt een Christen Priester, zoo ik my niet bedrieg. En sedert wanneer reist de Noorman met den monnik rond?’ -
- ‘Uw verwondering is niet zonder grond, mijn dochter!’ zeide de Proost; ‘maar het is hier de plaats of de tijd niet, het raadsel op te lossen, ik zelf, ik sta van mijnen kant verbaasd, u dus onverzeld en zoo onverwacht hier te ontmoeten, op zulk een afstand van uw verblijf.’ -
- ‘Ik ben zoo geheel alleen niet,’ zeide Vanissa: ‘of telt gy Tietburga en Wella niet, noch mijn roeiers, noch den Wakkeren Hakon vooral, die in de boot op een nieuw gedicht zit te peinzen, en, hoe bejaard hy ook zij, het zwaard noch zoo goed als de harp weet te bezigen? - Wy zijn naar den gewijden eikenboom by Megen geweest, en hebben ons kransen gevlochten van zijn heilig loof.’ -
- ‘Beklagenswaardige verblindheid!’ zuchtte de Proost, het hoofd schuddende.
- ‘En,’ vervolgde Vanissa, zonder op dit teeken van afkeuring te letten, ‘toen bekroop my, daar wy hier voorby voeren, de lust om eens te

{==37==} {>>pagina-aanduiding<<}

zien, hoe de oude Emma het maakte. Zy is, helaas! gestorven, en het zoude ons nu wel voegen, haar ter aarde te bestellen op de wijze, gelijk onze gebruiken dit medebrengen.’ -
- ‘Zij is als Christin gestorven,’ zeide de Proost: ‘en het is alleen de lijkdienst, door onze leer voorgeschreven, welke haar bewezen mag worden. Haar echtgenoot heeft my dit verzocht, en mijn plicht is het, daar aan te voldoen.’ -
De toon van ernst en gezach, waar de Proost op sprak, maakte indruk op Vanissa: zy zag hem een wijl stilzwijgend aan, en zeide toen:
- ‘Handel naar uw welgevallen. Ik zal zelve de plechtigheid blijven bijwonen: ik ben verlangend te zien, waarin zy van de onze verschilt.’ -
- ‘Gezegend is uw besluit, mijn dochter!’ zeide de proost: ‘moge Hy, in wiens naam ik spreken zal, uw hart verlichten en voor de waarheid openen, en ik zal het uur onzer ontmoeting steeds dankbaar herdenken?’ -
- ‘Stil! stil!’ zeide Vanissa: ‘uw verbeelding holt te ver vooruit: ik heb nog geen begeerte om een bekeerling te worden: - Maar mijn tijd. is beperkt en de oogenblikken zijn kostbaar. - Graaf Ravening! wy wenschen alleen te zijn. Wees zoo goed, met uw gezellen een ander nachtverblijf te zoeken.’ -
- ‘Ik weet niet,’ zeide Ravening, of ik moet toelaten, dat...’
- ‘Hoe! zeide de jonge maagd, in wier aderen het bloed van haar vader begon te werken, terwijl

{==38==} {>>pagina-aanduiding<<}



zy de blonde hairvlechten met fierheid schudde: ‘ik zoude u raden, my ongehoorzaam te zijn! van hier! - En wacht u, dien Landerik eenig leed te doen. Hebt gy my verstaan?’ -
Hoezeer van spijt en gramschap blakende, dorst de trotsche Noorman den wil van Vanissa niet weerstreven; want hy kende de lichtgeraaktheid van Godfried: en, schoon hy niemand anders vreesde, hy vreesde den toorn van zijn Hertog. Hy verliet alzoo het vertrek met zijn knapen; en begaf zich naar de stalling, terwijl hy by zich zelven mompelde: ‘'t gaat wel: 't wordt hoog tijd, dat de deerne een man bekome, die haar op lager toon doe zingen.’ -
Weldra kwam Gorm by hem: ‘moeten onze ruiters dien Landerik blijven najagen?’ vroeg hy: ‘gy hebt hun beloofd, hen te doen ophangen, indien zy hem niet terug brachten; maar dewijl dit laatste zeer wel het geval zoude kunnen zijn, vrees ik, dat zy, uit schrik voor uw bedreiging, geheel zullen wegblijven: - en dan waart gy zes wakkere borsten kwijt.
- ‘Roep hen terug!’ zeide Ravening: ‘wat zoude ik bovendien met den elendeling uitrichten, nu het my ontzegd is, hem naar Nevelheim te zenden, gelijk hy verdiend had. Hy ontloope mijn toorn: maar wat dien kloosterknaap betreft, ofschoon hem voor 't oogenblik Vanissaas bescherming beveiligt, by Loke! hy zal mijn wraak niet ontkomen.’ -
Dit gezegd hebbende, wierp hy zich op eenige

{==39==} {>>pagina-aanduiding<<}

stroobosschen en paardedekken, welke men in een hoek van den bouwval had neergespreid, en leide het hoofd tot slapen, terwijl Gorm zijn makkers, die reeds lang teruggekeerd waren, maar zich nog niet voor hun bevelhebber hadden durven vertoonen, ging gerust stellen omtrent de gevolgen hunner mislukte zending. Zy hadden den Valkenier niet gevonden, en zouden hem ook lang in de omliggende landstreek kunnen gezocht hebben; want hij had het slot niet verlaten, maar was, toen hy uit het woonvertrek ontvluchtte, langs een half ingestorten zijtrap naar een zolder gekropen, waar hy, wel verborgen, het vertrek der Noormannen bleef afwachten.
Vanissa, met de kloosterlingen en haar maagden alleen gebleven, sloeg nu met kinderlijke nieuwsgierigheid de toebereidselen tot de lijkdienst gade. De duistere nis, door welke zy langs een verborgen trap, die naar den oever bracht, was aangekomen, had vroeger tot een kapel gediend, en, ofschoon de vercierselen, die er in betere tijden prijkten, waren weggevoerd en vergaan, het altaar was nog gaaf en ongeschonden. De Proost liet nu door Broeder Landwerd twee gewijde waskaarsen, die hy met zich gebracht had, ontsteken, en gordde zijn plechtgewaad aan, waarna hy, met behulp der beide kloosterlingen, de eenvoudige lijkdienst volbracht. Vanissa, en op haar voorbeeld ook haar beide gezellinnen, woonden de plechtigheid met stille, eerbiedige aandacht by: waarna de Hertogs-dochter het lijk in den wollen mantel wikkelde, dien zy had medegevoerd

{==40==} {>>pagina-aanduiding<<}

tot bescherming tegen de koele nachtlucht. Een der zerken van de kapel werd met moeite opgetild: de aarde daaronder weggegraven, en het lijk in deze eenvoudige rustplaats nedergelaten. Toen eerst nam Vanissa afscheid van de kloosterlingen, die haar uitgeleide deden tot aan de boot, welke voor den steiger aan den achtertrap wachtte. Zy was met acht kloeke roeiers bemand, terwijl een krijgsman Godfrieds standert droeg, en aan het roer een eerwaardige grijzaart zat, wiens witte hairen, even als die van Vanissa en haar gevolg met eikenloof omkranst, op den nachtwind golfden en wiens handen op de harp rustten, die hy op de knieën hield. Hy scheen in zulke diepe gepeinzen verzonken, dat hy de komst der schoone Jonkvrouw niet bespeurde, voordat haar vriendelijke toespraak hem uit zijn mijmering wekte.
- ‘Is de tijd u niet lang gevallen, goede Hakon?’ vroeg zy, terwijl zy plaats nam: ‘wy hebben langer vertoefd dan wy voorgenomen hadden.’
‘Den zonen des gezangs valt de tijd nimmer lang,’ antwoorden Hakon: ‘want de geesten der afgestorvenen zijn met hen en fluisteren hun vriendelijke woorden en liederen toe.’ -
Dit gezegd hebbende, wenkte hy den roeiers toe, te beginnen: de boot verwijderde zich van den oever. De maan was gerezen en spiegelde zich in de heldere oppervlakte des strooms: geen geluid, dan dat van den eentoonigen slag der riemen in het water, liet zich vernemen: alles was stil en rustig in den omtrek: een zwaan slechts, die met haar jon-
{==41==} {>>pagina-aanduiding<<}
gen in het riet aan den oeverkant huisde, lichtte, door hun nadering gewekt, den slanken hals naar boven en leide, eerst toen zij haar voorbij waren gevaren, den kop weer tusschen de blanke vederen ter ruste. Het scheen dat deze ontmoeting den dichtgeest van Hakon had opgewekt; want, zijn harp opnemende, liet hy gedurende eenige oogenblikken de vingeren over de snaren heenloopen, en hief toen, met een stem wier krachtvolle welluidendheid de ouderdom niet verminderd had, een lied aan, dat ongeveer aldus luidde:

	De Maaszwaan.
Waar de Maas haar waterplassen 
In den Waalstroom overgiet 
En langs need'rige oevers vliet, 
Waar de groene wilgen wassen 
En de roerdomp schuilt in 't riet, 
Heerscht, van 's waerelds prilsten tijd, 
De eed'le Vogel, Njord gewijd. 
 
By het vroegste morgenkrieken 
Zoekt de Zwaan het koelend bad, 
Dompelt blij den hals in 't nat, 
Dat, by 't kleppren van haar wieken, 
Drupp'lend, schuimend nederspat: 
Dartelt ze over 't waterruim, 
Kemt en tooit zich dons en pluim. 
 
't Zonlicht rijst: met zacht gewiegel 
Dobbert ze op den kalmen vloed, 
En beschouwt zich, welgemoed, 
In den effen waterspiegel, 

{==42==} {>>pagina-aanduiding<<}

 
Schittrend van den middaggloed. 
Statig rust zy, schoon en fier, 
Als vorstin der Maasrivier. 
 
Maar met luistervoller glansen 
Blinkt gy, hagelwitte Zwaan! 
Als de stralen van de maan 
Tint'lend op de golfjens danssen: 
Als gy, schutsvrouw van den stroom, 
Wacht houdt op den oeverzoom. 
 
Want den Goden dier en heilig 
Is 't verblijf, waar ge u onthoudt: 
De oever, waar ge uw nest op bouwt, 
Is voor Nixe en Nachtmeer veilig. 
't Eunjerwijf, hoe sluw en stout, 
Vliedt vol angst uw straf onthaal 
Op haar drijvende eierschaal. 
 
Maar, schoon niets uw eer ontluistert, 
Maar, wat lof gy waardig zijt, 
Blanke Zwaan, aan Njord gewijd! 
Heden wordt uw roem verduisterd. 
Heil'ge vogel! voed geen nijd, 
Zoo gy op uw stroomgebied, 
Thands een andre heerschen ziet. 
 
Laat haar glorie u niet deeren: 
Morgen keert uw heerschappy. 
Rein en goed en schoon als gy 
Is zy, die wy heden eeren, 
In der zangen melody, 
Is de Maagd uit Halfdans bloed, 
Wie de Maasstroom hulde doet 
Als beschermster van den vloed. 



{==43==} {>>pagina-aanduiding<<}

Zoo zong de grijze Skald: en nog luisterde Uddo, met de handen over elkander geslagen, toen reeds de laatste toonen van het lied over de golfjens waren weggestorven en het broze vaartuig door een bocht der rivier aan zijn oog onttogen was. –
- ‘Mijn zoon!’ zeide de Proost tegen hem, toen hy weder naar binnen was teruggekeerd: ‘ik gevoel leedwezen, dat ik u op dezen tocht heb medegenomen.’ -
De jongeling zuchtte by deze woorden, welke zijn in bespiegelingen verdiepten geest op eens in het gebied der wezenlijkheid terugriepen, Hy gevoelde echter de gegrondheid van het zachtmoedig verwijt en antwoordde op een zedigen toon:
- ‘Ik weet, wat gy zeggen wilt, mijn vader! en dat ik uw bestraffing verdiend heb. Maar kon ik de stilzwijgende aanschouwer blijven van zulke gruweldaden?’ -
- ‘Wat ging u die Valkenier aan?’ vroeg Broeder Landwerd: ‘het is de taak van ons geestelijken, vrede te stichten, maar niet, ons in twisten te steken. En wat zoudt gy hebben uitgericht tegen die mannen Belials?’ -
- ‘My dunkt,’ zeide Uddo, op een toon, die niet vry was van zekere trotschheid, ‘dat ik hun werks genoeg heb gegeven: en die hooghartige Graaf zal er ook geen roem op dragen, dat een koorknaap hem te vlug is geweest.’ -
- ‘Gy wilt den David spelen,’ zeide Broeder Landwerd: ‘maar gy hebt slechts den neus en niet het hoofd van den Filistijn getroffen: en pas op,

{==44==} {>>pagina-aanduiding<<}

hy zal het er niet by laten berusten. Zonder de tusschenkomst der Jonkvrouw waart gy er niet levend afgekomen.’ -
- ‘Maar de Jonkvrouw is tusschen beide gekomen,’ zeide Uddo: ‘en ik ben levend, zoo als gy ziet. Ja, wat meer is, ik heb mijn bemoeijingen door de uitkomst bekroond gezien; want die Fries is ontkomen uit de handen dergenen, die zijn verderf zochten.’ -
- ‘Ik veroordeel u niet, mijn zoon!’ zeide de Proost, terwijl hy den knaap met een weemoedigen blik aanzag: ‘ik ben ook jong geweest en ik weet welk vuur op uwen leeftijd het harte blaakt: gave de Hemel, dat het ons nimmer tot minder grootmoedige daden aanzette. Maar ik had in u, Uddo! nimmer te voren die opbruischende, niets ontziende vermetelheid bespeurd: of ik zoude u niet met my hebben genomen naar een land, waar, gelijk hier, het geweld heerscht, en gy by elken stap in de gelegenheid kunt komen om u de zaak der lijdende menschheid aan te trekken. Die rol is schoon, mijn Zoon! maar hy, die het geestelijk gewaad draagt, moet zich tot gebeden en vermaningen bepalen, en geenszins wanen, dat God zijn tusschenkomst zal blijven zegenen, wanneer hy verder gaat. Mijn ziel is vol bekommernissen over u, mijn zoon! Die man des bloeds, die Ravening, behoort tot de zoodanigen, die het zich ten plicht stellen den geleden hoon nimmer te vergeten: en ofschoon de bescherming van die Jonkvrouw en de mijne u tegen openlijk geweld beveiligen mogen, hy heeft middelen ge-
{==45==} {>>pagina-aanduiding<<}
noeg aan de hand om in 't geheim zijn haat aan u te koelen: en geloof my, hy zal die niet verwaarlozen. Wees daarom behoedzaam mijn zoon! en bedenk dat het uw leven geldt.’ -
- ‘Ik weet niet, welk lot my hoven 't hoofd hangt,’ zeide Uddo: ‘maar die gevreesde Noormannen komen my zoo schrikbarend niet meer voor, sedert ik met hen aan den slag ben geweest. Ik heb gemerkt, dat zy menschen zijn als anderen, en dat ook zy niet onverwinnelijk zijn, wanneer men hen met gelijke wapenen te keer gaat. Het is misschien verkeerd in my; maar ik zoude waarlijk wenschen, my nogmaals met dien trotschen Graaf te meten.’ -
- ‘Zijt gy zot, Uddo?’ vroeg Broeder Landwerd: ‘omdat gy hem by toeval een bebloeden neus geslagen hebt? Die Ravening zoude u tot pulver malen tusschen zijn ijzeren knuisten.’ -
- ‘Dat zijn gevaarlijke en hoogmoedige gedachten, die u bezig houden, mijn zoon!’ voegde de Proost er by: ‘en die van niemand anders komen dan van den bozen vijand, en geen godvruchtigen dienstknecht des Heeren betamen. Ik mocht, zoo even, om het goede doel, uw oploopenheid wel verschonen; maar niet deze ijdele grootspraak: en tot straf daarvoor zult gy zeven dagen achtereen de zeven boetpsalmen opzeggen. Wat my betreft, ik zal den Heer bidden, dat hy uw trots fnuike en u gedachten inboezeme, meer overeenkomstig met uw toestand en met den geestelijken staat, dien gy omhelzen moet.’ -

{==46==} {>>pagina-aanduiding<<}

De jongeling boog deemoedig het hoofd onder deze bestraffing, en zich in een hoek van het vertrek op de knieën werpende, voldeed hy aan het bevel des waardigen mans; waarna hy zich in zijn mantel wikkelde en, op den vloer uitgestrekt, den slaap poogde te vatten.
Broeder Landwerd volgde zijn voorbeeld; terwijl de Proost alleen met waken en gebeden den morgen verbeidde.


IV.

In die vruchtbare streek, waar de Maas, noordwaarts opschietende, haar wateren met die des Waals vermengt, stond een sterk en aanzienlijk slot, dat Godfrieds vader Harold geheel van steen had laten opbouwen, en daarom, in tegenstelling van de meeste woningen hier te lande, die geheel of althands voor het grootste deel slechts van hout waren, het Steenen Huis genoemd. Door zijn voordeelige ligging beheerschte het de beide rivieren, en vormde een geschikt middelpunt voor tochten en krijgsverrichtingen, het was van hechte wallen, diepe grachten en dubbele transen voorzien en met een sterke bezetting bemand. Godfried hield er zich doorgaands op, wanneer hy zich hier te lande bevond, en had thands, staande zijne afwezigheid, zijn moeder aldaar achtergelaten, aan welke hy het opperbestier dezer gewesten had toebetrouwd; - want ofschoon, onder hem, eenige Graven waren aangesteld, enkelen daarvan hadden, gelijk Ravening, hem naar den

{==47==} {>>pagina-aanduiding<<}

krijg vergezeld: terwijl hy de overigen minder geschikt achtte om de zaken volgens zijn verlangen te besturen, ja sommigen, wegens kunne Friesche of Saxische afkomst wantrouwde: en hoewel zijn moeder reeds hoog bejaard was, zy stond in groot ontzach by Noormannen, was van ouds het regeeren gewend, en toonde zich even bekwaam als geneigd om den haar toevertrouwden post te vervullen.
Het was naar dat slot en tot deze doorluchte vrouwe, dat de tochtgenooten, waarmede wy ons reeds hebben bezig gehouden, door Godfried waren gezonden: zy hadden het oude jachthuis tijdig verlaten, en, ofschoon het oversteken der rivieren in die tijden geen spoedige verrichting was, het was nog vroeg in den morgen, toen zy, na het vervullen der gewone vormen, de zware valbrug, die tot het Steenen Huis geleidde, zagen nederlaten. Op het binnenplein stegen zy af, en werden vervolgens, niet zonder eenig oponthoud, in de tegenwoordigheid der Burchtvrouw geleid. De zaal, waarin het plechtig verhoor plaats had, was van een statige, doch zwaarmoedige bouworde, en een krijgsman gelijk Godfried waardig. De wanden bezaten geene vercierselen, buiten de wapenrustingen waarmede zy waren behangen: en de dubbele ry van zwaargewapende wachters, die aan weerszijden, onbewegelijk als standbeelden, stonden geschaard, scheen een gedeelte der stoffaadje uit te maken. Over de groote deur, door welke de afgevaardigden werden ingelaten, bevond zich een in den muur bevestigde zetel, met een troonhemel voorzien, een

{==48==} {>>pagina-aanduiding<<}



en ander van steen uitgehouwen en met kunstig snijwerk vercierd. Op deze eerplaats was de weduwe van Harold in een statige houding gezeten. Het gewicht van meer dan tachtig jaren had nog de majesteit van Olwinaas rijzige gestalte niet verminderd, noch den glans doen tanen van haar donkerblaauwe oogen; maar alleen een gestrenger uitdrukking aan haar fiere en onbewegelijke wezenstrekken bijgezet. Een blaauwe sluier, met een gouden karkant om de slapen bevestigd, bedekte haar het hoofd en viel in breede plooien langs de bleeke wangen over boezem en schouderen af. Het wollen kleed, dat van den hals tot aan de voeten nederhing, was eenvoudig wit en om het midden vastgebonden door een zwarten gordel met roode karakters of Runen beschreven, wier geheimzinnige beteekenis aan het gemeen onbekend was; doch eene dier tooverspreuken behelsde, waaraan in dien tijd een verborgen vermogen werd toegekend. Zy hield in de eene hand een eikekrans, haar door Vanissa medegebracht, en in de andere een staf, te lang en te zwak om haar ten steun te dienen; maar waar men evenzeer een mystische kracht aan toeschreef, te meer, daar hy van een onbekend hout vervaardigd was en aan het boveneind met een bol voorzien, waar een gouden slang zich omheen kronkelde: waarschijnlijk het afbeeldsel van den slang Midgard, die, volgens de Noorsche fabelen, de waereldkloot omkronkelt. Aan weerszijden van haar zetel stonden, tegen den muur aan, haar staatjuffers, waarvan de meesten insgelijks in jaren gevorderd waren, en geene, 't zij door schoon-
{==49==} {>>pagina-aanduiding<<}
heid, 't zij door houding uitmuntte. Aan hare rechterhand, meer voorwaarts, zag men een grooten roshairigen jongeling, wiens zwierige kleedij van goud en zijde blonk en zeldzaam afstak tegen de maliekolders der overige Noormannen. Deze was Eyerhard, de zoon van Godfrieds overleden broeder Rolfr, en, uit hoofde zijner geboorte uit haar oudsten zoon, de lieveling zijner grootmoeder. Links van Olwina bevond zich de grijze Hakon, wiens harp door een naast hem staanden knaap werd gedragen, terwijl hy zelf met de beide handen op een breeden degen steunde, en de gezanten aanstaarde met een onbepaalden, starren blik, die getuigde, dat zijn geest ver van daar omdwaalde.
Nevens hem stonden Olwinaas schatbewaarder en de hoofdman van haar trawanten: twee bejaarde dienaars, die moeite hadden om hunne onbewegelijke gestalte te bewaren. De overige hofbedienden, benevens een dubbele rij lijfwachten, waren aan beide zijden der zaal geschaard. Alles had een deftig, stijf en gedwongen aanzien, dat te kennen gaf, hoe gestreng men aan het hof van Harolds weduwe de vormen in acht nam, en dat den bezoeker een koel onthaal en een weinig genoeglijk verblijf beloofde.
De hofmeester geleidde de beide gezanten tot op een geringen afstand van den zetel, waar hy hen stand deed houden en zich toen op zijne plaats achter Everhard begaf. Olwina bëantwoordde hun groet met een stijve hoofdbuiging, en, na hen gedurende eenige oogenblikken te hebben aangezien, begon zy aldus:

{==50==} {>>pagina-aanduiding<<}

- ‘Het is ons lief u te zien, Graaf Ravening! Welke goede tijdingen brengt gy ons van onzen Zoon?’ -
- ‘Hertog Godfried is welvarend,’ antwoordde Ravening: ‘en de zon van zijn geluk staat in top. Als Koning der Franken blijft Karel hem niet minder genegen dan hy zulks als Keizer geweest is. Hy heeft de hem geschonken voorrechten bekrachtigd en die met nieuwe vermeerderd, terwijl luisterrijke verbindtenissen het gezach des Hertogs zullen bevestigen. Maar hoewel de last, dien ik, met dezen Christen monnik, aan u heb over te brengen, weldra algemeen zal bekend worden, de mededeeling daarvan is voor als nog slechts voor uw oor bestemd.’ -
- ‘Is het reeds zoo verre gekomen?’ vroeg Olwina, den geestelijke met een weinig vriendelijken blik beschouwende: ‘zoekt mijn zoon zijn gezanten onder Christen monniken!’ -
- ‘Het is u toch niet onbekend, edele Vrouw!’ zeide de Proost, ‘dat de Hertog, op het voorbeeld zijns doorluchtigen vaders, zijn wangeloof verlaten, en de zuivere leer des Euangeliums heeft omhelsd; maar, wat uwe verwondering ook wekken mocht, de berichten, die wy brengen, zullen die weldra doen ophouden.’
- ‘Ik zal die afwachten,’ hernam Olwina: ‘slechts dit dient gy te weten: wy eerbiedigen de rechten der gastvrijheid gelijk die van den gezant; maar, welke redenen mijn zoon ook mogen hebben bewogen, het voorvaderlijke geloof te verlaten, en de Christenen te begunstigen, nimmer is iemand,

{==51==} {>>pagina-aanduiding<<}

die uw leer beleed, langer dan een etmaal geherbergd geweest in een verblijf, waar Olwina gebood. Deze nacht kunt gy hier vertoeven: als die verloopen is, zult gy elders huisvesting dienen te zoeken.’ -
- ‘Voed daaromtrent geen zorg,’ zeide de Proost, op een welwillenden toon: ‘de spoed, welken onze zending vereischt, verbiedt ons lang te toeven.’ -
- ‘Wy zullen,’ hernam de Vorstin, ‘het hooren uwer boodschap tot na den maaltijd uitstellen. Sydruc! roep de gasten bijeen. -
De Hofmeester maakte, op dit bevel, een zwaren jachthoorn los, die van den wand aan een hertengewei afhing, en, zich in de naastbijgelegen zaal begevende, deed hy, driewerf achtereen, eenige schelle noten door het holle gewelf weergalmen. Spoedig daarna hoorde men een gerucht van stappen, 't welk meer en meer vermeerderde en te kennen gaf, dat de bewoners van het slot zich op het sein verzamelden. Na verloop van eenigen tijd keerde Sydruc terug en, zich voor Olwina buigende, gaf hy haar bericht, dat de gasten verzameld waren. De Edele Vrouw daalde hierop van haar zetel af en begaf zich, op den schouder van haar kleinzoon leunende, met een vasten tred naar de andere zaal, door haar juffers gevolgd, terwijl de krijgsknechten, hun strijdaksten afzettende, zich insgelijks, doch door een andere deur, verwijderden.
- ‘Kom;’ zeide toen Ravening tegen den Proost: ‘de weduwe van Harold heeft ons gewenkt, haar te volgen: en ik beken, dat ik eer aan het maal zal doen; hoewel de droevige aangezichten dier juffers,

{==52==} {>>pagina-aanduiding<<}



die ik niet aanzie zonder aan de Nornen te denken, wel in staat waren, iemand zijn eetlust te ontnemen.’ -
Zy traden hierop, met Hakon en de hofbedienden, de eetzaal binnen. Twee smalle tafels namen er bijna de geheele lengte van in en schenen onder het gewicht der daarop geplaatste schotels te zullen bezwijken. De soort, maar niet de hoeveelheid der opgebrachte spijzen verminderde echter in gelijke evenredigheid met het aantal gasten, naarmate men aan het lager einde kwam. Aan het hoogere waren de beide tafels vereenigd door eene derde, welke in 't dwars was gezet en voor de moeder des Hertogs en haar voornaamste dischgenooten bestemd. Aan deze werd ook den gezanten plaats ingeruimd. De eerste verrichting van den goeden Proost was, zijn kloosterbroeders onder de aanwezigen te zoeken, en niet weinig was hy gerust gesteld, toen hy hen beneden aan de tafel tusschen de hofbedienden gezeten zag.
De opperschenker was genaderd en stond achter Olwinaas zetel, gereed, uit een zware kan het schuimend bier te gieten in een kostbaren beker, die van den schedel eens wouddiers vervaardigd, in een gouden rand omvat, en met een runisch opschrift en beeldwerk vercierd, op een zilveren voetstuk stond, toen Olwina, die reeds ettelijke reizen een ontevreden blik geslagen had op de tusschen haar en Graaf Everhard ledig geblevene plaats, op een toon van ongeduld vroeg:
- ‘Heeft men Vanissa niet gewaarschuwd? Wy zijn niet gewoon te wachten.’ -

{==53==} {>>pagina-aanduiding<<}


- ‘De Jonkvrouw zal nog vermoeid zijn van onzen tocht,’ zeide Hakon: ‘zy is niet gewoon, de nacht slapeloos door te brengen.’ -
- ‘Is zy dan van een anderen stam dan de overige dochters van Tjolner?’ vroeg Olwina, met een strengen blik: ‘niet eene van haar heeft ooit vermoeidheid getoond, nadat zy op een schoone zomernacht de Asen was gaan raadplegen.’ -
- ‘Ga, goede Sydruc!’ zeide Everhard, zich in een achtelooze houding tot den hofmeester wendende; ‘en zeg aan de schoone dochter Godfrieds, dat de disch geene bekoorlijkheden voor ons oplevert, zoolang wij van de zon van haar aanschijn verstoken blijven.’ -
Olwina zag den spreker met een blik van ontevredenheid aan; maar deze bestraffing was de eenige, welke de jongeling. wegens zijn vrijmoedigheid onderging: en men had ook niet lang tijd om over zijn gezegde na te denken; want, eer nog Sydruc zich verwijderd had, werd het hangtapijt, hetwelk, achter Olwina, den toegang afsloot, open geschoven, en trad Vanissa binnen, met een luchtigen stap, dep blos der vrolijke jeugd op de wangen en een vriendelijken lach op de lippen.
- ‘Wy hebben op u gewacht, Vanissa!’ zeide Olwina op een gestrengen toon: ‘dat moet niet weer geschieden.’ -
- ‘Vergeef my, Grootmoeder!’ zeide het bevallige meisjen, de hand der oude vrouw nemende en er een luchtigen kus op drukkende: ‘gy weet, ik ben laat te huis gekomen: ik had niet uitgeslapen en men heeft my niet tijdig gewekt.’ -

{==54==} {>>pagina-aanduiding<<}

- ‘En wie is de onoplettende, die dat verzuim heeft begaan,’ vroeg de Burchtvrouw, terwijl zy een verstoorden blik wierp op de juffers van Vanissa, die haar gevolgd waren en thands bevend de oogen neersloegen; ‘ik hoop, dat gy haar een straf hebt opgelegd, evenredig aan haar overtreding.’ -
- ‘Elke straf zoude onverdiend zijn geweest,’ antwoordde Vanissa, terwijl zy lagchend de blonde lokken schudde: ‘want ik had aan de goede Wella last gegeven, my te laten slapen: en zy voldeed gaarne aan een bevel dat haar welkom was.’ -
- ‘Gy zoudt ruim tijd gehad hebben om uit te slapen,’ zeide Olwina, ‘indien gy niet had verkozen u onderweg nutteloos op te houden aan den ouden Valkenhof, waar de roeiers, die ik van traagheid beschuldigde, beweeren, dat gy uren hebt doorgebracht?’ -
- ‘Aan den Valkenhof!’ herhaalde Graaf Everhard, verwonderd: ‘wat kon mijn bekoorlijke nicht dat uilennest doen binnentreden?’ -
- ‘Ben ik verplicht, aan Graaf Everhard rekenschap mijner daden te geven?’ vroeg Vanissa, zich met een half spijtig, half spottend gelaat tot haar Grootmoeder wendende.
- ‘Uw tong gaat een weinig te rad, meisjen!’ zeide Olwina: ‘wy ook, wy zijn verwonderd geweest, toen wy dien vreemden gril vernamen.’ -
- ‘Ik was naar den toestand der oude Emma gaan hooren,’ zeide Vanissa: ‘ik heb daar zoo zelden de gelegenheid toe.’ -

{==55==} {>>pagina-aanduiding<<}


- ‘Wy hadden u daartoe geen verlof gegeven,’ hernam Olwina.
- ‘Nu!’ zeide Vanissa, op den onverduldigen toon van een bedorven kind: ‘wat baat het my, de dochter van den machtigen Godfried te zijn, indien ik niet eenmaal vrijheid heb, een arme kranke vrouw te bezoeken, wanneer ik zulks verkies. Doch vrees niet, Grootmoeder! dat ik er terug zal keeren: de goede ziel heeft mijn hulp niet langer noodig.’ -
- ‘Genoeg!’ zeide Olwina: ‘spaar ons uw verder gesnap, zoo gy niet begeert, dat ik u van den disch zende. Verschoont gy, mijn gasten! de vrijpostigheid dezer deerne, welke oorzaak is, dat ik my nog niet van mijn plicht gekweten, noch u den welkomstdronk heb gebracht, dien gy recht hadt te verwachten. - Wees heil!’ -
Met deze woorden nam zij den beker uit Sydrucs handen, roerde even met haar lippen het gerstebier aan en liet dien vervolgens aan den Proost brengen.
- ‘Verschoon my,’ zeide deze: ‘mijn gelofte verbiedt my een andere drank dan water te proeven. Ontfang echter mijn heilwensch, edele Olwina! Vrede en voorspoed zij met u en de uwen! en mogen ook uwe oogen, schoon laat, zich nog eenmaal voor het licht der waarheid openen.’ -
- ‘Die onbeschaamde!’ mompelde Olwina; maar de eerbied voor de rechten der gastvrijheid belette haar, eenig verder blijk van ongenoegen aan den dag te leggen.
- ‘Geef my veeleer den beker!’ zeide Ravening,

{==56==} {>>pagina-aanduiding<<}

en ledigde dien tot den bodem: ‘ik drink op den voorspoed van Godfrieds huis en op den heilrijken echt der schoone Vanissa, aan wie Freya eerlang een gemaal harer waardig zal schenken.’ -
- ‘Ik dank u,’ zeide Graaf Everhard, zich buigende.
- ‘Dank niet te spoedig,’ mompelde Ravening, half luid, en terwijl hy den. Proost, die met verwondering by des jongelings woorden had opgekeken, zijdelings aanzag.
- ‘Ziedaar een onderwerp uwer waardig, brave Skald!’ zeide Everhard, terwijl hij, na gedronken te hebben, den beker aan Hakon overreikte: ‘het betaamt slechts aan den zanger, den lof der schoonheid te verheffen.’ -
- ‘O! de goede Hakon heeft my reeds te veel bezongen!’ zeide Vanissa: ‘en hy moet my niet ijdeler maken dan ik reeds ben: daarenboven voldoen dergelijke liederen beter in de stille eenzaamheid, dan aan het luidruchtige maal. Hier betaamt de lof der dapperen, en het verheffen van der vaderen roem.’ -
- ‘Nu spreekt gy als de dochter uit Halfdans bloed,’ zeide Olwina: ‘Welaan, oude vriend van Olwinaas geslacht! Wij zelven verzoeken het u: Laat de lof der dapperen van uwe lippen vloeien.’ -
De grijze zanger streek zich een wijl met de stramme hand tusschen de zilveren hairen, als zocht hij een onderwerp: toen wenkte hij zijn dienaar, en de harp uit zijn handen nemende, bezong hy

{==57==} {>>pagina-aanduiding<<}



	Harolds dood.
Het vaartuig kliefde 't blanke sop 
En hief het koop'ren schild in top: 
Het kwam ten aanval toegerust 
En zeilde van de Noorsche kust, 
Van de oorden, waar de pijnboom groeit, 
Naar 't strand, door Maas en Rhijn besproeid. 
En Harold zelf stond op de plecht: 
Zijn boezem haakte naar 't gevecht. 
 
En, saam vereend tot tegenweer, 
Wachtte aan de kust een talloos heir. 
Maar Harolds vraag was immer: ‘waar?’ 
En niet - ‘hoe groot is 's vijands schaar?’ - 
Toen gonsden pijlen op 't helmet: 
Toen werd het zwaard op 't zwaard gewet. 
Toen weefden, zingend op dien dag 
De Nornen 't weefsel van den slag. 
 
De slag heeft uit: de nacht is daar. 
Wat kleur heeft Harolds beukelaar? 
O! Harolds beukelaar is rood 
Van 't heldenbloed dat hij vergoot. 
En gier en raaf dankt Harolds moed, 
Die hen met versche lijken voedt: 
En feestdag is 't in Odins zaal. 
Daar wacht den geesten blij onthaal. 
 
Maar ziet! nog weven, ongestoord, 
De zwartgelokte zusters voort. 
En Hela's web, van inslag rood, 
Spelt weer een oorlogsman den dood. 
Hij valt, hij valt, de wakkre held; 
Maar niet op 't bloedig oorlogsveld. 
Hij schonk geloof den vuigen Frank. 
Verraad en moord zijn Harolds dank. 

{==58==} {>>pagina-aanduiding<<}

En Odin zelf roept wel te moe 
Den wakkren krijgsman 't welkom toe 
En biedt het feestbier, blank en eel, 
Hem aan in 't heldenbekkeneel; - 
Terwijl 't in 't somber Neveldal 
Den Frank bestendig dorsten zal. 
Met wapens vecht de zoon van 't Noord; 
De sluwe Frank met list en moord. 


Al de aanwezigen schonken lof aan Hakon voor zijn gezang; de Proost alleen zag zwijgend en zuchtend voor zich; want niet slechts ergerde hem de Heidensche toon, maar ook de strekking van het lied, welke hem althands ongepast voorkwam op een oogenblik, dat Godfried, zelf leenman van een Frankischen Vorst, zich scheen te beijveren om zijne vriendschap met de Franken al naauwer en naauwer te bevestigen. Hy werd intusschen spoedig uit zijn gepeins gewekt door de schoone Vanissa, die hem, ten gevolge van een plotselingen inval, met levendigheid vroeg, waar de knaap was, dien hy met zich gevoerd had.
- ‘Wien bedoelt gy?’ vroeg Olwina, verwonderd opziende.
- ‘O!’ hernam de Jonkvrouw; ‘ik zie hem reeds zitten. Sydruc! laat dien jongeling eens tot my komen. Zie eens, Grootmoeder!’ vervolgde zy, toen Uddo, door den hofmeester ontboden, bloozend en verlegen voor haar stond: ‘indien gy een kloeken wapenknecht noodig hebt, zoo kan ik u dezen aanbevelen. Hy heeft gisteren zijn proefstuk gedaan, en Graaf Ravening kan getuigen, of hy wakkere handen aan 't lijf heeft.’ Dit zeggende wierp zy een schalk-
{==59==} {>>pagina-aanduiding<<}
schen blik op Ravening; doch knikte hem tevens geruststellend toe, als wilde zy hem te kennen geven, dat zy niet openbaren zoude, waarin dat proefstuk bestaan had.
- ‘Ik versta u niet,’ zeide Olwina: ‘waar en wanneer hebt gy dien knaap gezien?’ -
- ‘In den Valkenhof, waar hy zich in het gezelschap dier beide Heeren bevond,’ antwoordde Vanissa.
- ‘Hoe!’ zeide Olwina: ‘gy hebt die Heeren reeds ontmoet?’
- ‘Ik wilde het u verhalen,’ antwoordde haar kleindochter, ‘toen gy my het zwijgen hebt Opgelegd.’ -
- ‘En wie is die knaap, in wien gy zulk een belang stelt?’ vroeg Olwina, met een blik van minachting.
- ‘Ja! Wie is hy?’ vroeg Hakon, met belangstelling de trekken des jongelings beschouwende: ‘zonderling! zoo deze knaap niet het gewaad der Franken droeg, zoude ik wanen in hem een der zonen uit Halfdans bloed te zien. Oordeel zelf, Olwina! of niet dat hooge voorhoofd, die omgekrulde wenkbraauw, aan den stamvader onzer Noorsche Graven herinneren.’
- ‘Helaas!’ zeide de Proost, terwijl Olwina den koorknaap een onverschilligen blik toewierp, die zijne verlegenheid nog vermeerderde: ‘hoe zoude die arme wees, die van zijn eerste levensdagen de stille wanden van het klooster niet verlaten heeft, eenige gelijkenis hebben met uw Noorsche helden?’ -

{==60==} {>>pagina-aanduiding<<}

- ‘Het zij hoe 't zij,’ zeide Graaf Everhard, die, hoezeer weinig te vrede met de gunst, welke Vanissa aan den schoonen knaap betoonde, het raadzaam achtte zijn ongenoegen te verbergen: ‘ik ben bereid, zoo dit Vanissa aangenaam is, hem tot mijn paadje aan te nemen, mits hy vry geboren zij en geen anderen Heer diene.’ -
- ‘Hy dient een anderen Heer,’ zeide de Proost: ‘hy is in 't klooster te Thorn opgevoed en zal eerstdaags het ordekleed aannemen.’ -
- ‘Dat hy naar zijne plaats terugkeere,’ zeide Olwina, voor wien deze mededeeling reeds genoegzaam was om een afkeer jegens Uddo te voeden: ‘deze kinderstreken gaan te ver, Vanissa!’ -
- ‘Het is geen kinderstreek,’ zeide deze, op een vasten toon: ‘deze knaap heeft mijne bescherming afgesmeekt tegen een machtigen vijand, en ik heb hem die beloofd: en daarom verklaar ik hier aan elk die my hoort, dat, zoo hem eenig leed overkomt, ik het zal beschouwen als een beleediging, my aangedaan, en niet rusten, voor de dader gestraft zij.’ -
- ‘Wie zoude hem slechts met den vinger durven aanraken,’ vroeg de weduwe van Harold, ‘zoolang hy als gast in onze muren verwijlt?’
- ‘Waar het ook zijn moge,’ zeide Graaf Everhard: ‘Wie hem beleedigt, zal ook mijne wraak te duchten hebben: hy is onder Vanissaas bescherming en heeft ook op de mijne recht.’ -
- ‘IJdele snoever!’ mompelde Ravening, terwijl hy den spreker een blik van minachting toewierp,

{==61==} {>>pagina-aanduiding<<}

en by zich zelven zwoer, dat, wie het ook euvel mocht duiden, niets hem zoude verhinderen, den door hem geleden smaad in het bloed des jongelings uit te wisschen. De uitdrukking van des woestaarts oog ontging Vanissa niet: de daad van vrijmoedigheid, welke zy had verricht, en die in een meer beschaafde eeuw min welvoegelijk zou geschenen hebben, was juist daaraan toe te schrijven, dat zy de lagen vreesde, welke Ravening den jongeling spreiden mocht, en dezen een machtige bescherming wilde verzekeren. Het was echter niet meer dan een bloot medelijden, 't welk zy met Uddo gevoelde, en geen meer teedere aandoening, gelijk Everhard een oogenblik gedacht had, en onze lezers misschien met hem. Zy zag in hem niet meer dan een voorwerp, dat hare bescherming noodig had, en beschouwde hem, gelijk zy de musch zoude beschouwd hebben, die by guren winterdag een kruimel brood aan haar venster ware komen vragen. Zij scheen dan ook, toen de knaap naar zijn zitplaats terug was gekeerd, zich niet verder over hem te bekommeren en ving met den ouden Hakon een gesprek over zijn liederen aan, terwijl zy de vleierijen, waarmede Everhard haar overstroomde, slechts nu en dan met luchthartige onverschilligheid bëantwoordde. Olwina zag zulks met ongenoegen, en bestrafte zelfs haar kleindochter, zoo vaak deze over 's Graven gezegden de schouders ophaalde, of de uitdrukkingen, door hem gebezigd, in een kluchtig daglicht stelde. Dit bevreemde den Proost, die aan Ravening bedektelijk vroeg, hoe toch de anders zoo trotsche en gestrenge weduwe van Harold,

{==62==} {>>pagina-aanduiding<<}

met zulk een wuften knaap als Everhard zoo kon zijn ingenomen.
- ‘Hm!’ antwoordde Ravening: ‘van de zonen van Harold was Rolfr, Everhards vader, de lieveling zijner moeder: en zy heeft de genegenheid, welke zy voor hem koesterde, op dit dwaashoofd overgebracht. Ziedaar de eenige wijze waarop ik Olwinaas voorkeur verklaren kan; want by Loke! zoo Rolfr niet waardig was, om in de schaduw van Godfried te staan, deze knaap ware beter geschikt, om, aan 't hof van Karel, met de Frankische vrouwen tapijtwerk te vervaardigen, dan om de Noorsche krijgers ten strijde te voeren.’ -
- ‘Het schijnt hem niet aan eigenwaan te ontbreken,’ zeide de Proost: ‘en 't komt my voor, dat hy zich zeker acht van de hand zijner nicht.’ -
- ‘Odin behoede ons,’ zeide Ravening, ‘dat het erf van Godfried ooit in zulke handen valle; maar de oude weduwe wenscht dat huwlijk.’ -
- ‘Indedaad?’ zeide de Proost: ‘dan zal voorwaar de tijding, die wy brengen, nog minder welkom by haar zijn.’ -
- ‘'t Is Godfried, die het wil,’ zeide Ravening: ‘en dat is genoeg: ofschoon ik niet schroom u te bekennen, dat ik liever met twintig man op een bende van duizend Friezen zoude inrennen, dan een woordentwist met Godfrieds moeder aan te vangen.’



{==63==} {>>pagina-aanduiding<<}

V.

Het maal was eindelijk afgeloopen en de gasten hadden zich verspreid: de beide afgevaardigden van Godfried werden in het vertrek gelaten, waar Olwina hun het geheim gehoor verleenen moest, dat zij verlangd hadden.
- ‘Welnu!’ zeide zy, toen zy zich met hen alleen bevond: ‘Wy zijn gereed te vernemen, wat gy ons hebt mede te deelen.’ -
- ‘Onze berichten zijn voorspoedig,’ zeide Ravening, de hoofdaanleiding zijner komst zoo lang mogelijk wenschende te verschuiven, en hopende Olwina in een goeden luim te brengen, eer zy genoodzaakt was het min aangename nieuws te hooren: ‘Karel begunstigt den Hertog meer en meer: hy heeft hem in de heerschappy bevestigd van al de leenen, welke Roruk vroeger in Kinheim bezeten heeft, en hem, nog kort geleden, op zijn krooningsfeest, ten aanhoore van al de Rijksgrooten, den getrouwsten zijner Vazallen genoemd.’ -
- ‘Vazal!’ herhaalde Olwina: ‘is dat de vrucht, welke de overwinning van Remagen, welke de verovering Van Keulen, van Zulpich, van Bonn, van heel Vlaanderen en Brabant hem moest aanbrengen, dat hy slechts den naam van vazal des Keizerrijks draagt? - Hoe is de tijd veranderd, sedert hy te Aken zijn paarden in de kapel des Keizers stalde! - maar genoeg hierover: het is niet om dit alleen te melden, dat mijn zoon u tot ons zendt.’ -

{==64==} {>>pagina-aanduiding<<}


- ‘De Hertogin heeft haren gemaal wederom een dochter geschonken,’ vervolgde Ravening.
- ‘Gy weet, Graaf Ravening!’ zeide Olwina, ‘dat ik in de Christenvrouw of in haar kroost geen belang stel, en kondet my die mededeeling sparen. Slechts dit verblijdt my, dat zij hem geen zoon heeft gebaard, en dat de opvolger van Godfried het licht niet verschuldigd zal zijn aan de dochter van Waldrade. Maar ga voort! Wat is uw verdere last?’ -
- ‘De wenschen van Godfried stemmen met de uwe niet overeen,’ zeide Ravening: ‘hij had vurig gewenscht, dat het kind, waar Gisela van zwanger ging, een zoon zoude wezen, aan wien hij eenmaal zijn kroon en zwaard zou kunnen nalaten. Maar de Asen hebben het anders beschikt: en de Hertog, die op alle kansen bedacht wil zijn, heeft zich een schoonzoon verkozen, geschikt om hem eenmaal te vervangen.’
- ‘Een schoonzoon!’ herhaalde Olwina: ‘wat bedoelt gij? heeft hij de jonggeborene reeds verloofd?’ -
- ‘Het is voor het eenig huwelijkspand zijner eerste liefde, voor Vanissa, dat hij een echtgenoot verkoren heeft,’ antwoordde Ravening.
- ‘Voor Vanissa? - Maar hij heeft, reeds vroeger, haar hand aan Graaf Everhard, zijns broeders zoon, zijn natuurlijken erfgenaam, toegezegd.’ -
- ‘Godfried twijfelt, en niet zonder oorzaak misschien,’ zeide Ravening met een schamperen lach, ‘of Graaf Everhard wel de man is, geschikt om het zwaard van Harold te voeren en zijn Noren in 't veld te geleiden. De verbindtenis, welke hy voor heeft, moet

{==65==} {>>pagina-aanduiding<<}



hem dubbele voordeelen verzekeren: zy verschaft hem een wakkeren schoonzoon en de bondgenootschap eener machtige partij.’ -
- ‘En wie is die wonderman, ten wiens behoeve Godfried zijn vroegere beloften vergeet?’ vroeg Olwina, op een toon van onverschillige minachting.
- ‘Het is Prins Hugo,’ antwoordde Ravening: ‘de zoon van Lotharius, en,’ voegde hy er halfluid bij, ‘eenmaal wellicht zijn opvolger.’ -
- ‘De zoon van Lotharius!’ riep Olwina uit, met de hevigste gramschap op haar gelaat: ‘de broeder van Gisela! de verwijfde lafaart, die den moed niet had, om, na zijns vaders dood, zijn aanspraak op den throon te doen gelden? Is hy de man, aan wien onze Noormannen zullen trouw zweren? En is het om hem, om een vreemdeling, dat de zoon van Rolfr moet achterstaan? - Maar ik herken de inblazingen van Gisela: zy is door Godfried uit het slijk getogen en wil thands ook haar broeder voorthelpen. Niets is natuurlijker! Ziedaar de gevolgen van Godfrieds afval. Hy heeft vergeten, dat het zwaard van Odin hem over zijn vijanden heeft doen zegevieren: hy heeft de bescherming der Asen verzaakt, en zy hebben hem, tot zijn straf, met een geest van blindheid bezocht, en het droevige voorbeeld zijns vaders uit het geheugen doen gaan. Ook Harold had zich door de honigzoete beloften der Christenen laten bekooren, en wat was er het gevolg van? Naauwelijks had hy hun leer omhelsd, of de fortuin keerde hem den nek toe: schande en tegenspoed, en ten lesten een elendige dood, waren zijn loon. - Maar ik kon

{==66==} {>>pagina-aanduiding<<}

my op alles verwachten,’ vervolgde zy, den Proost aanziende, ‘sints hy my een monnik als bode zond.’ -
- ‘Ik ben zijn bode niet,’ zeide de Proost, op een zachten, maar tevens waardigen toon; ‘het is op het verzoek van Prins Hugo, dat ik den edelen Ravening vergezeld heb, om de beminnelijke bruid uit uwe handen te ontfangen, en haar door mijn onderricht voor te bereiden tot het ontfangen van den heiligen doop, die haar in de gemeente Gods moet inwijden.’ -
- ‘Monnik!’ zeide Olwina: ‘dat zal niet zijn. - Zoo Godfried zijn eed en plicht vergeet, zijn moeder weet, wat zy aan haar eerdienst en aan haar stamhuis schuldig is. Vanissa is aan Graaf Everhard toegezegd, en deze zal haar gemaal zijn. Gaat! brengt dit antwoord terug aan hem, die u gezonden heeft.’ -
- ‘Bedenk wat gy doet,’ zeide Ravening: ‘wanneer Godfried beveelt, wil hy gehoorzaamd wezen, en het zoude zelfs zijne moeder berouwen, hem gedwarsboomd te hebben.’ -
- ‘En gy ook, Ravening!’ zeide Olwina: ‘hebt gy u ook aan het kruis en aan den vreemdeling verkocht?’ -
- ‘Wat my betreft,’ zeide de Noorman: ‘ik heb geen ander geloof dan dat aan mijn goede strijdakst, en die heeft my nooit in verlegenheid gelaten: ik beöordeel de daden van Godfried niet: hy was altijd mijn aanvoerder: en ik heb er my steeds wel by gevonden, hem te volgen en zijn wil blindelings te volbrengen; want al doe ik in dapperheid zelfs

{==67==} {>>pagina-aanduiding<<}

voor hem niet onder, ik wil openhartig bekennen, dat Braga hem, meer dan my, met wijsheid en overleg begiftigd heeft. De uitkomst heeft tot nog toe zijne handelingen gerechtvaardigd: hy is machtig genoeg, om zelfs den Keizer het hoofd te bieden: en hy zal niet uit loutere grilligheid het gezach wegsmijten, dat hy zich verkregen heeft. Wat hy wil, wil hy ook met kracht, en zijn besluiten zijn onverzetttelijk als die van het alles besturende noodlot.’ -
- ‘Ik kan het nog niet gelooven!’ zeide Olwina, wier toorn door Ravenings taal een weinig was ter neder gezet, en voor neêrslachtigheid begon plaats te maken.
- ‘Dit blad,’ zeide de Proost, haar een verzegeld perkament aanbiedende, ‘zal de waarheid onzer woorden bevestigen.’ -
- ‘Vertoon dit aan anderen,’ zeide Olwina, het afwijzende: ‘wy Noorsche vrouwen verstaan het logenschrift der Christenpapen niet. - Wy hebben de tijding, die gy bracht, vernomen en willen daarover nadenken. Gy kunt vertrekken.’ -
De Proost voldeed aan deze uitnoodiging en verliet het vertrek; maar Ravening bleef, als wilde hij nog iets zeggen.
- ‘Welnu! Hebt gy niet verstaan?’ vroeg Olwina: ‘wy wilden alleen zijn.’ -
- ‘Slechts dit had ik er nog by te voegen,’ zeide Ravening, ‘dat wy een kort besluit verlangen. Want, morgen moet Vanissa gereed zijn om met ons te vertrekken. De last des Hertogs duldt geen uitstel.’ -

{==68==} {>>pagina-aanduiding<<}

- ‘Morgen!’ herhaalde Olwina: ‘Onmogelijk! Wilt gy my dwingen? Ik zal niet toegeven aan den dwazen gril van Godfried: ik zal, in weêrwil van hem....’
- ‘Bedenk u wel,’ zeide Ravening: ‘ik draag den zegelring des Hertogs, en dien zal men meer gehoorzamen dan u. Zwicht liever voor den drang der noodzakelijkheid, dan dat gy my in de verplichting brengt, mijn last aan de vergaderde burchtzaten bekend te maken, en met geweld te doen ten uitvoer brengen.’ -
De trotsche Burchtvrouw bleef een wijl in gepeins verzonken. Zy voelde het gewicht van den haar gegeven raad; maar het viel hard, voor een ziel zoo hoogmoedig als de hare, zoo op eens al haar hoop te moeten opgeven. Ravening bespeurde den indruk, dien zijn bedreiging gemaakt had, en hij vervolgde; maar deze reize de wapenen der overreding bezigende:
- ‘Hoor!’ zeide hy: ‘ik durf het u wel zeggen, nu die monnik ons verlaten heeft: wat my betreft, ik bewonder dien Hugo even min als gy, en, toen ik het eerst het voornemen van Godfried vernam, was het ook my onaangenaam. Maar ik ben overtuigd, dat hy zelf zijn aanstaanden schoonzoon insgelijks veracht, en hem slechts als een werktuig wil bezigen om groote ontwerpen ten uitvoer te brengen. Hugo, eens met Vanissa gehuwd, zal de gelegenheid geboren achten om zijne rechten op den Franschen troon te doen gelden: Godfried zal hem ondersteunen: Karel de Dikke is onmachtig ons te weêrstaan: hy zal overwonnen worden: en, is eenmaal Hugo in zijne plaats

{==69==} {>>pagina-aanduiding<<}

verheven, dan zal het uwen zoon weinig moeite kosten, hem ter zijde te stellen zelf de kroon op 't hoofd te zetten.’ -
- ‘Het kan zijn,’ zeide Olwina: ‘ik ben niet, gelijk Godfried, by onze vijanden school gegaan, om de listen der staatkunde te leeren. Maar het was niet langs zulke slinksche wegen, dat Godfrieds voorvaderen, dat Harold, dat Halfdan, hun doel te gemoet streefden. Hun werktuig was het zwaard: nooit voerden zy een andere taal. En, verbraken zy soms, uit nood, de belofte aan een vijand gedaan, zy schonden het woord niet, aan vrienden en stamgenooten gegeven. Hoe stelt men Everhard te vrede, die Vanissaas hand, hem toegezegd, als zijn eigendom beschouwt?’ -
- ‘Vraag dit aan uw zoon,’ zeide Ravening: ‘ik kan zulks niet beäntwoorden. Slechts dit is zeker, dat een nadere verbintenis met Graaf Everhard aan den Hertog geen nieuwe voordeelen kan aanbrengen: - en dan, op welken tijtel bouwt die jongeling zijn aanspraken, buiten die belofte, in een noodlottig oogenblik aan den Hertog ontrukt? Welke heldendaden heeft hy verricht? welke vijanden overwonnen? welke steden veroverd? Zal de schrik van zijn naam onze vijanden doen vluchten? Zelfs ons leger heeft dien naauwlijks hooren noemen.’ -
- ‘De tijd is nog niet daar, dat Everhard voor den dag moet komen,’ zeide Olwina: ‘de zoon van Rolfr kan geen lafaart zijn, en zoo hy zich nog weinig onderscheiden heeft, het is aan Godfried te wijten, die hem de bewaking van een nietig Graafschap in

{==70==} {>>pagina-aanduiding<<}

Teisterbant heeft aanbevolen, en belet het leger te volgen. Maar bovendien, by zijn geboorte heb ik zelve de toekomst voor hem geraadpleegd: ik heb gezien, dat zijn jeugd door weinig dappere daden zouden gekenmerkt zijn; maar dat hy zich zoude beroemd maken door een feit, dat den toestand van dit waerelddeel geheel veranderen zoude.’ -
Ravening, die reeds waande, zich by uitstek in zijn diplomatische zending te hebben gekweten, wist niets in te brengen tegen dezen laatsten grond, ten voordeele van Everhard aangevoerd. Hy haalde de schouders op en streek zich met ongeduld over den baard.
- ‘Het moge dan zijn, zoo als het wil,’ zeide hy eindelijk: ‘Godfried is mijn meester, en ik ga niet van hier, zonder zijn last ten uitvoer te hebben gelegd.’ -
- ‘Gy zult by het avondeten ons antwoord bekomen,’ zeide Olwina: ‘tot dien tijd verlangen wy alleen te zijn.’ -
De weduwe van Harold bleef eenigen tijd in eenzaamheid overwegen; waarna zy een dienaar riep en hem last gaf, Graaf Everhard by haar te ontbieden.


VI.

Graaf Everhard bevond zich niet alleen, toen de boodschap van Olwina hem gebracht werd. Dadelijk na den afloop van het maal, had zich iemand by hem doen aanmelden, wiens uiterlijk voorkomen een

{==71==} {>>pagina-aanduiding<<}

der rondreizende artsen verkondigde, die te dier tijd hun wonderdranken en vreemde middelen aan steden en sloten rondventeden, en niet zelden by hun bedrijf ook dat van boodschaploopers voegden. Het scheen, dat Everhard deze persoon verwachtte; althands hy gelastte, dat men hem terstond binnen leiden en dat niemand hun onderhoud zoude stooren.
De vreemdeling trad binnen: het was een man van reeds gevorderde jaren, maar nog rijzig en kloek van gestalte, zwart van baard en glinsterend van oogopslag. Zijn kleeding bestond uit een lange donkerkleurige samaar en een spits toeloopende muts.
- ‘Welnu, Alkenmard!’ zeide Everhard, zoodra hy zich met hem alleen bevond: ‘welke tijdingen brengt gy van den Markgraaf mede?’ -
- ‘De voordeeligste die gy kunt uitdenken,’ antwoordde Alkenmard: ‘Markgraaf Hendrik heeft uw belangen met warmte by den Keizer verdedigd: en het hangt van u slechts af, den Hertoglijken tijtel en het bestier over Friesland, van den Vliestroom tot de Elbe, te bekomen.’ -
- ‘En, welde zijn de voorwaarden?’ vroeg Everhard; ‘want ik veronderstel, dat de Keizer, bij het uitdeelen zijner gunsten, zijn eigen belang niet uit het oog verliest.’ -
- ‘In de eerste plaats,’ antwoorde de zendeling van den Markgraaf, ‘zult gy u verbinde de kusten te beveiligen tegen de invallen uwer voormalige landgenooten.’ -
- ‘Dit spreekt van zelf,’ zeide Everhard: ‘deze voorwaarde is ook aan Halfdan en aan zijne nazaten

{==72==} {>>pagina-aanduiding<<}

opgelegd geweest: en, schoon zy daar kwalijk aan voldaan hebben, ik, voor my, zoude weinig genegenheid voelen mijn leen met nieuwe gasten te deelen.’ -
- ‘Voorts verwacht de Keizer,’ vervolgde Alkenmard, ‘dat gy uw heidensch geloof aflegt, met al de uwen het Christendom omhelst, de vervallen kerken en kloosters weder doet opbouwen en de outerdienaars onder uw bescherming neemt.’ -
- ‘Ik dacht zoo,’ zeide Everhard: ‘en deze punten zullen geen zwarigheid maken. Wat verlangt men verder?’ -
- ‘Gy kent de plichten van den vazal jegens zijn leenheer,’ zeide Alkenmard: ‘ik behoef u niet te melden, dat de Keizer op uwe hulp rekent, wanneer en zoo vaak hy die behoeft: het getal der door u in 't veld te brengen wapenknechten zal natuurlijk van nadere schikkingen en bepalingen moeten afhangen.’ -
- ‘Verder!’ zeide Everhard, den arts met een doordringenden blik aanziende.
- ‘Dit is alles,’ antwoordde deze: ‘er is alleen,’ vervolgde hy, op een langzamen toon, ‘nog een klein blijk van trouw en gehoorzaamheid, hetwelk men van u vordert, alvorens u te verheergewaden met die rijke landstreek, wier bezit uw begeerlijkheid heeft opgewekt.’ -
- ‘Die rijke landstreek?’ herhaalde Everhard, met een spottenden lach: ‘hm! zoo bijster rijk niet meer; - doch, ga voort: wat wenscht men van my?’ -

{==73==} {>>pagina-aanduiding<<}

- ‘Dat gy alle vriend- en bondgenootschap afzweert met den woesten Noorman, die hier den meester speelt: dat gy dien trotschen leenman des Keizerrijks, die zijn doorluchtigen meester niet schroomt te tergen en te beledigen, voor eeuwig als bondgenoot opgeeft, ja, zoo mogelijk, hem in de handen des Keizers levert.’ -
- ‘Ik! de zijde van Godfried verlaten?’ riep Everhard verontwaardigd uit: ‘gy vergeet, dat ik zijn, bloedverwant ben, en weldra zijn schoonzoon.’ -
- ‘Wat dit laatste betreft, dat is nog zoo zeker niet,’ zeide Alkenmard: ‘er loopen zonderlinge geruchten omtrent de voornemens, welke Godfriedmet zijn dochter zoude koesteren: men beweert, dat hy haar hand aan Prins Hugo heeft toegezegd.’ -
- ‘Aan Prins Hugo!’ herhaalde de jongeling: ‘uw tijding klinkt ongelooflijk. - Neen, dit kan niet zijn, het is een onnoozele vond, om my van Godfrieds belangen af te trekken. - Ik mag u niet gelooven.’ -
- ‘Zoude het dan zoo vreemd zijn,’ vroeg Alkenmard, ‘indien hy, zelf met Waldrades dochter gehuwd, zijn dochter aan den zoon van Waldrade tot vrouw gaf?’ -
- ‘Ik begrijp uw bedoelingen, of liever die des Markgraafs niet,’ zeide Everhard, na een wijl nagedacht te hebben: ‘hoe! op hetzelfde tijdstip, dat de Keizer Godfried met gunsten overlaadt, nu deze hem geen bewijs van ontrouw gegeven heeft, zoekt hy my door uw mond tegen hem op te zetten?

{==74==} {>>pagina-aanduiding<<}

Weet gy wel, dat ik de waarheid uwer gandsche mededeeling zeer betwijfel en groote lust zoude gevoelen, om u geketend naar den Hertog te zenden, en te zien of gy daar uw logen zoudt volhouden?’ -
- ‘Gy zult wijzer zijn,’ zeide Alkenmard, zonder eenige vrees voor deze bedreiging te doen blijken: ‘want gy zoudt door een zoo onvoorzichtigen stap al de kansen verbeuren op het gebied, dat het onderwerp uwer wenschen uitmaakt. Wat het huwelijk zijner dochter betreft, Godfried zoude my niet straffen omdat ik u iets gëopenbaard had, hetgeen toch heden of morgen algemeen bekend moet zijn; terwijl ik integendeel, door uwe geheime onderhandelingen met den Markgraaf aan Godfried mede te deelen, zijn wraak van mijn hoofd op het uwe zou weten af te wenden.’ -
- ‘Gy vergeet nog eene zaak,’ zeide Everhard: ‘namelijk, dat het my slechts een woord kost, om u dadelijk het hoofd voor de voeten te doen leggen, tot straf voor uw vermetelheid om tweedracht en haat tusschen vrienden en bloedverwanten te willen strooien.’ -
- ‘Dit ware zeker een slechte belooning voor de moeite, welke ik u ten gevalle genomen heb,’ zeide Alkenmard, de schouders ophalende en altijd met dezelfde bedaardheid sprekende: ‘en het zoude uwe zaken weinig voordeel doen. Maar hoor my nog een oogenblik met kalmte aan, zoo gy kunt; en handel voorts naar welgevallen. Wat is de reden, dat gy, ter verkrijging van uw oogmerk, aldus in stilte en buiten weten van dien bloedverwant; die u zoo dier-
{==75==} {>>pagina-aanduiding<<}
baar is, met den Markgraaf hebt onderhandeld? - Is het niet, omdat gy de innige bewustheid hebt, dat Godfried, ondanks al de banden, die u aan hem hechten, uwe verheffing met leede oogen zoude aanzien, en zeker zelf geen stap doen, om die te bevorderen? omdat gy weet, dat hy zelf die streken, wier beheer u toelacht, onder zijne onbeperkte heerschappy zoude willen brengen? dat hy niemand, ook zijn schoonzoon niet, nevens hem en ten zijnen koste wil zien machtig worden? - Gij hebt dit alles vroeger overdacht, dit weet ik. - Maar stel nu, dat uw doel gelukte: dat gy, als 's Keizers leenman, Oost-Friesland by Teisterbant voegdet, denkt gy dat deze omstandigheid alleen niet reeds aanleiding genoeg aan Godfried zal verschaffen om met u te breken, al waart gy honderdmaal zijn schoonzoon. Hy, die zich aan den Keizer gelijk wil maken, hy zoude dulden, dat een ander hem in macht op zijde streefde! - Neen, het oogenblik, dat u tot 's Keizers leenman verheft, maakt Godfried tot uw bittersten vijand. Maar hetgeen onvermijdelijk plaats moet hebben, weet de verstandige, bedachtzame man tot zijn voordeel aan te wenden. Voorkom den Hertog, eer hy u doe boeten voor de vermetelheid van hem gelijk te willen zijn. Nooit was het oogenblik gunstiger: zijn grootste legermacht is ver van hier: slechts enkete, kleine afdeelingen zijn in dit gewest verspreid: Teisterbant bezit nog vele en wakkere edelen, die slechts op een krijgshoofd wachten om het zwaard tegen den dwingeland op te vatten, en die met vreugd zich onder uw banier zullen scha-
{==76==} {>>pagina-aanduiding<<}
ren: de door hem verdrukte steden, de met smaad en jammer overladen Friezen, zullen juichend opstaan, zoodra gy het sein geeft en hun, in 's Keizers naam, een milder bestuur en het herstel van handel en landbouw belooft. De krijgsknechten van den Markgraaf staan vaardig de Betuwe in te rennen: en hun hulp zal u niet ontbreken. - Of - durft gy den machtigen Noorman niet in 't veld tarten; want,’ zeide Alkenmard op een toon van spotterny, ‘ik erken, dat gy aldaar misschien niet tegen hem zijt opgewassen: - Welaan! neem dan de list te baat: lok hem daarheen, waar zijn wachters hem niet beschermen kunnen: overval hem in den slaap, aan den maaltijd, 't zelfde waar of hoe: mits de uitslag aan 's Keizers verwachting bëantwoorde: en, wie weet,’ voegde de listige verzoeker er op een geheimzinnigen toon by: ‘is Godfried eens uit den weg geruimd, wellicht zoude uw leen met het visch- en wlldrijke Kinheim kunnen vermeerd worden. - Het is niet te bepalen, hoeverre zich de dankbaarheid des Keizers zoude uitstrekken.’ -
Everhard bleef een wijl met de armen over elkander geslagen en het hoofd in de borst gezonken, de door Alkenmard aangevoerde gronden overwegen. Hy gevoelde al de waarheid van hetgeen deze gezegd had omtrent de wijze, waarop Godfried de vermeerdering van zijn gezach zoude opnemen: hij was ongezind, zijn hooge verwachtingen op te geven, maar van een anderen kant, huiverde hy toch by de gedachte om ten eenemale te breken met den man, die

{==77==} {>>pagina-aanduiding<<}

hem tot nu toe geene redenen van ontevredenheid had gegeven. Daar by kwam nog, dat Everhard, ondanks zijn eigenwaan, te wel bewust was van Godfrieds groote hoedanigheden, en al het hagchelijke inzag om openlijk te breken met iemand, tegen wien de vereenigde machten van het Keizerrijk niets hadden kunnen te weeg brengen. Wat eindelijk het voorstel betrof, om Godfried door list te verschalken, dit was ook nog zoo uitvoerbaar niet, als het oppervlakkig scheen; want de Hertog was te voorzichtig, en wist te wel, hoe weinig men op eeden en beloften kon staat maken, in een eeuw waar meineed en ontrouw dagelijks plaats vonden, om niet altijd op zjin hoede te wezen, zoowel tegen de lagen zijner vijanden als tegen het verraad zijner schijnbare vrienden.
BY deze overwegingen, welke Everhard voor als nog weerhielden, overeenkomstig het verlangen van den arts te besluiten, voegde zich nog de liefde, of beter - want wy willen dat woord niet ontheiligen - de hartstocht, die hy voor Vanissa voelde: en, wat ook de uitslag zijner onderhandelingen worden mocht, hy wilde om Keizer noch Markgraaf haar bezit opgeven. Diezelfde hartstocht versterkte hem in zijn voonemen, om het nemen van een bepaald besluit zoolang uit te stellen, tot zijn echtverbindtenis voltrokken zoude zijn; dewijl hy het alsdan nog altijd in de keus zoude hebben, zich met zijn schoonvader te vereenigen tegen het Keizerrijk, of door den val van Godfried tot hooger macht te stijgen. Terwijl hij in deze gepeinzen verdiept was,

{==78==} {>>pagina-aanduiding<<}

meldde de dienaar zich aan, die hem by Olwina kwam ontbieden.
- ‘Wacht my,’ zeide hy tegen Alkenmard, innerlijk verheugd, dat dit oponthoud het tijdstip verschoof, waarop hy antwoord zoude moeten geven: ‘wellicht wil de oude vrouw my spreken over de tijdingen, welke Godfrieds afgevaardigden haar gebracht hebben, en kunnen die eenigen invloed op mijn besluit te weeg brengen.’ -
- ‘Dat zoude my niet verwonderen,’ zeide de arts, met een schamperen lach: ‘ik houd my bijna overtuigd, dat zy u de bevestiging van mijn bericht zullen brengen.’ -
De jongeling verwijderde zich en Alkenmard begaf zich, ingevolge diens uitnoodiging, naar de gaandery, om aldaar zijn terugkomst af te wachten. Naauwelijks had hy aldaar eenige reizen heen en weder gestapt, toen hem iemand te gemoet kwam, die van de eene zijde naar de andere overstak. Beide bleven een oogenblik met verbazing stilstaan, deden eerst een stap achter- en toen een stap vooruit; want elk hunner had in den ander een lang vermisten bekende teruggevonden.
- ‘Is het wel mogelijk?’ vroeg Alkenmard, terwijl hy de hem toegereikte hand aanvaardde: ‘is het wel Broeder Ledard, dien ik wederzie!’ -
- ‘Welke blijdschap en stof tot dankzegging!’ riep de Proost uit (want hy was het): ‘is waarlijk Broeder Alkenmard nog in leven?’ -
- ‘Gy ziet het,’ antwoordde deze: ‘en mijn verwondering is wederkeerig: ik dacht niet anders,

{==79==} {>>pagina-aanduiding<<}

of die Heidensche Deenen, die God in zijn toorn vardelgen moge, hadden u den hals afgesneden.’ -
- ‘In de daad!’ zeide de Proost: ‘ik geloof, dat er, weinigen van onze kloosterbroeders te Xanten aan die gruwelijke slachting ontkomen zijn. Maar door welke gelukkige bestiering vind ik u hier? en nog wel in dat zonderlinge gewaad?’ -
Deze vraag herinnerde plotslings aan Alkenmard, dat hy, voor het welgelukken zijner zending, aan ieder onbekend moest blijven. De onverwachte ontmoeting met den ouden makker, dien hy verloren waande, had hem een oogenblik zijn gewone behoedzaamheid doen verliezen; hy verweet zich zelf bitter, dat hy door deze onvoorzichtigheid hoogere belangen had in de waagschaal gesteld: hy vermoedde echter, dat de aanwezigheid van Broeder Ledard aldaar met omstandigheden in verband stond, wier kennis hem of zijnen lastgever van dienst zoude kunnen zijn en wilde zich hiervan verzekeren.
- ‘Kom met my ter zijde,’ zeide hy: ‘men moet ons niet met elkander zien, of het zoude my duur te staan komen.’ -
Dit zeggende, wenkte hy den Proost hem te volgen en beide begaven zich in een nabijgelegen gang, waar het duister genoeg was, om geen gevaar te loopen van herkend te worden, en vanwaar men tevens een oog in de groote gaandery kon houden.
- ‘Gy weet,’ zeide toen Alkenmard, dat ik niet misdeeld was van eenige kennis in het vak der geneeskunst. Ofschoon ik den kap niet aan den tuil heb gehangen, is my echter die kennis nu en dan,

{==80==} {>>pagina-aanduiding<<}

gelijk ook heden, te stade gekomen, om onder die heidenen en vervolgers van ons geloof onbekend en veilig te blijven, en de dienst te volbrengen van hen, die my behoeven. Maar gy, hoe bevindt gy u hier, en in een gewaad, dat aan Olwinaas burcht tot geen vrijbrief strekt?’ -
- ‘Ik ben met Graaf Ravening gekomen,’ antwoordde de Proost, ‘om aan de Burchtvrouw de bevelen over te brengen van haar zoon.’ -
- ‘Gy verbaast my. Hoe! gy, een geestelijke, een ijverige Christen, gy laat u gebruiken als zendeling van dien dwingeland, dien verdrukker van Gods volk, wiens moorddadige benden het bloed onzer broeders hebben geplengd?’ -
- ‘Godfried heeft onze leer omhelsd, mijn broeder!’ zeide de Proost, met een vriendelijken lach: ‘hy heeft een Christenvrouw getrouwd; hy zal de vervallen heiligdommen doen herstellen, en aan elk in zijn gebied de vrijheid hergeven om den waren God te dienen. Moet ik niet, zoo veel in my is, bevorderlijk zijn, om mede te werken tot het behoud van den vrede en het uitdooven van dien wrok en vete, die het Rijk zooveel bloeds en tranen gekost hebben.’ -
- ‘Gy zijt niet veranderd, Broeder Ledard!’ zeide Alkenmard, het hoofd schuddende: ‘altijd dezelfde als voor vijftien jaren: altijd nog droomende van schoone vooruitzichten, van algemeene eensgezindheid en broederliefde, ofschoon de krijgstrompet u in de ooren bromt en uw oogen de vlammen uit de brandende heiligdommen zien opstijgen. En, mag

{==81==} {>>pagina-aanduiding<<}

ik vragen, in hoeverre uw verblijf alhier tot dien gewenschten vrede moet medewerken?’ -
- ‘Ik kan u zulks verhalen,’ antwoordde de Proost: ‘want het zal geen geheim blijven. Wy komen Golfrieds dochter afhalen, die aan Prins Hugo als gade is toegezegd.’ -
‘Aan Prins Hugo!’ herhaalde Alkenmard, jerwijl men, ondanks de duisternis, zijn oogen had kunnen zien tintelen van blijdschap: ‘en gy noemt dit een stap tot den vrede? Een huwelijk, dat aan de eene zijde het misnoegen des Keizers wekken zal, en, aan de andere, den hoogmoedigen Everhard, die zich met dien echt gevleid had, in woede tegen den Hertog zal doen ontbranden.’ -
- ‘Waarom zoude de Keizer dit huwelijk afkeuren?’ vroeg de Proost: ‘hy heeft zich immers niet tegen dat van Godfried verzet.’ -
Alkenmard beantwoordde deze vraag alleen met een verachtelijk schouderophalen en een onverstaanbaar gebrom, hetwelk zooveel te kennen scheen te geven, als dat hy zijn voormaligen kloosterbroeder wegens gebrek aan doorzicht beklaagde.
- ‘En wat uw tweede zwarigheid betreft,’ vervolgde de Proost: ‘moet het alle geloovigen niet verblijden, dat de Hertog zijn dochter aan een Christen Vorst uithuwlijkt, in stede van haar aan een blinden heiden, als die Everhard is, weg te geven?’ -
- ‘Verblijd u liever daarover, dat Godfried met een geest van blindheid geslagen is,’ zeide Alkenmard: ‘De onstaatkundige stap, dien hy voorheeft te doen, wekt niet slechts de ontevredenheid des

{==82==} {>>pagina-aanduiding<<}

Keizers op, maar zal ook den bloedverwant, dien hy voorbijgaat, tegen hem in 't harnas jagen: en weldra zult gy Noorman tegen Noorman zien strijden, en het oogenblik geboren worden, waarop Christenvorsten van die verdeeldheden partij trekken, den geleden hoon wreken en den Duitschen bodem van die vreemde gelukzoekers zullen kunnen zuiveren.’
- ‘En zijt gy het, mijn broeder!’ vroeg de Proost, ‘die gelast zijt, om het twistvuur aan te stoken, dat hier blaken moet?’ -
- ‘Ik zelf,’ antwoordde Alkenmard: ‘en het is op u, dat ik reken, om de schoone ontwerpen, tot eer der Christenheid gevormd, te ondersteunen. Gy zult toch niet aarzelen, wanneer het er op aankomt, te kiezen tusschen den Vorst des Roomschen Rijks en den bloeddorstigen verdrukker onzer geloofsgenooten?’ -
- ‘Het is niet deze keus, welke my wordt aangeboden,’ zeide de Proost, terwijl hy langzaam het hoofd schudde: ‘het is de keus tusschen een oprechten wandel en het bevorderen van duistere aanslagen en slinksche hofstreken, - Hoor my, broeder! toen Harold, toen Godfried en zooveel andere Noorsche aanvoerders de erfgronden van Duitschers en Franken te vuur en te zwaard verwoesteden, de kloosters en kerken vernielden en de arme landzaten ombrachten of beroofden, toen heb ik het mijn plicht geächt, onbevreesd en in weerwil der gevaren, die my bedreigden, de oorden, door hen bezocht, te doorreizen, om de bedrukten te troosten en tot geloof en gelatenheid aan te manen. Toen wees ik die bedroefden op het voorbeeld onzes Goddelijken

{==83==} {>>pagina-aanduiding<<}

Meesters, wiens Koninkrijk niet van deze wereld was, en die ons, hetgeen wij op aarde om zijns naams wille lijden, duizendvoudig hier namaals vergelden zal. Ook zelfs aan die woeste Noormannen heb ik het kruis gepredikt; en ik heb den smaad en de vervolging van velen verduurd, my genoeg beloond rekenende, wanneer ik er slechts eenen tot het ware geloof bracht. Dat achtte ik mijne roeping te zijn, en ik heb die vervuld. Dat alles weet Godfried en hy heeft my echter beschermd en aan mijn klooster welgedaan om mijnentwille. Of hy met slinksche oogmerken onze leer omhelsd heeft, is my onbewust; maar dit weet ik, dat ik geen verraad jegens hem mag plegen, die my vertrouwd en begunstigd heeft. En ook zelfs dan, als ik in hem slechts een vijand van ons en onze godsdienst zag, toch zoude ik in geen ontwerpen treden, tegen hem gesmeed, noch het kwade willen doen, opdat het goede er uit voortsproot. De taak eens priesters is, de waarheid te verkondigen aan allen: en die plicht laat zich met geene slinksche, bedriegelijke praktijken overeen brengen. Bedenk dit wel, mijn broeder! uw opzet moge slagen: het moge u gelukken, den vrede, dien wy eindelijk smaakten, op nieuw te verstooren, en de rampen, die de oorlog baart, te vernieuwen: Godfried van zijn zetel te bonzen en de Noormannen uit dit rijk te verjagen; maar geloof my: hy, die u gezonden heeft, zal eens de wrange vruchten plukken van zijn verraad, en het bedrog zal wederkeeren op het hoofd van hem, die het gepleegd heeft.’ -
- ‘Wij zijn oude vrienden, Broeder Ledard!’

{==84==} {>>pagina-aanduiding<<}

zeide Alkenmard, de schouders ophalende: ‘en daarom zal ik my niet beleedigd rekenen over de uitdrukkingen, door u gebezigd. Maar uw naauwgezetheid komt my te ver gedreven voor. Is het omtrent heidenen, omtrent in den ban gedane ongeloovigen, dat men zich aan de gestrenge bepalingen houden moet, die men jegens mede-Christenen in acht neemt? Is niet hun handel een zamenweefsel van bedrog en meineed? en moet men hen niet met gelijke munt betalen? - Hebben niet Abraham, Ehud, Simson, David, en zoovele andere Godshelden, waar ons de Schrift van meldt, toen de kracht niet hielp, de list te baat genomen? Doch, ook thands zelfs pleeg ik geen bedrog. Ik zoek alleen de macht der vijanden te verdeelen, en daartoe heb ik my by Everhard van geene logens bediend: ik heb hem de waarheid gezegd: en deze zal genoeg zijn om hem de zijde des Hertogs te doen verlaten. Ik beken, ik heb hem met beloften gepaaid; maar het zal mijne schuld niet zijn, indien die niet, of slechts tijdelijk tot stand komen: en wat ik overigens verricht, is aan den eerwaardigen Bisschop van Keulen, aan de vrome Abten van Corvey en Epternach bekend. Indien zy falen,’ voegde hy er met een spottenden glimlach by, ‘is het een armen monnik als my zooveel te meer geöorloofd. - Maar genoeg hierover! het is tijd, dat ik my verwijdere. Everhard is by de oude Olwina; en ik ben nieuwsgierig den indruk gade te slaan, dien de tijding, welke hy daar bekomen zal, op hem verwekt zal hebben.’ -



{==85==} {>>pagina-aanduiding<<}

VII.

- ‘Alkenmard!’ zeide Graaf Everhard, toen hy, korten tijd daarna, zich weder met den monnik alleen bevond: ‘gy kunt tot den Markgraaf terug keeren en hem zeggen, dat ik zijn voorstellen aanneem. Godfried heeft zelf den band verbroken, die tusschen ons bestond: van dezen tijd af zal hy geen onverzoenlijker vijand vinden dan my.’ -
- ‘Ik dacht zoo,’ zeide Alkenmard: ‘en kan ik tevens,’ vervolgde hy na een wijl zwijgens, ‘aan den Markgraaf berichten, welke middelen gy in 't werk denkt te stellen om aan de taak, die gy op u neemt te voldoen?’ -
- ‘Vraag het my niet,’ hernam de jongeling: ‘mijn hoofd gloeit en ik voel my nog tot geen nadenken in staat. Had ik slechts een genoegzaam aantal mijner, wakkere volgers hier, ik zoude reeds heden het masker afwerpen en mijn eerste daad zoude zijn, my van dit kasteel te verzekeren. Olwina zelve zoude my de hand leenen en zich, uit gehechtheid aan de goden van haar volk, tegen haar eigen zoon verklaren. Zy was een oogenblik zelfs daartoe bereid; maar gevoelde te wel, dat haar gezach over de bezetting niet langer zoude gehoorzaamd worden, zoodra het strekken moest om zich tegen den wil van Godfried aan te kanten. Ik zelf, ik heb haar moeten aanraden, den ontfangen last niet te weerstreven en Vanissa in Ravenings handen te stellen.’ -
- ‘Gy wilt dan van haar afzien? vroeg Alkenmard, verwonderd.

{==86==} {>>pagina-aanduiding<<}

- ‘Nimmer!’ riep Everhard, met vuur: ‘ik bemin haar: zy is mijne verloofde: en hy mijne en uwe Goden zweer ik, zy zal de mijne zijn.’ -
- ‘Dat zal toch moeilijk vallen, wanneer zy eenmaal in de macht van haar vader is,’ zeide de monnik.
- ‘Zy moet nooit tot hem komen,’ hernam Everhard: ‘thands weet ik, hoe te handelen: gelukkig is het geleide niet groot, dat Ravening vergezelt: en is er slechts een weg, die bruikbaar is. Voor morgen kunnen zy niet vertrekken: wy hebben dus tijd voor ons; maar daarvan moet ook niets verloren gaan: nog deze nacht vertrekken wy van hier. Vergezelt gy my? - Zoo zal ik u op reis mijn verdere oogmerken mededeelen.’ -
- ‘Een eind weegs kan ik met u gaan,’ antwoordde Alkenmard: ‘dan roept mijn zending my naar Bertrada; want ook haar invloed op de Teisterbantsche Edelen kan ons van dienst zijn: ik zal voor 't minst beproeven, of mijn woorden nog hetzelfde gewicht by haar hebben, als voor zestien jaren. - Dus tot straks, heer Graaf!’ -
Met deze woorden verliet hy Everhard, en weldra was het gerucht door het slot verspreid, dat Graaf Everhard, tijdingen uit zijn Graafschap ontfangen hebbende, welke zijn onmiddellijke tegenwoordigheid aldaar noodzakelijk maakten, nog die nacht het kasteel verlaten zoude. Maar wat meer indruk maakte en verbazing wekte, was het bericht, door Olwina zelve by den avonddisch aan al de aanwezigen medegedeeld, dat de Hertog over de hand zijner

{==87==} {>>pagina-aanduiding<<}

dochter ten voordeele van Prins Hugo beschikt had, en dat Vanissa den volgenden morgen reeds zich op reis zoude begeven: en het was geen wonder dat deze onverwachte tijding stof opleverde tot de gesprekken der schildknapen en hofbedienden, toen zy, tot besluit van den haard by een zaten.
- ‘Voorwar!’ zeide Sydruc de hofmeester: ‘hetgeen de oude vrouw ons verteld beeft, zal de plannen van menigeen omverre werpen. Het zal Graaf Everhard weinig smaken, aldus een zoo schoone bruid te moeten missen.’ -
- ‘Dat huwelijk met den Frankischen bastert is nog niet gesloten,’ zeide Ulfbald, een der knapen van Graaf Everhard: ‘en ik voor my betwijfel nog, of mijn meester zich zoo goedsmoeds zijn verloofde zal laten ontnemen.’ -
- ‘En wat zoude hy doen om zulks te beletten?’ vroeg Gorm, Ravenings schildknaap, met een verachtelijken blik: ‘hy zal toch zoo dwaas wel niet zijn, zich tegen den wil des Hertogs te verzetten?’ -
- ‘Wat hy doen zal, vriend Gorm!’ hernam Ulfbald: ‘is my zoo onbekend als u; maar dit weet ik, dat het hem niet aan middelen ontbreken zal, om den Hertog zelf berouw te doen gevoelen over den stap dien hy gedaan heeft, en dat naar mijn eenvoudig begrip, Godfried onvoorzichtig handelt door die verbindtenis met Franken te zoeken en daarvoor die met een trouwen bloedverwant te laten varen. Geloof my: ik ken mijn meester: hy laat nimmer een beleediging ongestraft.’ -

{==88==} {>>pagina-aanduiding<<}

- ‘Gy spreekt er over,’ zeide Gorm, ‘als of Godfried uw meester te ontzien had, en zich aan zijne vriend- of vijandschap stoorde.’ -
- ‘Dat moest hy, zoo hy wijs ware,’ hernam Ulfbald: ‘en in allen gevalle had mijn meester voor zijn bewezen diensten meer dankbaarheid verdiend.’ -
- ‘Die, my overigens onbekende, diensten zijn hem door zijn Graafschap in Teislerbant vergolden,’ zeide Gorm’
- ‘Maar het woord, dat Godfried hem plechtig gegeven heeft,’ vroeg Ulfbald, ‘mag hy dat zooschendig verbreken?’ -’
Gorm mompelde eenige onverstaanbare woorden ten antwoord; want tegen deze aantijging wist hy geen gepaste verschoning aan te voeren. De monnik Landwerd, die zich met Uddo insgelijks onder de aanwezigen bevond, en aan wien de overvloedig geschonken gerstedrank meerdere vrijmoedigheid gegeven had, achtte zich hier geroepen om zich in het geschil te mengen.
- ‘Gy voelt, goede lieden!’ zeide hy, ‘dat de Hertog, sedert het gezegende licht des Christendoms hem bestraald heeft, zijn dochter aan geen blinden heiden kan schenken.’ -
- ‘Volgens uwe leer is men dus aan zijn vroegere beloften niet gehouden?’ vroeg Ulfbald. Landwerd maakte zich gereed om in een uitgebreid betoog te treden, ten einde te bewijzen, dat een heiden, het Christendom omhelzende, een nieuw leven intrad, waardoor al hetgeen hy vroeger verricht, ge-
{==89==} {>>pagina-aanduiding<<}
zegd of beloofd had moest beschouwd worden als nimmer, te hebben plaats gehad; maar Gorm liet hem daar den tijd niet toe: ‘ik ben overtuigd,’ zeide deze, ‘dat, indien dit de eenige zwarigheid ware, Graaf Everhard even weinig er om geven zoude om uw geloof aan te nemen, als de Hertog er om geven zoude, het weder te verlaten, wanneer zulks met zijn oogmerken strookte. - Wy weten, hoe zwaar die bekeeringen wegen.’ -
- ‘Hoe!’ riep de monnik: ‘gy zoudt dan geloven, dat de bekeering van den Hertog niet oprecht is?’ -
- ‘Zoo oprecht als de mijne,’ antwoordde Gorm, lagchende: ‘ik heb zeven malen het Christelijk geloof omhelsd, en heb er telken reize een nieuw doopkleed mede verdiend.’ -
- ‘De Hemel zy ons genadig!’ zeide Landwerd met een zucht: ‘laat ons van hier gaan, Uddo! het past ons niet, dergelijke heiligschennis aan te hooren.’ -
- ‘Zoudt gy nu reeds gaan slapen?’ vroeg de Hofmeester: ‘stoor u niet aan den ijdelen klap dier wapenknechten. Gy hebt nog een beker te goed.’ -
- ‘Wat my betreft,’ zeide Landwerd, op een vriendelijken toon, en terwijl hy den beker aanvaarden, die hem werd aangeboden: ‘ik ben niet bevreesd, dat de taal dier onbedachtzame lieden mijn geloof aan 't wankelen zal brengen, en het is misschien mijn plicht, hier te blijven, ten einde hen, waar het pas geeft, te antwoorden; maar die knaap is nog te jong om de ergernis te verdragen: en het voegt hem niet, in het gezelschap van spotters aan te zitten.’ -

{==90==} {>>pagina-aanduiding<<}

- ‘Hei wat!’ zeide Gorm, toen hy Uddo zag oprijzen: ‘zoo gaat het niet! Eerst zal die knaap een beker ledigen op het huwelijk der schoone Vanissa met Prins Hugo.’ -
- ‘Met Graaf Everhard,’ zeide Ulfbald:’ of de Nikkers mogen hem, op zijn terugtocht, in de Maas slepen.’ -
- ‘Ik wil gaarne het welzijn der schoone Vanissa drinken,’ zeide Uddo, rood wordende: ‘maar ik verlang haar naam met den een noch met den anderen te verhinden; want noch Prins Hugo noch Graaf Everhard acht ik haar bezit waardig.’ -
- ‘Goed gezegd,’ merkte Sydruc aan: ‘onze jeugdige meesteres verdiende een Keizer tot gemaal.’ -
- ‘Maar wie, al ware hy een Keizer, zoude haar verdienen?’ vroeg Uddo: ‘gy hebt getwist over het ongelijk, door den Hertog aan Graaf Everhard aangedaan: gy hadt liever moeten twisten over dat, hetwelk zy lijdt, die door haar vader als een koopwaar behandeld wordt. Zy alleen is te beklagen.’ -
- ‘By Odin!’ zeide Ulfbald: ‘met welk een vuur spreekt die knaap! men zoude voorwaar denken, dat hy zelf op haar verliefd ware?’
- ‘Zwijgt onbeschaamden!’ zeide Vanissaas kamermaagd Tietburga, die, kort te voren binnengekomen, de woorden van Uddo gehoord had: ‘die knaap heeft wel gezegd. Mijn goede meesteres is te beklagen.’ -
- ‘En dat waarom?’ vroeg Gorm: ‘zy gaat een machtigen Heer huwen.’ -

{==91==} {>>pagina-aanduiding<<}

- ‘Een bastert,’ zeide Ulfbald.
- ‘Dat is hy, maar van Koninklijken bloede,’ antwoordde Gorm.
- ‘Kom!’ hernam Ulfbald: ‘herinner u aan hetgeen ik gezegd heb: dat huwelijk zal geen plaats vinden. En wy,’ vervolgde hy tot de overige dienaars van Everhard; ‘laat ons gaan en de paarden zadelen: gy weet, dat 's Graven vertrek nog deze nacht moet plaats hebben.’ -
- ‘Goede reis!’ zeide Gorm, en zich toen tot een zijner makkers wendende: ‘Gelgod!’ fluisterde hy hem stil in 't oor: ‘tracht op te sporen, waar die koorknaap zijn nachtverblijf heeft: gy weet, wat de Graaf ons gelast heeft; maar het moet zóó geschieden, dat niemand er de lucht van bekome.’ -
Dit gefluister was der opmerkzaamheid van Tietburga niet ontgaan, die, te gelijkertijd den last van haar meesteres volvoerende, bezig was den ouden Sydruc in 't geheim te vragen waar hy den jongen kloosterling zijn slaapstede had aangewezen.
- ‘De knaap zal op den zolder slapen met al de andere ondergeschikte bedienden,’ antwoordde de Hofmeester overluid: ‘daar loopt hy voorwaar minder gevaar dan wanneer hy alleen ware. Gy zoudt toch niet begeeren, dat ik een kamer voor hem alleen in gereedheid liet brengen?’ -
‘Gy hoort het,’ fluisterde Gorm tegen Gelgod. -
- ‘Stil!’ zeide Tietburga: ‘dat behoeft zoo luid niet uitgekraaid te worden:’ en toen, zich uit het vertrek begevende, fluisterde zy Uddo in 't geheim toe:
- ‘Volg my ongemerkt: ik moet met u spreken.’ -

{==92==} {>>pagina-aanduiding<<}

Uddo zag eenigzins verwonderd op; doch hy gehoorzaamde aan deze uitnoodiging, en, het vertrek steelswijze verlatende, begaf hy zich naar den gang, waar hem Tietburga stond te wachten. Zy legde den vinger op den mond, nam hem by de hand en geleidde hem langs verscheidene gangen, portalen en trappen tot aan een deur, welke op haar aankloppen gëopend werd door een andere juffer, die hen voorging en een binnenvertrek voor hen ontsloot, waar Vanissa tusschen haar maagden gezeten was.
De knaap stond ontroerd en verlegen, van zich, alleen, op zulk een uur, in zulk een gezelschap te bevinden. Hy viel neder op eene knie en wachtte met gebogen hoofd de bevelen der Edele Jonkvrouw af.
Vanissa zag een wijl glimlagchend op den jongeling neder, en hem toen wenkende, op te staan: ‘kent gy,’ vroeg zy hem, ‘dien Prins Hugo, die my door mijn vader tot echtgenoot beschoren is?’ -
- ‘Ik heb hem somtijds by groote kerkplechtigheden gezien,’ antwoordde Uddo, bloozende: ‘wanneer hy den Keizer vergezelde.’ -
- ‘En zeg my, welk een man is hy?’ -
Uddo aarzelde een wijl, hoe hy antwoorden zoude: en het deed hem reeds leed, de eerste vraag van Vanissa bevestigend te hebben beantwoord; want van den eenen kant kon hy, zonder aan de waarheid te kort te doen, geene vleiende beschrijving van Prins Hugo geven: en, aan den anderen kant vreesde hy, dat het hem euvel zoude worden opgenomen, indien hy hem beschreef, zoo als hy werkelijk was.
- ‘Ik heb Prins Hugo wel gezien,’ antwoordde

{==93==} {>>pagina-aanduiding<<}

hy, na zich bedacht te hebben: ‘doch hem nooit zoo aandachtig beschouwd, als ik gedaan zoude hebben, indien ik geweten had, dat hem het heil zoude te beurt vallen, een zoo beminnelijke gade te ontfangen.’ -
- ‘Ik hou niet van vleierijen,’ zeide Vanissa, met eenig ongeduld het hoofd schuddende: ‘maar ik geloof waarlijk, dat gy bang zijt rechtuit te spreken. Zeg my openhartig, hoe hy u gevalt: ik zal het niemand oververtellen. Is hy groot en gezet van postuur? gelijkt hy op Sydruc of op Graaf Ravening?’ -
- ‘Niet volkomen,’ antwoordde Uddo, glimlagchende, en zich de onbeduidende gestalte van den zoon van Waldrade herinnerende.
- ‘Des te beter,’ zeide Vanissa: ‘ik geloof, dat ik bang zoude wezen voor iemand, die zoo verbazend groot ware; maar hy zal toch wel zoo ongeveer... van uwe gestalte zijn?’ -
- ‘Hy is eerder klein dan groot te noemen,’ zeide Uddo.
- ‘Toch welgemaakt, hoop ik?’
- ‘Hy is... naar my voorkomt, is zijn hoofd wel wat groot naar evenredigheid van zijn ligchaam.’ -
- ‘O foei! ik zie wel, dat ik my niet op een schoon man moet verwachten. - Maar zijn moeder was zeer bevallig, naar my verhaald is. Heeft hy ook zulke blonde lokken, als waardoor zy beroemd was?’ -
Uddo schudde het hoofd: hy had zijn vrijmoedigheid terug bekomen sedert het gesprek aan den gang was, en wist nu zelf niet, waarom hy er behagen in

{==94==} {>>pagina-aanduiding<<}

schepte, den leelijken, mismaakten Hugo naar waarheid af te schilderen.
- ‘Zijn hair is blondachtig,’ hervatte hy: ‘maar wat sterk naar het rosse overhellende.’ -
- ‘Indedaad! - En heeft zijn gelaat nog al een vriendelijke uitdrukking?’ -
- ‘Dat kan ik niet beslissen,’ antwoordde Uddo: ‘want dewijl zijn rechter oog altijd een geheel andere richting neemt dan het linker, is het moeilijk te raden, welk van beide den waren weg opkijkt, en of de blik dengene wel geldt, op wien hy gericht is.’ -
- ‘By Freya! dat is afschuwelijk en ik wil er niet meer van hooren - en moet ik dien man huwen?’ vervolgde Vanissa, zich tot haar juffers wendende: ‘ik ben wel ongelukkig!’ -
- ‘Men zegt,’ zeide Uddo, vreezende, te ver te zijn gegaan, ‘dat hy zijn ongunstig voorkomen door voortreffelijke hoedanigheden vergoedt.’ -
- ‘Gy hebt gehoord,’ zeide Tietburga tot haar meesteres, ‘dat de Hertog het zoo bevolen heeft, en men moet zich aan zijn wil onderwerpen.’ -
- ‘Ongetwijfeld!’ zeide Vanissa, na een wijl te hebben nagedacht, en als tot zich zelve sprekende: ‘ik moet mijn vader gehoorzamen - en zoo die Prins Hugo goed en braaf is, zal hy my nog liever zijn dan mijn neef Everhard, met zijn laffe vleierijen. - En,’ vervolgde zy, zich wederom tot Uddo wendende: ‘Zeg my, kent gy ook de vrouw van mijn vader? Is zy waarlijk zoo schoon?’
- ‘Schoon als de engelen Gods,’ antwoordde

{==95==} {>>pagina-aanduiding<<}

Uddo: ‘en, tot op weinigen tijd geleden, dacht ik nimmer iets schooners te zullen zien.’ -
- ‘Nu!’ zeide Vanissa: ‘dat is wel: ik verlang kennis met haar te maken en iets anders te zien als dit naargeestig slot. Wij danken u, knaap! voor uw onderricht; maar toon nu, dat gy getrouw zoo wel als openharig kunt zijn, en vertel aan niemand, dat ik met u gesproken heb. Tietburga! breng hem in het celletje, waar mijn dienaars toeven en laat hem daar de nacht doorbrengen: hy kan er gerust uitslapen, zonder dat hy de lagen van Graaf Ravening behoeft te schroomen: en geef hem morgen ochtend eenig geld om op mijne gezondheid te drinken.’ -
Uddo volgde zijn geleidster en Vanissa bleef, in gedachten verzonken, zijn mededeeling overpeinzen. Misschien zal haar gedrag de afkeuring mijner lezers gewekt hebben, en zullen deze haar misprijzen over haar vrijmoedigheid. Tot haar verschoning strekke de eeuw, waarin zy leefde, haar gebrek aan opleiding, haar jeugd, en de vrijheid, welke zy genoot om de eerste aandrift van haar gevoel op te volgen en haren grillen in te willigen. Zy had zich, en misschien niet geheel ten onrechte, verbeeld, dat van al degenen, die van Elsloo gekomen waren, Uddo het minst geneigd zoude zijn, de waarheid voor haar te verbloemen, en, daar zy dezen tevens wilde beschermen tegen de lagen, die hem gespreid mochten worden, had zy aan haar dubbele begeerte op deze wijze voldaan.
Terwijl dit late bezoek plaats had, waren de paarden van Everhard gezadeld en stond zijn gevolg, op

{==96==} {>>pagina-aanduiding<<}



het voorplein bijeenvergaderd, zijne komst te verwachten. Reeds had hy zijn feestdosch afgelegd en tegen een lichte wapenrusting verwisseld, reeds trad hy, van Ulfbald vergezeld, zijn slaapvertrek uit om zich naar beneden te begeven, toen de grijze Hakon voor hem verscheen en hem den wensch van Olwina kwam overbrengen, dat hy nog eenmaal voor haar verschijnen zoude.
Ofschoon te leur gesteld over dit oponthoud, dorst de jongeling niet weigeren, aan het verlangen zijner Grootmoeder te voldoen en volgde den Skald door de eenzame gangen van het slot. Hakon ging hem voor tot in Olwinaas slaapkamer: de twee aldaar aanwezige juffers rezen by hun nadering op, en zonder te spreken een gordijn open schuivende, dat een verborgen ingang bedekte, wenkten zy hun toe, dat haar meesteres zich boven bevond. Everhard en zijn geleider traden hierop den hun aangewezen ingang binnen, en, na den vry hoogen steenen wenteltrap, waartoe die geleidde, te zijn opgestegen, bevonden zy zich in den toren, waar Olwina gewoon was, zich met overdenkingen of mystieke verrichtingen bezig te houden.
Alles in dit geheim verblijf, hetwelk nooit door iemand buiten Olwina, en de zoodanigen als zy er ontbood, betreden werd, had een kil en somber voorkomen, wel bestemd om, althands in het duister uur der nacht, het hart met ontzach en huivering te treffen. De naakte wanden waren, gelijk zulks meer in het Noorden gebruikelijk was, met sagen beschreven en bovendien beschilderd met zonderlinge af-
{==97==} {>>pagina-aanduiding<<}
beeldsels van menschen, dieren en vreemdslachtige wezens, welke in de flikkering der lamp, waarmede het vertrek verlicht werd, schenen te leven en zich te bewegen: wapenrustingen van Noorsche krijgers stonden in elken hoek, en over den vloer waren offermessen, donderbeitels en ander wapentuig verspreid, van steen met steen bewerkt, gelijk het by de Noorsche volkeren gebezigd werd, eer zy het gebruik van metaal hadden leerden kennen. Insgelijks van steen waren de breede tafel, welke in ’t midden stond, en de twee zetels, aan weerszijden daarvan geplaatst. Nog zag men er doode paardekoppen, welke, zoo men geloofde, den vijand afweerden, wanneer zy, by de offeranden, met den bek naar zijnen kant werden gekeerd: en eindelijk, huisgoden, verschillend in vorm en grootte, doch in wanstaltigheid gelijk. Slechts één raam was in het vertrek aanwezig en zoodanig geplaatst, dat de maan, waaneer zy vol was, haar schijnsel midden op de tafel liet vallen. Thands echter was nog bovendien, gelijk wy reeds hebben aangemerkt, het vertrek verlicht door een lamp, welke, op een steenen voetstuk staande, een ongestadigen flikkerschijn van zich gaf. By die lamp zat Olwina neergehurkt, met den staf in de hand en den eikekrans op de grijze hairen, die, door geen snoer of karkant verbonden, in losse vlechten over haar dorren hals en schouderen neerhingen of nu en dan omfladderden op den nachtwind, die het open venster binnenwoei. De roode vlam, welke haar bescheen, gaf een spookachtige, bovenaardsche uitdrukking aan haar gelaat. Zy

{==98==} {>>pagina-aanduiding<<}



scheen in diep gepeins verzonken en bleef althands een geruimen tijd in dezelfde houding zitten, zonder acht te geven op de komst van hen, die zy geroepen had. Weinig smaakte dit Everhard, die haast had om te vertrekken en gaarne een plaats verlaten had, waar hy zich niet zonder zeker onwillekeurig angstgevoel bevond.
- ‘Zal het nog lang duren?’ fluisterde hy zijn medgezel toe. Deze antwoordde slechts door den vinger op den mond te leggen, daar hy by ondervinding wist, dat elke stoornis slechts zoude strekken om Olwina te vertoornen. Op eens, ten gevolge van deze of gene geheime toebereiding, begon de lamp met een heller glans te branden: de vlam steeg knappende en schitterende omhoog, en ging vervolgens met een lichte ontploffing plotslings uit, zonder stank of walm na te laten. Toen rees Olwina op en wendde zich tot de beide Noormannen.
- ‘Hoort toe!’ zeide zy: ‘gy, die ik heb geroepen om by mijn heilige verrichting tegenwoordig te zijn! Gy, Hakon! hebt uw leven aan de dienst van ons huis gewijd: gy hebt, zoolang Harold leefde, zijn zijde niet verlaten: in het veld naast hem het zwaard gevoerd, en aan het maal naast hem de drapa gezongen. Gij hebt recht om te weten, wat de toekomst aan de nakomelingen van Halfdan heeft beschoren. - Ook gy, Everhard! want gy zijt de zoon van Rolfr, van den oudsten en waardigsten mijner zonen. Godfried is machtiger en beroemder geworden dan Rolfr; maar nooit heeft Rolfr de knie voor vreemde Godheden gebogen, noch de vriend-
{==99==} {>>pagina-aanduiding<<}
schap en steun van den vreemdeling gezocht: - en gy zult zijn voorbeeld volgen.’ -
Everhard heet zich op de lippen: hy dacht aan zijn onderhandeling met Markgraaf Hendrik, en zweeg.
- ‘Tijd en uur zijn voorspoedig!’ vervolgde Olwina: ‘wy mogen niet in ons werk vertoeven: zet u neder! let aandachtig op hetgeen gy vernemen zult, en wacht u, het gewichtige bedrijf, waarvan gy getuigen zult zijn, door ontijdige woorden te stooren.’ -
Everhard en de Skald voldeden aan de uitnoodiging en namen op de beide steenen zetels plaats, terwijl Olwina uit een hoek van het vertrek een mandjen voor den dag haalde, gevuld met dunne plankjens, in elk waarvan een Runische letter was gesneden. Dit mandjen naast zich neder gezet hebbende, nam zy den eikekrans van haar hoofd, en lei dien midden op de steenen tafel, waarna zy, de oogen naar buiten op de heldere maan gevestigd houdende, het navolgende tooverrijm met een slepende, eentoonige stem begon te zingen:

‘De maan is vol! het uur is daar. 
De verre toekomst worde ons klaar. 
Deelt, Nornen! haar Olwina meê: 
Zy kent uw spraak: zy weet de steè, 
Waar Ygdrasil, de waereldboom, 
Zijn groene kruin ten hemel spreidt. 
Van uit zijn wortels vloeit een stroom, 
Die de aard verkwikt en heil verspreidt. 
In 't midden van dat helder nat, 
Treên, in de schaauw van 't heilig blad, 

{==100==} {>>pagina-aanduiding<<}

 
Verdandi, Urd en Skulda voort. 
Zy, door de Wijsheid zelf gebaard, 
Beschikken 's menschen lot op aard. 
Nooit wordt heur stem vergeefs gehoord. 
Deelt, Nornen! op Olwinaas beê, 
't Verborgen raadsbesluit ons meê.’ - 


Hier zweeg de Wichelares een oogenblik. Zy sloeg een blik van welgevallen op de tafel: de eikekrans werd juist geheel door de maan beschenen: Toen hief zy op nieuw aan:

‘De maan is vol: het uur is daar. 
De verre toekomst worde ons klaar. 
Blaas, westewind! met dof geluid, 
En sprei de Runen voor ons uit. 
Zoo leeren wy, nog deze nacht, 
Het lot verstaan, dat Godfried wacht!’ - 


Deze rijmen gezongen hebbende, nam zij den mand op, hief dien in de hoogte en schudde de berderen over de tafel. Sommigen werden door den wind in het vertrek gejaagd: de meesten vielen op de tafel en enkelen binnen den krans, waar zy, door het lover weerhouden, bleven liggen. Olwina raapte al de overigen zorgvuldig op en borg die weer in den mand, waarna zy de Runen, die binnen den krans gevallen waren, bijeen schikte en aandachtig scheen te lezen. Na een kortstondige beschouwing borg zy ook deze weder weg en sprak toen overluid de voorzegging uit, welke de toevallige schikking der berderen (waarschijnlijk door haar verbeelding geholpen) had voortgebracht:

{==101==} {>>pagina-aanduiding<<}


‘'t Verraad heeft Harold omgebracht: 
Hetzelfde lot zijn zoon verwacht. 
Hy vrees geen Frank; hy vrees de hand 
Van dischgenoot en bloedverwant.’ - 


Toen richtte Olwina het oog weer naar buiten en vervolgde haar bezwering in de navolgende bewoordingen:

‘Al is mij Godfried? lot bewust, 
Nog, Nornen! laat ik u geen rust: 
Nog heb ik niet genoeg verstaan: 
Nog is mijn weetlust onvoldaan. 
Geen sterveling ontkomt op aard 
Het noodlot, hem door u bewaard’ 
Zoo Harolds zoon bezwijken moet, 
Wat erfdeel schenkt ge aan Halfdans bloed?’ - 


Dit gesproken hebbende, herhaalde zy het bedrijf met de Runen op dezelfde wijze, welke wy reeds hebben beschreven, en bekwam de navolgende uitkomst:

‘Halfdans bijl de kans eens wendt: 
Halfdans bijl het pleit volendt. 
't Is een Zoon uit Halfdans bloed, 
Die na Godfried heerschenen moet!’ - 


Deze rijmen hebbende gezongen, vervolgde zy in dezer voege:

‘Nog heb ik niet genoeg verstaan: 
Nog is mijn weetlust onvoldaan. 
Ik kom tot u ten derde maal. 
Spreekt, Nornen! ik versta uw taal. 
Wien krijgt Vanissa tot gemaal?’ - 



{==102==} {>>pagina-aanduiding<<}


Het lot, op gelijke wijze geraadpleegd zijnde, gaf het navolgende antwoord:

‘Hy, wien Vanissa huwen zal, 
Vertoefde als gastvriend in deez' wal. 
Hy is 't, die eenmaal hier gebiedt. 
Gy weet nu 't al: - vraag verder niet’ - 


Toen boog Olwina de knieën weer, zette zich op nieuw den krans op de hairen en zong;

- ‘'k Heb, Nornen! 'k heb uw taal verstaan: 
Hebt dank, Olwina is voldaan.’ - 


- ‘De Asen zijn u gunstig, Everhard!’ vervolgde zy, na een plechtig stilzwijgen: ‘er is geen twijfel meer, of gy zijt bestemd om Godfrieds opvolger en de echtgenoot van Vanissa te zijn; maar gy hebt het gehoord: alleen het strijdgeweer van Halfdan waarborgt u de vervulling uwer wenschen: het zij u niet langer onthouden.’-
Dit gezegd hebbende, trad zy naar een der wapenrustingen toe, en gespte een prachtigen strijdbijl los, die er van afhing. - ‘Hier,’ zeide zy, terwijl zy het moordgeweer aan Everhard ter hand stelde, ‘hier is dat alvernielend wapentuig, niet door menschenhanden vervaardigd, maar door de Trollen in 't hart der bergkloven gesmeed, de bijl, die Halfdans zijde vercierde, toen hy voor 't eerst aan onze kusten landde: die door het staal houwt, als of het linnen ware. Nooit heeft hy vruchteloos getroffen: zorg, dat hy in uwe handen zijn kracht niet verlieze.’ -

{==103==} {>>pagina-aanduiding<<}


In weêrwil van den tegenzin, waarmede Everhard gekomen was, had de uitslag der bezwering een blijden indruk op hem te weeg gebracht, en hy beschouwde niet zonder welgevallen het cierlijke wapentuig. Het lemmer was van fraai gepolijst staal, met goud ingelegd en met Runen beschreven: de steel was kort en aan het einde met een gouden ketting voorzien, bestemd om aan den gordel te worden vastgehaakt. - ‘Bekommer u niet, Grootmoeder!’ zeide hy: ‘laat de gelegenheid zich slechts voordoen, en ik zal u bewijzen, dat ik gebruik weet te maken van uw gift.’-
Toen stond Hakon op, die zelfs na den afloop der wichelary in somber gepeins was blijven zitten: ‘Weduwe van Harold!’ zeide hy: ‘duid het den ouden vriend van uw huis niet ten kwade, zoo hy zich gedrongen voelt te spreken. Want, (gelijk de mond van Odin zelf het gesproken heeft): “de toorts wordt door de toorts aangestoken: de vlam deelt zich mede aan de vlam: de mensch openbaart zich aan den mensch door het onderhoud, en de onwetende door het stilzwijgen.” - Ik heb, als gy, met smart gezien, hoe Godfried de Goden zijner voorvaderen verlaten, en de vriendschap der Franken gezocht heeft; - maar bedenk, dat hy uw zoon is. - Tegen wien moet de bijl van Halfdan in de handen des zoons van Rolfr worden gebezigd? - Het is toch uw bedoeling niet, de zonen van hetzelfde huis tegen elkander te wapenen?’ -
- ‘Ook dat, als het zijn moet,’ antwoordde Olwina: ‘Godfried was de jongste mijner zonen, en

{==104==} {>>pagina-aanduiding<<}



hy heeft de oppermacht tot zich getrokken, slechts een nietig deel aan de zonen zijner broeders toewerpende: hy heeft onze leer, onze gebruiken afgezworen en verbreekt een voor een de banden, die hem aan ons verbonden. Ik ben zijn moeder, het is zoo; maar mijn plicht, maar de eer der godheden, aan welke ik van mijn geboorte af aan ben gewijd, weegt by my zwaarder dan die betrekking. Neen! ook ik ben bereid, te doen wat Hakon Jarl deed, toen liy zijn zoon aan Thorgerd offerde, om den zege op de Jomsvikingrs te erlangen. Ook ik zoude niet minder doen dan Gudrum, Etlis gade, die haar zonen slachtte, en hun bloed aan haar echtgenoot liet drinken, om den moord van haar broeders te wreken.’
- ‘Gy miskent uw zoon,’ zeide Hakon, met vuur: ‘zoo Godfried meerdere macht heeft verworven, dan een zijner broeders, zeg my, is het niet, omdat hy de dapperste was van allen, en aan den moed, die verwint, het beleid paarde, dat bewaart? En wie zegt u, of dat verbond met de Franken, dat huwlijk, ja zijn geheele bekeering, niet een listig bedrijf is, bestemd om zijn vijanden in slaap te wiegen? “Bëoordeel den dag, als hy verstreken is, het bier, als gy het gedronken hebt, het ijs, als gy er over zijt gegaan, het zwaard, als gy het beproefd hebt, den held, als hy zijn loopbaan heeft afgelegd.” Geloof my, Godfried vermomt zich en neemt een valschen schijn aan, gelijk Thor heeft gedaan, toen hy Thrym, den reus, wilde verschalken. Eens zal hy ook, gelijk Thor, het hulsel afwerpen, en zijn vijand den kop te pletter slaan.’ -

{==105==} {>>pagina-aanduiding<<}


- ‘Gy spreekt, gelijk Ravening sprak,’ zeide Olwina, met bitterheid: ‘maar de list is den zonen van Halfdan onwaardig, wanneer het zwaard het pleit kan beslechten. Waren de wapenen van Godfried niet zeeghaftig, toen hy lafhartig den vrede zocht en de knie voor Karel boog? - Hy heeft gedaan als Freyr, en zijn degen verspeeld: daarom zal hy ook, als Freyr, in de ure des gevaars, wapenloos staan.’ -
- ‘Wel!’ zeide Hakon: ‘duld, dat ik Vanissa vergezelle en naar hem afreize. Laat ik beproeven, of zijn oor nog naar de drapaas luistert en gevoelig is voor de klanken der harpsnaar. Ik zal hem den krijgszang zingen, en, by Braga, zoo de vonk van den heldenmoed thands sluimert in zijn boezem, zy zal weldra laaier vlammen blaken.’ -
- ‘Ga!’ zeide Olwina: ‘ik weerhoude u niet; maar weet dit: slechts door tot de Goden zijns lands terug te keeren, kan Godfried zijn moeder weer verzoenen.’ -


VIII.

Den volgenden namiddag heerschte er een groote drukte en opschudding aan het Steenen Huis. Olwina had, na den afloop van het maal, op een plechtige wijze haar kleindochter aan de zendelingen van Godfried overgeleverd, en zich, na een koel en deftig afscheid van haar te hebben genomen, weder in haar vertrekken begeven. Nu maakte men zich op het groote binnenplein tot de afreis vaardig, terwijl al de Hofbedienden en bewoners van het slot afscheid

{==106==} {>>pagina-aanduiding<<}

kwamen nemen van hun jonge meesteres, die door haar minzamen aart en opgeruimdheid by allen bemind was, en met wie zy gevoelden, dat alle lust en vreugd het slot verliet. De geheele stoet was reeds opgestegen, nu vermeerderd door Vanissa en haar gevolg, uit twee van haar juffers en eenige dienaars bestaande. Zy zelve bereed een fraaien schimmel, die vlug en sterk, doch tevens zoo mak was, dat een kind hem leiden kon. Ook Hakon had zich by den trein gevoegd: hy had thands een wapenrok aan ?t lijf, en droeg, in de plaats van den eikekrans, een helm op de grijze hairen, terwijl een geduchte strijdakst naast de harp aan den zadel hing. Naauwlijks stelde de trein zich in beweging om het slot te verlaten, toen Vanissa in een luid gelach uitberstte ten koste van broeder Landwerd en den armen Uddo, die, op hun ezels gezeten, een droevig figuur maakten tusschen al die wakkere krijgslieden.
- ‘Hoe nu!’ riep zy, nadat die opwelling van vrolijkheid voorbij was: ‘heeft men voor die goede lieden geen geschikter rijdieren kunnen vinden? Waarom hebt gy geen paard, goede vriend?’ vroeg zy, zich tot den monnik wendende.
- ‘Ik heb nooit een paard bestegen,’ antwoordde Landwerd: ‘en zoude het ook niet durven wagen.’
- ‘En gy?’ vervolgde zy tot Uddo.
- ‘Helaas!’ zeide deze: ‘het betaamt geen armen koorknaap als ik ben, een ros te berijeten.’
‘En zoude het u vermaak doen, te paard te zitten?’ ging Vanissa voort.
De oogen van den knaap begonnen van blijdschap

{==107==} {>>pagina-aanduiding<<}

te tintelen: ‘my dunkt, ik zoude recht gelukkig zijn,’ zeide hy, ‘indien my zulks vergund werd; maar ik heb het nooit beproefd en weet niet, of ik er met eer af zoude komen.’ -
- ‘Dan zult gy het beden beproeven,’ zeide Vanissa, met levendigheid: ‘men brenge een paard voor. Ik wil zien, of wy van dezen knaap geen goeden ruiter kunnen maken.’ -
- ‘Jonkvrouw! om aller Heiligen wille!’ riep de Proost: ‘gy zult dien knaap ijdel maken.’ -
- ‘Hy zal geen reden hebben, zich te verhoovaardigen,’ zeide Ravening, die, na een paar woorden met Gorm gewisseld te hebben, dezen naar den stal had gezonden. De goede Proost bleef intusschen al zijn voorraad van welsprekendheid aanwenden om Vanissa te overreden, dat zy van haar voornemen zoude afzien; maar de jonge maagd was niet gewoon, een eenmaal opgevatten gril te laten varen, en beantwoordde de taal des ouden mans slechts met gelach en hoofdschudden.
Weldra keerde Gorm terug, een prachtigen hengst met zich voerende, die van ongeduld brieschte en trappelde en honderd sprongen deed. - ‘Kom aan, knaap!’ zeide Ravening, met een spottend gelaat: ‘toon nu uw rijkunst, ten genoege der Edele Jonkvrouw: hier hebt gy een paard, waar Sleipner zelf, Odins ros, naauw by halen zoude.’ -
Uddo, die reeds van zijn ezel was afgestegen, zag niet zonder schroom de gevaarlijke proef te gemoet, welke van hem gevorderd werd: en hoezeer zijn hart van hoogmoed zwol op de gedachte, dat hy ook een

{==108==} {>>pagina-aanduiding<<}

oorlogspaard berijden zoude, de aanblik van het moedige dier boezemde hem niet weinig ongerustheid in voor de gevolgen. Hij naderde den hengst, die door een stalbediende werd vastgehouden, en poogde op te stijgen; maar daar viel niet aan te denken. Welke middelen hy ook aanwendde, zy werden allen verijdeld door het onhandelbare dier, dat op- en neder sprong en steigerde en in eeuwigdurende beweging bleef. Het zweet stond den jongeling op het gelaat en hy had een kleur als bloed; maar hy kwam geen handbreed verder.
- ‘Is er dan niemand in staat, hem er op te helpen?’ vroeg Vanissa, na zich een wijl met de vergeefsche pogingen van den armen knaap vermaakt te hebben: ‘of kan er geen minder wild dier voor hem gevonden worden?’ -
Uddo vond zijn eer door deze taal beleedigd, en besloten hebbende, om, het kostte wat het wilde, zijn doel te bereiken, deed hy verscheiden stappen terug, liep vervolgens met snelheid toe, en, een vluggen sprong nemende, kwam hy op de rug van het paard neder, klemde zich om den nek vast, en zat, na eenige oogenblikken worstelens, in de houding, welke een ruiter voegt.
Een algemeen gejuich, van goedkeuring bekroonde zijn vlugheid, en Vanissa klapte van blijdschap in de handen; maar Uddo had slechts een klein gedeelte van zijn taak volbracht. Toen hy de teugels aangreep, bemerkte het paard terstond, met welk een ongëoefenden ruiter het te doen had, en begon alle middelen in het werk ie stellen om den knaap uit

{==109==} {>>pagina-aanduiding<<}

den zadel te werpen. Vanissa vermaakte zich niet weinig met dit schouwspel, zonder naar den Proost te luisteren, die, voor het leven van zijn kweekeling beducht, haar bad en smeekte, dit gevaarlijk spel te doen ophouden. Ravening, die met opzet het wildste en minst getemde ros had doen uithalen, verbeidde met ongeduld het oogenblik, dat de jongeling op de harde keien den nek zoude breken. Zijn verwachting werd echter te leur gesteld. Uddo, hoezeer zich zijner onbedrevenheid bewust, had het er op gezet, onder de oogen van Vanissa geen zandruiter te worden, en aan geen paard de meesterschap af te staan. Met de gewone rijkunsten onbekend, poogde hy zoo veel in hem was dit gemis te vergoeden, door beurtelings beleid en spierkracht aan te wenden. De teugels, waar hy geen gebruik van wist te maken, had hy terstond laten varen en zich met beide handen aan de manen vastgeklemd, terwijl hij het paard met de binnenwaarts gekeerde knieën zoo stevig kneep, dat hy, trots al de bewegingen, die het dier maakte, zijn plaats niet verliet.
Vergeefs putte het ros zich uit in pogingen, om zich van zijn berijder te ontslaan: eindelijk echter nam het een middel te baat, waar Uddo niet tegen bedacht was, en, den kop snel omhoog brengende, gaf het den knaap een slag tegen de kaak, zoo hevig en onverwacht, dat lry een oogenblik het evenwicht verloor en bijna uit den zadel ware gestort. Dit voorval, en de pijn, welke hy ondervond, verre van den jongeling te ontmoedigen, spoorden hem slechts aan om zijn behoedzaamheid te verdubbelen, en zijn

{==110==} {>>pagina-aanduiding<<}



weerparty den hem gespeelden trek betaald te zetten. Hy hief de rechtervuist omhoog, en deed die, toen de hengst de vorige beweging hernieuwde, met zulk een kracht op het achterhoofd van het dier neder komen, dat een mokerslag minder uitwerking zoude gehad hebben. Het paard schudde den kop, trilde over het geheele lijf en herhaalde de proef niet weder.
- ‘Braaf zoo!’ riep Vanissa: ‘gy zult een goed ruiter worden: wat zegt gy er van, vrome Vader?’ -
- ‘Ik zeg,’ antwoordde deze, ‘dat het God verzoeken is, een ongëoefende aan zulke kunsten bloot te stellen,’ -
- ‘Voorwaar!’ riep Hakon: ‘dit was een sprekend afbeeldsel van den strijd tusschen Thor en het reuzepaard. Die jongeling heeft niet slechts Halfdans blik, hy heeft ook Halfdans kracht.’ -
- ‘By Vidar!’ zeide Gorm tegen Ravening: ‘die knaap zoude een ouden ruiter beschaamd maken. Er zit spierkracht in dien arm! En hoe juist van pas kwam die slag neer: twee daarvan zouden een os hebben gedold.’ -
- ‘Hy heeft zich wakker gekweten,’ mompelde Ravening: ‘maar, zoo hy de reis op dat paard voortzet, wordt hy er toch t'avond of morgen afgesmeten.’
- ‘Wy zullen hem ook niet verder aan gevaar blootstellen,’ zeide Vanissa, die deze aanmerking gehoord had: ‘stijg af, knaap! gy hebt u wel gedragen; maar een tocht op dat paard zoude op

{==111==} {>>pagina-aanduiding<<}

den duur, zoo niet gevaarlijk, dan toch al te vermoeiend voor u worden. - Wy zullen ruilen: mijn schimmel is zacht en handzaam: hy zal u geen moeite veroorzaken: ik zelve zal den hengst berijden: ik ken zijn nukken: dat weet hy, en hy zal die met my niet beproeven.’ -
Dit zeggende, steeg zy af, en plaatste zich op den fieren kleppen, dien Uddo verlaten had. Het edele dier had haar stem herkend en toonde zich terstond bereid, aan haar leiding te gehoorzamen. Uddo sprong op den schimmel, innig verheugd, dat hy zoo glansrijk van zijn proefstuk was afgekomen: - en de geheele trein reed nu zonder verder oponthoud de slotbrug over.
In den beginne wendde de schoone Jonkvrouw nog menigmalen het hoofd naar den nieuwen ruiter om, ten einde zich te verzekeren, dat alles goed ging; maar langzamerhand, bespeurende, dat zy geene bezorgdheid voor hem behoefde te koesteren, hield zy op van zich over hem te bekommeren, en was weldra met Ravening, met Hakon en den Proost in gesprekken gewikkeld, welke haar het geheele geval deden vergeten. Uddo poogde onderwijl in het bestuur van zijn paard en in de houding, welke hy moest aannemen, zooveel mogelijk partij te trekken van het voorbeeld, dat hem de Noorsche ruiters gaven: en, vreemd genoeg, hy bekwam weldra goeden raad en leiding van een kant, van waar hy verre was dien te verwachten. De woeste Gorm, die vroeger nooit uit eigen beweging een woord met den koorknaap gewisseld had, die, de

{==112==} {>>pagina-aanduiding<<}

nacht te voren, gereed was geweest, om, had Vanissaas zorg zijn oogmerk niet voorkomen, Uddo een dolk in 't hart te stooten, en er waarschijnlijk ook thands nog geene gewetenszaak van gemaakt zoude hebben, vergat al het voorgevallene om hem tot leermeester te komen verstrekken. In die eeuw had men schier uitsluitend eerbied voor lichaamskracht en behendigheid, en, zoowel omdat Gorm getroffen was over de bewijzen, welke Uddo van die hoedanigheden gegeven had, als omdat hy, uit loutere liefhebbery voor de rijkunst, het, zonder er zich mede te bemoeien, niet kon aanzien, dat iemand niet naar behooren reed, riep hy, nadat hy Uddo een tijd lang had gade geslagen, dezen toe, dat hy zijn teugels verkeerd hield, kwam hem toen op zijde, wees hem, welke vingers hy bezigen moest, deed hem, onder 't voortrijden, aan armen en beenen de behoorlijke houding geven, en bleef, om kort te gaan, volharden in 't verleenen van onderricht en waarschuwingen, welke de jongeling, wel met verwondering, maar daarom niet minder dankbaar, aannam. Het genoegen, hetwelk Uddo by deze nieuwe manier van reizen ondervond, was blijkbaar op zijn gelaat, en ontsnapte noch aan den waardigen Proost, die het niet aanzag zonder bekommernis, doch zich voorbehield er hem op gepaster tijdstip over te onderhouden, noch aan Broeder Landwerd, die nu alleen met zijn ezel een droevige figuur maakte, en in 't begin niet kon nalaten, van tijd tot tijd den jongeling op zijde te komen met vermaningen en bestraffingen, welke Uddo eindelijk ontweek door zijn paard

{==113==} {>>pagina-aanduiding<<}

een stap te doen aannemen, welken het rijdier des kloosterbroeders niet kon bijhouden: zoodat de monnik op 't laatst, verdrietig en gramstorig, naar de achterhoede terugzakte.
Daar de reis uit hoofde der tegenwoordigheid van vrouwen en geestelijken niet met overhaasting kon worden voortgezet, was het reeds laat geworden, eer zy de Maas bereikten, langs welker linker oever de tocht moest worden voortgezet, uithoofde der zich aldaar bevindende sterkten, welke aan Godfried toebehoorden en een gevoegelijk nachtverblijf konden verschaffen. Ook aan de rivier werden de reizigers vertraagd by den overtocht, welke, wegens de talrijkheid van het gezelschap en de weinige ruimte der veerschuit, niet dan langzaam kon geschieden, en de avond begon reeds te vallen, toen men zich aan de overzijde bevond. Men was nog een paar uren verwijderd van het eerste nachtverblijf: de streek, welke men doortrok, was treurig en verlaten, en grensde aan een wijduitgestrekt moeras: zoodat het zelfs gevaarlijk zoude geweest zijn, den grooten weg te verlaten. Nog was de maan niet opgekomen: het weer was mistig en beneveld, en de duisternis werd nog vermeerderd door de schaduw van eenige boomen, die zich nu en dan in meer of min aanzienlijke groepen over den weg heen strekten en het uiteinde vormden van een aanzienlijk woud, waarvan thands alleen de overblijfselen hier en daar te vinden zijn. De kleine bende sloot zich nu al dichter en dichter aan een, als vreesde zy iemand uit haar midden te verliezen: en menigeen, niet slechts onder de zwak-
{==114==} {>>pagina-aanduiding<<}
kere vrouwen, maar onder het sterkere geslacht, gevoelde zich een kille huivering door het bloed varen, wanneer soms onverwachts een oude boomstruik, dien de bliksem van zijn kruin beroofd had, de afgebroken takken uit de mist te voorschijn heffende, een zware reus scheen, met opgeheven armen gereed staande om hun den voortgang te betwisten: - of wanneer in de verte zich boven de oppervlakte van het moeras die dwaallichtjens vertoonden, welke de Christen monniken zoowel als de Noorsche heidenen, elk overeenkomstig hun bijzonder bijgeloof, voor Nikkers of Nachtmeeren aanzagen.
Ravening zelf, ofschoon voor vrees onvatbaar, was echter niet geheel zonder bezorgdheid. Op een driesprong, waar twee, van verschillende veeren der Maas afkomende wegen ineenliepen, had hy een aantal versche paardehoeven in de weeke klei bespeurd, en opgemerkt, dat een aanzienlijke ruiterbende hem moest zijn vooruit gereden. Zooverre hem bewust was, had er geene verplaatsing van oorlogsbenden langs dien weg kunnen plaats hebben: en voor gewone reizigers of jagers scheen het getal te groot. Aan vijanden viel wel in dit oogenblik niet te denken; want vanwaar zouden die hier gekomen zijn? - een strooptocht van de Over-Rhijnsche Saxers was echter mogelijk, en in allen gevalle was het verschijnsel gewichtig genoeg om zekere ongerustheid by hem te wekken, doch waarin hy aanleiding vond tot dubbele waakzaamheid. Zijn vermoedens, dat er eenig kwaad gebrouwd werd, stegen tot zekerheid, toen hy, verder gekomen, op een plek, waar het bosch zich wederom

{==115==} {>>pagina-aanduiding<<}

over den weg heen strekte, dezen door talrijke omgehouwen boomstammen versperd, en door middel van doorgravingen onbruikbaar gemaakt vond.
- ‘Hier broeit onraad!’ riep hy: ‘neemt de vrouwen in uw midden en laat een zestal uwer afstijgen en die hindernissen wegruimen.’ -
De ruiters maakten zich gereed om aan het bekomen bevel te voldoen; maar op hetzelfde oogenblik deed zich een gerucht van wapenen hooren: men zag van alle kanten krijgsknechten, te voet en te paard, uil het bosch en van achter de boomen oprijzen, en een aantal pijlen vloog sissende op de ruiters af.
- ‘Sluit u in 't gelid, mannen!’ riep Ravening, zijn tegenwoordigheid van geest niet verliezende: ‘die roovers zullen zien met wie zij te doen hebben. Hakon! draag zorg voor Vanissa.’ -
Het bevel werd zoodra het gegeven was ten uitvoer gebracht; de ruiters sloten een vierkant om de vrouwen heen, aan wier zijde Hakon het uitgetogen zwaard verhief. Door deze beweging waren de Proost benevens Landwerd en Uddo alleen gebleven en aan den aanval blootgesteld. Het scheen echter, dat de roovers (of wat zy zijn mochten) zich om hen niet bekommerden: althands zy reden en sprongen hen voorby en hieuwen op de Noormannen in.
- ‘By Onze Lieve Vrouwe!’ riep Uddo, die, met een gevoel dat hy nooit gekend had, de zwaardslagen als hagel zag nedervallen: ‘waarom moet ik ongewapend zijn? Had ik slechts een stok of kodde - maar dit zoo te moeten aanzien!’

{==116==} {>>pagina-aanduiding<<}

Op dit oogenblik voelde hy zich by de hand grijpen: hy zag om en een donkere mansgedaante rees naast hem uit de boschstruiken op.
- ‘Volg my!’ fluisterde deze hem naauwlijks hoorbaar toe: ‘ik zal u uit het gedrang helpen.’ -
Uddo herkende met een blijde verbazing de stem van Landerik den Valkenier, wiens leven hy twee dagen vroeger door zijne tusschenkomst had gered. - ‘Berg den Proost, zoo gy kunt,’ zeide hy, hem de hand drukkende: ‘wat my betreft, ik blijf hier.’ -
En, zonder het gevaar te achten, reed hy in op den strijdenden hoop; want hy had door twee of drie der aanvallers den naam van Vanissa hooren uitspreken, en het was hem zeker, dat de aanslag haar moest gelden. De krijgskans scheen zich tegen Ravening en zijne dapperen te hebben gekeerd. Van alle kanten tevens besprongen, was het hun niet mogelijk geweest, op den smallen, doorweekten kleigrond, de oorspronkelijke slagorde te blijven bewaren: hunne paarden waren grootendeels gewond en uiteengeraakt en het gelid hierdoor verbroken: het was nu een gevecht geworden van man tegen man: en, naarmate de Noorsche ruiters vielen, groeide het getal hunner tegenpartijders aan. Nog deed echter Ravening nimmer falende slagen om zich heen vallen: nog weerde, zonder zijn plaats te verlaten, de moedige Hakon, wiens arm de ouderdom, niet verlamd had, elken vijand krachtdadig af; maar de hengst van Vanissa begon te steigeren en voerde haar, ondanks hare pogingen, van Hakons zijde af. Radeloos blikte zy om zich heen, niets dan dood of gevangenschap te gemoet

{==117==} {>>pagina-aanduiding<<}

ziende, toen de stem van Uddo zich bemoedigend aan haar zijde deed hooren:
- ‘Vertrouw op my,’ fluisterde hy: ‘met Gods hulp zal ik u redden.’ -
- ‘Verzeker u van de vrouwen!’ - klonk het achter hem: en reeds zag hy, hoe Tietburga naast hem werd aangegrepen en van 't paard gesleurd. Snel wierp hy nu den bruinen mantel, die hem tegen de nachtkoude beschutte, Vanissa om 't lijf, opdat haar lichtkleurig gewaad den aanvallers niet in 't oog zoude vallen, tilde haar van 't paard, waarschuwde haar snel en zacht, van zich door geene beweging te verraden, plaatste haar voor zich op den zadel, en reed toen, dwars door den strijdenden hoop, over struiken en boomstammen, het overbosch in, zonder de snelheid van zijn ros te beteugelen, totdat hy zich eindelijk op een genoegzamen afstand van het strijdperk achtte. Toen hield hy stil en zag om zich heen, ten einde te overleggen, naar welken kant het zaak ware te vluchten.
- ‘Wat zal er van ons worden?’ zuchtte Vanissa.
- ‘Gy zijt vooreerst uit het gedrang,’ zeide Uddo: ‘en dat is het voornaamste: Overigens beken ik, dat ik uw vraag niet weet te bëantwoorden. Ik ken hier weg noch steg, en ik betwijfel zelfs, of die hier te vinden zijn. Het veiligst zal wezen, ons zoover mogelijk van de strijdenden te verwijderen, en een plaats te zoeken, waar gy onder dak kunt komen.’ -
- ‘Ach!’ zuchtte zy: ‘deze landstreek is onbewoond: wat zal er van my worden? - En mijn

{==118==} {>>pagina-aanduiding<<}

goede Tietburga! En Wella! En de arme Proost! de Goden weten, wat hun lot is! O! wy hebben dwaas en overijld gehandeld met te vluchten. Ravening heeft nooit iemand de rug toegekeerd en Hakon werd nimmer overwonnen. Zy zijn voorzeker meesters gebleven van het slagveld, en ik, de dochter van Godfried, zal om mijn lafhartigheid bespot worden. Mijn vader zal het my nooit vergeven. O! ik heb verkeerd gedaan, u te volgen.’ -
- ‘Vergeef my,’ zeide Uddo, geheel ter neder geslagen, door den toon van verwijt te hooren, waar hy dank verwachtte: ‘ik had gedacht, wel te handelen, door u aan de macht te ontrukken van hen, die u zochten te overweldigen.’ -
- ‘Ach! ik zeg het niet om u te bedroeven,’ zeide Vanissa: ‘gy hebt u kloek en braaf gedragen: - Maar, wat zal er van my worden, hier in deze wildernis, alleen met u, die ongewapend zijt en onmachtig iets tot mijn verdediging uit te richten? - En de anders zoo luchthartige Hertogsdochter, die zich nooit te voren in zulk een verlaten staat had gevoeld, begon bitter te weenen.
- ‘Zoudt gy niet kunnen terugkeeren, en zien hoe het is afgeloopen?’ vroeg zy, na een korte stilte.
- ‘En u hier alleen laten? Neen, by alle Heiligen, dat in eeuwigheid niet. - Maar zie, de maan is opgerezen: de nevel trekt op en wy bevinden ons aan den uitgang van het bosch; want de stammen staan meer verwijderd en overal zie ik de lucht doorschemeren. Zoo wy ons derwaarts, op het open veld begaven, zouden wy een ruimer uitzicht hebben

{==119==} {>>pagina-aanduiding<<}

en misschien een torenspits of een licht onderscheiden.’ -
- ‘Handel gelijk u goeddunkt,’ zeide Vanissa, zuchtend: ‘ik moet my aan uw geleide wel onderwerpen.’ -
Uddo was inmiddels afgestegen en, een stevigen boomtak afgesneden hebbende, om zich daarvan tot steun en verdedigingsmiddel te bedienen, stapte hy voort, het paard by den toom geleidende en den weg banende door het dichtbegroeide woud, waar nu eens de ineen gewassen struiken, dan weder moerassige plekken, hen in 't voortgaan belemmerden. Eindelijk bevonden zy zich aan den uitgang, en nu zagen zy de onmetelijke vlakte voor zich, door de heldere maan verlicht. Uddo liet den blik naar alle kanten weiden: eindelijk bespeurde hy een man, die op eenigen afstand dwars door het veld liep. Hy toonde dien aan Vanissa.
- ‘Die man is geen der strijders,’ zeide hy: ‘anders zoude ik den glans zijner wapenen in 't maanlicht zien blinken. Waarschijnlijk is hy een landman uit den omtrek, en dan kan hy ons dienst bewijzen. Hei daar, goede vriend! Hm! hei!’ -
Uddo ging voort met herhaalde reizen den wandelaar toe te roepen, eer deze hem hoorde, daar de jongeling, uit vrees van ook door hun vervolgers gehoord te worden, zijn stem niet verheffen dorst. Eindelijk echter werd de onbekende op het geluid opmerkzaam. Hy zag om, en gaf antwoord.
- ‘Het is Landerik, de Valkenier!’ riep Uddo,

{==120==} {>>pagina-aanduiding<<}

verblijd: ‘hy bood my zoo straks zijn hulp aan: hy zal ons die ook thands niet weigeren.’ -
- ‘Wie zijt gy?’ vroeg Landerik, stilstaande en de jonge lieden met een twijfelenden blik beschouwende.
- ‘Kunt gy tot ons komen?’ riep hem Uddo toe: ‘ik vertrouw dezen moerassigen grond niet.’ -
- ‘En gy hebt deugdzaam gelijk ook,’ zeide de Valkenier, terwijl hy, met zijn stok den bodem voorzichtig peilende, naar hen toekwam. ‘Zijt gy het waarlijk zelf, mijn brave knaap? en hebt gy toch de goede partij gekozen van den weg te verlaten, waar meer slagen dan geld te verdienen waren? Maar waarom zijt gy my niet terstond gevolgd?’ -
- ‘Stil!’ zeide Uddo, aan Landerik, die hen nu genaderd was, de hand drukkende: ‘het is de Jonkvrouw Vanissa, die wy op een veilige plaats moeten brengen.’ -
- ‘De Jonkvrouw!’ herhaalde Landerik, verbaasd: ‘en hoe komt zy hier verdoold?’ -
- ‘Hoe! Wist gy niet, dat zy met Graaf Ravening naar haar vader reisde?’ vroeg Uddo.
- ‘Neen voorwaar niet!’ antwoordde Landerik: ‘en nu begrijp ik, op wie Graaf Everhard het gemunt had.’ -
 ‘Graaf Everhard!’ herhaalde Vanissa: ‘was het zijne bende, die ons aanviel?’
- ‘Ja voorwaar!’ antwoordde de Valkenier: ‘ik heb hem, ondanks zijn vermomming, wel herkend, toen my zijn dienstmannen presten, om hun den weg te wijzen. Ik wist niet, dat zy op zulk

{==121==} {>>pagina-aanduiding<<}

edel wild jacht maakten, en dacht, dat het alleen op Ravening gemunt ware, en daar zag ik juist zoo veel kwaads niet in. Maar waarom vlucht gy voor Graaf Everhard, lieve Jonkvrouw? hy is immers uw verloofde, en van hem hebt gy toch geen kwaad te vreezen.’ -
- ‘Helaas!’ antwoordde Vanissa, ‘ik weet zelve niet, wie vriend of vijand is, en het eenigste, dat ik verlang, is, een veilige schuilplaats te vinden, van waar ik aan mijn vader of aan mijn grootmoeder een bode zenden kan, en om hulp vragen. Gy zijt voorwaar hier recht van pas gekomen om raad te schaffen. Wat moeten wy doen?’ -
- ‘Hetzelfde,’ zeide Landerik, ‘als de Vos doet, wanneer hem de Honden nazitten: namelijk, alle middelen in 't werk stellen om aan de vervolging te ontkomen.’ -
- ‘Goed!’ zeide Vanissa: ‘maar de Vos is met al de wegen bekend, en weet de schuilhoeken te vinden, die het bosch of het duin hem opleveren: en wy zijn nimmer te dezer plaatse geweest.’ -
- ‘Maar ik wel,’ zeide Landerik: ‘ik heb niet voor niets hier honderden malen het veld doorkruist om de plekken op te sporen, waar de reiger zich ophield, en ofschoon het lang geleden is, toch ben ik in deze oorden niet vreemd geworden. - In allen gevalle zal ik u niet verlaten voor dat ik u in veiligheid zie. Gy hebt my het leven gered, en Landerik is geen ondankbare slang, die de hand bijt welke hem verwarmd heeft. - Maar nu blijft de vraag: waar wilt gy heen gaan?’ -

{==122==} {>>pagina-aanduiding<<}

- ‘Waar gingt gy zelf heen?’ vroeg Uddo; ‘my dunkt, wy konden u derwaarts vergezellen.’ -
- ‘Ik was op weg naar mijn goede meesteres, de Gravin Bertrada, toen my de wapenknechten medevoerden,’ antwoordde Landerik: ‘en ik hou my overtuigd, dat zy u met blijdschap zal ontfangen. Maar gy moet weten, de weg is ver en moeilijk, en gy zult de geheele nacht wel dienen door te loopen.’ -
- ‘Hoe!’ zeide Uddo: ‘staat hier geen enkele boerewoning, geen hut, waar de Jonkvrouw rusten kan?’ -
- ‘Helaas!’ zeide Landerik, met een zucht: ‘toen de goede Graaf Tietbold nog het bestuur voerde, stond menige woning hier, waarvan de deur voor den reiziger niet gesloten was; maar sedert het zwaard van den gevloekten Noorman.’...
- ‘Voorzichtig, goede Landerik!’ viel hem Uddo in de reden: ‘gy vergeet, dat gy tegen de dochter des Noormans spreekt.’ -
- ‘Ach!’ zeide Vanissa: ‘laat hem spreken: hy heeft recht, en ik zelve zoude tranen kunnen storten by de gedachte aan al het leed, dat mijne stamgenooten hier aan den landzaat hebben berokkend. - Maar gelooft gy waarlijk, Landerik! dat de weduwe van Tietbold ons een goed onthaal zal bieden?’ -
- ‘Voorzeker geloof ik dat,’ antwoordde Landerik: ‘Zy is de beste vrouw van de waereld, al is zy van Noorsche afkomst: en, ofschoon zy weinig gezach meer heeft, zy is toch een nicht van

{==123==} {>>pagina-aanduiding<<}

den Hertog, en Graaf Everhard zal zich tweemaal bedenken, eer hy u durft aanranden zoolang gy onder hare bescherming staat.’ -
- ‘Gy hebt gezien, hoever zijn stoutheid gaat,’ zeide Vanissa: heeft hy het geleide gëeerbiedigd, dat mijn Vader my gegeven had! In waarheid! nog kan ik het my niet voorstellen.’ -
- ‘Laat ons toch niet langer tijd verliezen,’ zeide Uddo: ‘wij hebben reeds genoeg hier gestaan. Ik vrees ieder oogenblik, dat zy ons op het spoor komen.’ -
- ‘En uw vrees is niet ijdel,’ zeide Landerik: ‘Want, zoo mijn ooren my niet bedriegen, dan ritselt het ginds in het bosch: en dat gerucht is te sterk om door een wolf of vos te weeg gebracht te worden.’ -
Allen luisterden in gespannen verwachting: eensklaps hoorde men een paard in de verte hinniken en de schimmel van Vanissa brieschte ten antwoord terug.
- ‘Nu zijn zy ons op 't spoor,’ zeide Landerik: ‘en er blijft geen andere uitkomst dan in de vlucht.’ -
- ‘Maar,’ zeide Uddo: ‘zullen zy ons niet des te spoediger zien en inhalen, wanneer wy de opene vlakte opgaan.’ -
- ‘Zien ja; maar inhalen - dat zal zoo gemakkelijk niet gaan,’ zeide Landerik, terwijl hy het paard by den toom nam en het veld intrad: ‘als wy slechts zooveel op hen vooruit zijn, dat het hun onbekend blijft, welk pad wy genomen hebben.’ -



{==124==} {>>pagina-aanduiding<<}

IX.

Naauwlijks hadden onze vluchtelingen, niet zonder moeite, wegens het slijkerige van den grond, waar de schimmel by elken stap door heen zakte, het pad bereikt waarop zy Landerik vroeger hadden zien loopen, toen eenige ruiters en voetknechten zich aan den uitgang vertoonden, en dadelijk een luid geschreeuw aanhieven, hun toeroepende, dat zy terug zouden keeren. Zonder zich te bekreunen om deze aanmaning, bleef Landerik zijn weg vervolgen, terwijl Uddo achter het paard van Vanissa liep en den aftocht dekte. Zoodra de krijgsknechten bemerkten, dat men niet gezind was, gewillig terug te keeren, pleegden zy een oogenblik raad met elkanderen, en reden toen, elk voor zich uit, het veld op.
- ‘Wy zijn verloren!’ zeide Vanissa, die sidderend hen zag naderen.
- ‘Nog niet,’ antwoordde Landerik: ‘want ik zie duidelijk, dat zy het moeras niet kennen; anders zouden zy niet zoo dwaas zijn, zich daar in te begeven.’ -
En indedaad! naauwlijks had hy gesproken, of een gedeelte der paarden, die behalve hun zwaar gewapende ruiters nog een goede vracht aan hun eigen pantser te dragen hadden, zakten in den modder weg, en de overigen, ziende welk lot hun makkers te beurt gevallen was, voor een gelijken tegenspoed beducht, haastten zich, den teugel te wenden en naar den boschkant te keeren. Slechts aan twee of drie was het gelukt, over een meer vasten bodem het

{==125==} {>>pagina-aanduiding<<}

pad te bereiken, dat de vluchtelingen volgden. Zy hielden echter stand, toen zy het gevaar bespeurden, waarin sommigen hunner makkers verkeerden, en schenen besluiteloos, of zy hun weg zouden voortzetten en zich aan gelijke gevaren blootstellen. Dit dralen gaf aan de vluchtelingen gelegenheid, den afstand te vergrooten, die hen van hun vervolgers scheidde.
- ‘Zy hebben het nu ondervonden,’ zeide Landerik: ‘en ik beloof u, zy zullen er tot tweemalen over denken, eer zy hun wandeling voortzetten.’ -
Het scheen, in den beginne, dat de voorspelling des Valkeniers zoude bewaarheid worden; want de wapenknechten van Everhard, na hun makkers weder op het drooge te hebben teruggehaald, waren allen op den boschkant weder bijeen verzameld, en, hoe meer Vanissa met haar geleide vorderde, hoe levendiger haar hoop werd, dat haar vervolgers hun jacht zouden hebben opgegeven. Zy verloren eindelijk de onder de schaduw der hoomen staande ruiters geheel uit het gezicht en vervolgden welgemoed hun weg.
Zy hadden zich echter in hun verwachting bedrogen. Toen, na verloop van eenigen tijd, Uddo het hoofd omwendde, zag hy de donkere gedaanten der ruiters, die, naar den landweg teruggekeerd zijnde, van daar den ingang van het pad door het moeras gevonden en ingeslagen hadden, tegen den lichten hemel uitkomen. ‘Zy zijn ons weder op het spoor!’ riep hy Landerik toe: ‘kunnen wy niet wat meerderen spoed maken?’ -

{==126==} {>>pagina-aanduiding<<}

Landerik gaf geen antwoord, maar voldeed oogenblikkelijk aan de uitnoodiging van Uddo, door zijn stap te versnellen; terwijl de jongeling het paard van achteren menigen stoot gaf om het spoediger te doen loopen. De weg werd te dezer plaatse langzamerhand harder en gemakkelijker; maar dit voordeel viel welhaast ook hun vervolgers te beurt, en, daar deze allen te paard zaten, wonnen zy al meer en meer veld op Vanissa en haar geleiders, die nu sedert eenigen tijd den stap in een haastigen draf verwisseld hadden.
- ‘Het is vruchteloos, verder te gaan,’ zeide Vanissa: ‘ik wil niet, dat gy u om mijnentwille doodloopt: laat my aan mijn lot over, en poogt u te redden.’ -
- ‘Neen! zeide Uddo: “vervolgt samen uw weg: ik zal terug keeren en hen op den smallen weg wel zoo lang ophouden tot gy in veiligheid zijt.’ -
- ‘Gekheid!’ riep Landerik, terwijl hy hijgende voortdraafde: ‘zoo wy slechts gindschen steen bereiken zijn wij gered.’ -
Ademloos holden zy verder en waren nog gelukkig by den steen, eer de ruiters hen hadden kunnen inhalen. Het was een ruw gedenkteeken, waarschijnlijk een grenssteen des Romeinen. Het Christendom had er een kruis op geplaatst; maar dit was er door de Noormannen weder afgeslagen en de stukken lagen vergruisd en verstrooid in het gras. Hier hield Landerik stand, en begon met zijn stok den grond naast den weg te onderzoeken.
- ‘Blijft gy nu staan?’ vroeg Uddo, onge-
{==127==} {>>pagina-aanduiding<<}
duldig: ‘zy zullen op het oogenblik hier zijn.’ -
- ‘Stil! geen overhaasting,’ zeide Landerik, terwijl hy bedaard zijn onderzoek voortzette: ‘het is het eenige middel, dat ons overblijft.’ -
Uddo antwoordde niets: hy blaakte van spijt over hetgeen hy als een nuttelooze vertraging beschouwde en raapte intusschen eenige steenen van den grond, om daarmede den vijand te keeren.
- ‘Gevonden!’ riep Landerik, na eenige oogenblikken, die zoovele uren hadden geschenen. Zijn stok, na lang in het drassige slijk geplompt te hebben, had eindelijk een harden bodem gevonden. -
- ‘Hier moeten wy af,’ riep hy: en, het ros op nieuw by den teugel vattende, leidde hy het van het breede pad af, dat zy tot nu toe gehouden hadden, en voerde het op een smaller paadjen, hetwelk weinig gebruikt scheen, en zoo begroeid, dat het veelal niet te herkennen was, dan op het gevoel. Hier was dus dubbele behoedzaamheid noodig, en de man was genoodzaakt, zoo langzaam voorttegaan, dat de ruiters, toen zy aan den steen waren, slechts een paar roeden van hem verwijderd waren. Vanissa gaf een kreet van angst, toen zy de vijanden zoo kort achter zich bespeurde; maar nu bleek de wijsheid van het besluit, dat Landerik genomen had. De voorsten onder de vervolgers, minder op hun hoede zijnde, ten gevolge van den harden weg, dien zy tot dusverre gehouden hadden, bespeurden in hun drift niet, dat de vluchtelingen dien verlaten hadden, zwenkten mede om en merkten niet eerder hun onvoorzichtigheid, dan toen zy tot den hals toe in het

{==128==} {>>pagina-aanduiding<<}

moeras lagen te spartelen, en elke poging, die zy aanwendden om daaruit te geraken, slechts strekte om hen dieper te doen wegzinken. Van de nieuwe verwarring, welke hieruit ontstond, maakte ons drietal gebruik, om zich verder te verwijderen, en welhaast beschouwden zy zich weder als van alle vervolging ontslagen.
Maar het scheen, dat de hardnekkigheid van Everhards ruiters met elke nieuwe teleurstelling veld won. Nog geen kwartier uurs hadden de vluchtelingen sedert dit laatste voorval geloopen, en slechts weinig wegs in dien tijd afgelegd, daar elke nieuwe schrede nieuwe gevaren met zich bracht, toen zy de bende, schoon merkelijk verminderd, op nieuw achter zich zagen.
- ‘Daar zijn zy weder,’ zeide Uddo: maar thands zullen zy ons zoo gemakkelijk niet inhalen.’ -
- ‘Dat durf ik niet zeggen,’ zeide Landerik, die in de gerustheid van den jongeling niet deelde: ‘nu zy eens het pad gevonden hebben, kunnen zy het ook wel blijven houden; daar ik het by elken tred moet zoeken, en zy ons slechts als hun wegwijzers te volgen hebben. Ook ziet gy wel, hoe de meesten hun paarden in den steek hebben gelaten, en wij loopen in deze omstandigheden nog meer gevaar van voetgangers dan van ruiters. Nochthans, wy hebben nog één middel, en daarvan moeten wy gebruik maken; - maar dan zal ik de Jonkvrouw moeten verzoeken om af te stijgen.’ -
- ‘Hoe!’ zeide Uddo, verbaasd: ‘gy begeert toch niet, dat de Jonkvrouw dezen elendigen weg zal te voet gaan?’ -

{==129==} {>>pagina-aanduiding<<}

- ‘En waarom mét?’ vroeg Vanissa, terwijl zy zich van 't paard liet glijden, ‘zoo dit het eenig middel ter uitkomst is.’ -
Landerik veranderde nu de orde, waarin de kleine karavaan tot nog toe was gegaan. Hij bleef wel als gids vooruit loopen, met Vanissa achter zich; maar Uddo moest, de achterhoede verlatende, het paard geleiden, 't welk alzoo, tusschen hen en hun vervolgers in geplaatst, hun tot beschutting verstrekken kon. Het leed niet lang, of de bende bevond zich vlak achter hen; maar daarmede had deze nog niet alles gewonnen; want het pad was smal: de krijgsknechten konden het paard niet voorby loopen, en dorsten, door ondervinding geleerd, het niet wagen, het pad te verlaten. Echter scheen er voor de vervolgden weinig hoop meer op lijfsbehoud; want het pad moest eenmaal een einde nemen, en, op een beteren weg gekomen, was er geen middel meer voor hen overig om aan hun vervolging te ontkomen. Uddo begreep dit: hy hoorde de bittere spotternijen en vloeken der getergde krijgslieden, en nu nam hy het kloekmoedig besluit om zich zelf op te offeren voor de veiligheid van Vanissa.
Wellicht zal men verwonderd zijn over deze onverschrokkenheid in een jongeling, die tot nog toe in de kalme rust van het klooster opgevoed, zijn dagen in de uitoefening van stille en vrome plichten had doorgebracht, en van strijd en wapenen niet dan by geruchte had hooren spreken. Maar de aart, die in hem sluimerde, waarvan niemand, ook hy zelf niet, ooit de bewustheid had gehad, was in hem

{==130==} {>>pagina-aanduiding<<}

ontwaakt op het oogenblik, toen zijn vuist voor 't eerst een tegenstander (en welken tegenstander!) had doen zwichten: zijn ingeschapen fierheid was door het deksel heengebroken, waaronder een regelmatige, eenvormige opvoeding haar schijnbaar verstikt had: als Achilles op Scyros had hy zich plotslings aan zich zelven geopenbaard. De korte, maar gewichtige voorvallen, welke het tijdsverloop sedert het verblijf aan den Valkenhof hadden gekenmerkt, het gevoel van eerbied, van aanbidding, hetwelk hy, zonder het zelf te beseffen, voor de bevallige Vanissa voedde, het gevaar, waarin zy verkeerde, en het bewustzijn, dat hare redding van hem wellicht afhing, dit alles had te samen gewerkt om de in hem opgewekte vonk te ontwikkelen en in laaie vlammen te doen uitspatten, welke nu zijn geheele ziel deden blaken.
- ‘Red de Jonkvrouw!’ riep hy Landerik toe, en toen, zich omkeerende, deed hy het paard stil staan, en slingerde, met de inspanning van al zijn kracht, de medegenomen steenen een voor een tegen zijn vervolgers. Toen, den voet in den stijgbeugel stekende, plaatste hy zich, schoon verkeerd om, in den zadel, en zwaaide met kracht zijn stevigen kneppel in de hoogte. Zijn aanval was zoo onverwacht, dat de ruiter, die de voorste reed, den slag ontfing, eer hy den tijd had dien af te weeren, en aan zijn paard een achterwaartsche beweging deed maken, welke verwarring onder zijn volgers te weeg bracht, en aan een paar hunner het pad deed missen, die in het moeras bleven steken. De overigen, ten getale van drie voetknechten en drie ruiters,

{==131==} {>>pagina-aanduiding<<}

herstelden zich echter en drongen gezamenlijk weder voorwaarts. De toestand des jongelings was meer dan bedenkelijk. Hij had ten aanval en verdediging geen wapen buiten zijn boomtak, en zijn lichaam stond geheel aan de slagen zijner weerpartijders bloot: deze waren van helmen en pantsers voorzien en met strijdakst en dolk gewapend. Ook het getal was ongelijk; maar de gelegenheid van het strijdperk, waarop men slechts man voor man kon voortgaan, belette de Noormannen van dit voordeel gebruik te maken, terwijl zy zelfs elkander in hun bewegingen hinderlijk waren. De ruiter, die den eersten slag van Uddo ontfangen had, drong weder met geheven strijdakst op hem aan; maar nu deed Uddo zijn kneppel voor de tweede reize nederkomen, en wel op den kop van zijns weêrpartijders paard. Het dier duizelde, steigerde omhoog en stortte toen met zijn berijder zijlings van het pad. Nu schoot een voetknecht toe en wondde den schimmel van Uddo. Het wakkere paard had de hulp van Uddo niet noodig om zich te wreken: dadelijk bij het ontfangen van den steek sloeg het achteruit, en de voetknecht lag met gekneusde borst in het slijk. Doch nu sprong een zijner makkers toe, en greep den kneppel vast, eer Uddo dien op nieuw kon zwaaien, terwijl een der beide overgebleven ruiters, zich spijt alle belemmering vooruitdringende, zijn wapentuig ophief om den knaap te vellen. Uddo ware verloren geweest, zoo er niet op hetzelfde oogenblik redding gekomen ware.
Vanissa had van de moedige zelfopoffering van Uddo geen gebruik willen maken om te vluchten. -

{==132==} {>>pagina-aanduiding<<}

‘Neen!’ zeide zy tegen Landerik, die haar aanspoorde om het gevaar te ontwijken: ‘ik wil niet, dat die knaap om mijnent wille sterve. Liever geef ik my over, dan dat hem een hair gedeerd worde. Ga, Landerik! ga, en zeg hun, dat zy hem geen leed doen; dat ik my in hun handen stelle.’ -
- ‘Dat is het uiterste, waartoe men komen kan,’ bromde de Valkenier, die in zijn hart niets liever verlangde, dan Uddo aan het gevaar te ontrukken: ‘wy zullen eerst zien, wat wy doen kunnen, By alle Heiligen! die knaap weert zich dapper!’ -
Met deze woorden keerde hy terug, en kroop juist tusschen de pooten van den schimmel door, op het oogenblik, dat de aanval, dien wy vermeld hebben, op Uddo geschiedde. Zonder zich te bedenken, stak Landerik zijn mes in de borst van des aanvallers paard, dat, woedend van pijn, een zijsprong nam, zoodat de op het hoofd van Uddo gemeende slag faalde en slechts op zijn dij nederkwam. Toen, snel opspringende, greep Landerik den Noorman aan, die den kneppel van Uddo vasthield en slingerde hem met geweld in het moeras. De beide nog overblijvende Noormannen, door schrik geslagen, durfden den aanval niet doorzetten, maar weken terug.
- ‘Wy zijn gered!’ riep Landerik, Uddo van zijn gewonden schimmel helpende: ‘en nu spoedig van hier, eer die knapen, die hier en ginds nog in het moeras liggen te ploeteren, weer op vasten grond raken.’ -
Het arme paard, dat, door bloedverlies afgemat, over den weg neêrviel, met smart aan zijn lot over-
{==133==} {>>pagina-aanduiding<<}
latende, voegden zich Vanissaas beschermers weder by de Jonkvrouw, die hen met een kreet van blijdschap ontfing.
- ‘Is het mogelijk!’ riep zy uit: ‘Zijt gy behouden?’ -
- ‘Wy hebben niets meer te vreezen,’ antwoordde Landerik: ‘er zijn slechts twee Van de bende overgebleven: en die zullen het niet wagen, ons te volgen. Hebben wy nu maar eens de rivier bereikt, dan krijgen wy een beteren weg. - By Sint Huibert! Jonkvrouw! onze vriend daar heeft zich dapper geweerd! Hoe komt een kloosterknaap aan zulk een krachtige vuist?’ -
- ‘Ik vertrouw, dat de Heiligen mijn arm gesterkt hebben,’ antwoordde Uddo: ‘want het was de eerste reis dat ik een wapen gevoerd heb.’ -
- ‘Uw vader had beter gedaan, een wapenknecht van u te maken, dan u voor het klooster te bestemmen,’ zeide Landerik: ‘gy zoudt zijn naam geen schande aangedaan hebben, dat beloof ik u.’
- ‘Ik heb geen vader,’ zuchtte Uddo: ‘ik ben een arme wees, een vondeling, uit medelijden door de goede vaders opgenomen.’ -
- ‘Arme knaap!’ zeide Vanissa: ‘maar mijn vader zal bok de uwe zijn. Hy zal zich niet ondankbaar toonen voor hetgeen gy tot mijne redding hebt uitgericht. Hy zal u in de krijgskunst doen onderwijzen: en, ik beloof het u, ik zal degene zijn, die u eenmaal het zwaard aan de heup gordt.... Maar wat schort u! - Gy wankelt!.. Zijt gy gewond?’ -

{==134==} {>>pagina-aanduiding<<}

- ‘Indedaad!’ zeide Uddo, zich het been wrijvende: ‘ik begin te voelen, dat die strijdakst harder is neêrgekomen, dan ik in den beginne gedacht had. Mijn been wordt zwaar als lood, maar wat baat het klagen?’ voegde hy er met een pijnlijken glimlach by: ‘de weg ligt vooruit: en wy kunnen hier toch niet uitrusten.’ -
- ‘Hemel! hy bloedt!’ riep Vanissa, den bloedstroom ziende, die des jongelings voet bedekte.
- ‘Tracht hier slechts uit te komen,’ zeide Landerik, Uddo ondersteunende: ‘eens op den grooten weg gekomen, zullen, wy verder zien wat te doen.’ -
Het drietal ging voort: Landerik was de eenige, die nog goed ter been was; want vermoeienis en schrik deden by elken stap Vanissa wankelen; en Uddo voelde al meer en meer, dat zijn wond hem weldra het loopen geheel beletten zoude. Eindelijk echter geraakten zy het moeras uit en op den smallen weg, die langs een dier riviertjens liep, welke in de Maas haar uitloop vinden: daar gekomen, verftaauwden de laatste krachten des uitgeput ten jongelings en stortte hy op het gras.
- ‘Gaat!’ zeide hy: ‘laat my aan mijn lot over: ‘ik kan geen stap verder doen.’
- ‘Hoe!’ riep Vanissa: ‘gelooft gy werkelijk, dat ik u verlaten zoude, aan wien ik mijn redding verschuldigd ben? - Wy zullen by u blijven, tot uw krachten terug zijn gekeerd. Maar laat ons eerst zien, waar gy gewond zijt.’ - En, alleen door dankbare welwillendheid en vrouwlijke deernis gedreven, zonder zich te laten terughouden door een gevoel

{==135==} {>>pagina-aanduiding<<}

van verkeerde schaamte of in die eeuwen onbekende preutschheid, boog de onschuldige maagd zich over den jongeling heen, stroopte het gewaad op tot over de knie, onderzocht de wond, en veegde het gudsende bloed met haar sluier af. Weinig vrouwen in dien tijd waren van heelkundige bekwaamheden ontbloot: en Vanissa had in haar grootmoeder een ervaren leermeesteres gevonden: haar vermoeidheid vergetende, liep zy met snelheid de kanten van den weg en den oever der rivier langs, keerde weldra terug met heilzame, verzachtende kruiden, die zy over de wond leide, en vervolgens haar sluier losmakende, gebruikte zy dezen tot verband. Terwijl zy dit liefdewerk verrichtte, was Landerik een paar reizen langs den stroom op en neder geloopen, en kwam nu met een vrolijk gezicht aangetreden.
- ‘Een goede vond!’ zeide hy, ‘en waarvoor ik bodenbrood verdiend heb. Nu kunt gy uitrusten, en uw weg vervolgen tevens. Zie eens, wat daar ginds achter de biezen ligt.’ -
Uddo en Vanissa keken op, en ontdekten op eenigen afstand een stilliggende praam, die met hooi gedeeltelijk gevuld was.
- ‘'t Is zeker de praam van een boer, die hier bij nacht zijn hooi heeft willen halen, eer de Noormannen het by dag doen, en die door het gerucht van den strijd op de loop is gegaan, zonder te bedenken, dat hy in zijn schuit veiliger is dan op het land. Er liggen wel geen riemen in; maar dat is het zelfde. Ik heb, toen ik den Valkenhof verliet, alles meegepakt, wat nog eenige waarde bezat, en daar-
{==136==} {>>pagina-aanduiding<<}
onder een eind deugdzaam koord, dat ons van dienst kan zijn. Maak nu maar, dat gy beiden in de praam komt, en gy zult zoo gemakkelijk reizen, als gy in uw leven gedaan hebt.’ -
De beide jonge lieden opperden geene bedenking tegen het voorstel van Landerik, maar begaven zich naar het vaartuig en waren weldra op liet hooi gezeten; terwijl de Valkenier, zijn buis uittrekkende, een lange lijn los wond, die hy zich om 't lijf gebonden had en waarvan hy het eene eind aan de plecht van de schuit vastmaakte. Op dit oogenblik werd hy een viertal ruiters gewaar, dat van verre, de rivier langs, hun kwam achterop rijden.
- ‘Daar komen er al weêr aan,’ fluisterde hy met drift: ‘maar laat u dat niet ontmoedigen. Verbergt u beide zoo goed gy kunt onder het hooi: hier, vriend Uddo! neem mijn mes: en zoo gy bemerkt, dat men de praam wil onderzoeken, snij dan de lijn los en tracht op de overzijde aan te houden.’ -
Vanissa en Uddo volgden den gegeven raad: de Jonkvrouw vlijdde zich geheel in het hooi neder, hetwelk Uddo met armen vol over haar heen wierp, totdat men niets meer van haar ontdekken kon, waarna hy zelf plat voorover in de schuit ging liggen, zoo dicht aan den rand, dat hy voor al wie op den oever stond verborgen bleef, en het mes by de lijn houdende, gereed die door te snijden zoodra men eenige poging doen zoude om in de schuit te komen. Landerik zette zich intusschen in beweging en trok de praam voort. Naauwelijks had hy een paar honderd schreden gedaan, of hy hoorde achter zich

{==137==} {>>pagina-aanduiding<<}

roepen, dat hy stil zoude staan. Hy deed in den beginne, als hoorde hy die bevelen niet; maar, toen zy herhaald werden, wendde hy het hoofd om en riep:
- ‘Welnu! wat is er? Denkt gy, dat mijn schuit van zelve zal voortgaan, zoo ik stil blijf staan?’ -
- ‘Waar moet dat zoo laat naar toe?’ vroeg de ruiter, die vooraan reed, en die niemand anders was als Ulfbald, Everhards schildknaap, die, in plaats van, gelijk de anderen, de vluchtelingen door het moeras na te jagen, veiliger gëoordeeld had, een omweg te nemen en de rivier te volgen, in de veronderstelling? dat zy aan dien kant wel zouden uitkomen.
- ‘Ik vaar mijn hooi weg, vrome Heeren!’ antwoordde Landerik, op een eenvoudigen toon: ‘de lucht begint te smeeren, en ik ben bang, dat ik het morgen niet droog binnen haal.’ -
- ‘Het schijnt een magere voorraad te zijn,’ zeide Ulfbald, een verachtelijken blik op de praam werpende. ‘Maar zeg my, kinkel! en draag zorg, van naar waarheid te antwoorden, zoo gy mijn koud staal niet tusschen de ribben wilt voelen: hebt gy geen lieden langs dezen weg zien vluchten? een jongeling en een jonge dochter: zy moeten hier langs zijn gekomen.’ -
- ‘Een jongeling en een jonge dochter!’ herhaalde Landerik, terwijl hy zich de kin wreef, als dacht hy er over na: ‘Ja toch!’ vervolgde hy: ‘Werenhild van Balgooien is hier t' avond doorgegaan met Mooie Kaat, zijn bruid, de dochter van Walraaf Eenoog, den Slachter, die van Gelder kwamen, waar zy een verloofpenning hadden wezen halen by oude

{==138==} {>>pagina-aanduiding<<}

Aal Roodhair, die de petemoei van Mooie Kaat is, en die....’
- ‘Wat prevelt gy van Mooie Kaat en haar petemoei?’ viel Ulfbald met barschheid in: ‘wy zoeken een Jonkvrouw, die van haar geleide is afgedwaald en die wy te recht wilden brengen: en zoo gy haar gezien hebt en ons aan kunt wijzen, moogt gy staat maken op een goede beloning.’ -
- ‘By mijn Patroon!’ zeide Landerik: ‘ik zoude niets liever verlangen, dan een goede beloning te verdienen; want het is een schrale tijd, en ik heb werk rond te komen, met een blinde vrouw en zeven bloeien van kinderen. Maar wat kan ik vertellen, zoo ik niets weet? - Ik heb wel menschen zien rijden over de vlakte, ginter heel wijd hier vandaan; maar dat waren gewapende ruiters, naar my dacht, zoo als de Heeren zijn... en zy mogen bly zijn, als zy het er levend weer afbrengen; want het moeras is niet te vertrouwen ook. Men denkt, dat men vasten grond heeft, en dan is het: plomp! en men zakt weg zonder weer boven te komen!’ -
- ‘Dat ziet er gek uit,’ zeide Ulfbald, zich tot zijn makkers wendende: ‘zoo onze vluchtelingen in het moeras zijn geraakt, vrees ik, dat de Graaf zijn bruidjen voor altijd verloen heeft. - Maar, zijt gy wel zeker, dat het die kloosierknaap is, die Vanissa heeft doen ontsnappen?’ -
- ‘Ik heb het met eigen oogen gezien,’ antwoordde de ruiter, tot wien deze vraag gericht was: ‘en ik zoude hem terstond hebben nagejaagd, indien niet die verbruide Ravening my in den weg gereden

{==139==} {>>pagina-aanduiding<<}

ware. By Ulfr den schaatserijder! mijn arm is nog lam van den slag, dien hy my toegebracht heeft.’ -
- ‘Stil!’ zeide Ulfhald, op den Valkenier wijzende: ‘het is niet noodig, dien man wijzer te maken dan hy is. - Mijns bedunkens ware het best, naar de verzamelplaats terug te keeren, en de bevelen van onzen aanvoerder te vernemen. De onderneming is mislukt, en ik ben beducht, dat de Graaf een steen in beweging gebracht heeft, die hem op den kop zal neerkomen.’ -
Met deze woorden wendde hy zijn teugel om en de ruiters, hun paarden in een vluggen galop stellende, waren weldra uit het gezicht van Landerik verdwenen.
Over al haar leden bevende en met klimmend ongeduld had Vanissa den afloop liggen afwachten van het gesprek, waarvan slechts nu en dan enkele woorden voor haar verstaanbaar waren, en dat, hoe kort het ook duurde, haar toescheen geen eind te zullen nemen. By de angst van het oogenblik voegde zich ook de, voor een fiere ziel als die van Vanissa onlijdbare, gedachte aan de geweldige omkeering, welke in haar lot had plaats gehad. Nog zoo kort te voren geëerd, gevleid, van trawanten omringd, op haar wenken gediend, als de dochter van Europaas meest gevreesden held! en thands, vervolgd, bedreigd, genoodzaakt zich in de gemeenste schuilplaats te verbergen, onwetend, waar zy heen ging, afhankelijk van de bescherming, die een koorknaap en een verachte Fries haar verleenen konden! Dit denkbeeld was haar zoo ondragelijk, dat zy meer dan eens betwijfelde, of het niet beter ware geweest,

{==140==} {>>pagina-aanduiding<<}

zich over te geven aan de volgers van Everhard, dio haar toch, naar allen schijn, met eerbied zouden behandeld hebben, en dat alleen de vrees, dat zy hierdoor het leven van haar geleiders in gevaar zoude stellen, haar van zulk een wanhopig opzet weerhield.
De toestand van Uddo, hoezeer zy, oppervlakkig beschouwd, alles behalve benijdenswaardig kon genoemd worden, was echter niet zonder zoetheid; want naast hem, op een paar duim afstand, hoorde hy de zachte ademhaling van de schoone maagd die zijn moed en beleid aan het gevaar onttrokken had, wier bescherming ook thands nog zijne taak was, die in hem haar vertrouwen stelde, die hem getroost en verpleegd had. De afstand, die geboorte en rang tusschen hen gesteld hadden, was weggenomen door gemeenschap in 't gevaar: een onbeschrijflijk weldadig gevoel doorliep hem de aderen en deed al zijn zenuwen trillen, zoo dikwijls hy, door den zwakken scheidsmuur, dien het opgetaste hooi tusschen hen vormde, den ronden arm of het kleine voetjen van Vanissa meende te voelen, of wanneer hy zich soms verbeeldde, dat haar blanke hand door de grashalmen heen woelde, om te zoeken of hy, van wiens bijstand zy afhing, zich nog in haar nabijheid bevond O! Volgaarne zoude hy dien toestand, die hem een droom geleek, hebben verlengd gezien in weerwil van de bezorgdheid, die hy ondervond.
Eindelijk, toen het hoefgetrappel den aftocht der ruiters verkondigd had, beurde Vanissa even het hoofd op en vroeg met een gesmoorde stem:

{==141==} {>>pagina-aanduiding<<}

- ‘Zijn zy weg?’ -
- ‘Stil!’ fluisterde Uddo: ‘vertoon u nog niet! Zy mochten terugkeeren.’ -
Vanissa keerde het hoofd weer om en wachtte. Haar ongerustheid was echter geweken, toen zy de ruiters niet meer hoorde, en zy begreep, dat er niet anders voor haar opzat, dan zich in haar lot te schikken. De natuur hernam haar rechten, en weinige oogenblikken duurde het, of Uddo bespeurde, aan den zachten adem, die hem met meer regelmatige tusschenpozen tegen de kaken woei, dat de vermoeide Jonkvrouw in een zoeten slaap het besef van haar leed vergeten had. Het schuitjen gleed snel en met gelijken gang over den stroom heen; daar Landerik met vasten tred bleef voortstappen, zonder een woord te spreken: en ook van zijn kant dorst Uddo hem geen vraag doen, uit vrees van de rust, die Vanissa smaakte, ook voor een oogenblik te stooren. Onbeweeglijk bleef hy liggen, zich aan zijne mijmeringen overgevende. Nu kwamen hem de legenden voor den geest, die hy vaak by stille winteravonden in het klooster had hooren verhalen. Hy verbeeldde zich, zelf een dier Paladijnen te wezen, wier brave feiten hy zoo menigwerf had vernomen, die, een jonge Princes uit de handen eens snooden Toovenaars verlost hebbende, haar naar het slot zijns vaders terugvoerde. De hooipraam was een prachtig vaartuig geworden, met vergulden steven, waar de geliefde Jonkvrouw in rustte onder zijden tentgordijnen, en hetwelk niet door een eenvoudigen Valkenier, maar door zilverblanke zwanen aan gouden

{==142==} {>>pagina-aanduiding<<}

koorden werd voortgetrokken. In de verte scheen zich het prachtigste lustslot voor te doen; een talrijke stoet vazallen, blinkend uitgedoscht, wachtte hem aan den oever, en in hun midden vertoonde zich een vrouw van verheven gestalte en wonderbare bevalligheid, die naar hem toetrad, hem aan haar hart drukte, en als Zoon omhelsde, terwijl een bly gejuich van al de omstanders deze ontmoeting vierde en een daverend hoorngeschal al luider en luider herklonk. - Uddo ontwaakte uit zijn zoeten droom en wreef zich de oogen uit: hy lag aan wal: het hoorngeschal duurde voort: en de zon stond reeds hoog aan den hemel.


X.

Niet ver van den Maasoever, in het midden eener welbebouwde en tegen den verwaarloosden omtrek gunstig afstekende landsdouw, verhief zich het slot, dat Godfried, toen hy het opperbestier dezer landen verkreeg, aan Bertrada, Tietbolds weduwe, tot woonverblijf had aangewezen. Ofschoon niet langer, gelijk voorheen, de machtigste Gravin van het uitgestrekte Teisterbant, ofschoon thands een stil en afgezonderd leven leidende, toch had Bertrada haar vroegeren invloed niet geheel verloren. Door haar geboorte aan den Hertog, en, door haar echt, aan de Friesche edelen vermaagschapt, strekte zy als middelares tusschen beiden, en terwijl zy, aan de eene zijde, door wijze raadgevingen en zachtmoedige vermaningen, de grondbezitters, die het juk des Noormans

{==143==} {>>pagina-aanduiding<<}

met ongeduld torschten, tot lijdzaamheid en onderwerping noopte, wist zy aan de andere zijde Godfried aan te sporen, om by wijlen de gestrengheid van zijn bestier te verzachten en de medewerking, zoo niet de genegenheid zijner nieuwe vazallen te koopen door voorrechten en toezeggingen. Zoo de sombere Olwina haar zoon slechts tot daden van geweld en tot een regeering door schrik en onderdrukking aanzette, de zachtzinnige Bertrada was niet zelden de goede engel geweest, die hem een milder handelwijze had doen volgen en het kwaad weten voor te komen, 't welk boze inblazingen zouden berokkend hebben. - Bertrada was dan ook, ondanks haar Noorsche afkomst, door geheel Teisterbant bemind en gëeerd: en niet zelden was haar kasteel het middelpunt, waar zich de adel vereenigde, 't zij om jachtpartijen of ridderfeesten te beramen, 't zij om onderlinge geschillen by te leggen, of over het graven eener vaart, het stellen eener grens, het leggen eener brug of kade te beraadslagen.
Ook heden had het slot, gelijk meer gebeurde, een aanzienlijken stoet van gëoefende jagers, den vorigen dag aldaar saamgevloeid, reeds vroeg in den morgen zien uittrekken om in de nabijgelegen plassen den vluggen reiger of den zwaren roerdomp te vangen. Bertrada verzelde hen niet. Sedert de bloedige krijg haar van een beminden echtgenoot niet alleen, maar ook van het eenige pand hunner liefde beroofd had, was haar hart voor alle vreugde, behalve die des weldoens, gesloten, en schoon zy die luidruchtige vermaken toeliet op haar grond en zelfs

{==144==} {>>pagina-aanduiding<<}

haar knapen tot hulp medegaf, zy weigerde bestendig, daarin te deelen. Vermoeid van de zorgen, den dag te voren aan het onthaal van haar gasten besteed, lag zy nog in het hooge ledekant te sluimeren, toen Alberga, haar oude voedster, met al den spoed, dien haar hooge jaren veroorloofden, het slaapvertrek binnentrad.
- ‘Een vreemd voorval, mijn kind!’ riep zy uit: ‘daar keeren de jagers terug zonder iets te hebben verricht. Zy brengen twee of drie personen mede, waaronder een oude kennis, die zy in een vaartuig hebben gevonden; maar de rechte toedracht der zaak begrijp ik niet.’ -
- ‘Heeft Mevrouw het reeds vernomen?’ vroeg Brenda de kamerjuffer, de kamer binnentredende en eenigzins verdrietig kijkende, dat men haar had voorkomen; want behalve de gewone verschijning der naburige edelen viel er weinig belangrijks op het slot voor, en elk voorval, dat de dagelijksche eentoonigheid brak, was te merkwaardig, dan dat men er geen prijs op zoude stellen, de eerste te zijn, die het vertelde.
- ‘Ik weet nog weinig, goede Brenda!’ zeide de Gravin, zich in haar legerstede oprichtende: ‘ik hoor, daar zijn vreemd lingen aangekomen?’ -
- ‘In een mestpraam,’ voegde Brenda er by: ‘en zonderlinge dingen worden van hen verhaald: en het is, zoo ik hoor, een oude dienaar van u, die hen hier brengt.’ -
- ‘Het is Landerik, de Valkenier,’ zeide de voedster: ‘gy hebt hem nooit geleend, Brenda! maar

{==145==} {>>pagina-aanduiding<<}

ik des te beter: en veel genoegen hebben wy in vroegere dagen by hem gehad.’ -
Meer andere juffers traden binnen, allen door hetzelfde oogmerk geleid, om het groote nieuws te komen meedeelen.
- ‘Het is een jong meisjen, schoon als de dag,’ zeide de eene: ‘en, zoo ik hoorde, vlucht zy voor Graaf Everhard, die haar met geweld wilde wegvoeren.’ -
- ‘Voor Graaf Ravening,’ zeide een andere, die beter waande onderricht te zijn.
- ‘Ik voor my geloof,’ hernam een derde, het neusjen optrekkende, ‘dat dit maar praatjens zijn om een glimp aan de zaak te geven, en dat het bloot een liefdes-avontuurtjen is tusschen de jonge lieden.’ -
- ‘Wel mogelijk!’ zeide een vierde: ‘de knaap is schoon als de engelen, en geen princes behoefde zich zulk een minnaar te schamen.’ -
- ‘Neen!’ zeide de voedster: ‘maar gy, Maria! moest u schamen, naar jonge knapen te kijken.’ -
- ‘Te meer,’ zeide Brenda: ‘daar het een geestelijke is, en waarschijnlijk de kapellaan van de onbekende Jonkvrouw.’ -
- ‘Een Jonkvrouw!’ herhaalde Maria: ‘die uit een mestpraam komt met beslikte kleederen!’
- ‘Een Jonkvrouw!’ voegde er de spijtigste van het gezelschap by: ‘die de nacht in 't hooi doorbrengt met een koorknaap.’ -
- ‘Stil meisjen! Gy zijt te vry in uw praat,’ zeide Bertrada: ‘help my liever my aan te kleeden,

{==146==} {>>pagina-aanduiding<<}

opdat wy gereed zijn mogen, de zoodanigen te ontfangen, als ons nader bericht omtrent deze duistere zaak zullen geven. Kom, ween niet,’ vervolgde zy, tranen ziende oprijzen in de oogen der juffer, die haar bestraffing gegolden had: ‘en herinner u voortaan, dat het niet wel is, van anderen altijd het ergst te denken, en onze naasten op een blooten schijn te veroordeelen. Ik hoor de stem van Rodgar in het voorvertrek: hy zal ons, hoop ik, weten te zeggen, waar wy ons aan houden moeten.’ -
- ‘Wel Rodgar!’ vroeg zy, toen zy, nu geheel aangekleed, den hofmeester had doen binnenkomen: ‘Wat brengt gy voor goeds’ -
- ‘De jagers hebben een vreemde ontmoeting gehad,’ antwoordde de dienaar: ‘aan den uitgang van het wilgenbosch zagen zy een schuitjen, met hooi beladen en door eenen man voortgetrokken, dat in de biezen verward was geraakt: en uit dat schuitjen kwam een jong paar voor den dag, zoo bevallig en fraai, als men zich de engelen Gods voorstelt. De man die er voorliep, was niemand anders als de oude Landerik, die op den Valkenhof woonde, en dien wy allen reeds dood waanden. Wat de vrijster betreft, zy heeft geweigerd haar naam te melden, en wil dien aan u alleen openbaren: de jonkman is aan het been gekwetst en alle drie zijn herwaarts gebracht; maar wat het belangrijkste schijnt van het geval, is, dat er een ontmoeting heeft plaats gehad tusschen de Graven Everhard en Ravening, waar veel bloed by gestort is. De Heeren hebben dit geval zoo gewichtig geoordeeld, dat zy, in stede van de jachtpartij voort

{==147==} {>>pagina-aanduiding<<}

te zetten, hier mede zijn teruggekeerd, om de ware toedracht van de zaak te vernemen.’ -
- ‘Indedaad!’ zeide Bertrada: ‘dat zijn belangrijke tijdingen, die gy medebrengt. - Gelei die onbekende tot my: zoo zy mijne bescherming begeert, zal haar verlangen niet vruchteloos zijn. De plicht der gastvrijheid is heilig en ik betreur het slechts, dat mijn verminderde staat my niet toelaat dien naar eisch te vervullen. En breng ook mijn ouden dienaar hier: ik zal verheugd wezen, hem weer te zien.’ -
Rodgar boog en haastte zich naar de benedenzaal, waar de nieuwaangekomenen vertoefden, door een talrijken en nieuwsgierigen drom van edelen en dienaars omringd. Bloozende en voor de eerste reis in haar leven verlegen, verduurde Vanissa het nieuwsgierig, ja, onbescheiden begluren der omstanders, en, schoon zy, in haar onschuld, geen denkbeeld had van al de gevolgtrekkingen, welke boosaartigheid en spotzucht uit het zonderlinge van haar toestand zouden kunnen opmaken, het gevoel van schaamte, dat elke vrouw is aangeboren, deed haar toch beseffen, dat er in de wijze, waarop zy zich het eerst aan den jachtstoet had voorgedaan, iets belagchelijks, zoo niet iets onwelvoegelijks gelegen was. Een bijna gelijk gevoel bezielde Uddo, die zich bitter verweet, dat hy aan den slaap geen weerstand had kunnen bieden, en dat een spottend, luidruchtig gelach zijn ontwaken en dat der aangebeden Jonkvrouw begroet had. Wat Landerik betreft, de vreugde, dat hy de jonge lieden in een veilige haven gebracht had, deed hem zijn vermoeidheid vergeten, en met har-
{==148==} {>>pagina-aanduiding<<}
telijkheid schudde hy de hand van menigen dienaar, dien hy vroeger gekend had, en van menigen edelman, die in vorige dagen met hem ter jacht getogen was. Menigvuldig waren de vragen, die hem werden voorgesteld; maar, ziende, dat Vanissa begreep, een diep stilzwijgen niet slechts omtrent haar naam, maar ook omtrent de gebeurtenissen, welke hadden plaats gehad, te moeten bewaren, oordeelde hy best met spreken te wachten tot hy zich in tegenwoordigheid der Gravin zoude bevinden.
Rodgar, tot Vanissa genaderd, vervulde by haar den last zijner meesteres, waarna hy ook Landerik uitnoodigde, hem te vergezellen. Vanissa deed eenige schreden naar de deur; maar toen, bespeurende, dat Uddo in een treurige houding achterbleef onder Bertradaas dienaars, stond zy stil: ‘en deze,’ vroeg zy, ‘zal hy my niet volgen?’ -
- ‘Mijn bevelen luiden alleen ten opzichte van Landerik,’ zeide Rodgar.
- ‘Maar ik begeer, dat hy medekome,’ zeide Vanissa, het hoofd opheffende en op een toon var gezach, die allen verwonderde: ‘mijn gevolg is niet groot genoeg, om iemand te missen.’ -
- ‘Verschoon my,’ zeide Rodgar, eenigzins verlegen: ‘ik moet den last volgen, die my gegeven is.’ -
- ‘Ik neem alles op my,’ zeide Vanissa, met een drift, die de aanwezigen vermaakte: ‘Volg ons, Uddo!’ -
Rodgar stond een wijl besluiteloos en zag de edellieden aan, als wilde hy uit hun oogen lezen, wat raad zy hem geven zouden. In 't eind, hoewel van

{==149==} {>>pagina-aanduiding<<}

dien kant geen aanmoediging bekomende, besloot hy aan het verlangen van Vanissa te voldoen; want hy had lang genoeg de bediening van Hofmeester bekleed, om uit de houding, het gelaat en den oogopslag van een vreemdeling te kunnen lezen, onder welke soort hy hem moest rangschikken; en het leed by hem geen twijfel meer, of zy, die op zulk een toon dorst spreken, en zoo ongedwongen voor hem uittrad, moest een Jonkvrouw van edele geboorte zijn. - ‘Kom!’ zeide hy; ‘laat de knaap dan volgen; maar niet verder dan de deur.’ -
Weldra was hy met de drie zwervers voor het vertrek der Gravin getreden: Vanissa trad binnen en zag de Edele Vrouw voor haar, in een hoogen leunstoel gezeten. Hoewel de jaren en het verdriet de rozen op Bertradaas kaken hadden doen verbleeken, had echter de gelatenheid, waarmede zy haar wederwaardigheden droeg, de groeven der smart daarvan weggevaagd en er heerschte op haar gelaat een zachte minzaamheid, geschikt om eerbied en vertrouwen in te boezemen, en die ook thands aan Vanissa een goed onthaal beloofde. Zy had verwacht, een vrouw als haar grootmoeder te zien, en het verschil in beider uitdrukking kon haar niet anders als aangenaam verrassen.
Ook haar bevallig voorkomen maakte een gunstigen indruk op de Gravin. Zy rees half van haar zetel op en stak haar hand aan de binnentredende toe. Vanissa kustte die met warmte, en het verbond tusschen die beide zuivere zielen was op dat oogenblik gesloten.

{==150==} {>>pagina-aanduiding<<}

- ‘Wie zijt gy, myn dochter?’ vroeg Bertrada: ‘en wat komt gy by my zoeken?’ -
- ‘Bescherming,’ was het antwoord van Vanissa, die zich boog: ‘bescherming zoeken wy van onze lieve Nicht.’ -
- ‘Uw nicht!’ herhaalde Bertrada, verbaasd.
- ‘Ik ben de dochter van Godfried,’ zeide Vanissa.
- ‘Gy!’ riep Bertrada, haar een oogenblik met een doordringenden blik beschouwende: ‘maar ja,’ dacht zy in zich zelve: ‘zy heeft zijn oogopslag, zijn trekken, slechts jeugdiger en meer verzacht. - En wat is er dan gebeurd,’ vroeg zy, overluid; ‘dat de dochter van den machtigen Hertog heeft kunnen noodzaken, aldus, zonder gevolg, en met een zoo onaanzienlijk vervoermiddel, haar toevlucht te komen nemen in ons arm verblijf?’ -
Vanissa misduidde de verbazing van Bertrada voor ongeloovigheid: ‘deze oude dienaar,’ zeide zy, ‘kan getuigen, dat ik de waarheid spreek:’ en meteen wenkte zy Landerik, toe te treden.
- ‘Ik geloof u, ook zonder zijne getuigenis,’ zeide Bertrada, met een vriendelijken lach: ‘want de blik van Godfried is niet te miskennen, noch het breede voorhoofd, dat de afstammelingen van Halfdan onderscheidt; - maar niettemin, het is my aangenaam, mijn ouden vriend Landerik met u te zien. Gy hebt lang genoeg gewacht om tot ons terug te keeren, Landerik!’ zeide zy tot den Valkenier, die met nat betraande oogen voor haar nederknielde.
- ‘Onze Lieve Vrouw weet het,’ zeide Landerik;

{==151==} {>>pagina-aanduiding<<}

‘ik kon niet vroeger komen. Ik mocht de oude vrouw niet verlaten en den Valkenhof ook niet, ofschoon er geen valken meer in zijn. Eergisteren ben ik er echter wel toe genoodzaakt geworden: doch ik zoude toch niet gebleven zijn; want de oude vrouw was gestorven. - God weet het, zonder dien Engel daar, ware haar leven zoo lang niet gerekt geworden.’ -
- ‘Hoe!’ zeide Bertrada, Vanissa bewogen aanziende: ‘gy hebt weldadigheid aan haar bewezen. Gy, een kleindochter van Olwina, aan de arme, verlatene Emma. O! dan verheugt het my dubbel, u by my te zien. - Maar nog bevroed ik niet, wat u te samen hier brengt. En wie is die knaap, die aan de deur toeft en er zoo bloode en pijnlijk uitziet?’ -
- ‘Hy is mijn redder,’ antwoordde Vanissa: ‘zonder hem en den getrouwen Landerik ware ik aan de handen mijner vervolgers niet ontkomen?’ - en in weinig woorden gaf zy verslag van het gebeurde.
- ‘Die jongeling heeft zich wakker gekweten,’ zeide Bertrada: ‘tree nader knaap! - Gy schijnt te lijden aan uw wond.’ -
- ‘O! de pijn heeft weinig te beduiden,’ antwoordde Uddo, op een toon die zijn woorden wedersprak: ‘ik acht my slechts gelukkig der Edele Jonkvrouw van dienst te zijn geweest.’ -
- ‘Het zal u hier aan geen zorg ontbreken,’ vervolgde Bertrada: ‘schuif een zetel by, Maria! Gy ziet, dat de knaap zich met moeite staande kan bouden.’

{==152==} {>>pagina-aanduiding<<}

Maria deed gelijk haar geheeten was, en Uddo nam plaats, terwijl een lichte blos zijn verbleekte wangen bedekte. Bertrada beschouwde hem een wijl met aandoening en belangstelling, en vervolgens, het woord weder opnemende:
- ‘Naar uw gewaad te oordeelen, zijt gy tot den geestelijken stand bestemd,’ zeide zy.
- ‘Ik had geen andere keus,’ antwoordde Uddo: ‘een arme vondeling, die alleen aan de goedheid der vrome vaderen mijn leven verschuldigd ben.’..
- ‘Maar hy is tot iets beters bestemd, dan om zijn leven in een klooster te slijten,’ viel Vanissa met haar gewone levendigheid in: ‘niet waar lieve Nicht? een helm zou hem beter dan een monnikskap voegen. Want, behalve wat hy gister avond verrichtte, zoudt gy wel geloven, dat hy den geweldigen Ravening met zijn geheele lengte den grond heeft doen meten?’ -
Bertrada gaf geen antwoord op de woorden van Vanissa, waar zy op zijn best naar geluisterd had: zoo geheel was zy in de gedachten verdiept, welke het beschouwen van Uddoos gelaatstrekken in haar ziel hadden doen oprijzen.
- ‘'t Is zonderling!’ zeide zy eindelijk, als tot zich zelve sprekende: ‘'t is of ik dat gelaat meer aanschouwd heb: ook de stem komt my bekend voor. - Hebt gy dit land meer bezocht, knaap! gy, of uw ouders?’ -
- ‘Ik heb noch ouders noch verwant,’ antwoordde Uddo: ‘en heb het klooster te Thorn voor 't eerst verlaten.’ -

{==153==} {>>pagina-aanduiding<<}

- ‘En,’ vervolgde Bertrada, met die uitdrukking van twijfelmoedigheid, welke vreest voedsel te geven aan de hoop en haar toch niet geheel kan vaarwel zeggen: ‘wie is de man die u tot zich genomen en zich uwer heeft aangetrokken?’ -
- ‘Al de Vaders hadden my lief,’ antwoordde Uddo: ‘maar het is vooral Vader Ledard, onze waarde Proost, die my zijn zorgen heeft doen blijken. De Hemel gave, dat ik wist, wat van den vromen man geworden is, dien ik onder die woeste krijgslieden gelaten heb.’ -
- ‘Den naam van Ledard ken ik niet,’ zeide Bertrada met een zucht; en vervolgens, Landerik aanziende: ‘hy zoude thands dien leeftijd bereikt hebben.’ -
De Valkenier knikte toestemmend en wischte zien met de breede hand een traan uit het oog.
- ‘Hoe het zij,’ hernam Bertrada, de aandoening, die haar een oogenblik vermand had, weder bedwingende: ‘deze knaap heeft zich wel gekweten, en zijn diensten zullen niet onbeloond blijven; maar voor alles behoort hy verzorgd en zijn wond geheeld worden. U beveel ik dit aan, Alberga! De kamer in den zuidertoren is ledig, daar zal hy het rustigst liggen. Zorg dat hem niets ontbreke.’ -
- ‘Wilt gy ook,’ vroeg Alberga, ‘dat ik den geneesheer by hem brenge, die gister avond op het slot is aangekomen: het kon zijn, dat het kwaad erger ware dan wy dachten: en dan kon zijne hulp van pas komen.’ -
- ‘Doe dat,’ zeide Bertrada: ‘en laat hy my

{==154==} {>>pagina-aanduiding<<}

bericht komen brengen van den gewonde, zoodra hy hem verlaten heeft. En gy, mijn waarde Nicht! zult ook wel wenschen, van uw vermoeinis uitterusten en eenige verkwikking te erlangen. Maria zal zorg voor u dragen: aan het maal zullen wy elkander terugzien en intusschen zal ik overdenken, wat ons te doen staat.’ -
Vanissa en Uddo verlieten het vertrek. Bertrada oogde hen peinzend na, en toen, al de aanwezigen, uitgenomen Landerik, weggezonden hebbende, lief zy zich van dezen nogmaals een omstandig verhaal geven van al het gebeurde sedert den aanval op Vanissaas geleide tot aan haar komst op het kasteel, waarna zy ook hem zijn afscheid gaf.
Het viel Bertrada niet gemakkelijk, tot een besluit te komen omtrent de handelwijze, welke zy omtrent de jonge vluchtelinge te volgen had. Zy oordeelde het gewaagd, haar naar Godfried of naar het Steenen Huis te zenden, zoolang het onzeker was, of de aanval van Everhard aan een oogenblikkelijke opwelling was toeteschrijven, of met een vooraf beraamd plan in verband stond; dewijl men in het laatste geval de veiligheid der Jonkvrouw op nieuw in gevaar stelde. Bertrada kon over geen macht beschikken, groot genoeg, om Vanissa op reis tegen geweld te verdedigen: het scheen dus verstandiger, haar voorloopig op het kasteel te doen verblijven, aan Godfried bericht te zenden van het voorgevallene, en zijne bevelen af te wachten. Maar van een anderen kant bekommerde haar de tegenwoordigheid van Uddo op het slot. De vreemde wijze, waarop hy met de Jonkvrouw was

{==155==} {>>pagina-aanduiding<<}

aangekomen, de diensten, welke hy haar bewezen had en welke dankbaar erkend werden, beider jeugd en bevalligheid, hoedanigheden, welke meermalen verschil van rang en stand konden doen vergeten, alles vereenigde zich om de noodzakelijkheid te betoogen, dat de jonge lieden van elkander verwijderd werden; want, al geloofde Bertrada, dat beide nog onschuldig waren, ja, dat er nog maar alleen erkentenis aan de eene en verknochtheid aan de andere zijde bestond, het was te vreezen, dat deze overtuiging door anderen niet gedeeld zoude worden, dat de laster omtrent beide zoude werkzaam zijn, en dat wellicht de Hertog, aan verkeerde voorstellingen gehoor gevende, Bertrada zelve zoude beschuldigen van het verkeer zijner dochter met een gemeenen kloosterknaap te hebben begunstigd. - Maar die kloosterknaap was gewond en hulpeloos: hem in dezen toestand weg te zenden en bloot te stellen aan vervolging ware een onbarmhartigheid, waaraan Bertrada zich niet schuldig kon maken. En bovendien, die knaap had haar belang ingeboezemd: zijn edel voorkomen, zijn opene blik, het kenmerk eener reine ziel, in schoone trekken op zijn gelaat geschreven, de daden van moed en beradenheid, welke men van hem verhaalde, alles vereenigde zich om hem tot een waardig voorwerp harer bescherming te maken, en zy besloot dan ook, hem die niet te ontzeggen, maar alleen, zorgvuldig te waken, dat Vanissa, gedurende haar verblijf, op het kasteel, haar jeugdigen redder niet wederzag.
Haar besluit aldus gevormd hebbende, begaf zich

{==156==} {>>pagina-aanduiding<<}

Bertrada naar de groote gaandery, waar de edelen alsnog bijeenverzameld waren: de maar, dat de vluchtelinge, die hen kort te voren verlaten had, niemand anders was als de dochter des machtigen Noormans, was hun reeds ter oore gekomen, en had aanleiding tot levendige gesprekken gegeven. Velen beschouwden de stoute daad van Everhard gelijk zy waarlijk was, als den onberaden stap van een loszinnigen waaghals: anderen echter meenden, dat hy het zwaard niet getrokken zoude hebben zonder de zekerheid van op de hulp van bondgenooten te kunnen rekenen, en zagen in den onvermijdelijken twist tusschen de beide voornaamste Noorsche aanvoerders den dageraad der bevrijding doorblinken. Zoodra nu Bertrada binnentrad voegden zich allen by haar, ten einde omtrent den waren staat van zaken te worden ingelicht en te vernemen, welke handelwijze zy in deze omstandigheden voorschreef; want niettegenstaande haar Noorsche afkomst, was Bertrada, gelijk wy reeds hebben aangemerkt, zoowel als de weduwe van Tietbold als uithoofde van haar verheven aart en doorzicht, het voorwerp van aller hoogachting, en golden haar raad en meeningen by de meesten als godspraak.
Bertrada gaf hun een kort verslag van hetgeen zy van de zaak wist, gewaagde van Uddo niet dan ter loops, als van een knaap, in Vanissaas dienst gekwetst, en wiens trouw aanspraak op belooning had, gaf haar wensch te kennen, dat eenigen uit de aanwezigen zich zouden vereenigen om aan Godfried het gebeurde te gaan berichten, en spoorde allen aan, om in deze oogenblikken voorzichtig en

{==157==} {>>pagina-aanduiding<<}

beraden te werk te gaan en den loop der gebeurtenissen af te wachten, zonder zich daarin te moeien.


XI.

Slechts korten tijd was de Gravin in haar vertrek teruggekeerd, toen de arts, die, volgens Albergaas bestel, Uddo bezocht had, zich by haar liet aandienen. Zy gelastte, dat men hem zoude binnenleiden.
- ‘Welnu!’ vroeg zy, toen de vreemdeling voor haar stond: ‘de wond van den knaap is, hoop ik, niet gevaarlijk.’ -
- ‘Het is slechts een vleeschwond,’ antwoordde hy, met een doffe, bedekte stem: ‘zoo er geene koortsen bijkomen, zal hy binnen weinige dagen weer kunnen uitgaan.’ -
- ‘Dat verheugt my,’ zeide Bertrada: ‘gy, Brenda! voer dezen man naar Rodgar en laat deze hem voor zijn moeite betalen.’ -
Dit zeggende knikte zy met het hoofd als tot afscheid; maar de geneesheer week niet van de plaats.
- ‘Een oogenblik onderhouds,’ vroeg hy, ‘een oogenblik zonder getuigen.’ -
Bertrada zag hem verwonderd aan: die stem, die thands helder uit de borst klonk, was haar niet vreemd: zy wenkte Brenda te vertrekken. Naauwelijks had deze de kamer verlaten, of de onbekende, zijn tot nog toe gebogen gestalte geheel oprichtende, lichtte de hooge muts af, die hem het hoofd bedekte. Naauwelijks had Bertrada hem in 't aangezicht

{==158==} {>>pagina-aanduiding<<}

aanschouwd, of zy sloeg ontroerd de handen samen, en riep, terwijl haar kleur verschoot:
- ‘Is het mogelijk! staan de dooden uit hun graven op? of is het werkelijk Vader Alkenmard, dien ik voor my zie?’ -
- ‘Gij bedriegt u niet, mijn dochter!’ antwoordde de monnik, terwijl hy haar langzaam naderde: ‘en het verheugt my, dat de gelaatstrekken van uw ouden biechtvader, na vijftien jaren afzijns, niet uit het geheugen zijn gewischt.’ -
- ‘Na vijftien jaren!’ herhaalde zy met een smartelijken glimlach: ‘ja gewis! vijftien jaren is het geleden, toen ik mijn Gerolf aan uwe handen toevertrouwde, om het eenige pand mijner huwelijksliefde aan de woede onzer vijanden te ontrukken. IJdele voorzorg, die alleen moest strekken om het onnozel wicht des te zekerder in zijn verderf te storten! Maar gy zelf, mijn vader! spreek! Welk een wonder heeft u aan den dood ontrukt? - En heeft de macht, die u behouden heeft, ook mijn dierbaar kind gespaard?’ -
- ‘Neen Mevrouw!’ antwoordde de monnik, terwijl hy met een koel gelaat de hevig ontroerde vrouw aanzag, in wier oogen een straal van hoop blonk, die in weerspraak was met de bleekheid van haar trekken: ‘ik mag u met geen ijdele uitzichten vleien. Toen een roofzieke bende den Rhijn kwam opvaren, en onze kerk te Xanten in assche leide, toen was ik een der eersten, die door het moordstaal viel. Na een lange bedwelming mijn bewustzijn hervindende, zocht ik vergeefs het my vertrouwde pand, dat ik

{==159==} {>>pagina-aanduiding<<}

voor de aankomst des vijands in een, dacht my, veilige wijkplaats verborgen had, weder op: – ik vond het niet meer: en de plek, waar ik het gelaten had, was een puinhoop geworden, waaronder het kind gewis bedolven lag. Vergeefs poogde ik voor 't minst het lijkjen op te sporen: de vlam had alles vernield en onkenbaar gemaakt. Ik ging van daar en vluchtte naar mijn Broeders te Corvey: van mijn wonden hersteld, werd my een zending naar Denemarken opgedragen, waar ik jaren achtereen vertoefd heb. Eerst sedert korten tijd ben ik van daar terug.’ -
- ‘En ik dank u, vrome vader!’ zeide de Gravin, hem met een zucht de hand toereikende, ‘dat gy mijner nog indachtig zijt en my bezoeken komt. Ik zie hierin een bewijs der vriendschap, welke gy ons huis van ouds hebt toegedragen.’ -
- ‘Niet alzoo,’ hernam Broeder Alkenmard: ‘schrijf mijne komst niet aan zulke ijdele redenen toe; mijn zending is gewichtiger: zy geldt het belang der Christenheid.’ -
- ‘Wat begeert gy?’ vroeg Bertrada, met kalmte, en eenigzins geraakt over de stugheid, waarmede haar hartelijke ontfangst beantwoord werd: ‘op welke wijze kan een arme weduwe, gelijk ik ben, aan dat belang bevorderlijk zijn?’ -
- ‘Kan het zijn,’ vroeg de monnik, ‘dat Bertrada in vrede en vriendschap leeft met hen, die haar van haar echtgenoot, van haar zoon, van haar bezittingen beroofd hebben?’ -
- ‘Spreek duidelijker,’ zeide Bertrada: ‘ik versta u niet.’ -

{==160==} {>>pagina-aanduiding<<}

- ‘Of wel,’ vervolgde hy; ‘werkt het bloed van Halfdan zoo sterk in u, dat gy het een verdienste acht, de bondgenoot, nog meer, de dienares van Godfried te zijn?’ -
- ‘Godfried heeft my nimmer eenig leed gedaan,’ antwoordde zy: ‘hy regeerde hier nog niet, toen mijn echtgenoot door het zwaard van Tosti sneuvelde. Aan hem dank ik het, dat ik in deze afzondering rustige dagen slijten mag: hy vergt van my geene diensten, die ik hem niet bewijzen kan, en stelt een vertrouwen in my, dat ik nimmer misbruiken zal.’ -
- ‘In dat geval heb ik u niets te zeggen,’ hernam de monnik en wendde zich om, als wilde hy vertrekken.
- ‘Neen!’ zeide zy: ‘spreek! wat wilt gy? gy kwaamt voor de belangen der Christenheid: en in welk opzicht maakt mijn gedrag my onwaardig, die te bevorderen?’ -
- ‘Verschoon my,’ zeide hy: ‘wat ik aan de weduwe van Tietbold had willen mededeelen, zoude wellicht onaangenaam klinken in de ooren der vriendin, der nicht van Godfried. Het is veiliger voor my dat ik zwijge. – Het is toch jammer!’ vervolgde hy, na een pauze, als had hy verwacht, dat zy hem op nieuw zou aanmoedigen om zich te verklaren: ‘ik had u de middelen kunnen verschaffen om u te wreken op hen, die uw rampen hebben veroorzaakt, en om het gebied te heroveren, u door het geweld ontnomen.’ -
- ‘Hoe!’ riep zy uit, hem met verbazing aanstarende: ‘zijt gy het, die my tot wraakneming aan-
{==161==} {>>pagina-aanduiding<<}
spoort? ik herken den vromen Alkenmard niet meer, wiens mond slechts van vergiffenis en verzoening gewaagde.’ -
- ‘En ik,’ zeide hy met bitterheid: ‘ik herken de hoogmoedige Bertrada niet meer, die haar kind wegzond om aan de zijde haars echtgenoots te kunnen strijden: die geen gevaar zoude ontzien hebben om zich in het bezit harer heerlijkheden te handhaven.’ -
- ‘De tegenspoed heeft ons beider hart veranderd,’ hernam zy met een droefgeestigen blik: ‘zy heeft het mijne als was gekneed en verteederd, en het uwe verstaald. Helaas! waartoe zouden my thands die bezittingen dienen, met wier uitzicht gy my streelen wilt, gelijk de Verzoeker den Heer deed? Wat geef ik meer om aanzien en macht, sedert ik geen zoon meer heb, aan wien ik die laten kan?’ -
- ‘En al is het dan niet,’ zeide de monnik, ‘om u aan het te voren bekleede gezach te herinneren, is dan het belang der ongelukkige landzaten, wier schouderen het ijzeren juk des Noormans dragen, is het belang der verwoeste en verbrande kerken en heiligdommen, is het belang der vervolgde godsdienst niet waardig, dat gij uit uw laffe rust oprijst, en uw pogingen vereenigt met die van de zoodanigen, als door den Heer geroepen zijn om zijn werk te volbrengen. Ik ben het niet, Bertrada! 't is God zelf, die u door mijn mond gebiedt de vriendschap met dien bloeddorstigen Achab te laten varen, en mede te werken om de landplaag te doen eindigen, waaronder deze gewesten zoo lang hebben gezucht.’ -

{==162==} {>>pagina-aanduiding<<}

- ‘Hoe!’ zeide Bertrada: ‘gy maant mij tot verraad aan jegens den man, die my heeft welgedaan? jegens den bondgenoot, den leenman, den bloedverwant des Keizers? - Misbruik den naam des Heeren niet, Alkenmard! tot een dekmantel voor uw eigen inzichten. Ga! ik wil niets meer vernemen: en dank het mijner goedheid, zoo ik u veilig van hier laat vertrekken en niet als een onruststooker laat vasthouden en tot Godfried zenden.’ -
- ‘Gy verwerpt mijn raad, Bertrada!’ zeide Alkenmard, met een donkeren blik: ‘welaan! het zij zoo; - maar weet, dat uwe weigering den val van Godfried niet vertragen zal. Ik wilde u deelgenoot van een Gode behagelijk werk maken en u daarvan de vruchten doen plukken. Het zal mijne schuld niet zijn, zoo gy u later beklaagt, de partij des bloeddorstigen Noormans te hebben genomen. Vaarwel! - En zoo gy nog berouw gevoelt, laat het my weten. Aan het klooster te Corvye is men steeds van mijn verblijf onderricht.’ -
Dit gezegd hebbende, wendde de monnik zich om en had weldra Bertradaas tegenwoordigheid en het kasteel verlaten.
Vanissa had onderwijl de rust en versterking genoten, welke zy na de vermoeienissen van de vorige nacht wel behoefde, en, bij haar ontwaken, haar bezoedeld gewaad met een eenvoudigen, maar zindelijken dosch verwisseld, haar verstrekt door eene van Bertradaas juffers, die haar in lichaamsgestalte meest naby kwam. Thands weder verkwikt en verfrischt, had zy, met de onbezorgdheid aau haren leeftijd

{==163==} {>>pagina-aanduiding<<}

eigen, de gevaren, waaraan zy was blootgesteld geweest, reeds bijna vergeten, en was met de beide meisjens, die haar gezelschap hielden, in een levendig, zelfs vrolijk gesprek gewikkeld, toen zy Bertrada zag binnentreden.
- ‘Ik kom u een bezoek aankondigen, dat u welkom zal zijn,’ zeide deze, en met een blijde verrassing zag Vanissa den vromen Proost en Broeder Landwerd, benevens Wella en Tietburga voor haar oogen verschijnen.
- ‘Is het mogelijk!’ riep zy uit, terwijl zy de beide meisjens omhelsde: ‘gy zijt gered! En gy ook, mijn vader! Wat heb ik al bekommernissen over u gevoed. Hoe zijt gy dien booswichten toch ontkomen?’ -
- ‘Hy, wien de Heer bewaart, is wel bewaard,’ antwoordde de Proost, en begon toen, na zich gezeten te hebben, haar omstandig te verhalen, wat met hem was voorgevallen. Na het verstrooien of bezwijken der bende van Ravening, was hy met zijn kloosterbroeder en de beide vrouwen door gewapenden omeingeld en naar een afgelegen hut in het bosch gevoerd. Spoedig echter waren hun bewakers door anderen ontboden geworden en hadden hen op een paar na verlaten, terwijl de Proost uit de tusschen hen gewisselde gesprekken had opgemaakt, dat zy Vanissa, op wie de aanslag gemunt scheen, niet in hun macht gekregen hadden, doch haar hoopten op te sporen. Met het aanbreken van den dag hadden ook de beide laatstovergebleven wachters hen verlaten, en nu had hy met zijn gezelschap weder ge-
{==164==} {>>pagina-aanduiding<<}
poogd de Maas te bereiken, ten einde naar het Steenen Huis te gaan en daar verslag van het gebeurde te doen. Kort by de rivier was hun echter een jager van Bertrada te gemoet gekomen, die hun te kennen gaf, dat een Jonkvrouw, wier naam hem onbekend was, by haar als vluchteling was aangekomen. Vermoedende, dat deze niemand anders als de dochter van Godfried wezen kon, had hy zich gehaast den weg in te slaan naar het slot, en zag thands met vreugd, dat zijn hoop verwezenlijkt was; ‘ofschoon ik,’ zeide hy by het eindigen van zijn verhaal, ‘nog niet besef, welke engel u aan het gevaar, dat u dreigde, heeft ontrukt.’ -
- ‘Mijne redding dank ik uwen kweekeling, uw goeden Uddo,’ antwoordde Vanissa: ‘en hy ook is behouden hier aangekomen, ofschoon, helaas! gewond.’ -
- ‘Is hy ook hier?’ vroeg de Proost, met blijdschap: ‘ach! ook voor hem was mijn ziel bezorgd.’ -
- ‘O! hy verdient uw belangstelling wel,’ hernam Vanissa: en zy verhaalde aan den grijzaart, wat de moedige jongeling ten haren gevalle had verricht.
- ‘Hy heeft met moed en overleg gehandeld,’ zeide de Proost nadenkend: ‘en toch,’ voegde hy er met een zwaarmoedig hoofdschudden by, ‘toch doet het my dubbel leed, dat hy gewond is: niet slechts om de zaak zelve, als omdat hy my nu niet vergezellen kan; want het wordt hoog tijd voor den overmoedigen jongeling, weder binnen de stille muren van Thorn te keeren en aan de kloostertucht te gewennen. Ik vrees, dat ik kwalijk heb gehandeld door

{==165==} {>>pagina-aanduiding<<}



hem met my te nemen, en dat zijn ziel reeds te veel aan de ijdelheden dezer waereld gehecht is.’ -
- ‘O foei!’ zeide Vanissa: ‘gy wilt toch niet by uw voornemen volharden en hem de monnikspij aantrekken, nadat hy door daden getoond heeft, voor het krijgsmansleven geboren te zijn.’ -
- ‘Wy zullen ons later met zijne lotsbestemming bezig houden,’ zeide Bertrada: ‘voor het oogenblik is het alleen over de uwe, dat wy moesten spreken. Het ware gewaagd, na den gepleegden aanslag, u zonder aanzienlijk geleide uw tocht te doen voortzetten: en, ofschoon dit slot tegen geen overmacht bestand is, de maatregelen, welke ik genomen heb, zullen, hoop ik, voldoende zijn om het tegen een verrassing te beveiligen. Inmiddels mogen wy uw vader niet onkundig laten van hetgeen hier is voorgevallen.’ -
- ‘Ik zelf,’ zeide de Proost, ‘zal gaarne de taak op my nemen, om hem van alles te onderrichten. Zoodra ik een korte rust genoten en een weinig voedsel genuttigd heb, begeef ik my weer op weg.’ -


XII.

Aan den oever dierzelfde rivier, welke het slot van Bertrada bespoelde, maar dichter aan haar oorsprong, verhief zich, niet verre van het dorp Elsloo, en te midden eener uitgestrekte legerplaats, het kasteel, dat tot tijdelijk verblijf aan den machtigen Noorman verstrekte. Zoowel het kasteel zelfs als de geheele om-
{==166==} {>>pagina-aanduiding<<}
trek leverden op het tijdstip, waarin wy onze lezers wenschen te verplaatsen, een vrolijk en levendig schouwspel op. Het slot was met een talrijke bezetting bemand, en het daarachter gelegen veld in een oefenplaats herschapen, waarop gedurig nieuwe ruiterbenden elkander vervingen, om, onder de aanvoering van bekwame krijgshoofden, zich in den wapenhandel al meer en meer te volmaken. Boden, op vlugge rossen gezeten, kruisten elkander ieder oogenblik, om de bevelen van hun aanvoerder te gaan overbrengen of hem berichten te komen melden. Karren, met levensmiddelen of andere noodwendigheden beladen, werden langzaam door de vermoeide ossen of muildieren over de zware kleiwegen voortgesleept, en niet zelden voorbijgereden door cierlijk gekleede edellieden of deftige geestelijke Heeren, die, 't zij voor hun eigen belang, 't zij voor dat der instellingen, aan hun zorg vertrouwd, by den gevreesden leenman des Keizers een gehoor kwamen verzoeken.
In eene der zalen van het slot, waaruit men een ruim uitzicht over de landstreek genoot, was een man van middelbaren leeftijd gezeten en luisterde naar de lezing van eenige schrifturen, welke hem gedaan werd door een jong geestelijke, die tegen over hem stond. Niets was er in de houding en gelaatstrekken van den man, dien wy bedoelen, dat hem eene meer dan oppervlakkige beschouwing waardig scheen te maken. Zijn korte, ineengedrongen gestalte, bijna geheel onder een langen lijfrok verborgen en in den hoogen armstoel neêrgedoken, was van alle waardigheid ontbloot: de uitdrukking van zijn bleek en vaal gelaat was ge-
{==167==} {>>pagina-aanduiding<<}
heel zonder beteekenis: alleen scheen het breede voorhoofd, over hetwelk enkele half blonde, half graauwe hairen achteloos neervielen, een kloek verstand aan te duiden: zijn oogen waren half gesloten, als had de voorlezing langzamerhand een halve sluimering by hem te weeg gebracht: 't geen te meer schijn had, wanneer men op den breeden mond lette, die zich slechts nu en dan tot een vervaarlijk gapen ontsloot: zijn eene arm rustte op de tafel, die voor hem stond, en de andere was half verborgen in de vacht van den grooten ruighairigen wolfshond, die in een onbewegelijke houding, met den breeden kop op de knie zijns meesters, nevens hem gezeten was.
De man, van wien wy deze weinig aanbevelende beschrijving geven, was echter niemand anders dan de machtige Hertog, de schrik van Europa, de alom gevreesde Godfried de Noorman: en de verveling, welke op zijn gelaat zichtbaar was, werd veroorzaakt door het aanhooren van een uitgebreid en langwijlig vertoog, hem door den Bisschop van Keulen toegezonden, en waarin deze Prelaat de rechten van het Bisdom uiteenzette op eenige goederen, welke zich de Noorman had toegëeigend en niet voornemens was, weder af te staan. Hoe wrevelig die voorlezing hem ook maakte, hy wilde die echter ten einde aanhooren; want hy had aan de laatste gezanten des Bisschops de toezegging gedaan, dat hy aandachtig zoude overwegen, hetgeen deze hem in geschrift zoude doen toekomen, en hy had besloten, wat het hem kosten mocht, zijn gegeven woord gestand te doen. Hy luisterde dan ook tot het einde toe, en toen, zich

{==168==} {>>pagina-aanduiding<<}

het voorhoofd wrijvende, en den klerk even aanziende, zeide hy:
- ‘Dat is alles voortreffelijk beschreven, Wolfbrand! - De Bisschop bewijst zoo klaar als het licht, dat die geheele lijst van tienden en cijnsen aan de kerken en kloosters, die hy opnoemt, behooren; jammer maar, dat hy een ding vergeet: namelijk, dat my by het verdrag van Worms al de landerijen, bosschen en wildernissen, tusschen Maas en Rhoer gelegen, zijn opgedragen geworden, en dat wel zonder eenig voorbehoud. Verlangt hy dus zijn tienden, laat hy ze aan den Keizer terugvragen, die by den afstand verzuimd heeft, de belangen der geestelijkheid te behartigen. Schrijf hem dit terug en wy zullen het bezegelen.’ -
De klerk boog zich ten teeken van gehoorzaamheid, en zijn schrijfgereedschap voor den dag gehaald hebbende, plaatste hy zich aan de tafel en ving de hem opgedragen taak aan.
- ‘En thands,’ zeide Godfried, op den zandlooper ziende, die nevens hem op een standaart stond, ‘zal het tijd wezen, dat wy naar de gehoorzaal gaan. Voorwaar! die brave lieden hebben tijd gehad, hun aanspraken van buiten te leeren; want, by Odin! - ik wil zeggen, by Onze Lieve Vrouwe! - die vervloekte schrifturen hebben ons den geheelen morgen bezig gehouden. - Maar hoe! – Wat heeft Trolld gezien, dat hy dus naar de deur loopt? Wie verstout zich, hier binnen te dringen?’ -
- ‘Ik ben het,’ antwoordde een zacht lispelend stemmetjen: en een blondgelokt, aanvallig vrouwen-
{==169==} {>>pagina-aanduiding<<}
kopjen vertoonde zich om het valgordijn heen, dat den ingang sloot.
- ‘Gy, Gisela!’ riep Godfried, het altijd lagchend gezichtjen zijner echtgenoote herkennende: ‘wat voert u hier?’ -
- ‘Slechte tijding,’ antwoordde zy, toetredende, en trachtende haar gelaat zooveel mogelijk in een ernstigen plooi te zetten: ‘Ik heb zoo even een boodschap van mijn broeder ontfangen.’ -
- ‘Van Hugo!’ zeide Godfried, de wenkbraauw fronsende: ‘Voorwaar! ik verwachtte hem zelven, en geene boodschap. Heden of uiterlijk morgen kan Vanissa immers hier zijn. En wat meldt hy u?’ vroeg hy verder, Gisela ter zijde trekkende onder den vensterboog.
- ‘Dat het hem onmogelijk is, voor als nog hier te komen. De Keizer heeft hem met een zending naar Beyeren doen vertrekken.’ -
- ‘Naar Beyeren! - Zoude de dikke Karel voor 't eerst in zijn leven doorzicht hebben gekregen, en argwaan voeden? - En Vanissa, die ik ontboden heb! - Maar ook uw broeder is een onnoozele dwaas, die niet waard is wat ik voor hem doe. Kon hy geen voorwendsel vinden om zich van die zending af te maken?’ -
- ‘Recht uit gesproken,’ zeide Gisela, het hoofd schuddende, ‘ik heb al zoo lief, dat hy niet hier komt. 't Is waar, ikzelve heb eerst dat huwlijk met uw dochter aangeprezen; maar, ik weet niet waarom, ik ben sedert eenigen tijd bezorgd, dat er meer achter schuilt, dan ik in den beginne wel dacht. Er zijn

{==170==} {>>pagina-aanduiding<<}

tusschen u en Hugo zooveel boodschappen gewisseld, waar ik buiten gelaten ben: ik heb my zelfs laten vertellen, dat hy in 't geheim krijgsvolk had verzameld: kortom, ik vrees, dat gy tusschen u beiden iets beraamt,'t welk t' eeniger tijd op ons verderf uit zal loopen. Wat is er toch van? Hebt gy een nieuwen oorlog in den zin?’ -
- ‘Voorwaar! gy zoudt een voortreffelijke vertrouwde zijn,’ zeide Godfried, spottende: ‘maar 't is zoo,’ ging hy voort, als tot zich zelven sprekende: ‘zy heeft gelijk: daar schuilt meer achter, en 't zal tijd worden, den Keizer te voorkomen, eer hy 't my doe. Aan voorwendsels zal het my niet ontbreken. Graaf Gardolf is hier, en nog heden kan ik... maar hoe is 't? Wil die hond niet stil zijn? - By Loke! wat beteekent dat?’ -
En met een blik, die te kennen scheen te geven, dat hy niet wist, of hy lagchen zoude of in toorn ontsteken, zag hy om naar de indedaad zonderlinge vertooning, welke in 't midden der zaal plaats had. Daar speelde en sprong en dartelde de groote hond; maar niet alleen, gelijk zijn meester zich eerst verbeeld had: hy had een speelmakker gevonden, met wien hy zich oefende in de vreemdste en kluchtigste kunstverrichtingen. Deze speelmakker behoorde echter niet tot dezelfde diersoort als de wakkere Trolld, maar tot het menschenras, waaronder hy echter een even droevige figuur maakte als Trolld, van zijn kant, boven zijn stamgenooten uitschitterde. Wekte deze laatste terstond aller aandacht door zijn kloeken bouw en edele vormen, zijn kameraad trok niet minder de

{==171==} {>>pagina-aanduiding<<}

oogen tot zich door zijn wanschapen lichaam, of liever door zijn gebrek aan lichaam; want, op een afstand gezien, vertoonde hy niets dan een buitengewoon groot hoofd, dat uitstak boven een paar lange dunne armen en twee even zoo gevormde beenen, gelijk de kap van een molen boven de vier wieken: eerst wanneer men nadertrad, en by een opmerkzame beschouwing, verkreeg men de zekerheid, dat de voormelde beenen, armen en hoofd met elkander vereenigd waren door middel van een kleinen, schralen, achterwaarts wijkenden romp. Het gelaat van dit mismaakte wezen was min afzichtelijk dan men by den eersten opslag zoude verwacht hebben; want, ofschoon neus en kin langer, puntiger en magerder waren dan wel behoorde, de zwarte oogen waren vol geest en levendigheid, hun uitdrukking werd verhoogd door den zonderlingen, bijna driehoekigen vorm der smalle wenkbraauwen: en in elken trek was te lezen, dat de dwerg, al ware hy dan ook zich zijner leelijkheid bewust, er niets te ongelukkiger om was, en altijd bereid met elk te lagchen en ieders spotterny met gereede munt van kwinkslagen te betalen. Het vernuft, dat in hem het gebrek aan lichaamsschoonheid vergoedde, of dat, beter gezegd, in harmony met zijn koddige gedaante was, had hem dan ook, na onderscheiden lotsverwisselingen, de eer bezorgd van aan Karels hof te worden opgenomen, door welken Vorst hy later, tijdens haar huwlijk, aan Gisela was geschonken. Weldra stond Goliath (want deze naam was hem spottenderwijze door den Keizer gegeven en sedert bijgebleven) in blakende gunst by zijn nieuwe

{==172==} {>>pagina-aanduiding<<}

meesteres: de hof bedienden, ofschoon dagelijks aan de pijlen van zijn stekelige scherts blootgesteld, mochten hem wel lijden, en Godfried zelf, wiens aart, door gestadigen omgang met Franken en Duitschers, zich meer en meer van de Noorsche zeden vervreemde; schepte behagen in zijn grappen en verklaarde menigmalen, dat hy hem niet zoude willen afstaan tegen al de Skalden van het Noorden. Niemand echter bewees meer vriendschap aan Goliath, noch werd wederkeeriger teederder door hem bemind, dan Trolld, die, na zijn meester, niemand liever had of gretiger opzocht. Er bestond echter een groot verschil tusschen de gehechtheid, welke de hond aan Godfried en die, welke hy den dwerg toedroeg. Den eersten beminde, vergezelde en vereerde hy, gelijk een trouwe dienaar zijn meester en weldoener doet: voor den laatsten koesterde hy die broederlijke genegenheid, welke tusschen schoolmakkers heerscht en slechts onder gelijken bestaan kan: met zijn meester was hy bedaard en deftig; met Goliath stoeide en dartelde hy: ja, men kon niet zeggen, eenen van Godfrieds beide gunstelingen in zijn rechte kracht te hebben aanschouwd, zoo men het geluk niet had gehad hen by elkander aan te treffen.
Ook thands was de dwerg, die Gisela doorgaands vergezelde, ongemerkt haar achterna geslopen, toen zy in de kamer van haar echtgenoot trad, en naauwlijks was hy binnen, of hy lag met zijn halsvriend op den vloer en voerde al de grillen uit, welke zijn dolle verbeelding by hem deden oprijzen. Nu eens nam hy den bontgekleurden narrekap van zijn zwarte

{==173==} {>>pagina-aanduiding<<}

borstelige hairen, en verborg er den snoet in van Trolld: dan sloeg hy zijn beenen om den hals van het beest en vatte het by den staart, waarna zy samen om en om buitelden: dan weder sprongen beide beurtelings door een veelkleurigen hoepel, of nam Goliath den hond by de voorpooten en begon op die wijze lustig met hem rond te huppelen.
- ‘Wat wil die onbeschaamdheid?’ vroeg Godfried, een ernstig gezicht zettende: ‘gy verdient, dat de zweep u afleere, zulke apenkuren in mijn binnen vertrek te vertoonen.’ -
- ‘Maak ik u niet boos, Neef Godfried!’ zeide de nar, zijn groven makker van zich afwerpende en de lange magere handen op de knieën leggende: ‘ik heb al voorlang in een wijs boek gelezen, dat, wanneer de Schoonheid den Held bezoekt, de Dwaasheid zelden lang wegblijft.’ -
- ‘En dat boek heeft gelijk ook,’ zeide Godfried glimlagchende: ‘want zoo de held niet op zijn hoede was, zoude hem zijn schoone sedert lang tot dwaasheden vervoerd hebben; - maar ik wist niet, dat een dwaashoofd als gy lezen kost, Goliath!’ -
- ‘Hm!’ zeide deze: ‘er zijn zooveel vrome geestelijken, die het nooit hebben kunnen leeren, dat er wel een enkele nar daarentegen mag wezen, die het verstaat. Maar wilt gy bewijs, zoo overtuig u slechts, Neef! of ik niet, met evenveel bekwaamheid als Wolfbrand, het ambt van geheimschrijver by u zoude kunnen vervullen?’ En, met een vluggen sprong op een stoel wippende, zette hy

{==174==} {>>pagina-aanduiding<<}



zich tegen over den klerk, nam een der perkamenten van de tafel en las overluid:
- ‘Wy, Willibert, Bisschop van Keulen...’
- ‘Zwijg!’ riep Godfried, vertoornd over deze vrijpostigheid: ‘of ik laat u geesselen, dat het bloed er by neerstroomt, en voor veertien dagen in den toren sluiten!’ -
De dwerg bukte met het hoofd, en trok een gezicht, als onderging hy de straf reeds, waarmede hy bedreigd werd: hy was echter wijs genoeg om het blad weer neer te leggen en vergenoegde zich met de bewegingen van den schrijvenden klerk na te bootsen en allerlei kluchtige gezichten tegen hem te trekken.
- ‘De Bisschop van Keulen!’ zeide Gisela, zich vleiend aan haar echtgenoot dringende: ‘zijn naam herinnert my aan een verzoek, dat ik u doen moet, en dat gy my niet zult afslaan.’ -
- ‘En wat is dat?’ vroeg de Hertog: ‘haast u; mijn tijd is beperkt.’ -
- ‘Hy heeft my verzocht, zijn voorspraak by u te willen, wezen: zijn eischen zijn rechtmatig, en’...
- ‘En wat heeft hy u gegeven of beloofd, om die voorspraak te verwerven?’ vroeg Godfried, zich met over elkander geslagen armen voor haar stellende en haar scherp in de oogen ziende: ‘zeker dezen of genen tooi: een halscieraad of een armband. By Loke! Die sluwe monnik heeft nog te veel overgehouden, dat hy de onkosten durft doen, van mijn huisgenooten om te koopen. Maar, indien hy het nog eens beproeft, dan zal ik mijn tocht naar Keu-
{==175==} {>>pagina-aanduiding<<}
len herhalen, en niet terugkeeren, voor hy zoo arm is als Sint Job, waar ons de Proost van Thorn onlangs van verhaalde.’ -
- ‘De grootste kwelduivel van Sint Job zal den Bisschop toch niet plagen,’ merkte Goliath half luid aan: ‘in allen gevalle toont hy weinig overleg te bezitten, dat hy niet veeleer aan Trolld en aan my zijn geschenken gezonden heeft; daar het hem toch bekend moest wezen, dat wy met ons tweeën den meesten invloed op Neef Godfried uitoefenen.’ -
- ‘Zie!’ vervolgde Godfried, zonder op hem te letten; ‘daar zit Wolfbrand, en schrijft mijn antwoord aan den Keulenaar, waar geen letter aan zal veranderd worden. En gy, Gisela! waag het niet weder, my met dergelijke aanzoeken lastig te vallen, of ik zend u naar mijn moeder, waar u het leven minder zoude aanstaan, dat beloof ik u. Hebt gy geen vercierselen genoeg?’ -
- ‘Ik heb geen vercierselen van den Bisschop ontfangen,’ zeide Gisela, haar toevlucht nemende tot tranen, die gewone wapenen van kinderen en vrouwen: ‘maar gy hebt my niet lief meer, dat gy my dusdanige verwijten doet, wanneer ik een eenvoudig verlangen te kennen geef. Bedenk, dat het de goede Bisschop was, die, toen de Keizer my te Worms terughield, hem overhaalde, my tot u te laten keeren. Die dienst hebt gy hem nooit vergolden, ja hem veeleer hoe langer hoe meer leed berokkend en schade gedaan.’ -
- ‘Die dienst was voorwaar geen dank waard,’ zeide Godfried, half schertsend, half wrevelig: ‘dat

{==176==} {>>pagina-aanduiding<<}

hy my een vrouw terugzond, die niet aflaat my te kwellen. Maar zoo gaat het met u, Christenvrouwen: altijd springt gy in de bres voor papen en monniken. Kom! droog uw tranen af: het voegt niet aan de vrouw van Godfried, dat zy schreit.’ -
- ‘De vrouw van Godfried!’ herhaalde zy op een verdrietigen toon: ‘ben ik dat waarlijk? men had my gezegd, dat by u Noormannen mijne kunne in achting en eere stond; maar ik voorwaar kan het niet bespeuren, die nooit eenen enkelen mijner wenschen verwerven kan. Kom!’ vervolgde zy, van den gemelijken in den vleienden toon overgaande: ‘gy zult het my immers toestaan. De Bisschop verlangt slechts, dat gy hem zelven hoort. Hy vleit zich, dat door een onderhoud met u alle misverstand zal worden uit den weg geruimd.’ -
- ‘ Een onderhoud met my!’ herhaalde Godfried: ‘wie belet hem, hier te komen: ik zal immers niet weigeren, hem te woord te staan.’ -
- ‘Gy spot er mede:’ zeide Gisela: ‘gy weet, zoo wel als ik, dat hy zulks niet doen kan. Op een derde plaats is het, dat hy u wenscht te spreken: en hy laat u de keuze daarvan over. Dit kunt gy toch wel doen: of is het by u besloten, my ongetroost heen te zenden’ -
De barsche Noorman zag nog een wijl ontevrede voor zich heen: Schoon hy de man niet was, om op een eenmaal genomen besluit terug te komen, hy was van een anderen kant zoo geheel niet boven alle menschelijke zwakheden verheven, om niet eenigermate te handelen gelijk meest alle mannen, die op

{==177==} {>>pagina-aanduiding<<}

meer gevorderden leeftijd een jeugdige gade hebben gehuwd: ook hy begreep iets te moeten toegeven om de huisselijke rust te bewaren. ‘Welaan!’ zeide hy: ‘wy zullen nader zien, wat wy doen. Wat eens geschreven is blijft geschreven; maar wy zullen den Bisschop niet beletten, op de zaak terug te komen en ter bekwamer tijd zijn belangen in persoon aan ons voor te dragen - en nu! van hier Gisela! en toon my dezen avond aan het maal een opgeruimd gezicht. Bedenk, dat ik gasten heb, en wellicht mijn dochter zelve hier verwacht. Zy moet u niet met hebreten oogen aantreffen.’ -
- ‘Voed daaromtrent geen zorg, Neef Godfried!’ zeide Goliath: ‘nu onze Nicht verneemt, dat er een meisjen aan den disch komt, zoo mooi en jonger Jan zy, zal er wel niets aan tooi of gelaatskleur ontbreken.’ -
- ‘Gy zijt een onbeschaamde,’ zeide Gisela, terwijl zy het vertrek verliet. Maar de dwerg had wel geraden, en zelden had de Hertogin, die voorwaar de ijdelheid niet onder haar minste gebreken telde, zooveel zorg aan haar opschik besteed, en zich zoo ongeduldig jegens haar juffers betoond, als by deze gelegenheid, nu zy niets zoozeer vreesde, als dat hare schoonheid voor die van haar stiefdochter zoude onderdoen.
Godfried had zich intusschen, van Trolld vergezeld, naar de groote zaal begeven, waar een talrijke stoet zijne komst reeds sedert uren verbeidde. Men zag er Rijksgrooten, die om zijne vriendschap kwamen bedelen: afgevaardigden van steden en kloosters, die

{==178==} {>>pagina-aanduiding<<}

zijne bescherming verlangden: ja zelfs gezanten, door den Keizer aan zijn leenman gezonden. Godfried doorliep de rijen met een onverschilligen blik, de nederige buigingen der omstanders meestal of niet, of slechts met een flaauwen hoofdknik bëantwoordende. Merkwaardig was het te zien, hoe die aanzienlijke en cierlijk uitgedoschte Heeren naar een vriendelijke toespraak, naar een blik slechts hunkerden van dien Noorman, met zijn schrale lichaamsgestalte, onbeteekenend uitzicht en slechte kleedy, die niet eens de forsche houding, ja zelfs den ruigen baard niet bezat, welke zijn landgenooten doorgaands vercierde. Velen schreven die aan achteloosheid grenzende onverschilligheid omtrent uiterlijken tooi by Godfried aan hoogmoed en verachting jegens anderen toe: misschien echter voldeed hy slechts aan een ingeschapen gevoel, dat hem al wat op den gemeenen hoop indruk maakt deed verwaarlozen, ten einde zich te kunnen beroemen van uitsluitend door zedelijke meerderheid op de menigte te heerschen. Zeker is het, dat de meeste groote helden, even als hy, weinig werks hebben gemaakt van persoonlijken opschik: ja zelfs zoude het moeilijk zijn er eenen te noemen, die ontzach dacht in te boezemen door het dragen van een zwaren baard.
Nadat Godfried aldus de aanwezigen had in oogenschouw genomen, begon hy met sommigen hunner in onderhoud te treden: by de meesten echter was het niet veel meer dan een on verduldig aanhooren, soms halverwege afbreken hunner redenen, en het geven van een kort en zelden voldoend bescheid. Zelfs jegens de zoodanigen, die het zijn belang was te winnen, en die

{==179==} {>>pagina-aanduiding<<}

hy dus voor als nog meende te moeten ontzien; had hy moeite, meerdere heuschheid te toonen: en het ware den aandachtigen opmerker niet ontgaan, hoe vaak de zijdelingsche uitdrukking van zijn gelaat de taal beloog, die hy sprak, en zoowel zijn wrevel van te moeten veinzen als zijn verachting voor het voorwerp dier veinzerij aan den dag legde.
Het langste onderhield hy zich met den reeds genoemden Graaf Gardolf, die zich van wege den Keizer beklagen kwam, dat de Hertog, in strijd met de gesloten overeenkomsten, zijn leger tusschen Elsloo en Leuven bijeenhield; en aldaar vertoefde in stede van naar zijn Hertogdom terug te keeren.
- ‘Ik weet niet,’ zeide Godfried, ‘wat de Keizer begeert: noch wat zijn bekommernis wekken zoude. Mijn Hertogdom wordt wel bewaakt: en zoo ik nog hier vertoef, het is, omdat ik weet, dat er lieden zijn, die slechts op mijn vertrek wachten om zich met hun benden in 't veld te vertoonen. Ik heb veeleer redenen van beklag, dat Markgraaf Hendrik my als vijand schijnt te beschouwen. Wat beduidt dat krijgsvolk, aan den Yssel saamgebracht? Twijfelt men aan mijn trouw, en moet ik bewaakt worden of ik een verrader ware, wien men niet genoeg in 't oog kan houden?’ -
- ‘Gy bedriegt u, Hertog!’ antwoordde Gardolf, ‘zoo gy waant, dat het verzamelen dier benden door den Markgraaf van Saxen met eenig beleedigend opzet jegens u geschiedt. Is het zijn plicht niet, de grenzen des Rijks te bewaken: En wordt Neder-Saxen niet door aanzienlijke rivieren besproeid, welke

{==180==} {>>pagina-aanduiding<<}

de zeeroovers reeds dikwijls genoeg zijn opgevaren?’ -
- ‘Laat Hendrik Elbe en Wezer schoon houden,’ hernam Godfried: ‘mijne zaak is het, Rhijn en IJssel te verdedigen. Bovendien, wat vrees kunnen mijne landgenooten nog inboezemen, nadat ik hun verboden heb, het Rijk verder lastig te vallen. Zy weten, dat by elke beleediging, die zy den Keizer aandoen, mijn vloot gereed ligt om hen te tuchtigen. Laat de Markgraaf dan gerust slapen en zijn krijgsknechten elders heenzenden: ik zie ongaarne zulk een macht in mijn nabijheid. Dan genoeg hiervan: gy ziet,’ vervolgde hy, op den hond wijzende, die, waarschijnlijk het gezelschap van zijn vriend Goliath boven dat van de vergaderde edelen verkiezende, zich door de omstanders op een vry ruwe wijze een weg had gebaand en aan de deur staande een ongeduldig gejank deed hooren, terwijl hy gestadig naar zijn meester omzag: ‘gy ziet, hoe Trolld reeds vindt, dat het gehoor te lang heeft geduurd. Ik wacht u aan het avondmaal, Graaf Gardolf! daar zullen wy ons gesprek voortzetten: ik heb nog meer met u te verhandelen.’ -
Gardolf nam met een hoffelijke buiging de uitnoodiging aan, terwijl Godfried zich verwijderde en de zaal weldra door de aanwezigen was geruimd.


XIII.

Prachtig, als naar gewoonte, was de maaltijd, welke dien avond op het slot te Elsloo werd aangericht, en

{==181==} {>>pagina-aanduiding<<}

waar zich, behalve den gewonen hofstoet des Hertogs, en verscheiden Frankische en Duitsche Edelen, die met hem heulden of althands zijne zijde veinsden te houden, thands ook Graaf Gardolf en eenige andere aanzienlijke gasten genoodigd waren. Gisela verscheen er in al den luister, welke een zwierige tooi aan een op zich zelf reeds uitnemende schoonheid kan bijzetten. Goliath en zijn vriend Trolld ontbraken mede niet aan het feest: de laatste week echter thands niet van de zijde van Godfried, die hem op menig stuk vleesch onthaalde; terwijl de dwerg achter Gisela bleef om haar met zijn kluchtige aanmerkingen te vermaken. Hy was thands insgelijks op 't cierlijkst uitgedoscht en zoowel zijn narrekaproen als zijn bont lappenpak waren met bellen voorzien, wier geklingel, by de minste beweging die hy maakte, ieders aandacht trok.
Het maal was, gelijk wy gezegd hebben, prachtig en overvloedig: in gouden bokalen schuimde het gerstebier: wel gekruid vleesch en wildbraad werd in zilveren schotelen opgedischt, en het keurigst ooft lachte den gasten toe uit kristallen schalen. Moeilijk zoude het geweest zijn, iets op de schikking der gerechten of op de keus der spijzen aan te merken: en toch ontbrak er iets aan den disch, hetwelk men by Olwina wel niet verlangd zoude hebben; maar welks gemis aan de tafel van den rijken en machtigen Hertog verwondering baarde: - er was geen wijn: en de zoodanigen onder de gasten als van de boorden des Boven-Rhijns of uit Frankrijk kwamen, hadden weldra meer dan genoeg aan het zware, de zinnen

{==182==} {>>pagina-aanduiding<<}

benevelende bier, en zagen herhaalde reizen met oogen vol verlangen naar de aanrechttafel uit, in de hoop van aldaar een edeler vocht te ontdekken. Godfried, die hen oplettend gadesloeg, volgde met een kwalijk onderdrukten glimlach de richting hunner blikken, en, na zich een wijl met hun gebarenspel vermaakt te hebben, wendde hy zich tot Graaf Gardolf, op wiens gelaat vooral de teleurstelling in duidelijke trekken zichtbaar was.
- ‘U schijnt iets te ontbreken, Graaf!’ riep hy hem toe: ‘Godfried ziet zijn gasten niet gaarne onvoldaan. Wat hapert er aan den disch?’ -
- ‘Dat zal ik u wel zeggen, Neef!’ zeide Goliath, zijn breede tronie over den schouder van Gisela heen stekende: ‘den edelen Graaf ontbreekt hier niets: hem is slechts iets te veel.’ -
- ‘Te veel?’ vroeg Godfried, rondziende: ‘en wat kan dat wezen?’ -
- ‘Wel dat zijt gy zelf, Neef!’ antwoordde de dwerg, met de vrijmoedigheid, welke een voorrecht zijner betrekking was: ‘gy, en al uw Noorsche neefjens, aan wie de Graaf en zijn meester volgaarne een vrijgeleide naar het land uwer vaderen zouden geven.’ -
- ‘Ik dacht, dat gy narren altijd de waarheid spraakt,’ zeide Gardolf met een gemaakten lach: ‘maar deze reis zijt gy er verre van af. De Keizer zegt, aan wie het hooren wil, dat hy op geen zijner vazallen vaster bouwt dan op den edelen Hertog.’ -
- ‘Ongetwijfeld!’ zeide Goliath: ‘hy bouwt op hem en gaarne zou hy blijven doorbouwen, steen op

{==183==} {>>pagina-aanduiding<<}

steen, tot Neef Godfried er onder bedolven lag en zich niet roeren kon.’ -
- ‘Zwijg!’ zeide Godfried, op een strengen toon: ‘uw aartigheden zijn hier verkeerd geplaatst: en gy, mijn waarde Graaf! nog eens bid ik u, er geen geheim van te maken, zoo gy iets verlangen mocht.’ -
De gezant des Keizers aarzelde een wijl, eer hy antwoord gaf: eindelijk begon hy met een weifelende stem:
- ‘Verschoon my, Hertog! maar onze magen zijn aan lichter dranken gewoon en kunnen kwalijk het hartige brouwsel verdragen, dat aan de zonen van't Noorden zoo zeer gevalt.’ -
- ‘O ho! gy wilt wijn hebben,’ zeide Godfried: ‘en waarom dit niet eerder gezegd! Welk een schandelijke nalatigheid! Gozo!’ riep hy, zich met een gemaakten toorn tot zijn Hofmeester wendende: ‘hoort gy het niet? geef wijn aan mijn edele gasten!’ -
- ‘Wijn! wijn!’ schreeuwde Goliath, terwijl hy met zijn zotskolf in 't rond zwaaide: ‘brengt wijn, dienaars! nu weet ik, wat my schortte. O beste brave Neef Gardolf! Welk een heerlijke ontdekking hebt gy daar gedaan. Wijn! wijn! Er is geen wijn.’ -
De Hofmeester, wien zijn rol te voren was opgegeven, veinsde intusschen overal rond te zoeken, en begon zich toen met een bevende stem te verontschuldigen, dat er in 's Hertogen kelders geen wijn aanwezig was.
- ‘Hoe nu! geen wijn?’ riep Godfried, zich hoogst verwonderd, aanstellende: ‘maar 't is waar,’ hernam hy, zich bezinnende: ‘de arme Godfried

{==184==} {>>pagina-aanduiding<<}



heeft in al zijn bezittingen geen wijnberg zoo groot als deze tafel, en hy kan zijn' gasten niets aanbieden buiten dat, waarmede hy zelf genoodzaakt is zich te vrede te stellen. Hoor eens, Graaf Gardolf! gy zult uwen meester het bericht overbrengen, dat zijn getrouwste vazal niets dan bier in zijn kelders heeft, en hem verzoeken, dat hy my Andernach, en Coblentz, en Sinzig afsta, met de landstreek daarom heen gelegen, waar de Moezel en Aar door vloeien, en waar het gebergte met purpere trossen bedekt is, opdat ik in staat zij, zijn gezanten naar behooren te onthalen, ‘Gy vergeet mijn boodschap niet, Graaf Gardolf! - en ik zal u een mijner Getrouwen medegeven, om uw geheugen te ververschen.’ -
- ‘Gy schertst ongetwijfeld, Hertog!’ zeide Gardolf, die nu begon te bemerken, dat het een opgemaakt spel was geweest.
- ‘Schertsen!’ herhaalde Godfried: ‘ik was nimmer ernstiger in mijn leven.’ -
- ‘Of, zoo Neef schertst,’ voegde Goliath er by, het is, wanneer hy enkel de wijnbergen aan den linker oever vraagt, waar de roode wijn groeit, terwijl ik by ondervinding weet, dat hem de witte even goed smaakt.’ -
- ‘Ik twijfel,’ zeide Gardolf, ‘of de Keizer...’
- ‘Hy leve, de vrome Keizer!’ riep Godfried, terwijl hy den gevulden beker omhoog hief: ‘hy leve, mijn vorstelijke Doopheffer, en groeie in voorspoed en in dikte!’ Dezen wensch gëuit hebbende, bracht hy den bokaal aan den mond en ledigde dien tot den bodem: ‘en thands, aan u, Graaf Gardolf!’ zeide hy: ‘gy zult

{==185==} {>>pagina-aanduiding<<}

my, vertrouw ik, wel bescheid doen, gy en deze edele Heeren, en al is het dan slechts in het bier des Noormans, het welzijn des Keizers wel willen drinken.’ -
De arme Gardolf zette een vry scheef gezicht, toen hy den geweldigen drinkbeker, welken men hem aanbood, aanschouwde, en de bewustheid by zich zelven had, dat het daarin vervatte vocht te krachtig op zijn reeds bezwaarde herssenen zoude werken; maar hier baatte geen tegenstribbelen, wilde hy niet zijn Keizer en zijn gastheer tevens beleedigen. Met het gelaat van iemand, die zich opoffert, bracht hy den rand des bokaals aan de lippen en slorpte, schoon in langzame teugen, den schrikverwekkenden plas in, terwijl de Hertog hem met welgevallen aanstaarde, zich de handen van blijdschap wreef, en moeite had om een uitbersting van vreugd te bedwingen, toen Gardolf, na het volbrengen van het ongezochte heldenfeit, door de opstijgende dampen van het machtige brouwsel bedwelmd, met een doodsbleek gelaat in een zakte en onder tafel rolde. Zijn vrienden haastten zich, hem op te helpen, en, wel voorziende, dat ook zy op gelijke wijze op de proef gesteld zouden worden, maakten zy van deze gelegenheid gebruik om zich met den machteloozen Graaf te verwijderen en niet terug te keeren.
- ‘Die arme Frankische magen!’ zeide Godfried, terwijl hy zich lagchend naar Gisela keerde, die minder dan hy behagen scheen te vinden in het voorgevallen tooneel: ‘zy kunnen niet eenmaal tegen een goeden dronk. - Maar, wat gaat dien zotskap van een Goliath aan?’ -

{==186==} {>>pagina-aanduiding<<}

De dwerg had zich op den grond geworpen, waar hy luidkeels lag te kermen en te klagen, zich de hairen uit het hoofd rukkende, met de voeten trappende, kortom, alle teekenen van de uiterste wanhoop gevende, zoodat Trolld, die dadelijk was toegeschoten, in de meening, dat het slechts een spel was, werkelijk verlegen werd en insgelijks op een vervaarlijke wijze begon te huilen en te janken. Dan op eens sprong Goliath weer op, rukte zich het kaproen van 't hoofd, dekte er dat van Godfried mede en overhandigde hem zijn zotskolf, welken de Hertog slechts aannam om er hem een geduchten stomp mede te geven, die de geveinsde klachten van den nar bijna in wezenlijke veranderd zoude hebben.
- ‘Wee! wee!’ riep deze: ‘mijn roem is heen! ik ben overwonnen! ik moet de bellen afleggen en den staf breken, ik word weggejaagd en zal moeten bedelen of in een klooster gaan.’ -
- ‘Wat revelt gy van bedelen?’ vroeg de Hertog: ‘en waarom zoude men u wegjagen?’ -
- ‘Wel!’ riep de dwerg: ‘wat behoeft Neef Godfried my langer, nu hy zelf in staat is, een zotte streek ten uitvoer te brengen, grooter dan ik er ooit eene verricht heb?’ -
- ‘Ik?’ vroeg Godfried; ‘en wat heb ik dan gedaan, dat dien naam verdient?’ -
- ‘Ha! ha!’ antwoordde Goliath, lagchende: ‘in eenen adem de beste wijnbergen van den Rhijn te vragen, een geheel gezelschap te doen lagchen ten koste van een dronken edelman, en zich de vijandschap van dezen en van zijn Keizer op den hals te laden - is

{==187==} {>>pagina-aanduiding<<}

dat niet een meesterstuk, hetwelk alles overtreft wat ik ooit heb verricht?’ -
- ‘Zwijg!’ zeide de Noorman, ontevrede over de schranderheid van den dwerg, die zijn bedoelingen zoo juist had geraden: en, het gesprek een andere wending willende geven: ‘Kom!’. riep hy: ‘wy zijn thands louter vrienden onder elkander en behoeven niet meer te veinzen, dat onze kelders geheel zouden onvoorzien zijn van het edele druivensap. Breng wijn Gozo! en versche bekers. Maar wat schort u, Gisela? gy schijnt mismoedig.’ -
- ‘Weg!’ zeide Gisela, op een spijtigen toon: ‘ik had verwacht, dat uw dochter komen zoude en dat wy een vrolijk feest zouden vieren: en gy onthaalt my op walgelijke tooneelen als deze.’ -
- ‘Gy vrouwen zijt moeilijk te bevredigen,’ zeide Godfried: ‘maar gy hebt gelijk: mijn dochter moest reeds hier zijn: 't is waar, monniken en vrouwen rijden niet hard. Welnu! wat heeft Trolld gezien, dat hy zoo driftig van my wegloopt?’ -
De schrandere hond scheen werkelijk de nadering van een vreemdeling, of liever van een ouden bekende te hebben bespeurd: hy was met drift naar den tegenovergestelden hoek der lange feestzaal geloopen, waar de vooruitspringende pijlers en de zware bogen en balken, die het gewelf droegen, een duisternis spreidden, welke sterk afstak tegen het oogverblindend licht, dat aan het hooger einde heerschte. Uit die duisternis trad een gedaante langzaam voort en hield stand midden in de zaal: daar streelde zy even den hond, die haar de handen lekte, en deed toen,

{==188==} {>>pagina-aanduiding<<}



met een sombere, eentoonige stem, den navolgenden zang door de gewelven herklinken:

Schoon bloeit op 't veld de frissche bloem; 
Hoog rijst de den, der wouden roem: 
Luid brieschend draaft het moedig paard 
Zeeghaftig blinkt het heldenzwaard: 
In kostb're vaten schuimt het bier: 
De Hertogsmantel golft met zwier: 
Roemruchtig zetelt op zijn throon 
De Vorst, het evenbeeld der Goôn. 
 
De bloem wordt van den worm geknaagd: 
Eens dorpershand de den doorzaagt: 
Een glasscherf't vlugge ros bezeert: 
Onmerkbre roest het zwaard verteert: 
Den drank verderft een drop venijn: 
De mot vernielt het hermelijn: 
Den throon doorknaauwt het rattenbroed: 
't Verraad verschalkt den heldenmoed. 


- ‘Wie is die ongelukskraaier?’ vroeg Gisela aan haar echtgenoot; ‘zoo ik zijn Noorsche liederen slechts half versta, dan spellen zij weinig goeds. Maar is het by uw landgenooten gebruikelijk, dus onaangemeld binnen te treden?’ -
- ‘Stil Gisela!’ zeide Godfried, die den ouden. Hakon herkend had: ‘die man is een Skald, en de zoodanigen hebben voorrechten by ons Noren, grooter dan die aan Jarl of Zeekoning worden toegekend. Hier Goliath!’ vervolgde hy, een gestrengen en on middelijke gehoorzaamheid vergenden blik op den dwerg werpende, die, achter Hakon geslopen, zijn lied met bespottelijke gebaren had vergezeld, zonder

{==189==} {>>pagina-aanduiding<<}

dat tot zijn geluk, de zanger hem had opgemerkt: ‘en gy, wees welkom, edele Hakon! wat jaagt u naar Elsloo? gy brengt, hopen wy, geen slechte tijding van onze moeder? Of zijt gy met Vanissa gekomen? Wij branden van verlangen haar te zien.’ -
- ‘Denk,’ zeide de grijzaart, die intusschen, zonder zich aan de verwonderde en nieuwsgierige blikken der aanwezigen te bekreunen, tot vlak voor de tafel was getreden en Godfried met een donker oog beschouwde: ‘denk aan hetgeen de mond der wijsheid geleerd, heeft: “de reiziger, die onder uw dak ontfangen wordt, kan veel mededeelen, zonder dat men hem ondervraagt; maar voor alles heeft hy rust en lafenis noodig.” Het schijnt,’ vervolgde hy, den blik in 't rond slaande, en slechts weinig bekende gezichten aantreffende: ‘het schijnt, dat de zoon van Harold in 't gezelschap zijner Frankische gasten de zeden zijner vaderen vergeten heeft.’ -
- ‘Neem plaats,’ zeide Godfried, zich met verkropten spijt op de lippen bijtende en met de hand aan Goliath, die gereed stond den zanger tot het voorwerp zijner spotternij te nemen, het stilzwijgen opleggende: ‘lesch uw dorst en rust uit van uw tocht: wy zullen wachten, tot gy u tot spreken, wilt verledigen; want waarlijk! uw onverwachte komst wekt onze nieuwsgierigheid.’ -
- ‘My dunkt,’ fluisterde Gisela haar echtgenoot in, ‘die oude man had zich voor 't minst behooren te reinigen, eer hy in onze tegenwoordigheid verscheen: zie eens, zijn kleederen zijn gescheurd en zijn handen met bloed bevlekt.’ -

{==190==} {>>pagina-aanduiding<<}

- ‘Het purper verwt het gewaad des Konings,’ zeide Hakon, die de aanmerking der Hertogin wel niet gehoord, maar uit haar blikken geraden had: ‘maar geen purper geeft schooner verw dan hetgeen uit de wonden gevloeid is; want het verkondigt den dappere.’ -
- ‘Zijt gy alleen gekomen, wakkere Hakon?’ vroeg Godfried, na eenig stilzwijgen; ‘of hebt gy nog reisgenooten, die onze gastvrijheid inroepen.’ -
- ‘Mijn reisgenoot toeft in 't voorportaal,’ antwoordde de Skald: ‘maar hy zal niet aan den disch zijns Hertogs verschijnen.’ -
- ‘Dan heeft hy wis een gelofte gedaan,’ zeide Goliath: ‘of, als Graaf Gardolf, te veel bier gedronken, of zijn maag ontsteld: anders zoude hy ons onthaal niet versmaden.’ -
- ‘En waarom komt hy niet?’ vroeg Godfried; ‘wat vreest hy?’ -
- ‘Hy heeft nimmer iets gevreesd,’ antwoordde Hakon: ‘maar thands vreest hy, het aangezicht van Godfried terug te zien; want Godfried heeft hem een zending opgedragen, en hy heeft die niet volbracht.’ -
- ‘Zou 't wezen kunnen?’ vroeg de Hertog, met een angstig voorgevoel: Wie is hy? Hy kome hier: ik wil hem zien.’ -
- ‘Hy zal niet komen,’ hernam de Skald: ‘of, zoo hy komt, hy zal niet spreken: die ongelukkig is, verhaalt zijn lijden aan een vriend; want deze troost en beklaagt hem; maar hy zwijgt in de tegenwoordigheid der vreemdelingen; want zy halen de schouders op of bespotten hem.’ -

{==191==} {>>pagina-aanduiding<<}

De toespeling was te klaar om niet gevat te worden: te meer, daar Hakon, by het uiten der laatste woorden, een blik op de Frankische dischgenooten geworpen had. Godfried rees op: hy twijfelde niet meer, of er was iets gewichtigs gebeurd, waarvan de mededeeling misschien geen uitstel leed: ‘Welnu!’ zeide hy: ‘dan zal ik zelf hem den moed gaan inboezemen, die hem sohijnt te hebben verlaten. Gisela! gy zult zorgen, dat het onzen gasten aan niets ontbreke.’ -
- ‘Heeft Nicht Gisela verstand van wijn?’ vroeg Goliath, de schouders ophalende: ‘mijne taak is het, Neef Godfried! uwe plaats in uw afwezenheid te vervullen: en wees gerust, niemand zal een drop bekomen, voordat ik eerst geproefd heb of hy niet vervalscht is.’ -
- ‘Gy doet wel, Godfried!’ zeide Hakon, terwijl hy oprees en zijn beker nederzette: ‘ik zal u tot mijn reisgenoot brengen; want geen ander moet getuige van uw ontmoeting zijn.’ -
Godfried volgde nu den Skald, die hem door de lange gaanderijen naar het binnenplein en zoo tot in de voorpoort geleidde: hier vonden zy een krijgsman op een steen gezeten, met het gelaat door de beide handen bedekt: zijn helm was vol bulten en houwen: en zijn wapenrusting op verscheiden plaatsen gescheurd.
- ‘Gy hier, Ravening!’ riep Godfried, hem herkennende: ‘en mijn dochter?’ -
- ‘Ontvoerd!’ antwoordde Ravening, met een doffe stem.

{==192==} {>>pagina-aanduiding<<}

- ‘Elendige!’ riep de Hertog, terwijl zijn gelaat zich op eenmaal scheen uit te zetten, en zijn oogen vlammen schoten: ‘en wie heeft dit durven bestaan?’ -
- ‘Vraag my niets,’ antwoordde Ravening, wiens trotschheid geheel gebogen was door het onverduurbaar denkbeeld, dat de Hertog, wien hy boven allen vereerde, hem van lafhartigheid zoude kunnen beschuldigen: ‘de eer van Ravening is voor altijd heen. Een kind heeft hem overmand, zonder dat hy er wraak van genomen heeft: en roovers hebben hem het pand ontrukt, dat hem was toevertrouwd.’ -
- ‘Roovers!’ herhaalde Godfried: ‘Ravening zoude gevlucht zijn voor roovers! - Zeg gy dan, Hakon! Wat is er voorgevallen; want gy ook, gy weet het.’ -
- ‘Helaas!’ zeide Hakon: ‘de weg, dien men niet begaat, wordt alras met doornen en distelen bedekt: gy zijt in lang niet by ons geweest, en uw afwezigheid was noodlottig. Had men niet geweten, dat gy u in verre streken bevond, niemand zoude het gewaagd hebben, een zoo schendig opzet te vormen.’ -
- ‘Grijzaart!’ zeide Godfried, terwijl hy vol ongeduld met den voet stampte: ‘uw lessen en leenspreuken zijn my welkom aan het maal; maar thands zijn zy ongepast. Hoe wil ik besluiten en handelen, zoo ik niet weet wat er geschied is: de eene zwijgt, en de andere drukt zich niet dan in spreekwoorden uit.’ -
- ‘Het waren voor? 't minst geen spreuken,’

{==193==} {>>pagina-aanduiding<<}

zeide Hakon, ‘waarmede ik die overmoedige roovers heb bëantwoord: zie mijn zwaard,’ vervolgde hy, het uit de schede halende: ‘de punt is gebroken en de snede geschaard. Zoo wy geweken zijn, het was geen lafhartige vrees. Want alle onze makkers waren om ons gevallen: en wie zoude u bericht van het gebeurde hebben gebracht, zoo wy ons, toen geen strijd meer baatte, niet door de bende hadden heen geslagen.’ -
- ‘Waar had de aanval plaats? en wie heeft het stuk volvoerd?’ vroeg Godfried, wanhopende een juist bescheid te ontfangen, zoo hy geene bepaalde vragen deed.
- ‘De aanval geschiedde aan deze zijde der Maas,’ zeide Hakon: - ‘maar geen der aanvallers is door my herkend.’ -
- Men kan gissingen maken,’ zeide Ravening, wien de zucht naar wraak op eens uit zijn moedeloosheid opwekte: ‘er is slechts een man, die belang had om Vanissa niet te doen vertrekken en tevens macht genoeg om zulk een feit te volvoeren: - Graaf Everhard.’ -
- ‘Hy!’ riep Godfried: ‘in de daad! hy had eens aanspraak op haar hand gemaakt: - maar waarom geen benden verzameld en hem gestraft? Zijn hoofd hadt gy hier moeten brengen, in stede van als vluchteling te verschijnen.’ -
- ‘En waar had ik benden bekomen,’ vroeg Ravening, ‘talrijk genoeg om hem te bestrijden, indien hy, gelijk ik denk, naar zijn Graafschap is teruggekeerd?’ -

{==194==} {>>pagina-aanduiding<<}

- ‘Op het Steenen Huis ligt zware bezetting,’ zeide Godfried.
- ‘En gelooft gy,’ vroeg Ravening, ‘dat ik veel hulp en medewerking by uw moeder zoude hebben gevonden? Zy scheen my toe, maar al te zeer bereid te zijn, om het belang van haar zoon aan dat van haar troetelkind Everhard op te offeren.’ -
- ‘Gy hebt recht,’ zeide Godfried; peinzende: ‘ja, de oude vrouw is altijd ingenomen geweest met den nietigen knaap. Maar toch, ik kan van zijnen kant zulk een stoutheid naauwlijks geloven. Hy moet opgestookt zijn geweest. Hy heeft, by al zijn dwaasheid, toch verstand genoeg, om te beseffen, dat hy alleen zich tegen my niet kan verzetten. In allen gevalle! dit feit moet gestraft worden. - Gelukkig voorwaar, dat Prins Hugo is weggebleven en het gebeurde voor hem nog verborgen blijven kan. Vervloekt geval!’ -
- ‘Godfried!’ zeide Hakon, ernstig: ‘vloek niet op het noodlot: zie liever in het gebeurde de beschikking der goden, die u willen waarschuwen, dat het voornemen, 't welk gy koestert, hun ongevallig is. - Ik zelf heb aan Ravenings zij onze aanvallers bestreden; en toch, al is Everhard de aanlegger van het feit, 't welk my nog onbewust is, hy is in mijn oog verschoonbaar. Had hy uw woord niet? is hy niet uw bloedverwant, uws oudsten broeders zoon, wien gy meer verplicht zijt, dan aan den wuften Frank? O! dit alles ware niet gebeurd, indien gy by het geloof uwer vaderen volhard en uw eerste beloften gehandhaafd hadt. Geef gehoor aan de woorden van

{==195==} {>>pagina-aanduiding<<}

uws vaders ouden en getrouwen vriend! Herrijs uit uwen slaap. Is het eenen Godfried waardig, aan het schimpmaal met vreemdelingen te zitten brassen en zich met de narrepoetsen van een nietig wanschepsel te vermaken? Toon u op nieuw de held uit Halfdans geslacht: keer tot de dienst uwer vaderen. Zweer de vriendschap der Franken af: omring u alleen van uw getrouwe Noren: en wie is er, die u verder weerstaan zal?’ -
- ‘Wat revelt gy toch, oude?’ vroeg Godfried, die, bezig met te overleggen, wat hem te doen stond, naauwlijks geluisterd had naar hetgeen Hakon zeide: en in de daad, de Skald, met meer ijver dan oordeel te werk gaande, had het oogenblik slecht gekozen om zijn vermaningen te doen hooren. ‘Ik geloof voorwaar, Hakon!’ vervolgde hy, ‘dat mijn moeder u afgezonden heeft, om my lessen te geven; - maar noch zy, noch gy zelf zijt op de hoogte der omstandigheden. Met genoegen zal ik steeds uw liederen hooren; maar uw raad behoef ik niet: en thands minder dan ooit. Het feit, dat men heeft durven plegen, moet gestraft worden: en dat wel hoe spoediger hoe beter, eer mijn gezach geheel te niet ga. - Gy zult u daarmede belasten, Ravening!’ -
- ‘Gy kunt my geen aangenamer taak opdragen, Hertog!’ riep deze, blijmoedig oprijzende: ‘wees gerust, dat ik mijn eer herwinnen zal, eer het jaar een week ouder is. - Maar gy zelf Hertog?’ -
- ‘Ik kan my van hier nog niet verwijderen,’ zeide Godfried: ‘en bovendien, het ware te veel eer voor dien Everhard, indien ik zelf tegen hem optrok.

{==196==} {>>pagina-aanduiding<<}

Gy zult duizend man met u nemen, en uit de bezettingen onder weg zooveel gy noodig oordeelt. Tracht mijn dwazen neef te vangen en levend hier te zenden. - Mijn moeder wordt oud en suf: gy zult in hare plaats de teugels van het bewind voeren. Ga! ik geef u volmacht. Binnen twee dagen moet gy marschvaardig zijn. Maar zorg, dat niemand iets van het gebeurde ontdekke: - het zal onmogelijk zijn, de zaak altijd geheim te houden; - maar is eenmaal Vanissa weer by ons terug, dan zal alles zich wel redden. - En nu - maak spoed!’ -
- ‘De dagen zijn voorby,’ zeide zuchtend de in zijn dichters eigenliefde gekrenkte Hakon, terwijl de beide anderen zich verwijderden: ‘de dagen zijn voorby, toen nog de raad der Skalden gewicht had aan het hof der Vikingr. Godfried heeft de zeden der Franken aangenomen, en zy hebben hem verdorven. - Het Huis van Halfdan heeft gebloeid: zijn tijd van verval is gekomen.’ -
Den volgenden dag kwam de Proost van Thorn op het slot aan, die den Hertog omtrent het lot van Vanissa gerust stelde. Zijn dochter echter niet op nieuw willende blootstellen, en vernemende, welk een gunstig onthaal zy by Bertrada gevonden had, verzocht Godfried den Proost derwaart terug te keeren, en aan de weduwe van Tietbold te verzoeken, Vanissa nog eenigen tijd onder hare bescherming te nemen, belovende hy, zelf haar te zullen komen afhalen, zoodra de staat van zaken hem vergunnen zoude, de legerplaats van Elsloo te verlaten.’ -



{==197==} {>>pagina-aanduiding<<}

XIV.

Terwijl Ravening, zijn benden vereenigd hebbende, met versnelde dagreizen in aantocht was, had Graaf Everhard, van onderscheiden kanten gewaarschuwd zijnde welke vermoedens op hem vielen, alle mogelijke pogingen in 't werk gesteld om zijn aanhang te vergrooten, ten einde in staat te kunnen zijn van het masker af te werpen. Zijn vertrouweling Alkenmard reisde intusschen by de Teisterbander Edelen rond, om hen tot den opstand tegen Godfried aan te zetten; doch hy had tot nog toe met weinig vrucht gëarbeid; want de Edelen, hoezeer het juk des Noormans met tegenzin dragende, gevoelden zich ongeneigd Everhard tot hun aanvoerder te kiezen, wien men noch bekwaamheid toeschreef noch achting droeg. De komst van Ravening en zijn krijgsmacht deed spoedig zien, dat zy wel hadden gehandeld met stil te blijven; want Everhard dorst de straffende hand niet afwachten, maar vluchtte naar Markgraaf Hendrik, van waar hy boden aan Godfried zond, om zich vry te pleiten: ter bereiking van welk oogmerk hy zich niet schaamde den laster te baat te nemen en het gedrag van Vanissa in een misdadig daglicht te stellen: - waartoe hetgeen Alkenmard hem nopens hare komst op Bertradaas slot verhaald had, geschikte aanleiding bood.
Zijn graafschap werd inmiddels bezet door de benden van Ravening: en allen, die men slechts kon vermoeden eenig deel in den aanslag te hebben gehad, in ketenen geklonken of ter dood gebracht.

{==198==} {>>pagina-aanduiding<<}

Doch, gedroeg zich de vertoornde Graaf onverbiddelijk jegens hen, ook ten opzichte van Olwina, welke hy in zijn hart van medeplichtigheid aan den aanslag van haren neef verdacht hield, voerde hy den last van Godfried met gestrengheid uit. Niet slechts ontnam hy haar alle gezach; maar hy behandelde haar zelfs eenigermate als een staatsgevangen, verminderde haar hofstoet en verhinderde zelfs, dat haar die hulde en eerbied bewezen werden, waarop zy volgens haar rang en jaren aanspraak maken mocht. Men kan beseffen, welk een gramschap de hooghartige ziel van Olwina vervulde by deze behandeling, welke door haar alleen aan Godfried werd toegeschreven en voorzeker niet geschikt was om haar misnoegdheid jegens dezen te doen bedaren.
Inmiddels was de wond van Uddo geheeld en Bertrada achtte het tijdstip daar, waarop zy hem het slot kon doen verlaten. Wel was het niet zonder leedwezen, dat zy zijn vertrek te gemoet zag: zy had hem zorgvuldig verpleegd: en de jongeling had in de weinige dagen, welke hy by haar had doorgebracht, door zijn vrolijke gëaartheid, door de gevoelens van erkentenis en goedhartigheid, welke hy aan den dag legde, en door zijn oprechten, edelen zin, haar genegenheid weten te winnen. En, wanneer Bertrada den knaap verliet en Vanissa by zich komen liet, dan wist deze door haar opgeruimdheid en levendige invallen, door de geestige wijze, waarop zy wist te vertellen van den op het Steenen Huis gevolgden leefregel, van de gëaartheid harer Grootmoeder en van Graaf Everhards lastige vrijaadje, den

{==199==} {>>pagina-aanduiding<<}

tijd te korten, en het eentoonig leven op Bertradaas slot te veraangenamen. Doch ook op Vanissa zelve had de omgang met haar edele, godvruchtige Nicht een heilzamen invloed: het was niet de stugge, trotsche, gebiedende toon van Olwina, het waren niet de sombere voorschriften en gebruiken van het Noordsche heidendom, die zy hier ontmoette: het was vriendelijke toespraak, minzame terechtwijzing, liefderijke vermaning: het was de leer des Christendoms, die haar werd voorgedragen, niet in den straffen, onverdraagzamen trant eens alles verdoemenden geestdrijvers, maar uit den mond en door het voorbeeld eener zachtaartige, beminnelijke, geloovige vrouw, wier godsdienst door tegenspoed gelouterd en geheiligd was, En zoo werd het hart van Vanissa, dat voor alle goede indrukken vatbaar was, van lieverleede rijp om die heiligmakende leer te ontfangen, niet uit staatzucht, gelijk haar Vader, noch uit dwang of navolging, gelijk zoovele anderen in die dagen, maar uit het oprecht beginsel van behoefte en van liefde.

Het was op den dag welke dien voorafging, waarop Uddoos vertrek bepaald was, dat de Proost van Thorn terugkeerde en aan Bertrada den last bracht, hem door Godfried opgedragen.
- ‘Ik heb dien met te meer genoegen aanvaard,’ zeide hy ten slotte, ‘omdat hy my de gelegenheid verschaft, mijn kweekeling, wiens wond door Gods hulp en uwe trouwe zorg genezen is, weder met my te voeren: hy heeft reeds te veel van de waereld

{==200==} {>>pagina-aanduiding<<}

gezien, en het wordt tijd, dat hy tot het stille kloosterleven terugkeere.’ -
- ‘Indien Vanissa met ons ware,’ zeide Bertrada, glimlagchende, ‘zoude zy zich tegen uw besluit verzetten. Ik zelve geloof ook niet, dat de knaap juist de geschikste hoedanigheden heeft om den geestelijken stand te omhelzen, na hetgeen hy van het krijgsmansleven gezien heeft.’ -
De Proost zweeg en zag voor zich: 't zij, dat hy te wellevend was om met Bertrada te willen redetwisten, 't zij omdat hy nadacht over hetgeen zy gezegd had.
- ‘Hy is een recht goede knaap, uw Uddo,’ zeide Bertrada: ‘en zijn afwezigheid zal my smarten. Hy is, naar hy my gezegd heeft, een vondeling. Is u niets van zijn afkomst bewust?’ -
- ‘Ik ben gereed u mede te deelen hoe hy onder mijn opzicht gekomen is,’ zeide de Proost: ‘het verhaal is kort en eenvoudig; maar het zal u doen zien, waarom ik zoo aan den jongeling gehecht ben, en moeilijk van hem zoude scheiden. - Het is nu ruim vijftien jaren geleden, dat ik als priester aan de kerk van Sint Victor te Xanten was verbonden. U, mevrouw! behoef ik niet te herinneren hoe in die dagen de strooptochten der Noormannen elkander afwisselden en hoe zy, in hun blinde woede, kapel noch klooster spaarden.’ -
- ‘Het heugt my te wel, helaas!’ zeide Bertrada: ‘het was toen, dat de landing van Tosti plaats greep, en mijn wakkere Tietbold door het zwaard der vreemdelingen viol, terwijl mijn eenig kind... doch ga

{==201==} {>>pagina-aanduiding<<}



voort,’ zeide zy, een traan afwisschende, die haar langs de kaken vloeide.
- ‘Het was in dat jaar,’ vervolgde de Proost, ‘dat ook Xanten door eene dier benden werd overvallen en verbrand. De kerk, waartoe ik behoorde, werd een der eerste offers hunner plunderzucht: terwijl overal het vuur en het zwaard rondwoedden, was ik met twee mijner broeders naar het binnenste heiligdom gesneld, om, kon het zijn, voor 't minst de gewijde overblijfselen des Heiligen voor schennis te bewaren. Ons voornemen werd door Gods zegen bekroond. Het gelukte ons, ongemerkt, het kostbaar gebeente uit zijn begraafplaats weg te voeren, eer de vijanden ons bereikt hadden. Toen begaven wy ons in een der kelders, onder de kerk, in de hoop van aldaar onzen schat te kunnen verbergen tot de kerk ontruimd ware. Terwijl wy daar in de duisternis rondtasteden, vernam ik een angstig kindergeschrei en vond ik, op het geluid afgaande, een naauwlijks tweejarig knaapjen, dat waarschijnlijk aldaar gevlucht of achtergelaten was. Ik ontfermde my over het verlaten schepsel en, de goede Heilige vergeve het my, ik geloof, dat, toen het ons gelukte te ontkomen, de levende nog meer dan de doode een voorwerp mijner bezorgdheid was. Wy namen de wijk naar Keulen: en van daar kwam ik te Thorn, waar ik sedert, met mijn vondeling bleef, omtrent wiens afkomst ik daarna vruchteloos nasporingen liet doen. Die knaap is mijn Uddo. - Maar, wat overkomt u?’ -
Bertradaas belangstelling was gedurende het ver-
{==202==} {>>pagina-aanduiding<<}
haal van den Proost al meer en meer gestegen: haar gelaat werd by afwisseling rood en bleek: en, toen hy gëeindigd had, hief zy de oogen en handen ten hemel op en poogde te spreken; doch de kracht ontbrak haar; en zy zakte onmachtig ineen. Ontzet over dit voorval, waarvan hy de reden niet kon gissen, riep de Proost Bertradaas vrouwen en verwijderde zich. Het duurde echter niet lang, of de Gravin liet hem terugroepen en er had tusschen hen beide een langdurig onderhoud plaats, waarvan het gevolg nader blijken zal.
Den volgenden morgen kwam Landerik, aan wien de Gravin de taak had opgedragen om. Uddo gedurende zijn ongesteldheid te bedienen, het slaapvertrek van zijn jongen vriend binnen.
- ‘Hoe bevindt gy u thands?’ vroeg hy: ‘zoudt gy in staat zijn, het vertrek te verlaten?’ -
- ‘Ik geloof,’ antwoordde Uddo, ‘dat my de kracht daartoe niet ontbreken zal: en ook, het zal tijd worden, dat ik van hier vertrekke; want de goede Vader Ledard heeft my gisteren gezegd, dat hy sterk naar huis verlangde.’ -
- ‘De Proost is zoo even vertrokken,’ antwoordde Landerik: ‘hy heeft my verzocht u van zijnentwege te groeten.’ -
- ‘Vertrokken!’ herhaalde Uddo verwonderd: ‘en dat waarheen?’ -
- ‘Ziedaar wat my onbekend is,’ antwoordde de Valkenier; ‘maar wat onze Edele Vrouwe u waarschijnlijk zal mededeelen: want zy heeft my gelast u in haar tegenwoordigheid te brengen en, opdat gy

{==203==} {>>pagina-aanduiding<<}

aldaar behoorlijk zoudt kunnen verschijnen, zendt xy u deze kleederen.’ -
Dit zeggende, rolde Landerik een pak, dat hy onder den arm droeg, open, en bood Uddo het fraaie stel kleederen aan, hetwelk daarin bevat was. De koorknaap stond een oogenblik versteld, en onzeker, of hy zich wel met dien waereldschen tool mocht cieren. Eindelijk echter zegevierden de ijdelheid en de zucht om ook eens gekleed te gaan, gelijk die voorname Ridders, die hy zoo dikwijls bewonderd en benijd had, over alle bedenkingen. Hy liet zich door Landerik het fraaie blaauwe buis aantrekken van Friesch laken, met zilveren sterren bezaaid en met gespen van hetzelfde metaal aaneengehecht, en de nette hozen van buigzaam leder, en den rozerooden overrok van de fijnste wollen stof, met goud getralied en met zwart bont gevoerd: hy liet zich den zwartlederen bandelier om 't lijf gorden, waarin een dolk van kostbare bewerking stak: - en by elk stuk, dat hy opnam, slaakte Landerik, die het pak nu eerst gëopend had, een kreet van verwondering en verbazing; want by elk stuk groeide zijn vermoeden aan en werd eindelijk tot zekerheid, dat het geheele gewaad oorspronkelijk aan zijn meester, aan den Edelen Graaf Tietbold, had behoord.
- ‘By Sint Huibert!’ riep hy uit, zich niet langer kunnende bedwingen: ‘wat doet onze goede Vrouw Gravin? Zoo de oude Alberga my die kleederen niet in hare tegenwoordigheid had ter hand gesteld, zoude ik veronderstellen, dat hier een vergissing plaats had.’ -

{==204==} {>>pagina-aanduiding<<}

- ‘Wat is er? welke vergissing?’ vroeg Uddu, slechts half naar hem luisterende en geheel verdiept in de beschouwing van die nieuwe dracht, die zijn welgevormde gestalte zoo fraai deed uitkomen.
- ‘Het is waarlijk te erg!’ vervolgde Landerik, half hy zich zelven sprekende, half de vraag des jongelings bëantwoordende: ‘het is een goede knaap; maar toch! - hem met de kleederen van haar overleden Heer te vercieren: - niet, of zy staan hem voortreffelijk: en men zou gelooven den vromen Graaf in zijn jongen tijd te zien! - By Sint Huibert!’ voegde hy er met een onverstaanbaar gemompel by, ‘zoude de Gravin nog op hare jaren tot een tweede huwelijk overhellen? - Nu, men heeft vreemder dingen gezien: zy is nog frisch en schoon, en zoude erger kunnen vinden.’ -
- ‘Wat zegt gy Landerik!’ vroeg Uddo, verrast: ‘hebben deze kleederen uw meester behoord? - Wel voorwaar! dat is een groote eer, die my onwaardige te beurt valt.’ -
- ‘Stil! stil!’ hernam Landerik: ‘laat niet blijken, dat ik u iets heb gezegd. Men moet voorzichtig wezen met zijn woorden: - en onze goede Vrouw zoude het my euvel kunnen afnemen. - Maar kom, zet dien kap op en laten wy haar niet langer doen wachten.’ -
Uddo bedekte by deze vermaning zijn blonde hairen, die, gedurende zijn ongesteldheid weelderig gegroeid waren en van weerszijden in zwierige lokken afhingen, met den kap van dassevel, en volgde Landerik, die hem naar het vertrek der Gravin voorging.

{==205==} {>>pagina-aanduiding<<}

Zy vonden Bertrada in 't midden van haar juffers gezeten. Zy was bleek en bevend; maar haar anders zoo kalme oogen schitterden, op het zien van Uddo, met zulk een ongewoon vuur, dat de vermoedens van Landerik er slechts door versterkt werden. Een geruimen tijd bewaarde Bertrada het stilzwijgen en scheen geen woorden te kunnen uiten, terwijl zy geheel verdiept bleef in de beschouwing van den schoonen jongeling, die voor haar was neergeknield. Eindelijk vermeesterde zy haar ontroering, en, Uddo de hand reikende, welke deze in vervoering kuste: ‘de vrome Proost,’ zeide zy, met een stem, waaraan zy de meest mogelijke vastheid zocht te geven: ‘heeft ons dezen morgen verlaten: het is zijn begeerte, dat gy, alvorens u aan de dienst des kloosters te verbinden, de waereldsche genoegens leert kennen en bëoordeelen, en de zuiverheid van uwe roeping beproeven. Gy zult u dus in al die oefeningen doen onderwijzen, welke een braven Ridder betamen, en, na verloop van uw proeftijd, zal het van uwe keuze afhangen, de banier van dezen of genen wakkeren Ridder te volgen of tot de stille afzondering van het klooster terug te keeren.’ -
- ‘Uw goedheid is te groot, Edele Vrouw!’ stamelde Uddo, terwijl hy by zichzelven dacht, dat de waereld hem al sterk zoude moeten tegenvallen, indien hy zich ooit weer binnen de muren van Thorn liet opsluiten.
- ‘Bespaar uw dankbetuigingen tot op een geschikter tijd,’ hernam Bertrada, terwijl haar stem op nieuw begon te beven en tranen haar oogen

{==206==} {>>pagina-aanduiding<<}

vervulden; want ook zy was, even als Landerik, getroffen door de gelijkenis van den jongeling met haar beminden echtgenoot: ‘ga, Uddo! gy moogt thands uitrijden, zoo gy het verlangt: - maar verwijder u niet te veel van het slot: - en verzuim niet,’ voegde zy er naauwlijks hoorbaar by, ‘my dagelijks te komen verhalen, wat gy verricht en geleerd hebt.’ -
Hier gaf zy Uddo een teeken van zich te verwijderen, en wendde het gelaat om, ten einde haar ontroering te verbergen. Verheugd en verbaasd over den omkeer, die in zijn lot had plaats gehad, en, met de gewone onbezorgdheid der jeugd, er minder aan denkende om de redenen van Bertradaas goedgunstigheid uittevorschen, dan om daar van een goed gebruik te maken begaf zich de jongeling naar het benedenplein, waar hy een rijpaard ten zijnen gebruike getoomd en gezadeld vond, terwijl de stalmeester der Gravin zich bereid verklaarde hem te vergezellen. Blijmoedig steeg Uddo in den zadel, en reed zoowel dezen, als de volgende dagen, van den stalmeester of van Landerik vergezeld, de omliggende velden rond, terwijl hy van de lessen zijner leermeesters een zoo goed gebruik maakte, dat hy hen weldra in de rijkunst op zijde streefde, zoo niet overtrof. Ook verzuimde hy niet, zich in den wapenhandel te oefenen, en spoedig was hem het gebruik van den degen en de strijdakst gemeenzaam en toonde hy zich even bedreven in het vellen eener lans als in het hanteeren van dolk of korten bijl, terwijl zich al wie met hem omging niet slechts over

{==207==} {>>pagina-aanduiding<<}

zijn vlugheid verwonderde maar ook over de kracht, welke hy meer en meer ontwikkelde en welke zijn jaren te boven scheen te gaan.
Het eenige, wat den jongeling, wien overigens niets ontbrak, en die schier geen wensch kon uiten zonder dien vervuld te zien, voortdurend bleef hinderen, was, dat het hem sedert den dag zijner komst niet was vergund geweest, Vanissa terug te zien. Al had hy de stoutheid durven nemen om gehoor by haar te vragen, hy ware daartoe wellicht te trotsch geweest; want hy kende en gevoelde den afstand, die hem van 's Hertogen dochter scheidde: en, na de diensten, welke hy haar bewezen had, begreep hy, dat een aanzoek van zijne zijde verkeerdelijk zonde kunnen worden uitgelegd, en den schijn zoude hebben, als wilde hy zich op die diensten doen voorstaan, en zich, met of tegen dank, aan haar opdringen. Maar zy, naar hy meende, zy had hem van haren kant niet moeten vergeten; zy had, zoo niet uit genegenheid, dan ten minste uit dankbaarheid hem by zich moeten ontbieden en hem een blijk geven, dat hy niet geheel uit haar geheugen was geweken: en nu niets meer van haar te vernemen, te moeten ondervinden, hoe hy haar zoo geheel onverschillig was geworden, dat was hard: dat bevreemdde en bedroefde hem.
Vanissa intosschen had haren beschermer niet vergeten: integendeel, de uren, welke zy met hem had doorgebracht gedurende die onrustvolle nacht in het moeras, de onversaagdheid, welke hy getoond had, de trouw, waarmede hy zich voor haar had willen

{==208==} {>>pagina-aanduiding<<}

opofferen, dat alles kwam zich dikwijls en levendig voor hare verbeelding vertoonen. Maar (wat vreemd scheen, en zich echter niet ongemakkelijk zoude laten verklaren), wanneer zy zich Uddo voor den geest bracht, dan was het meestal zoo als hy naast haar in het schuitje gelegen had, slechts door de dunne verschansing, welke het hooi aanbood, van haar gescheiden: en wanneer zy zóó aan hem dacht, dan voelde zy, dat zy bloosde en dat een zonderling, maar streelend gevoel haar hart met rasscher slagen deed kloppen. Met dat al, zy had niet naar hem gevraagd: die voortvarende onbedachtzaamheid, welke zy by hare aankomst op het kasteel getoond had, was geweken en een te voren by haar nog niet ontwikkeld gevoel van verlegenheid, of maagdelijke schaamte belette haar, naar Uddo te vernemen. Bertrada, altijd voorzichtig, en der kwaadsprekendheid geen voedsel willende geven, had van haren kant in Vanissaas tegenwoordigheid den naam van Uddo nimmer uitgesproken, en alles in 't werk gesteld, om een ontmoeting tusschen de beide jonge lieden te voorkomen. Zoo had zy, van den beginne af, onder voorwendsel van haar de eer te bewijzen, die aan haren rang toekwam, den regel ingesteld, dat Vanissa niet in de algemeene eetzaal, maar op haar kamer spijsde, waardoor zij Uddo niet te zien kreeg. Bovendien zorgde zy, dat Vanissa, wanneer zy uitreed, altijd een anderen kant werd heengeleid, dan dien, welken Uddo gegaan was: en daar de beide jonge lieden in ver van elkander verwijderde gedeelten van het slot gehuisvest waren, was het haar tot nog toe gelukt,

{==209==} {>>pagina-aanduiding<<}

elke, zelfs een toevallige ontmoeting, te voorkomen. Het noodlot had echter heslist, dat haar voorzorg eenmaal zoude verijdeld worden.
Eens op een morgen was Vanissa, door het schoone weer verlokt, vroeger dan gewoonlijk opgestaan en had zich aan het hooge vensterraam gezet, van waar zy den blik over de vlakte liet dwalen. Een geruimen tijd had zy in stille mijmering verdiept gezeten, toen zy een paar ruiters gewaar werd, die zich langzaam van het slot verwijderden. In den eenen herkende zy terstond den Valkenier; maar den anderen, die met zooveel zwier als vaardigheid zijn vurig ros bestuurde, wist zy volstrekt niet te huis te brengen.
- ‘Kunt gy my ook zeggen, Maria!’ vroeg zy tot de jonge maagd, die haar door Bertrada was afgestaan, om, nevens Wella en Tietburga, de dienst, by haar te vervullen: ‘kunt gy my ook zeggen, wie die wakkere ruiter is, die zoo net te paard zit en zoo behendig met het dier weet om te gaan? Ik herinner my niet, hem ooit hier ontmoet te hebben.’ -
- ‘Herkent gij hem niet, Jonkvrouw?’ vroeg Maria, verwonderd: ‘herinnert gy u den koorknaap niet meer, die met u gekomen js?’ -
- ‘Gy schertst,’ - zeide Vanissa: ‘maar ja,’ hernam zy naar een aandachtige beschouwing: ‘hy is het zelf. Heeft hy een erfenis gedaan of een rijk huwelijk, dat hem in staat gesteld heeft, de monnikspij tegen een zoo ridderlijken dosch te verruil len?’ -
Maria glimlachte en vertelde, voor zoo verre, het

{==210==} {>>pagina-aanduiding<<}

haar bekend was, aan Vanissa, wat de Gravin ten behoeve van Uddo had gedaan.
Vanissa luisterde en zweeg; maar den volgenden morgen zat zy op hetzelfde uur weder voor het raam te gluren, en zoo ook den dag daarna: en beide reizen konden de juffers met een verborgen lach waarnemen, hoe zy den jongeling naoogde. Den derden morgen rees zij vroeg op en toen, overluid de opmerking makende, dat het weer buitengemeen gunstig en de wegen droog en hard waren, gelastte zy Maria, den stalmeester te gaan boodschappen, dat zy wenschte uitterijden.
- ‘Hoe!’ zeide deze verwonderd: ‘verlangt de Jonkvrouw reeds zoo vroeg in het veld te gaan?’ -
- ‘Ja,’ antwoordde Vanissa, haar geheime verlegenheid achter een glimlach verbergende: ‘gyweet, ik ben de eerste geweest, die den Christenknaap op een paard gezet heb, en ik wil hem geluk wenschen met zijn vorderingen in de rijkunst.’ -
Maria poogde tegenwerpingen te maken; maar Vanissa was nog zoo zeer niet veranderd, dat zy zich van een eenmaal genomen besluit zoude hebben laten afbrengen. Weldra was zy op het binnenplein en zat in den zadel op hetzelfde oogenblik, dat Uddo den stal uitreed.
- ‘Gy schijnt my geheel vergeten te hebben,’ zeide zy, zich by den jongeling voegende, die op haar gezicht tot achter de ooren bloosde: ‘maar in den voorspoed verwaarloost men zyn oude kennissen. Wat mij betreft, mijn geheugen is beter, en ik wensch eens te zien, of gy het besturen van uw rijdier hebt

{==211==} {>>pagina-aanduiding<<}

aangeleerd, sedert myn witte hengst u byna tandeloos had gemaakt.’ -
Uddo bloosde nogmaals by deze toespraak, en, na de blanke hand gekust te hebben, welke zy hem met minzame bevalligheid toestak, volgde hy haar de hoofdpoort uit, terwijl Landerik en een paar dienaars achter hen reden.
Vanissa liet in den beginne haar paard stappen en vermaakte zich, met Uddo te laten verhalen, hoe hy den tijd sedert zijn komst aan het kasteel had doorgebracht: toen gaf zy haar verlangen te kennen, dat hy zijn rijkunst zoude toonen, en beide vlogen op een gezwinden draf, over de vlakte, hun paarden gedurig meer aanzettende en al sneller en sneller voor uit rakende, tot dat zy eindelijk hun dienaars, wier paarden minder goed ter been waren, op een geruimen afstand achter zich lieten. Op eens werden zy op eenigen afstand een appelgraauw paard gewaar, dat, slechts met een bundel of zak beladen, dwars over de vlakte stoof.
- ‘Ziedaar een fraai paard, dat zijn ruiter afgeworpen heeft,’ zeide Uddo.
- ‘Laat ons trachten het aan te houden,’ zeide Vanissa: ‘het ware jammer, indien het verloren raakte.’ -
En nu renden de jongelieden onder een vrolijk gelach de vlakte op, met de bedoeling om aan het vreemde paard den weg af te snijden; maar hoe groot was hun verbazing, toen zy, naderbij komende, aan weerskanten van het dier een paar lange spille beenen zagen hangen, en aldra bespeurden, dat

{==212==} {>>pagina-aanduiding<<}

hetgeen zy voor een zak hadden aangezien, het verschrompeld lichaam, van den ruiter was. Deze had hen van zijn kant ook gemerkt: maar scheen niet van voornemen, nadere kennis met hen te maken: althands hy wendde haastig den teugel, verwijderde zich in vollen galop, en raakte weldra achter een boschjen, dat hem aan hun gezicht onttrok.
- ‘Het ware dwaasheid, hem verder te volgen,’ zeide Uddo, zijn paard eindelijk inhoudende: ‘hy is ons te veel vooruit, en wy zouden gevaar kunnen loopen, zoo ver te komen, dat Landerik en de overigen ons spoor kwijt raakten. Reeds zie ik hen niet meer.’ -
- ‘Indedaad!’ zeide Vanissa, ‘wy zijn ver genoeg gegaan. Het spijt my toch,’ vervolgde zy lagchende, terwijl zy den teugel wendde en in een langzamen stap de terugreis aannam, ‘dat wy die zonderlinge figuur niet hebben kunnen inhalen. Wie of hy wezen mag? Hy scheen wel, zelfs zwierig gekleed, en zijn paard was fraai, en goed getoomd.
- ‘Zoo hy hier in de buurt woont,’ zeide Uddo, ‘zal de edele Bertrada hem voorzeker kennen; want wie hem eens gezien heeft, kan hem later onmogelijk vergeten. Intusschen, ik weet niet waarom, maar zijn overhaaste vlucht op onze nadering wekt eenige bezorgdheid by my. Ik ben altijd beducht voor de gevaren, die gy zoudt kunnen loopen.’ -
- ‘En voor wien zoudt gy bevreesd zijn?’ vroeg Vanissa: ‘Everhard heeft het land verlaten, en van Bertradaas vrienden heb ik niets te schromen.’ -

{==213==} {>>pagina-aanduiding<<}

Alzoo pratende vervolgden zy langzaam hun weg? om hun vermoeide paarden weder op adem te doen komen, toen een groote, fraaie hond op eens achter hen kwam aanrennen, en luid blaffende om hen heen sprong. Vanissa hield een oogenblik stil om het wakkere dier beter te beschouwen; maar de bezorgde Uddo zag om zich heen en bemerkte een tweeden ruiter, die uit hetzelfde boschjen, waarachter de eerste verdwenen was, kwam aangereden. Hy raadde hierop Vanissa aan, haar paard in den draf te zetten en den onbekende te ontrijden; maar deze laatste, waarschijnlijk wenschende hen in te halen, spoorde zijn ros te sterker aan en bevond zich weldra achter hen. Vanissa, zulks bespeurende, en niet willende, dat men den spoed, dien zy gemaakt had, aan vrees zoude toeschrijven, liet haar paard weer stappen; maar nu volgde de vreemde ruiter haar voorbeeld en, zijn hond terugroepende, bleef hy, insgelijks stapvoets, achter hen rijden. Toen dit een geruimen tijd alzoo geduurd had, begon het de Jonkvrouw te verdrieten, die echter haar geheime vrees niet wilde toonen door om te zien maar Uddo, haar ongenoegen bemerkende, verzocht, haar, inmiddels haar weg te vervolgen terwijl hy zelf zijn paard rechts om deed keeren en alzoo dea nieuw aangekomenen den weg versperde. Deze toomde van zijn kant mede zijn ros in en beschouwde Uddo Yan ’t hoofd tot de voeten met een tergende nieuws-gierigheid.
- ‘Hebt gy een boodschap aan ons, mijn vriend?’ vroeg Uddo: ‘of,’ vervolgde hy geen antwoord

{==214==} {>>pagina-aanduiding<<}

bekomende: ‘moet gy denzelfden weg uit als wy? wees dan zoo goed, vooruit te rijden en ons niet als onze schaduw te volgen.’ -
De ruiter haalde de schouders op; maar gaf noeg geen antwoord.
- ‘Of,’ vroeg Uddo, het eenvoudig gewaad van den vreemdeling beschouwende: ‘zijt gy wellicht een dienaar van dat wanschapen gedrocht, ’t welk ons zoo even op dien appelgraauwen schimmel ontmoet is, en heeft uw Heer u gezonden om ons te bespieden?’ -
- ‘Ik, de dienaar van Goliath!’ riep de onbekende, met een spottenden lach: ‘voorwaar! ziedaar een kluchtige veronderstelling.’ -
- ‘Wie zijt gy dan, in één woord?’ vroeg Uddo, vergramd: ‘het is de dochter van Hertog Godfried, die zich ginds verwijdert: en uwe tegenwoordigheid is haar lastig.’ -
- ‘En wie zijt gy zelf?’ vroeg de ruiter: ‘gy, die dus alleen uitrijdt met de dochter des Hertogs en het woord voert in haar naam?’ -
De toon, waarop de vreemdeling sprak, had iets zoo bijtends, en tevens lag in de uitdrukking van zijn gefronst voorhoofd en van zijn doordringend oog iets zoo gebiedends, dat Uddo een kortstondige verlegenheid gevoelde; weldra echter herstelde hy zich: ‘ik zie niet in,’ zeide hy, ‘dat ik aan een onbekende rekenschap verschuldigd ben.’ -
- ‘Misschien,’ antwoordde deze, den onderlip verachtelijk omkrullende: ‘spaar dien hoogen toon en antwoord my. Hoe is uw naam?’ -

{==215==} {>>pagina-aanduiding<<}

- ‘Uddo,’ antwoordde de jongeling, zijns ondanks zwichtende voor het overwicht, dat een vreemdeling op hem uitoefende.
- ‘Uddo de koorknaap!’ zeide deze; ‘ik dacht zoo: voorwaar een fraaie medgezel voor de dochter des Hertogs: het werd tijd, dat ik kwame. En die dwaze Bertrada veroorlooft zulke onbetamelijkheden!’ -
- ‘Onbeschaamde!’ riep Uddo: ‘nog eens, wie zijt gy, die u verstout van de eerbiedwaardige Gravin op zulk een wijze te spreken?’ -
- ‘Ik zeg niets, dan waartoe ik recht heb,’ hernam de onbekende, terwijl hy den hond streelde, die gedurende het gesprek van hem was afgeloopen, en nu, pijlsnel teruggekeerd, vrolijk tegen hem opsprong: ‘wy hebben gevonden wie wy zochten, Trolld!’ zeide hy: en het vermoeden van uw vriend Goliath was gegrond. Maar waar blijven die luiaarts nu?’ -
Indien Uddo nog eenigen twijfel had kunnen koesteren omtrent de inzichten des onbekenden, dan zouden deze laatste woorden hem overtuigd hebben, dat hy een zendeling van Everhard voor zich zag.
- ‘Uw gespuis zal te laat komen,’ zeide hy: ‘de Jonkvrouw is wellicht reeds op het slot terug en ik ga haar aldaar tegen uwe bedoelingen waarschuwen.’ -
- ‘Blijf!’ riep de vreemdeling, met een donderende stem: ‘en zie slechts om: het is noodeloos, dat gy haar daar gaat opzoeken. Zij komt reeds van zelve terug.’ -
Uddo zag om: en indedaad, Vanissa, die Lande-
{==216==} {>>pagina-aanduiding<<}
rik en de overigen ontmoet had, kwam, over het achterblijven van Uddo ongerust, in vollen teugel met hen aangereden.
- ‘Nu zult gy een toontjen lager dienen te zingen,’ zeide Uddo, terwijl zij naderden, tegen den vreemdeling: ‘en een kerker op het slot zal u afleeren, de Gravin te beleedigen en der Jonkvrouw lagen te leggen. Hier, mijn vrienden! helpt my, dien man te knevelen.’ -
Onder het uitspreken dezer woorden drong hy op den ruiter aan; maar deze, zijn hond, die reeds tegen het paard van Uddo opvloog, terug roepende, sloeg de armen over elkander en berstte in een zoo spottend gelach uit, dat de jongeling den opgeheven arm weder zakken liet en hem met verbaasdheid aanstaarde. Zijn verwondering steeg nog hooger, toen hy zag, dat Vanissa, nader by gekomen, zich van het paard liet glijden, en met den uitroep: ‘mijn vader!’ voor den vreemdeling nederknielde.
- ‘Ik hoor schoone dingen van u, meisjen!’ zeide Godfried, haar met een ontevreden blik aanziende: ‘en gy houdt de eer van uw geslacht voortreffelijk op. - Wie zijt gylieden?’ vroeg hy toen, zich tot de volgers van Vanissa wendende.
- ‘Dienaars van de edele Gravin Bertrada,’ antwoordde Landerik, verwonderd opziende.
- ‘Knevelt my dien onbezonnen knaap,’ zeide Godfried, op Uddo wijzende.
- ‘Wy ontfangen alleen bevelen van onze meesteres,’ zeide Landerik, terwijl de beide anderen elkander besluiteloos aanzagen.

{==217==} {>>pagina-aanduiding<<}

- ‘By de eer mijner moeder!’ riep Vanissa: ‘Vader! die jongeling was de redder mijns levens.’ -
- ‘Ik weet het,’ zeide de Hertog, op een gestrengen toon: ‘ha! daar zijn eindelijk mijn ruiters. Waar zijt gy zoo lang gebleven?’ vroeg hy, zich met een ontevreden blik naar Goliath keerende, die met een zestal gewapenden van achter het boschjen kwam aangereden.
- ‘Indien gy een dwaas uw bevelen geeft,’ zeide Goliath, ‘moet gy niet verwonderd zijn, dat wijshoofden aan de echtheid daarvan twijfelen: ik heb lang genoeg werk gehad, eer ik aan een half dozijn van die snaken kon beduiden, dat gy hen in ernst noodig hadt.’ -
- ‘Genoeg!’ zeide Godfried: ‘bindt dien jongen goudvink daar.’ -
- ‘Mijn vader!’ riep Vanissa, op een half smekenden, half verwijtenden toon; maar reeds hadden de Noormannen zich meester gemaakt van Uddo, die zoo versteld was over deze onverwachte ontmoeting, dat hy zich buiten staat bevond, niet slechts om eenigen, in allen gevalle nutteloozen, tegenweer te bieden, maar zelfs om een woord te zijner verschoning in te brengen.
- ‘En gy, vervolgde Godfried, tegen Bertradaas dienaars: ‘gy kunt terugkeeren en melden aan uw meesteres wat hier gebeurd is. Zegt haar, dat ik haar op het Steenen Huis verwacht: daar zal zy my rekenschap komen geven van haar gedrag. Het is thands noodeloos, dat ik zelf by haar ga. Kom Vanissa! opgestegen, wy moeten van hier.’ -

{==218==} {>>pagina-aanduiding<<}

- ‘Vader!’ zeide zy, terwijl zy schreiende aan het bevel voldeed: ‘moet ik u zoo weder ontmoeten? Niet een welkomstgroet, niet een kus voor uwe dochter, na een zoo lange afwezigheid.’ -
- ‘Mijne dochter!’ herhaalde de Hertog met bitterheid: ‘ik erken haar niet meer als zoodanig, sedert zy den naam van haar huis geschandvlekt heeft door haar oneerlijken minnehandel.’ -
- ‘Ik!’ riep Vanissa, verontwaardigd: ‘wie heeft my aldus durven belasteren?’ -
- ‘Stil!’ bromde Godfried, op de ruiters wijzende, die met Uddo vooruit reden: ‘zorg slechts, dat deze u niet hooren; elk heeft er den mond vol van: zelfs Gisela heeft het vernomen, en haar broeder zal thands ook weinig geneigdheid gevoelen om de liefste van een koorknaap te huwen. Maar kom! woorden genoeg verspild: laat ons aanrijden, anders bereiken wy de voorde niet in tijds’ -
Dit zeggende, gaf hy zijn ros de sporen, en, te gelijk den teugel van Vanissaas paard vattende, draafde hy met haar Uddo en zijn geleide vooruit. Schier ademloos en geheel verslagen reed zy aan zijne zijde zonder een woord te kunnen vinden tot haar verdediging, zoo zeer had die onverdiende beschuldiging haar getroffen. Ook Godfried zweeg; maar hy kon zich intusschen niet weerhouden van by wijlen een oog op zijn dochter te slaan, welke hy in geen zes jaren had gezien: en zes jaren op den leeftijd van Vanissa maken een belangrijk verschil: ‘Zij is groot en schoon geworden,’ dacht hy by zich zelven: ‘en ik ben niet zeker, dat ik haar herkend

{==219==} {>>pagina-aanduiding<<}

zoude hebben indien zy my niet genoemd ware geweest. En de knaap is goed gebouwd ook en wel van den tongriem gesneden; maar des te gevaarlijker is hy, en ik moet my van hem ontdoen, zoo, ras ik van al de omstandigheden onderricht ben. Het bevreemt my niet, dat zy behagen in hem gevonden heeft; en had zy Prins Hugo gekend, het zoude my nog minder verwonderen. Ik ben dwaas geweest, dat ik haar by mijn moeder gelaten heb, die beter geschikt is om een bende krijgsvolk dan een jonge deern te regeeren.’ -
Terwijl hy aldus aan zijn gedachten als aan zijn paard den teugel vierde, waren zy het reeds meermalen genoemde boschjen omgereden en deed zich by het omslaan van den hoek een der groote wegen, welke op de Maas aanliepen, aan hen voor, en op dien weg een aanzienlijk reisgezelschap, hetwelk langzaam zijn tocht in de richting naar de rivier vervolgde. Het was de stoet van Godfried, van welken hy zich had afgescheiden, toen Goliath, die in stede van by de overigen te blijven, er vermaak in schepte van rechts of links af te dwalen, hem was komen boodschappen, dat hy op de vlakte een paar jongelieden had ontmoet, waarvan de beschrijving onmiddelijk aan den Hertog vermoeden deed, dat het zijn dochter met den koorknaap wezen zoude.
In het midden van een talrijk gevolg, uit hofbedienden en vrouwen, ruiters en voetvolk, vrijen en dienstbaren bestaande, reed Godfrieds bekoorlijke gade in een soort van koetswagen, met ossen bespannen. Welgevulde kussens, in dubbelden getale

{==220==} {>>pagina-aanduiding<<}

op de zitbank verspreid, beveiligden haar tegen de schokken, welke de hobbelige weg haar mocht veroorzaken. Twee van haar staatjuffers waren tegenover haar gezeten en een zestal forsche ruiters reed aan weerszijden van den wagen, op welken een tweede volgde, waarin zich de beide dochtertjens van Gisela met haar dienstmaagden bevonden.
Op eens deed de stem van Godfried het rijtuig zijner echtgenoot stil houden: en in een oogenblik bevond hy zich met Vanissa aan haar zijde.
- ‘Ziehier een jonge zwerfster, die ik u breng, en aan wie gy wel een plaats zult kunnen inruimen,’ zeide Godfried, terwijl hij een wenk gaf aan Vanissa, om af te stijgen en in den wagen te stappen: ‘Vanissa! zie hier uwe moeder, aan wie gy den eerbied zult bewijzen, dien zy recht heeft van u te vorderen.’ -
- ‘Hoe!’ zeide Gisela, nadat zy den zwijgenden groet van Vanissa, die bevend naast haar nedergleed, met een lichten hoofdknik bëantwoord had: ‘is deze uwe dochter? En van waar is die zoo op eens uit de lucht komen vallen? - Maar zie, Jonkvrouw! daar rijdt uw vader weer terug, zonder my te woord te staan. Wilt gy dan zoo goed zijn, my die vreemde ontmoeting te verklaren.’ -
- ‘Mevrouw!’ zeide Vanissa, met een gebroken stem: ‘ik bid u, vraag my niets: mijn vader zal...’ hier beletteden bittere tranen haar, verder te gaan: en het gelaat met de beide handen bedekkende, wendde zy zich, luid snikkende, van Gisela af.
- ‘By onze Lieve Vrouw!’ zeide deze: ‘ziedaar

{==221==} {>>pagina-aanduiding<<}

een wonderlijk geval, en de Hertog had my zulk een gezelschap kunnen besparen; - maar ik wil toch weten....’ en meteen stak zy het hoofd uit het portier, om te zien of zy niemand zoude ontdekken, die in staat ware het gebeurde op te helderen. Op eens werd zy Goliath gewaar, die, zijn zotskolf boven 't hoofd zwaaiende, dapper vooruit reed aan 't hoofd van eenige ruiters, in wier midden een welgekleede, maar wapenlooze en geboeide jongeling reed.
- ‘Wie is die schoone knaap?’ vroeg zy, verrast, en met dat gevoel van belangstelling en deernis, hetwelk een vrouwenhart op het zien van Uddo gevoelen moest: ‘en wat kan hy misdaan hebben? Weet gy iets van hem af, Jonkvrouw?’ - Vanissa gaf geen antwoord, maar snikte nog luider.
- ‘Alles wordt hoe langer hoe raadselachtiger,’ zeide Gisela, en wenkte Goliath, zich by haar te vervoegen.
- ‘Wie is die knaap?’ vroeg zy, toen de dwerg naast het rijtuig gekomen was.
- ‘Een gevangene, dien ik op de heide, hier dicht by, heb gemaakt,’ antwoordde Goliath met trotschheid: ‘by Sint Momus! het was een schoon feit, en zoo mijn neef Hakon, die ginds op zijn paard zit te dutten, het verneemt, zal het hem stof verschaffen tot een ellenlang gedicht.’ -
- ‘Ik vraag u niet naar uwe heldendaden,’ hernam Gisela, met ongeduld: ‘hoe is zijn naam, en wat heeft hy verricht?’ -
- ‘Ziedaar,’ antwoordde Goliath, ‘een punt, waarover ik breedvoerig zoude kunnen uitweiden;

{==222==} {>>pagina-aanduiding<<}

maar dewijl ik, gelijk u, Nicht Gisela! bekend is, nooit iets anders als louter waarheid vertel, zal ik my vergenoegen u te zeggen, dat ik er niets van weet. ‘Grijp hem!’ heeft neef Godfried tegen my gezegd: en ik heb hem gegrepen.’ -
- ‘Gy weet dus niets: - en wat zal zijn lot zijn?’ -
- ‘Hm!’ antwoordde de nar, rondziende: ‘hooge boomen zijn hier schaarsch; anders...’ -
- ‘O Mevrouw!’ zeide Vanissa, hy het hooren dezer taal eensklaps het hoofd oprichtende en schreiende voor de voeten van Gisela nedervallende: ‘zoo gy eenigen invloed op mijn vader hebt, bezig dien dan, ik bid, ik smeek er u om, ten behoeve van dien armen knaap. Hy was het, die my uit de handen mijner vijanden redde: hy heeft geen kwaad bedreven, en, wat de laster ook zegge’ (hier verborg zy haar gelaat in Giselaas schoot), ‘hy heeft van den kant des Hertogs geen straf verdiend, maar belooning.’ -
- ‘Gy neemt zijn party met groote warmte, meisjen!’ zeide Gisela: ‘en ik begin nu te gissen, wie de jongeling is, voor wien gy mijn voorspraak inroept. Nu! wees gerust: ik zal met uw vader spreken; want ik wil niet ontkennen, dat hy ook mijne belangstelling wekt. Ga zitten, droog die tranen, welke niet - geschikt zijn om u bevalliger te maken, en toon een vrolijker gelaat: althands zoo gy wilt, dat ik uw gezelschap op prijs stelle, want ik heb een afschuw van menschen, die eeuwig jammeren en klagen. Zie! Goliath zal naast ons rijden en u wat opvrolijken.’ -

{==223==} {>>pagina-aanduiding<<}

Maar de invallen en kwinkslagen van Goliath misten deze reis hun doel, en vervrolijkten Vanissa niet, die, schoon eenigzins opgebeurd door de belofte van Gisela, noch het gevaar, dat Uddo liep, noch hetgeen de laster ten haren opzichte verspreid had, vergeten kon, en in een treurige houding zitten bleef, haar best doende om de tranen, welke by voortduring in haar oogen welden, te bedwingen en den mond tot een pijnlijken glimlach te vertrekken. Gisela, altijd opgeruimd en zorgeloos, beschouwde haar van ter zijde met een opmerkzamen blik, en haar eigenliefde was niet weinig gestreeld, toen zy eindelijk de zoo lang geduchte vergelijking tusschen zich zelve en Vanissa maakte, die, men moet het bekennen, zoo als zy thands, met rood bekreten oogen, hangend hoofd en bleeke trekken daar neder zat, slechts een schaduw van haarzelve vertoonde en sterk afstak tegen haar bloeiende, bevallige, vergenoegde stiefmoeder. De slotsom van Giselaas beschouwing was, dat zy een grootere welwillendheid jegens Vanissa gevoelde, dan wellicht het geval ware geweest, indien haar ijdelheid by de vergelijking zich gekrenkt had gevoeld. Zy nam dan ook zoo om het jonge meisjen te believen, als uit medelijden met Uddo, de gelegenheid waar, dat zy het rijtuig verlieten, ten einde de Maas overtegaan, om zich by Godfried te vervoegen en ten voordeele van den knaap te spreken; doch, gelijk wy nader zien zullen, het was deze reis met een weinig goeden uitslag.
Terwijl de hier boven verhaalde gebeurtenissen

{==224==} {>>pagina-aanduiding<<}

plaats grepen, had Bertrada niet zonder ontevredenheid vernomen, dat de jongelieden te zarnen waren uitgereden, en overlegde zy de maatregelen, om zulks in 't vervolg te voorkomen, toen de Proost van Thorn onverwachts terug keerde en gehoor by haar verzocht. Hetgeen hy haar mededeelde was van dien aart, dat Bertrada met een vrolijk hart en oogen, die van zaligheid schitterden, het vertrek verliet, waar het onderhoud had plaats gehad, en zich naar een plat op den muurwal begaf, vanwaar men het uitzicht op den landweg had, ten einde van daar de terugkomst der beide jongelieden af te wachten. Lang reeds had zy daar met ongeduld heen en weder gewandeld, toen een stofwolk de nadering van ruiters verkondigde. Met verdubbelde opmerkzaamheid keek Bertrada uit; maar, hoe zy ook tuurde, zy werd onder de terugkomenden noch Vanissa, noch Uddo gewaar, en de drift, waarmede de dienaars hun rossen aanspoorden, scheen te kennen te geven, dat er iets gewichtigs was voorgevallen. Een angstig voorgevoel bekroop haar. Zy klom af en ging naar buiten: daar trad haar Landerik tegen, die reeds van 't paard gestegen was.
- ‘O Sint Huibert! welk een ongeluk!’ zeide deze, zoodra hy haar zag: ‘daar is de oude Noorman gekomen en heeft ze beiden medegepakt. Ja! ik dacht wel, dat ons kwaad boven 't hoofd hing: er heeft sedert drie dagen al een uil op den oosterstoren gezeten.’ -
- ‘Maar wat is er dan gebeurd?’ vroeg Bertrada.

{==225==} {>>pagina-aanduiding<<}


- ‘Die arme Uddo! en zy zullen niet veel omslag met hem maken ook: althands de oude keek vry grimmig.’ -
- ‘Uddo!’ gilde Bertrada: ‘wat is hem overkomen?’ -
- ‘Gebonden naar 't Steenen Huis gevoerd: zoo zy hem onderweg niet opknoopen; want zy stellen hun strafoefening zelden lang uit.’ -
- ‘Strafoefening! - Opknoopen!’ herhaalde Bertrada, stamelend: ‘mijn God! wat heeft de arme knaap gedaan?’ -
- ‘Ja, behoeft men iets gedaan te hebhen, om door die beulen te worden mishandeld. Zoo veel is zeker, dat de oude Godfried recht vergramd scheen op den knaap, en op zijn dochter niet minder.’ -
Bertrada stond eenige oogenblikken als versteend: en toen, als iemand, die een vast besluit heeft gevormd: ‘naar het Steenen Huis, zegt gy: ik ook, ik ga derwaart: Maria! Rodgar! een paard! - een draagkoets! - maakt alles tot de afreis gereed! Er moet geen oogenblik verloren worden.’ -
- ‘By alle Heiligen! wees niet te haastig, Mevrouw!’ zeide Landerik: ‘dat gy een paard laat zadelen, is goed en verstandig; maar, verre van er mede naar het Steenen Huis te rijden, zoude ik in uwe plaats hier dadelijk de Maas oversteken, het beestjen uit al zijn macht naar de voorde aan den Rhijn doen draven en een veilige wijkplaats zoeken by den Markgraaf van Saxen. 't Is voorwaar geen zaak, den wolf te tarten in zijn kuil.’ -
- ‘Hoe!’ riep Bertrada: ‘gy, gy zijt het, Lan-
{==226==} {>>pagina-aanduiding<<}
derik! die my den raad geeft, van laf te vluchten, en den woesten Godfried den meester te laten spelen over ...’ hier brak zy plotselings af, als Vreesde zy, te veel te hebben gezegd: zy verbleekte, en zoude nedergevallen zijn, indien zy niet in tijds de steenen borstwering, die langs den ingang liep, had aangevat.’ -
- ‘Ja Mevrouw!’ antwoordde de trouwe dienaar, de schouders ophalende! ‘het doet my zelf leed genoeg van den braven jonkman, die my eens zoo wakker het leven heeft gered; maar gy zijt mijn genadige meesteres, en by Sint Huibert! uw welzijn moet my boven alles ter harte gaan.’ -
- ‘Neen! dat moet het niet,’ riep Bertrada: ‘wat zegt mijn belang, in vergelijking van dat van den knaap? En wat geef ik om het leven, wanneer het zijne bedreigd wordt!’ -
- ‘Hoe!’ vroeg de Proost, die, inmiddels genaderd zijnde, het laatste gedeelte van het gesprek gehoord had, en een onvoorzichtige uitdrukking der Gravin wilde voorkomen: ‘denkt gy dan, vriend Landerik! dat uw meesteres eenig gevaar kan loopen aan het Steenen Huis?’ -
- ‘Gevaar!’ herhaalde de Valkenier: ‘wanneer die boze Noorman zegt, dat zy er komen moet om rekenschap te geven van haar gedrag, zoo beduidt zulks iets meer in den mond van Godfried dan een bloot verzoek om koeken met gerstebier te komen nuttigen. Neen voorwaar! wie hy op zulk een wijs ter verantwoording roept, die mag blijde zijn, er heelshuids af te komen. En dan had hy zulk een

{==227==} {>>pagina-aanduiding<<}

kwaadaartig gezicht, toen hy my die boodschap gaf. Laat u raden, Mevrouw! en zoek liever een wijkplaats by den Markgraaf.’ -
- ‘Ik ben my niets kwaads bewust,’ zeide Bertrada: ‘en ik schroom niet om aan Godfried alle rekenschap te geven, die hy vorderen kan, en mijn gedrag... rampzalige, die ik ben, kan ik het wel verklaren? Maar om 't even: hier betaamt geen redeneering: ik moet er heen, zonder te onderzoeken, of zulks my al dan niet zal baten. Volgt mijn last: binnen een uur, eerder nog, zoo 't mogelijk is, moeten wy reisvaardig zijn.’ -


XV.

Ofschoon in de groote zaal van het Steenen Huis nog die zelfde somberheid heerschte, waarvan wy vroeger hebben gewach gemaakt, de teekenen van macht en statigen zwier, welke eertijds aldaar Olwina omringden, waren er niet meer te vinden. Geen lijfwachten hielden er langer post langs de wanden: geen hofbedienden stonden meer om haar zetel geschaard; - maar, schoon van haar vroeger aanzien verstoken, toch wist de weduwe van Harold, in meer beperkten kring, den eerbied en het ontzach te vorderen, waar zy aanspraak op maakte. In 't midden van haar Juffers gezeten, en ijverig bezig aan het vervaardigen van een dier omslachtige tapijtwerken, welke aan de vrouwen in die eeuw een levenslange bezigheid verschaften, herinnerde zy meer dan ooit

{==228==} {>>pagina-aanduiding<<}

aan de oudste der Nornen, bezig om met haar zusteren den levensdraad der stervelingen te weven Onder het voortzetten van haar arbeid, was het echter aan haar opmerkzaamheid niet ontgaan, dat de torenwachter geblazen had en dat kort daarna een hoefgetrappel over de slotbrug weerklonken had.
- ‘Hebt gy dat gehoord!’ vroeg eene der jonkvrouwen aan haar buurjuffer; ‘daar schijnt bezoek te komen.’ -
- ‘Er was een tijd,’ zeide Olwina, ‘toen niemand zich zoude verstout hebben, buiten verlof van Olwina die brug te laten vallen; - maar het Steenen Huis is niet meer geworden dan een herberg, waar de kinderen der grimma herna zoowel als de zonen der Franken of de Christenpapen in- en uitgaan, gelijk zy in de hut van een Frieschen dorper zoude doen. Het is alleen het bloed van Harold, dat van den algemeenen regel wordt uitgesloten.’ -
Terwijl zy sprak, had zich binnen de muren van het slot een meer en meer toenemend gedruisch en gewoel doen hooren: deuren en poorten werden met haast ontsloten en met geweld dicht geslagen: voetstappen dreunden door de gewelven en wapenen rammelden, als van krijgsknechten die snel in 't geweer loopen. Naauwelijks was dit rumoer een weinig bedaard, of er ontstond weer een nieuw gerucht van paarden en wagens op het benedenplein: toen hoorde men de aangekomen gasten blijkbaar in aanzienlijken getale het slot doorkruissen, en zich verspreiden om elk zijn post of verblijf te zoeken: de algemeene beweging begon langzamerhand te verwin-
{==229==} {>>pagina-aanduiding<<}
deren en men vernam weldra niet meer dan enkele stemmen, wanneer er hier of daar aanwijzingen gevraagd of bevelen werden gegeven. Op eens deden zich in de nabijheid der groote zaal een schaterend gelach en vrolijke vrouwenstemmen hooren: sedert Vanissaas vertrek een vreemd verschijnsel op het Steenen Huis. De juffers zagen elkander met verbazing aan, en men bespeurde, hoe Olwina, die by al het vorige rumoer in schijn onverschillig gebleven was, met verontwaardiging opzag, terwijl haar oog gloeide, en haar lippen beefden. Maar moeilijk te schetsen ware de toorn, die haar beving by het onverwachte schouwspel dat zich thands vertoonde. Eene der deuren der zaal ging open: een groote hond, op wiens rug een zonderling toegetakeld persoontjen gezeten was, kwam binnen, holde de zaal dwars over en verdween weer door de open gaandery aan de overzijde: eenige lagchende vrouwenkopjens vertoonden zich te gelijken tijd aan de deur, waardoor deze verschijning gekomen was; doch werden, waarschijnlijk door het zien van Olwina verrast, haastig weer teruggetrokken. Toen deed zich een zware voetstap hooren en een mannengedaante trad met langzame schreden binnen.
- ‘Ik had voor 't minst verwacht,’ zeide Olwina, ‘dat men mijn eenzaamheid zoude eerbiedigen en de plaats waar ik my ophoude niet tot een doortocht voor narren en ijdel vrouwvolk zoude bezigen. En wie is hy, die ginds onaangemeld tot my treedt?’ -
- ‘Ik ben het, Moeder!’ zeide Godfried, terwijl hy, met de armen over elkander geslagen, naderkwam.

{==230==} {>>pagina-aanduiding<<}

- ‘Ik ken u niet,’ zeide de oude vrouw, hem met een donkeren blik aanziende.
- ‘Ik wist, Moeder!’ zeide de Hertog, ‘dat uw jaren hoog geklommen waren en dat uw vermogens begonnen te verzwakken; - maar ik dacht, dat gy voor 't minst den zoon van Harold nog herkennen zoudt.
- ‘De zoon van Harold!’ herhaalde zy: ‘wie is de onbeschaamde, die zich aldus durft noemen? Voorwaar, geen zoon van Harold zoude zich doen aanmelden door een wanstaltigen dwerg en een hoop ijdele vrouwen.’ -
- ‘Het was de Hertogin met haar stoet, die gy gezien hebt,’ zeide Godfried, op een onverschilligen toon. ‘Zy is haar reisgewaad gaan afleggen; zoodra zy gekleed is, zal ik u aan haar voorstellen.’ -
- ‘Spreekt gy waarheid?’ vroeg Olwina: ‘hebt gy in de daad de Frankische vrouw in het huis uws Vaders gebracht? Maar ik moest er my op verwachten, na de vertooning, welke ik hier gezien heb.’ -
- ‘Gisela is jong en vrolijk,’ zeide Godfried, de schouders ophalende: ‘en haar stoet is zulks gelijk zy. Hindert u zulks, het wordt u niet belet een afgezonderd verblijf te betrekken, waar niemand uw eenzaamheid storen zal.’ -
- ‘Is het werkelijk Godfried, dien ik hoore?’ vroeg Olwina: ‘maar waarover verwonder ik my? Wat kon ik anders van hem verwachten? Hy, die zich niet geschaamd heeft, zijn moeder als een onnut en onbruikbaar meubel ter zijde te stellen, heeft het

{==231==} {>>pagina-aanduiding<<}

kinderlijk ontzach natuurlijk sints lang uit zijn boezem verbannen.’ -
De Noorman zag onverschillig rond, als hoorde hy het verwijt zijner moeder niet, terwijl deze, zonder hem verder met een blik te verwaardigen, haar bezigheid voortzette. Op dit oogenblik trad Vanissa binnen, die sedert haar komst op het slot door Gisela was alleen gelaten, en nu, door angst gejaagd, haar vader kwam zoeken. Treurig en verlegen zag zy rond; het was of de donkere zaal sedert haar vertrek een nog naargeestiger voorkomen had gekregen. Zy vermande zich echter, trad met een langzamen stap naar haar grootmoeder toe, en kuste haar de hand.
- ‘Zijt gy weer terug, Juffertje?’ vroeg Olwina, met een koelen blik.
- ‘Gy ziet het, Moeder!’ zeide Godfried: ‘maar wees gerust, gy zult de last niet meer hebben van haar te bewaken: het is niet meer aan uwe zorg, dat ik haar toevertrouw.’ -
- ‘Zy heeft mijne zorg niet meer noodig,’ hernam Olwina, ‘sedert gy uw vriend Ravening hebt gevonden om die op zich te nemen: en voorwaar! hy heeft zich treffelijk van zijn taak gekweten! Onder die bescherming was zy gewis veiliger dan onder de mijne.’ -
- ‘Gy hadt haar voorzeker liever aan die van uw lieveling Everhard opgedragen!’ zeide Godfried met bitterheid.
- ‘Everhard werd haar eenmaal door Godfried zelf tot echtgenoot beschoren,’ zeide Olwina: ‘en

{==232==} {>>pagina-aanduiding<<}

zoo het waar is, dat hy het was, die haar op den weg heeft willen ontvoeren...’
- ‘Zoo hy het was!..’ herhaalde Godfried, met een schamperen lach.
- ‘Zoo deed hy niet meer,’ vervolgde Olwina, ‘dan zijn recht handhaven, en verschoonde hem de liefde, welke hy haar toedroeg: in allen gevalle was hy beter dan de kloosterknaap, met wien zy later heeft rondgezworven.’ -
Godfried voelde dit verwijt en wierp een gramstorigen blik, eerst op Olwina, en vervolgens op zijn dochter. Deze verbleekte; doch de verontwaardiging, welke de uitdrukking harer grootmoeder by haar verwekt had, zegevierde over haar bedeesdheid; en, met den toon van een gekrenkt gevoel, zeide zy: - ‘Indien het Uddo is, dien gy bedoelt, Grootmoeder! dan betaamt het my, u te zeggen dat hy zoo min uwe verachting verdient, als de smadelijke behandeling, hem door mijn vader aangedaan.’ -
- ‘Zwijg!’ zeide Godfried: ‘en schaam u. Begeef u naar uw vertrek en vertoon u daar buiten niet zonder mijn verlof. Gy zult mijn bevelen nader vernemen.’ -
Vanissa boog het hoofd en begaf zich met loome schreden naar de deur: daar gekomen, bleef zy staan, wendde zich om, keerde terug en viel haar vader te voet. Be fierheid, die het gevoel van gekrenkte waardigheid by haar had doen ontstaan, was gebroken: schreiende vouwde zy de handen en smeekte: - ‘Genade voor den armen Uddo.’ -

{==233==} {>>pagina-aanduiding<<}

- ‘Hy zal sterven,’ zeide Godfried, op een koelen toon.
- ‘Maar wat heeft hy toch verricht om des doods schuldig te zijn? of moet hy gestraft worden, om dat hy my de eer en het leven heeft gered?’ -
- ‘Hoordet gy niet?’ zeide Godfried, ‘wat uw grootmoeder zoo even sprak? en zoo als zy, zoo durft de geheele waereld over de dochter van Godfried en haar verachtelijken minnaar spreken. En is hy niet strafbaar genoeg, die tot zulke gesprekken aanleiding geeft? Nog eens, zijn vonnis is geveld.’ -
- ‘En, zoo gy hem doet sterven, zal dan ieder niet gelooven, dat de laster waarheid is?’ -
- ‘Is het u dan onbekend,’ hernam haar vader, ‘dat Godfried van zijn eenmaal genomen besluit om lief noch leed terug komt?’ -
- ‘Welnu!’ hernam Vanissa: ‘dan zal ik weten, wat ik te doen heb:’ - en meteen oprijzende, veegde zy haar tranen weg en verwijderde zich.
Godfried beet zich de lippen en oogde haar een wijl zwijgend na: toen wendde hy den blik weder naar Olwina, en sprak:
- ‘Gy zijt de oorzaak van alles, Moeder! gy hebt my overgehaald om dien nietigen Everhard tot schoonzoon te kiezen: of liever gy zelve hebt die verloving beschikt: en nu is het uwe schuld, zoo de laster zich aan mijn dochter hecht en Prins Hugo wellicht zijn verbindtenissen verbreekt.’ -
- ‘Ware dit mijn werk,’ zeide Olwina, ‘ik zoude my er in verheugen, want ik weet, wat die verbindtenissen met de Franken aan ons huis hebben

{==234==} {>>pagina-aanduiding<<}

gekost; maar neen! gy zelf hebt u alles te wijten: gy hebt den zoon uws broeders, het hoofd van uw huis, beleedigd, verstooten, uit zijn erf gejaagd om vreemden te believen: en ziedaar de gevolgen. - Maar hoor mijne woorden, Godfried! de laatste wellicht, die ik tot u spreken zal, en laten zy indruk maken op uw gemoed. Het is gedaan met het Huis van Halfdan, tenzij gy terugkeert van den dwazen weg, dien gy bewandelt.’ -
- ‘En wat wildet gy, dat ik deed?’ vroeg Godfried met een spottenden lach: ‘wat heeft uw hooge wijsheid besloten?’ -
- ‘Ik wil, dat gy die Frankische vrouw verstoot: dat gy tot de eerdienst uwer vaderen terugkeert, en alle vriendschap met die bedriegelijke Christenen laat varen! dat gy u met Everhard verzoent en hem uw dochter tot gade schenkt: dat gy...’ -
- ‘Dat ik in 't kort in alles uwen wil doe: dat ik door u deze landen en my zelf op den koop toe bestieren laat? Is het zoo niet, Moeder? Neen by Vali! dat gebeurt niet. Gy meent nog altijd tot den knaap te spreken, die voor uw opgeheven vinger sidderde, en gy vergeet, dat de knaap tot man is gegroeid en dat zijn hairen grijs geworden zijn. Reeds lang genoeg, te lang zelfs heb ik u hier meesteres gelaten. Ik had al vroeger moeten bedenken, dat hooge ouderdom aan kindschheid grenst. Ergert u hetgeen hier plaats heeft, welaan! niets belet u naar Noorwegen te gaan: daar kunt gy de graven onzer voorvaderen opzoeken en er bezweringen op doen en tooverrijmen zingen, tot gy er zelve in

{==235==} {>>pagina-aanduiding<<}

neerstort. Hier is uw rol uitgespeeld: en ik althands wacht lessen van niemand meer.’ -
Dit gezegd hebbende, wendde hy zich om en verliet de zaal.
- ‘Is het waarlijk zoo ver gekomen?’ zeide Olwina by zich zelve, terwijl zy langzaam oprees en de zaal verliet: welaan! dan zij ook de band geheel verbroken, die my nog aan den onwaardige hechtte. De Asen eischen een offer! - het zal hun niet onthouden worden.’ -
In haar slaapvertrek gekomen, liet zy vernemen, of Hakon met Godfried was teruggekeerd: en weldra stond de grijze Skald voor haar oogen.
- ‘Welnu?’ zeide zy, hem met een donkeren blik aanziende.
De grijzaart haalde de schouders op:
‘De ooren van Harolds zoon zijn voor de liederen des Skalds gesloten,’ zeide de door Godfried gekrenkte dichter, ‘en zijn hart door eigenwaan verblind.’ -
- ‘Ik had het u voorspeld,’ zeide Olwina: ‘en is het u ook reeds bekend, dat, wellicht morgen reeds, de weduwe van Harold, uit dit slot verdreven, als een zwerfster zal genoodzaakt zijn rond te dolen en om een bete broods te bedelen?’ -
- ‘Gy?’ riep Hakon verbaasd uit.
- ‘Ik zelve! Of waant gy, dat ik laag genoeg zoude wezen, om de gunst des onwaardigen te koopen, door my voor die Frankische vrouw te vernederen?’ -
- ‘Ik heb veertig jaren lang uw brood gegeten,’

{==236==} {>>pagina-aanduiding<<}

zeide Hakon, ‘en ook thands zal ik u niet verlaten. Wat lot u ook te beurt valle, de oude Skald zal het met u deelen.’ -
- ‘Hoor!’ zeide Olwina: ‘ik ken uw verknochtheid. Zoo ik genoodzaakt word van hier te gaan, zal geen leidsman my welkomer zijn dan gy; - maar het is een ander bewijs van trouw, dat ik vooraf van u verwacht. Hakon! is uw hand nog zoo vast als zy het was, toen het bloed der jeugd u door de aderen stroomde?’ -
- ‘Laat het huis van Halfdan haar dienst eischen, ’ zeide Hakon: ‘en zy zal niet beven.’ -
- ‘Dan is het genoeg,’ hernam Olwina: ‘gy herinnert u onze samenkomst in de nacht, welke uw vertrek van hier voorafging: gy weet, wat de wil der Asen bepaald heeft en welk bloed moet vloeien. - Nog eer de zon gerezen is moet hun besluit over Godfried volbracht zijn.’ -
Hakon stond eenige oogenblikken als versteend van verbazing. Toen richtte hy het hoofd met fierheid omhoog, en den arm uitstrekkende: ‘Olwina!’ zeide hy: ‘deze hand heeft nimmer het zwaard geheven, dan wanneer een vijand gewapend tegen my overstond. Zoo vele jaren hebt gy Hakon gekend: en het is aan hem, dat gy een moord durft voorstellen? - En welk een moord? dien van den zoon des mans, die mijn weldoener was! - Eischt gy bloed, zoo neem het mijne: ik heb het voor u over, tot den laatslen droppel toe; maar dat van Harolds zoon is my heilig. - Uw geheim blijft in

{==237==} {>>pagina-aanduiding<<}

mijn boezem besloten; maar van dit oogenblik ben ik Godfrieds beschermer.’ -
En, zonder antwoord af te wachten, keerde hy zich om en verliet het vertrek.
- ‘Ook hy ontvalt my,’ zeide Olwina, by zich zelve, na een wijl met verkropten spijt voor zich neder te hebben gezien: ‘ook hy, op wien ik zoo vast had gebouwd. Wie zal my thands bijstand bieden, nu Hakon my den zijnen weigert? - Zou misschien... ja! dit nog beproefd! Het is het eenige middel, dat my overblijft: en met snelheid dient het te worden aangewend, eer Godfried achterdocht krijgt en mijn oogmerk geheel verijdelt.’ -
Dan, de ontwikkeling van ons verhaal vordert, dat wy de ontaarte moeder haar heillooze voornemens laten bepeinzen ten einde ons bezig te houden met de gevaren, welke Uddo boven 't hoofd hingen.
Indien Godfried niet, gelijk anders wel van hem te verwachten ware geweest en ook overeenkwam met de zeden van dien tijd, toen een vonnis onmiddellijk door de ten uitvoerlegging werd opgevolgd, indien hy den armen Uddo niet terstond had laten opknoopen, het was, omdat hy nog bevorens uit zijn mond eenige nadere bijzonderheden omtrent zijn betrekking met Vanissa wenschte te vernemen. Hy was dan ook op het punt, om na den afloop van den avondmaaltijd, zich naar de gevangenis des jongelings te begeven, met oogmerk om hem aldaar zelf te ondervragen, toen hem geboodschapt werd, dat Bertrada op het slot was aangekomen. Dit bracht eenige wijziging in zijn voornemen te weeg: hy be-
{==238==} {>>pagina-aanduiding<<}
sloot, eerst haar te hooren, en gaf last, dat niemand hun onderhoud zoude storen. Weldra verscheen zy in zijn tegenwoordigheid, naauwlijks hy machte om voort te treden, en door den vromen Proost, die haar vergezeld had, ondersteund. Als een verwezene, die haar vonnis wacht, bleef zy voor Godfried staan en was in de eerste oogenblikken niet in staat, een woord uittebrengen. Godfried, zonder van zijn zetel op te rijzen, beschouwde haar een poos met een scherpen blik, en toen, met den voet een houten zitbank naar haar toe stootende, gaf hy haar te kennen, dat zy plaats kon nemen. Zy gleed, meer dan zy zitten ging, op het bankjen neêr en toen, de handen op de borst drukkende, als wilde zy het kloppen van haar hart tot zwijgen brengen, zag zy hem aan met een smekenden blik.
- ‘Ziedaar dan,’ zeide Godfried, na haar een wijl te hebben aanschouwd, ‘ziedaar de belooning voor de bescherming, die ik u geschonken, en voor het vertrouwen, dat ik in u gesteld heb. By mijn zwaard, Bertrada! van wie ik dit verwacht zoude hebben, van u voorzeker het minst. Maar voorzeker! dwaas is hy, die op een vrouw bouwt.’ -
De toespraak van Godfried, hoewel verre van vleiend en op een alles behalve minzamen toon uitgesproken, was echter min gestreng dan Bertrada verwacht had, en gaf voor 't minst te kennen, dat de Noorman haar vroeger achting had toegedragen, en wellicht ook daarom geneigd zoude zijn haar een gunstig oor te leenen. Hetgeen haar het meest ontrustte, was, dat zy by haarzelve gevoelde, eenige

{==239==} {>>pagina-aanduiding<<}

rechtvaardiging noodig te hebben; want, door Uddo niet terstond na zijn herstelling weg te zenden, had zy werkelijk voedsel gegeven aan den laster. Zy besloot daarom, af te wachten, waarvan Godfried haar betichten zoude en haar woorden daarnaar te regelen.
- ‘Ik weet niet,’ zeide zy, op den minzamen toon, die haar eigen was, ‘dat ik ooit uw bescherming onwaardig geworden ben of uw vertrouwen misbruikt heb.’ -
- ‘Hoe!’ zeide Godfried: ‘wanneer gy duldt, dat mijne dochter onder uwe oogen een minnehandel aanknoopt met een onbekenden knaap? - maar voor 't minst zal ik zorgen, dat uw troetelkind zich niet lang verhoovaardige op de gunsten, die hy genoten heeft. Eer de zon weer gerezen is, zal hy opgehouden hebben te leven.’ -
‘Om aller Heiligen wil!’ riep Bertrada, terwijl een doodelijke bleekheid haar gelaat bedekte en het bloed haar naar het gelaat terugvloeide.
‘Gij schijnt veel belang in dien knaap te stellen,’ zeide Godfried, eenigzins verwonderd en den doordringenden blik op haar vestigende.
- ‘Ik!’ herhaalde Bertrada: ‘nu ja! - en waarom zoude hy my geen belang inboezemen? Is hy niet hulpeloos en ongelukkig? en zoude die reden alleen niet genoegzaam zijn? - Maar neen,’ vervolgde zy, ziende dat haar voorgeven weinig indruk op den Noorman maakte, althands op zijn gelaat geen verandering te weeg bracht: ‘gy zult zoo wreed niet zijn: wat de laster ook zeggen moge die knaap heeft niets misdaan. Gy zijt hem eerder belooning

{==240==} {>>pagina-aanduiding<<}

schuldig dan straf. Bedenk! hy was de redder uwer dochter. Zonder hem ware zy de prooi van Graaf Everhard geworden.’ -
- ‘En wiens prooi werd zy thands? - Graaf Everhard voor 't minst was haar in rang en afkomst gelijk; - maar een gemeene outerknaap!..’ -
- ‘Hy verdiende een kroon, zoo men den moed alleen beloonde,’ zeide Bertrada: ‘maar nogmaals, Godfried! gy dwaalt omtrent hen beide. Zy hebben elkander op mijn slot naauwlijks ontmoet, en zeker, hem is het nimmer in de hersenen opgekomen, zijn gedachten tot uw dochter te verheffen.’ -
- ‘Wel mogelijk!’ - zeide de Hertog: ‘maar die lichtzinnige deerne heeft zich tot hem verlaagd.’ -
- ‘Dat is onwaar,’ riep Bertrada, met vuur: ‘ik bezweer het u, het is onwaar.’ -
- ‘Of wel,’ vervolgde Godfried, ‘het is mijn Nicht geweest, die hen aan elkander heeft zoeken te koppelen. Wie heeft dien wulp in zijde en laken gestoken, alsof hy een hofknaap ware? Wie heeft hem paarden verschaft, en toegelaten, dat hy met mijn dochter uitreedt? - Voorwaar! gy zult my toch de getuigenis mijner oogen niet willen betwisten. Nog twijfelde ik; maar toen ik hen beide vertrouwelijk zag aankomen, toen moest ik wel gelooven, dat het gerucht niets te veel had vermeld.’
- ‘Hun ontmoeting was toevallig,’ zeide Bertrada: ‘overigens heb ik den jongeling behandeld, gelijk ik veronderstelde, dat Godfried den redder zijner dochter in mijne plaats behandelen zoude.’ -

{==241==} {>>pagina-aanduiding<<}

- ‘Gy hebt my dan verkeerd bëoordeeld,’ zeide de Hertog, op een koelen toon.
- ‘Wat zal u de dood van dien knaap baten,’ zeide de Proost, terwijl hy nadertrad: ‘Hertog! gy kent my en weet dat ik het immer wel met u en de uwen gemeend heb: ik ben overtuigd, dat hy niets gedaan heeft, waarom hy des doods schuldig zoude zijn. Laat zijn bloed niet neerkomen op mijn hoofd; want ik ben het geweest, die hem ter kwader ure heb hier gevoerd. Laat hem met my trekken naar het klooster, dat hy nooit had moeten verlaten. Daar zal hy blijven en den Heer voor u bidden.’ -
- ‘Hy zal niet met u trekken,’ zeide Godfried: ‘hy zal hier zijn straf ondergaan, en ten voorbeeld strekken, dat Godfried geen hoon ongewroken laat.’ -
- ‘Om Gods wil! herroep die woorden!’ riep Bertrada, terwijl zy in radelooze angst voor den Noorman nederknielde: ‘zeg dat hy leven zal, dat gy hem my... neen... dat gy hem den vromen Proost terug zult geven.’ -
- ‘Uw smekingen zijn ijdel,’ zeide Godfried: ‘maar welk belang drijft u toch, dat gy u zoo ver voor dien nietigen knaap verlagen kunt.’ -
- ‘Welk belang?’ vroeg Bertrada, terwijl zy schreiend de handen wrong: ‘welk belang ik stel... in mijn zoon!’ -
- ‘In uwen zoon!’ herhaalde Godfried met de uitdrukking der hoogste verbazing.
- ‘Ja,’ zeide Bertrada, oprijzende en het hoofd met fierheid opheffende: ‘hy is mijn zoon en ik

{==242==} {>>pagina-aanduiding<<}

ben trotsch op hem: waarom langer verzwegen wat toch eenmaal moest gezegd worden? En thands, wees edelmoedig Godfried! Reeds genoeg heeft het huis van Tietbold van den haat der Noren geleden. Gy zult in hem het laatste overschot der Teisterbantsche Graven niet doen vergaan.’ -
- ‘Uddo uw zoon!’ herhaalde Godfried: ‘maar gy misleidt my. Wie zoude aan zulk een opgeraapte vertelling geloof kunnen slaan?’ -
- ‘Wie, die geloof zoude weigeren,’ riep Bertrada: ‘wanneer een moeder overtuigd is? - Vraagt gy bewijzen? Zie mijn tranen. Zoude ik die voor een onbekende storten? Hoor, wat u de eerwaarde Proost verklaren kan, die hem uit de kerk te Xanten redde; spoor den zwervenden monnik op, die hem derwaart gebracht had: aanschouw den jongeling zelf: zie, hoe hy, in gelaatstrekken, in spierkracht en moed, mijn Tietbold evenaart, en - zoo er dan nog twijfel in u overblijft, zeg dan vry, dat Bertrada een elendige bedriegster is.’ -
- ‘De zoon van Tietbold!’ zeide de Hertog, terwijl hy peinzend voor zich heen zag. Voorwaar! die knaap is meer te vreezen dan ik dacht! Dan nu besef ik de reden uwer handelwijze,’ vervolgde hy, Bertrada plotslings weer in de oogen ziende: ‘gy oordeeldet, dat Godfrieds dochter een goede partij voor uwen zoon zou wezen en daarom hieldt gy hen samen by u en moedigdet hun gemeenzaamheid aan. Nu eerst zie ik, dat in uw gedrag meer schranderheid lag opgesloten, dan ik bevorens vermoedde.’ -
- ‘Gy miskent my,’ zeide Bertrada: ‘nimmer

{==243==} {>>pagina-aanduiding<<}

hebben dergelijke gedachten in mijn ziel geheerscht: en het is eerst sedert gisteren, dat ik het geheim zijner geboorte weet.’ -
- ‘Eerst sedert gisteren?’ -
- ‘Het was der Gravin onbewust, zoo wel als my,’ zeide de Proost: ‘wy koesterden slechts een vermoeden, hetwelk door een gesprek, dat ik drie dagen geleden met den monnik Alkenmard had, zich bevestigd heeft. Graaf Tietbold had, in dagen van twist en strijd, zijn kind aan Vader Alkenmard, zijn toenmaligen biechtvader, toevertrouwd, en naar Xanten doen voeren. Doch juist deze voorzorg was noodlottig; want die plaats werd by een inval der zeeschuimers verwoest. My gelukte het, den my onbekenden knaap te redden, terwijl Vader Alkenmard hem verloren waande, en...’
- ‘Alkenmard!’ herhaalde Godfried, nadenkend: ‘is dat die gevloekte handlanger van den Markgraaf niet, die hier rondzwerft om het volk tot opstand aan te zetten? Dan voorwaar is morgen het geval reeds door geheel Friesland bekend. - En - weet de knaap het geheim zijner geboorte?’ -
- ‘Hy kan het zelfs niet gissen,’ antwoordde Bertrada, hem met angst aanziende.
- ‘'t Is wel! - laat my alleen. Neen, blijf gy hier, Priester! Ik moet u nog over dit geval onderhouden. Voorwaar! die zaak wordt ingewikkeld. - Verwijder u, Bertrada: men zal u ergens huisvesting aanwijzen.’ -
- ‘En, mijn zoon?’ vroeg zy, de handen smekend opheffende.

{==244==} {>>pagina-aanduiding<<}

- ‘Zijn lot is nog onbeslist: - ga - en wee u, zoo gy een woord van het gesprokene over uw lippen laat komen.’ -
Op dit oogenblik deed zich een hoorngeschal aan de slotbrug vernemen en een hof dien aar kwam Godfried berichten, dat een renbode zich aanmeldde, met een zending belast van den Markgraaf Hendrik van Saxen.


XVI.

De kerker, waarin men Uddo by zijn aankomst op het Steenen Huis gebracht had, bevond zich in de uitgestrekte kelders van het slot, en kwam, even als de overige gevangenissen, op een lange, op zware kolommen rustende gaandery uit. Naauw en vochtig, leverde zy niet veel meer op, dan de ruimte welke hy noodig had om al zijn ledematen vrijelijk te bewegen. Drie groote vierkanten steenen, twee onder en een boven, trapsgewijze tegen den muur geklonken, waren de eenige zit- en legplaats tot gebruik van den gevangene bestemd: een zware ijzeren ring was daarboven bevestigd, waar de koord doorheen liep, die hem handen en voeten bond. Weinig opbeurend, als men denken kan, waren de gedachten, welke Uddo vervulden: Intusschen was het niet zoo zeer angst over de toekomst, welke hem kwelde, als wel begeerte om te weten, wat eigenlijk de reden was waarom hy den toorn van Godfried verdiend had; want, hoewel hy dien gedeeltelijk kon toeschrijven aan de trotsche taal, door hem tegen den Hertog, eer

{==245==} {>>pagina-aanduiding<<}

hy dien kende, gevoerd, hy had te veel verstand, om niet in te zien, dat de ontevredenheid van Godfried een andere, meer verwijderde aanleiding moest gehad hebben: die aanleiding echter, wat moeite hy zich ook gaf, wist hy volstrekt niet uit te vorschen. Alleen begreep hy, dat zy in verband moest staan met Vanissa; - maar wat zijn betrekking tot haar betrof, die was integendeel van zoodanigen aart, dat de Hertog hem, zoo hy meende, eerder dank verschuldigd was.
Uren waren reeds verloopen, en de flaauwe weerschijn van den dag, welke, door eene, met traliewerk en spinrag bezette opening in de gaandery vallende, van daar een schier onmerkbare schemering aan zijn verblijf mededeelde, had reeds voor een diepe duisternis plaats gemaakt. Niettegenstaande het aantal der bewoners van het Steenen Huis en het onmisbaar gedruisch dat daarvan het gevolg was, belette de dikte van het gewelf dat men iets hoorde van hetgeen boven plaats had, en vernam Uddo geen andere geluiden of bewegingen dan die, welke de talrijke rotten, met hem de eenige bewoners van dit somber verblijf, bij het uitvoeren hunner marschen en wendingen maakten. Op eens echter was het hem, als hoorde hy in zijn nabijheid een langzamen stap, gelijk die van iemand, die een trap afdaalt: hy luisterde een wijl; dan op het oogenblik, dat het gerucht vlak naast hem kwam, hield het op.
Een koude rilling doorliep zijn aderen: zoude het wellicht een afgezonden moorder zijn, die naast hem stond, gereed hem te treffen, zonder dat hy zelf kon

{==246==} {>>pagina-aanduiding<<}

nagaan, waar de slag of stoot van daan kwam. Vergeefs poogde zijn oog de duisternis door te dringen: vergeefs tastte hy om zich heen: vergeefs hield hy den adem in, om elk geluid, hoe flaauw ook, op te vangen: hy zag of bespeurde niets meer: - en op eens gebeurde er iets, dat hem het gehoorde vergeten deed en aan zijn gedachten een andere wending gaf; een deur kraakte in de verte en het gewelf werd plotslings verlicht.
Hy vermoedde in 't eerst, dat het de stokwaarder was, die hem zijn voedsel brengen kwam; maar de tred dien hy naderen hoorde, had iets zoo stelligs en afgemetens, dat hy dien geenszins kon rekenen toe te behooren aan den korten, dikken, loggen grijzaart, die hem hier gebracht had. Weldra werd hy uit zijn onzekerheid geholpen. Een lange gedaante, van top tot teen in een dichten mantel gewikkeld, en een lamp in de hand houdende, vertoonde zich voor hem: zij ontblootte het gelaat, en hy herkende Olwina. Met verbazing staarde hy haar aan en wachtte af, wat dit vreemd bezoek zou aanbrengen.
Olwina bleef hem een wijl zonder spreken en met opmerkzame aandacht beschouwen. Toen zette zy de lamp neer, leunde met de beide handen op haar staf en zeide, terwijl zy hem ernstig in de oogen zag:
- ‘Gy zijt dan die vermetele knaap, die het waagt, de oogen tot Godfrieds dochter op te heffen?’ -
- ‘Ik!’ was de eenige uitroep, dien de verwonderde jongeling in staat was te doen; want het

{==247==} {>>pagina-aanduiding<<}

gezegde van Olwina deed een licht voor hem opgaan, waar zijn brein voor duizelde. Nu was hem op eens alles klaar: de ontevredenheid van Godfried: zijn gevangenschap: de verlegenheid van Vanissa, toen zy samen gevonden werden: de zorg van Bertrada, om hen van elkaêr verwijderd te houden: - en - het gevoel van zijn eigen hart: ja! hy beminde, hy aanbad Vanissa: hy verdiende de straf, die hem ongetwijfeld beschoren was: de gramschap des Hertogs was gewettigd.
- ‘Uw vermetele onbezonnenheid ware de strengste kastijding waardig,’ vervolgde Olwina: ‘en toch...’ -
Hier zweeg zy een oogenblik en vestigde nogmaals den scherpen blik op Uddo.
- ‘En toch...’ herhaalde deze onwillekeurige, niet beseffende, waar de trotsche vorstin heen wilde.
- ‘Hebt gy moed?’ vroeg deze: ‘nooit won een lafaart de gunst der schoonen?’ -
- ‘Stel hem op de proef,’ zeide Uddo, met een verheugden blik: ‘of laten anders Ravening en de knapen van Graaf Everhard getuigen of my moed ontbreekt.’ -
- ‘Ik weet het,’ hernam Olwina: ‘hoor: Ik wil u redden: u in staat stellen, den prijs te winnen, die uw hart boven alles dierbaar is. Volg my.’ -
- ‘Zoo ik kon,’ zeide Uddo, op de touwen wijzende, waarmede hy gebonden was.
- ‘Daar is raad op,’ zeide Olwina, terwijl zy een offermes voor den dag haalde: ‘ik ben bereid uw banden te slaken; maar vooraf belooft gy te zullen volvoeren wat ik van u vorder.’ -

{==248==} {>>pagina-aanduiding<<}

- ‘Wat is het?’ vroeg Uddo: ‘ik verbind my slechts tot hetgeen ik weet te zullen kunnen uitvoeren.’ -
- ‘O! Het werk is licht,’ zeide Olwina: ‘één stoot, en het is gedaan.’ -
- ‘Een moord!’ - riep Uddo, verbleekende.
- ‘Gy wilt u wreken op hem, die u beleedigd heeft, niet waar!’ vroeg Olwina: ‘Welaan, hy rust hier boven, en hy moet niet weêr ontwaken!’ -
- ‘Wie? - van wien toch spreekt gy?’ vroeg Uddo, rillende.
- ‘Gy verstaat my dan nog niet? - Wie is het, die u in dezen kerker heeft doen werpen? - Wie is het, wiens leven alleen tusschen u en uw liefde staat.’ -
- ‘By alle Heiligen! Versta ik u? Hertog Godfried - Uw Zoon? - afschuwelijk!’ -
- ‘Hy is mijn zoon niet meer;’ zeide Olwina op een doffen toon: ‘hy heeft zelf den band verbroken, die tusschen ons bestond; maar dit is om 't even: zult gy mijn wil voldoen, ja dan neen?’ -
- ‘Vrouw!’ riep Uddo: ‘bedenk wat gy vordert! - Is dan alle menschelijk gevoel uit uw borst geweken? Zelfs de wolvin bemint haar jongen: moet gy, die reeds eenen voet in 't graf hebt, de eeuwigheid ingaan met zulk een euveldaad op uw geweten.’ -
- ‘Knaap!’ zeide Olwina: ‘spaar my het ijdel gesnap uwer monniken. De dochter der Noorsche vorsten heeft andere en hoogere plichten te vervullen dan die, waar uw priesters van droomen. Ik moet volvoeren, wat mijn godsdienst beveelt.’ -

{==249==} {>>pagina-aanduiding<<}

- ‘Dat moet wel een afschuwelijke godsdienst zijn, die den kindermoord gebiedt,’ zeide Uddo: ‘maar reken niet op mijne hulp: want de leer, die ik belijd, vervloekt den moordenaar.’ -
- ‘De daad komt voor mijne rekening,’ zeide Olwina: ‘gy zijt niet meer dan de arm, het bloote werktuig, dat mijne wraak volvoert.’
- ‘Kies dan andere werktuigen,’ zeide Uddo, zich omwendende: ‘ik stierf liever duizend dooden, eer ik de vrijheid op zulk een wijze kocht.’ -
- ‘Ik had gedacht, dat gy moed bezat.’ -
- ‘Niet tot een sluipmoord,’ zeide Uddo.
- ‘Wel! sterf dan in uw hardnekkigheid,’ zeide Olwina, zich omwendende: ‘het zal my aan geen helper ontbreken.’ -
- ‘Een oogenblik! eer gy gaat,’ zeide Uddo.
- ‘Bedenkt gy u?’ vroeg Olwina, aan den ingang stand houdende.
- ‘Ik bedenk,’ zeide Uddo, terwijl hy zich het voorhoofd wreef, als overlegde hy de zaak nogmaals by zich zelven; ‘ik bedenk, dat die moord, aan Godfried gepleegd, my het leven niet redden zoude.’ -
- ‘Een snel dravend ros voert u terstond mijlen van hier.’ -
- ‘Goed! - En Vanissa?’ -
- ‘Vanissa bemint u: zy kan nog eenmaal de uwe zijn.’ -
- ‘Zy zoude haar hand aan den moordenaar haars vaders reiken?’ -
- ‘Nimmer zal zy u als den dader kennen. - Nog eens, en voor 't laatst: wat is uw besluit!’ -

{==250==} {>>pagina-aanduiding<<}

- ‘Ik neem het aan,’ antwoordde Uddo, na zich bedacht te hebben: ‘maak slechts mijn banden los.’ -
- ‘Ik dacht zoo,’ zeide Olwina en trad nader; maar naauwlijks had zy de koord, die Uddoos armen vastbond, losgesneden, of de jongeling greep haar met een sterke vuist aan, ontweldigde zonder moeite het mes aan haar stramme vingeren, en knevelde haar met dezelfde banden, waarvan zy hem bevrijd had.
- ‘Zie zoo!’ zeide hy tegen de oude vrouw, die in haar woede geen woord vermocht uit te brengen: ‘nu zult gy vooreerst geen ander vinden om uw begeerte te doen:’ - en met deze woorden, de lamp opnemende, trad hy den kerker uit.
Hy bevond zich nu in de gaandery: voor hem, op eenigen afstand, was de deur, door welke Olwina was binnen gekomen. Hy naderde die; maar op het oogenblik, dat hy wilde beproeven of zy gesloten was, ging zy open. Hy deed een stap terug en bleef besluiteloos staan; maar hoe groot was zijn verbazing, toen iemand met een vluggen stap binnentrad, en hy Vanissa herkende.
- ‘Gy hier!’ riep hy, verbaasd terug tredende.
- ‘Stil!’ zeide zy: ‘ik kom u verlossen.’
- ‘Gij? Gij waagt het...’
- ‘En ben ik niet verplicht, u het leven te redden gelijk gy het mijne deedt. Maar de oogenblikken zijn kostbaar,’ vervolgde zy, zacht en snel sprekende en terwijl zy den mantel, waarin zy gewikkeld was, afdeed en om zijn schouderen wierp: ‘neem deze vermomming, boots mijn gang en houding na: de stokwaarder is suf en slaperig: hy zal niets be-
{==251==} {>>pagina-aanduiding<<}
merken: loop den trap op rechts, en volg den dienaar, dien gy in de gaandery hierboven vinden zult: hy zal u op een plaats brengen, van waar gy ongemerkt kunt buiten geraken. Eens uit deze wallen ontkomen, zult gy zelf voor uw veiligheid weten te zorgen. Vaarwel! - spoed u - en,’ voegde zy er met een naauwlijks hoorbare stem by: ‘denk somtijds aan Vanissa.’ -
- ‘En gy?’ vroeg Uddo.
- ‘Ik zal hier achterblijven: - doch bekommer u niet over my.’ -
- Gy hier blijven, u aan den toorn uws vaders bloot stellen. Onmogelijk! Tot dien prijs begeer ik mijn vrijheid niet.’ -
- ‘Stil toch! - mijn vader zal toornig zijn; doch, is zijn eerste drift bekoeld, dan zal hy tot betere gedachten komen en my dank weten, dat ik hem een moord bespaard heb.’ -
- ‘Een moord! - En waarom zoude hy my doen ombrengen? of liever, waarom zoude ik vluchten en het vermoeden op my laden dat ik schuldig ware? Hy zal my toch niet ongehoord doen sterven. Neen Jonkvrouw! bezig liever uw invloed, dat ik hem spreke: ik heb hem vreemde zaken te ontdekken. 't Is Gode bekend: er broeden vreesselijke ontwerpen op dit slot.’ -
- ‘Vergeefs! vergeefs!’ hernam Vanissa met angst op het gelaat: ‘uw dood staat vast, indien gy hier blijft.’ -
- ‘Het zij zoo!’ zeide Uddo: ‘ik ducht hem niet. God weet het, en gy ook, Jonkvrouw! dat ik

{==252==} {>>pagina-aanduiding<<}

niets misdreven heb, waardoor ik dien verdienen zoude; ofschoon...ach! u alleen kan ik het bekennen: ik ben niet geheel vry van schuld. -’
- ‘Niet geheel vry? En hoe dan?’ -
- ‘Neen! het is slechts sedert een oogenblik, dat ik myzelven ken. Ik heb in gedachten het kwaad bedreven, waarvan de laster my beticht: ja, ik, de elendige vondeling, ik heb tot de dochter van den trotschen Hertog het oog durven opheffen. Ik bemin u, Vanissa! thands mag ik u dit bekennen; - nu de dood my wacht. Laat deze verklaring uw gramschap wekken: ik verdien haar en zal ze geduldig dragen; maar ik kon haar niet terughouden. Laat my aan mijn lot over. Gy kunt zelve beöordeelen, of ik den dood niet moet verkiezen boven een elendig leven, dat my geen vooruitzichten meer kan aanbieden.’ -
- ‘Uddo! ongelukkige dwaas!’ zeide Vanissa, verward en verlegen: ‘is dit een oogenblik om van liefde te spreken. Vlucht, eer men ons verrasse. Vlucht en vergeet my: ik smeek er u om.’ -
- ‘Is 't mogelijk!’ riep Uddo: ‘en mijn bekentenis wekt uw gramschap niet: en gy blijft nog gezind, my te redden. - Gy schreit, Vanissa! zou ik werkelijk zoo gelukkig zijn, dat gy medelijden voor my koesterdet.’ -
- ‘Acht gy my dan ondankbaar?’ vroeg Vanissa, terwijl zy in tranen smolt en hem de hand toestak.
- ‘Is het een droom?’ riep hy, die aangeboden hand met drift aan de lippen drukkende: ‘O! dan wil ik leven! vluchten! strijden! my een naam ma-
{==253==} {>>pagina-aanduiding<<}
ken! - De fortuin begunstigt den stoutmoedige. Anderen voor my hebben zich roem en eer verworven, die vroeger arm en verlaten waren als ik. Wellicht, dat ik eenmaal met luister terugkeer, de dochter des machtigen Hertogs niet onwaardig. O laat my hopen... maar wat zeg ik? – vergeef mijn dwaze taal! ach! het is immers niet mogelijk!’ -
- ‘Stil! spreek toch zoo niet?’ zeide zy, hem de hand op den mond leggende: ‘het is thands alleen op uw behoud, dat gy moet denken.’ -
- ‘Ja! ik bedenk... maar nog een woord eer ik vertrek. Laat uw vader op zijn hoede wezen. De moord loert in 't duister. Een verborgen hand, die hy vertrouwt...’ -
- ‘Wat zegt gy?’ -
- ‘Zy, die hem het leven schonk, wil het hem weer ontnemen.’ -.
- ‘Mijn grootmoeder! Almachtige Hemel!’ -
- ‘Stil! waarschuw uw vader!’ -
- ‘Dat behoeft niet,’ zeide een stem, die uit den muur scheen te komen: ‘hy weet reeds alles.’ -
De beide jongelieden keerden zich verschrikt om en zagen Godfried, die van achter een der pijlers, waar het gewelf op rustte, te voorschijn trad.
- ‘Mijn vader!’ riep Vanissa, heel ontsteld.
- ‘Is het hier uwe plaats?’ vroeg Godfried, haar met een gestrengen blik aanziende: ‘betaamt het de dochter van Godfried, zijn dienaren om te koopen, en jonge knapen in hun kerker te komen opzoeken?’ -
- ‘Ja!’ antwoordde Vanissa, met drift. ‘Wan-
{==254==} {>>pagina-aanduiding<<}
neer het haar doel is, haar vader een onrechtvaardigheid te sparen.’ -
- ‘Ik zal niet onrechtvaardig zijn, wanneer ik u in uw vertrek doe bewaken, dewijl gy mijn bevel om het niet te verlaten in den wind slaat. - Stok-waarder! hier.’ -
De stokwaarder vertoonde zich aan de deur der gaandery.
‘Wie heeft u veroorloofd vrouwen hier in te laten?’ vroeg de Hertog.
De bevende grijzaart verontschuldigde zich door te zeggen, dat hy niet meende tegen zijn plicht te handelen door 's Hertogen moeder en dochter vry te laten binnengaan.
- ‘Moeder of dochter, om 't even,’ zeide Godfried, ‘ik alleen heb hier te bevelen. Gelei de Jonkvrouw naar haar vertrek en zeg dat men er wachters voor plaatse: en kom vervolgens de oude vrouw verlossen, die ijlhoofdig is geworden en zich zelve in gindschen kerker heeft vastgebonden. Men bewake haar in haar slaapsalet: gy verstaat my.’ -
De stokwaarder hoorde hem met bevreemding aan en vertrok met Vanissa. Toen wenkte Godfried den jongeling, hem te volgen, en, achter den pijler gaande, van waar hy te voorschijn gekomen was, steeg hy een in den muur verborgen wenteltrap op. Nu waren aan Uddo de stappen verklaard, die hy, toen hy in zijn kerker zat, had vernomen. Boven gekomen, stiet Godfried een deur open en beide bevonden zich in een klein en flaauw verlicht vertrek. De Hertog nam plaats en zag den jongeling een poos stilzwijgend aan.

{==255==} {>>pagina-aanduiding<<}

- ‘Bertrada misleidt my niet,’ zeide hy vervolgens, by zich zelven: de gelijkenis is onloochenbaar! - ‘Welnu!’ vervolgde hy overluid: ‘mijn dochter, dat voorbarig kind, beschuldigt my, dat ik onrechtvaardig ben. Ik wil u het tegendeel bewijzen, en daarom voer ik u hier. Verantwoord u.’ -
- ‘Ik ben reeds verantwoord,’ zeide Uddo, bedaard.
- ‘Hoe!’ -
- ‘Omdat Hertog Godfried vertrouwen genoeg in my stelt om zich alleen en onverzeld aan my te wagen.’ -
- ‘Te wagen! 't is waar, de oude vrouw heeft u een moordtuig verschaft. Hy antwoordt wel, de knaap, by Vali!’ -
- ‘Gy wist ook dit,’ vroeg Uddo.
- ‘Kind! - de muren hebben ooren, en de oude getrouwen van Godfried waarschuwen hem, wanneer er iets onbehoorlijks geschiedt. Ik ben over u te vrede: - gij hebt wel gesproken en gehandeld: - althands tegen de oude vrouw; - Wat uw taal tegen mijn dochter betreft, dat is kinderpraat, en als zoodanig wil ik dien met toegevendheid beschouwen. - Maar laat dit blijven. - Ik wil thands uw geheele wedervaren vernemen, en zien of het overeenkomt met hetgeen my van elders bericht is. - Gy hebt Vanissa vergezeld, toen zy met Ravening optrok, niet waar?’ -
Uddo antwoordde toestemmend, en gaf een omstandig verslag van den aanval, door Everhards makkers gepleegd, en van hetgeen er verders was

{==256==} {>>pagina-aanduiding<<}

voorgevallen. Godfried luisterde opmerkzaam toe, maakte geene aanmerkingen, maar vergenoegde zich, met nu en dan eenige inlichtingen te vragen. Toen het verhaal geëindigd was, bleef hy een oogenblik in een peinzende houding, en vroeg vervolgens:
- ‘Is het waar, wat my gezegd is, dat gy met de bloote vuist Ravening hebt doen nedertuimelen?’ -
- ‘Ik had een stuk hout in de hand,’ antwoordde Uddo, met zedigheid.
- ‘Om 't even!’ zeide Godfried, goedkeurend knikkende: ‘gy zoudt dan ook Graaf Everhard niet vreezen, indien gy hem met gelijke wapenen bevechten moest? ’ -
De oogen des jongelings glinsterden op dit denkbeeld: ‘al ware hy gewapend van top tot teen,’ zeide hy, ‘en al moest ik hem alleen met dit mes bevechten, ik zoude hem niet schroomen.’ -
- ‘Goed! hy heeft my heden door een renbode doen weten, dat hy aannam, zich met de wapenen in de hand, tegen elken kampvechter, dien ik verkoos, te zuiveren van alle schuld in den aanslag, op Vanissa gedaan. - Zoo gy wilt, zult gy de man zijn, die hem in 't krijt ontmoet.’ -
- ‘Ik!’ riep Uddo, met blijdschap: ‘gy zoudt die eer my waardig keuren?’ -
- ‘Ik twijfel aan uw moed, noch ook aan uw goeden wil,’ zeide Godfried; ‘maar hy verstaat het gebruik van lans en zwaard: en gy?’ -
- ‘Ik heb reeds eenige lessen van Landerik ontsangen’ -

{==257==} {>>pagina-aanduiding<<}

- ‘Wy zullen zien. Hier ligt een bijl. Beproef, of gy daarmede door deze tafel heen kunt houwen.’ -
Uddo zag hem eenigzins verwonderd aan; doch, de bijl opnemende, plaatste hy zich voor de tafel, die van het zwaarste eikenhout vervaardigd was. Toen hief hy het scherpe wapentuig met beide handen boven zijn hoofd, en deed het met zooveel geweld nederkomen, dat het ijzer de dubbele plank in tweëen spleet en tot aan den steel daarin bleef vastzitten.
- ‘Wel gedaan!’ zeide Godfried: ‘en nu, neem dezen knuppel, en beproef of gy my aan 't lijf kunt komen.’ -
Dit zeggende overhandigde hy hem een knoestigen stok, en, er zelf een nemende, viel by hem met kracht en vaardigheid aan. Uddo, naauwlijks wetende, of hy het vreemd gedrag des Hertogs voor ernst of scherts moest aanzien, bepaalde zich in den beginne tot het afweeren der slagen, die in toenemend aantal op zijn hals en schouders nedervielen. Toen dit echter een tijd lang had geduurd, begon hem het ongelijke spel te verdrieten, en werd hy op zijne beurt aanvaller. Terwijl dit tweegevecht duurde, en Godfried, spottende en tergende, de slagen zijns weerpartijders opving en er hem gestadig nieuwe toebracht, hoorde men het geroep van driftige stemmen op het portaal, en werd er met kracht tegen de deur gebonsd. De aandacht van Godfried werd hierdoor een oogenblik afgeleid, en Uddo, daarvan gebruik makende, bracht hem een zoo geduchten slag toe, dat de Hertog niet anders waande, of by kreeg het geheele dak op zijn hoofd.

{==258==} {>>pagina-aanduiding<<}

- ‘'t Is genoeg zoo,’ zeide hy, den stok wegwerpende, ‘nog eenen slag als deze, en gy hadt het loon verdiend, dat de oude vrouw u beloofd heeft. Nu, alles wel beschouwd, gy zult ook uw bekomst hebben aan dit spel: en wy dienen toch eens te zien, wie daar buiten staan. My dunkt! ik hoor de stem van Ravening.’ -
Naauwlijks had Godfried de grendels van de deur geschoven, of deze werd met drift opengestooten. Hakon en Ravening stoven binnen, beide met uitgetogen zwaard: de laatste sprong op Uddo los en zoude hem hebben neergehouwen, indien de Hertog zich niet tusschen hen had gesteld.
- ‘Laat af!’ riep Godfried: ‘zijt gy onzinnig, Ravening? wat beteekent dit rumoer?’ -
- ‘Hoe!’ zeide Ravening, verbaasd terugtredende: ‘hebben wy hier geen gevecht gehoord? Was Hakon my niet komen waarschuwen, dat er een aanslag op uw leven bestond?’ -
- ‘Ha!’ was het onze getrouwe Skald, die u waarschuwde!’ vroeg Godfried, terwijl hy, lagchend, Hakon op den schouder sloeg: ‘thands versta ik den zin der sombere liederen, welke hy, eenige uren geleden, aan de deur van mijn slaapzaal kwam zingen.’ -
- ‘Gy zult dan erkennen,’ zeide Hakon, ‘dat de profecy des zangers niet ydel was. Zelfs tot hier vervolgt u de moord.’ -
- ‘Dat de moord my bedreigde,’ zeide Godfried, ‘daarin hadt gy recht; ofschoon gy het in wat meer verstaanbare bewoordingen hadt kunnen

{==259==} {>>pagina-aanduiding<<}

uitdrukken. Maar, ik zie het duidelijk in, gy hebt de oude vrouw niet willen bezwaren.’ -
- ‘Genade!’ zeide Hakon, knielende, ‘genade voor haar, die u met haren melk heeft gevoed.’ -
- ‘Dacht ik het niet?’ zeide Godfried, ‘nu voorwaar! haar dood begeer ik niet; maar hier kan zy niet langer blijven: ik moet ten minste voor haar aanslagen veilig zijn. Nog heden moet zy naar Noorwegen vertrekken en derwaart zult gy haar heen voeren. Een vaartuig zal u naar Kinheim brengen; daar ligt aan den Rhijnmond een zeilschip ree. - Nu over dezen knaap gesproken! - Ravening! zie hier een jongen wildeman, dien ik u toevertrouw.’ -
- ‘My!’ herhaalde Ravening, verwonderd: ‘het aal dan zijn, om hem op te knoopen: anders begrijp ik niet...’
- ‘Niet om hem op te knoopen,’ vervolgde Godfried: ‘maar om hem naar het slot te Dorestat te voeren, waar hy zich onder uwe leiding, zoo geheim mogelijk, in den wapenhandel zal oefenen. Binnen zes of zeven dagen kom ik u opzoeken, en dan moet hy in staat zijn, den wakkersten ruiter uit den zadel te lichten. Nu! hoe staat gy my zoo zonderling aan te gapen? Zijt gij nog niet wakker, man?’ -
- ‘Daar twijfelde ik juist aan,’ antwoordde Ravening, terwijl hy den knaap met verbazing bleef aanstaren: ‘hoe! gy wilt, dat ik dezen...’
- ‘Uw onderricht mededeele,’ hernam Godfried: ‘ik kan hem aan geen beteren leermeester toevertrouwen.’ -
- ‘De jager,’ zeide Ravening, ‘poogt soms een

{==260==} {>>pagina-aanduiding<<}

jongen wolf te temmen, maar hij geeft hem niet aan de leiding van zijn ouden jachthond over. Draag uw last aan een ander op: my mocht het eens in den zin komen, de scherts in ernst te veranderen, en hem de hersens in te slaan.’ -
- ‘O ho! gy draagt hem nog altijd een kwaad hart toe, om den slag, dien hy u eens gegeven heeft. Die strekt u tot geen oneer, Ravening! en gy zult daarvan te eerder overtuigd zijn, wanneer gy verneemt, dat ikzelf er zoo even een van hem ontfangen heb, die niet minder welgemeend was. Kom! geef hem de hand en laat alles voor 't oogenblik vergeten zijn. Na tien dagen, indien gy nog op hem gebeten zijt, schenk ik u volle vrijheid, hem in 't strijdperk te dagen; maar thands behoort hy my nog.’ -
- ‘Maar ik hegrijp niet...’ -
- ‘Dat weet ik: en al poogde ik, u alles uit te leggen, ik twijfel er aan, of gy my heden nog wel begrijpen zoudt. Nog eenmaal, geef den knaap uw hand en laat de vete voor 't oogenhlik rusten. - En gy, Uddo! vergezel den Graaf waar hy u heen leidt; doch draag zorg, dat niemand u herkenne.’ -
Ravening stak, hoewel met tegenzin, zijn hand naar den jongeling toe, die zelf niet minder over Godfrieds handelwijs en diens zonderlinge keus verwonderd was. Toen wenkte Godfried hun toe, dat zy gaan konden.
- ‘Neen!’ mompelde hy by zich zelven, terwijl hij, na hun vertrek en zonder dat hy op Hakons tegenwoordigheid scheen acht te slaan, het vertrek met groote schreden op en neer ging; ‘neen, goede

{==261==} {>>pagina-aanduiding<<}

Ravening! gy noch iemand behoeft mijn geheime oogmerken te begrijpen: - die knaap is wakker en braaf, - maar des te gevaarlijker voor mijn rust. - Zijn dood in den kerker zoude de landzaten tegen my in 't harnas jagen; doch thands kan hy my nuttig zijn: hy ontsla my eerst van Everhard: - later moge hy toezien, hoe hy zich den verbitterden Ravening van den hals schuive. - Maar hoe! gy nog hier Hakon? - Waarop toeft gy?’ -
- ‘Wie verre streken bezocht heeft, moet veel te verhalen hebben,’ zeide Hakon: ‘wanneer ik in de valeien van Dovrefield zal teruggekeerd zijn, zullen de zonen van het Noorden zich om Hakon heen verzamelen, en hem vragen, hoe het Godfried, de zoon van Harold, maakt en of hy nog de vriend is der Franken? Wat moet ik hun dan tot antwoord geven? -
Godfried zag een wijl peinzend voor zich neer: toen schoof hy twee zetels naast elkander en zich in den eenen plaatsende, wenkte hy Hakon toe, den anderen te nemen. ‘Hoor!’ zeide hy vervolgens, op een vertrouwelijken toon: ‘gy gaat naar het land onzer vaderen terug; maar ik wil niet, dat de oude vriend van Halfdans huis onwaardige gedachten van my met zich neme, noch by onze landslieden my in een verkeerd daglicht stelle. Luister! ik wil u mijn gedrag verklaren, en de geheimste schuilhoeken van mijn brein voor u opensluiten. Gy hebt my van vadsigheid, van werkeloosheid beschuldigd; maar het is u niet onbekend, dat wanneer Ulfr den bodem der aarde met ijs bedekt, en de grond van kracht en

{==262==} {>>pagina-aanduiding<<}



werking ontbloot schijnt, die sluimering slechts dient, om, wanneer de lente daar is, de natuur met des te frisscher krachten te doen ontwaken. - Welnu! ook ik heb gesluimerd, zoo 't scheen; maar al werkte ik in 't verborgen, ik werkte daarom te zekerder. Mijn sints lang beraamde plannen zijn tot rijpheid gekomen: en binnen veertien dagen heeft de macht van dien suffen Keizer, wien ik door mijn trotschheid zelve in slaap gewiegd en alle vermoedens ontnomen heb, een slag ontfangen, waarvan zy zich niet zoo licht weer zal opbeuren. - Mijn leger staat tusschen Leuven en Elsloo, onder Siegfrieds bevelen, gereed om op te trekken en in 't hart van Neustriën te dringen. Terwijl laat Prins Hugo, uit Beyeren teruggekeerd, zich door een talrijken aanhang tot Koning uitroepen en bezet hy den Rhijnkant, van Worms af tot Andernach toe. Markgraaf Hendrik, de eenige bekwame veldheer, op wien Karel bogen mag, heeft zelf mijn ontwerpen in de hand gewerkt, door my een mondgesprek in de Betuwe te laten voorslaan. Hy wil, zoo 't heet, tot middelaar verstrekken tusschen my en den Keulschen Bisschop, en tevens mijn twist met Everhard doen beslechten; - het zal my niet moeilijk vallen, hem door langdurige samenkomsten op te houden: - Intusschen zeilt Tosti, door my uit Denemarken ontboden, en wiens vloot reeds, zoo my geboodschapt is, voor de kust ligt, de Eems op en rukt Saxen van de Noordzij binnen, terwijl al het krijgsvolk, waarover ik hier beschikken kan, de Veluwe inrent, en het leger des Markgraafs, van zijn aanvoerder verstoken, van beide kanten ingesloten,

{==263==} {>>pagina-aanduiding<<}

den aanval vruchteloozen weerstand bieden zal. Wat den Markgraaf betreft, hy zal de tijding der vijandelijkheden tevens met die der neerlaag ontfangen, en moge het dan zijnen beschermheilige dank weten, zoo hy mijner macht ontsnapt. Is Saxen eenmaal bedwongen, dan weerhoudt my langer niets: dan werp ik het masker af, begeef my daar, waar mijne komst benoodigd is en voltooi den zegepraal door mijne tegenwoordigheid. Thands weet gy al mijn voornemens: oordeel thands, of Godfried waardig is, den staf van Halfdan te voeren?’ -
Met ingespannen aandacht had Hakon naar de mededeeling van Godfried geluisterd: - dat het onderwerp, door welks verwezenlijking zoovele gesloten verbonden en gezworen eeden schendig verbroken moesten worden, schandelijk en onrechtvaardig ware, stuitte Hakon niet: want zelfs hy, de anders oprechte en rondborstige man, deelde in de by Christen en Noorman toen heerschende begrippen, dat beloften, aan vijanden gedaan, slechts zoolang geldig waren, als men niet sterk genoeg was, om die met goed gevolg te breken, en dat het slechts naar den uitslag was, dat men de wettigheid eener onderneming moest bëoordeelen.
– ‘Uw ontwerp is stout en schrander uitgedacht,’ zeide hy: ‘maar nog liever zag ik, dat de zoon van Harold niet wachtte met het zwaard te ontblooten, tot anderen het hunne gevoerd hadden. Aan het hoofd van uw heir, op den post, dien gy aan Siegfried toevertrouwt, daar ware beter uwe plaats, dan op de samenkomst met den Markgraaf. Doch moet

{==264==} {>>pagina-aanduiding<<}



het zijn, zijt gy verplicht u derwaart te begeven, denk dan aan hetgeen de mond des wijzen gezegd heeft: ‘voor gy een huis binnentreedt, zie aan alle vensters, wend uw oogen naar alle hoeken, want gy weet niet, of niet de vyand op uw verderf loert.’ -
- ‘Zend die spreuk aan den Markgraaf,’ zeide Godfried: ‘zy kan hem goud waardig zijn. En thands, vaarwel grijzaart! keert gy ooit naar deze landen terug, gy zult Godfrieds hoofd met de koningskroon vercierd of met den lijksteen bedekt zien.’ -


XVII.

Aan het uiterste einde der Betuwe, ter plaatse, waar de Rhijn, na zich tusschen Elten en Kleef een doortocht te hebben gebaand, zich in twee takken verdeelt, waarvan de noordelijke den oorspronkelijken naam bewaart, en de andere dien van Waal slechts aanneemt om hem later weer te verliezen, bevond zich een oud en grootendeels vervallen gebouw, onder den naam van Heerespyk (of slot van den Heer) bekend, en hetwelk, wegens zijn ligging als een belangrijk punt beschouwd, de aandacht des Keizers getrokken had, die het voorlang aan zekeren Wichart, een Saxischen grondbezitter, in leen had opgedragen, onder gehoudenheid van er voortdurend een zware bezetting op te houden. Maar de Sax, van nature gierig en hebzuchtig, en onwillig om zoovele hongerige monden te spijzen, had zich sedert lang

{==265==} {>>pagina-aanduiding<<}

van zijn verplichting ontslagen en leefde eenzaam op zijn slot, zich minder dan ooit bekommerende over hetgeen rondom hem plaats had en er zich alleen op toeleggende om het meeste voordeel mogelijk te trekken van de enkele bunders, die zijn bezitting uitmaakten en van de visschery, welke de dubbele stroom, die hier de oever bespoelde, hem op kon leveren. Thands echter had een onvoorziene omstandigheid den ouden Wichart uit zijn stille rust doen ontwaken en hem met te voren ongekende zorgen vervuld: Hertog Godfried en de Markgraaf hadden begrepen, dat geene plaats meer geschikt ware tot het houden hunner bijeenkomst, dan het slot van Wichart: slechts zijne toestemming werd daartoe vereischt: en een bode was op den Heerespyk aangekomen om hem die te vragen. Niet weinig was de grijzaart door deze boodschap van zijn stuk geraakt; en wel gaarne had hy den bode met een weigerend antwoord heengezonden; maar hy besefte te wel, dat een verzoek van eenen dier beide Vorsten aan een bevel gelijk stond en dat het de uiterste dwaasheid zoude geweest zijn, zich het ongenoegen van twee zulke machtige naburen op den hals te halen. Hy stemde dus gereedelijk toe in al wat men begeerde, en by nader overleg tot het besluit komende, dat, nu de zaak er eenmaal toelag, hy van de gebeurtenis alle mogelijke party moest trekken, had hy, onder aanvoering zijner bekrompen middelen, het verzoek gedaan, dat men hem de noodige hulp zoude verschaffen, om zijn woning tot de ontfangst van zulke doorluchte gasten geschikt te maken. Dit was geree-
{==266==} {>>pagina-aanduiding<<}
delijk goedgekeurd: bekwame werklieden, hem door den Markgraaf verstrekt, waren op den Heerespyk aangekomen: en Wichart had het genoegen gehad, van het puin weggeruimd, de vervallen gedeelten hersteld, de scheuren gelapt, de voornaamste vertrekken met tapijten behangen en met nieuwe meubelen opgecierd te zien.
Er bleef echter nog een punt over, dat voor den ouden Wichart veel zwarigheid in had, en waaraan hy niet dan met moeite kans zag te voldoen. Naar luid der gemaakte bepalingen, zouden zoowel Godfried als de Markgraaf zich slechts door twaalf dienaars mogen doen vergezellen, die geene wapenen dan een dolk of jachtmes mochten voeren. De krijtwaarders, die, van weerszijden benoemd, den kampstrijd moesten regelen, waren, benevens hun schildknapen, van deze bepaling uitgesloten, even als, gelijk van zelfs sprak, de kampvechters zelve. Wat het bewaren van rust en goede orde betrof, dit was uitsluitend aan Wichart opgedragen, wien men veronderstelde, dat over een genoegzame macht beschikken kon. Dit was echter, gelijk wy gezegd hebben, geenszins het geval. Wel had hy in de voorraadkamer wapenen genoeg (schoon meest alle verroest; want de beste had hy voorlang te gelde gemaakt); maar hy had niemand, buiten eenige dienaars, oud en afgeleefd als hy, om die te voeren. Nood breekt wet: en hy zond dus naar de naastgelegen dorpen, ten einde zich van daar met manschappen te voorzien. Het loon, dat hy voor deze dienst beloofde, was echter zoo karig, dat alle kloeke mannen hem geweigerd

{==267==} {>>pagina-aanduiding<<}

werden en hy niet dan de zoodanigen bekwam, die tot allen arbeid, laat staan tot de krijgsdienst, ongeschikt waren, doch die hy, minder op de hoedanigheid dan op het getal ziende, desniettemin aannam en, uiterlijk althands, in wapenknechten herschiep.

Het was op den morgen van den zevenden dag, volgende op dien, waarop de in het vorige Hoofdstuk beschreven gebeurtenissen hadden plaats gehad, dat men van den Heerespyk een vaartuig den Rhijn zag afkomen, hetwelk reeds vroegtijdig Emmerik verlaten had en nu aan de uiterste punt des eilands landde. Hy, die voet aan wal zette, was een prachtig gekleed Edelman, in de kracht des levens, met een forsch en edel voorkomen, en regelmatige, sterk sprekende gelaatstrekken, wier uitdrukking moed en fierheid kenteekende, terwijl de smalle, eenigzins inwaart gebogen onderlip scheen aan te duiden, dat hy, wanneer het noodig was, ook list en beleid aan dapperheid wist te paren. Deze was niemand anders als de beroemde Markgraaf Hendrik, nevens Godfried de grootste veldheer van zijn tijd, van wien wy reeds meermalen in deze bladen hebben gewach gemaakt.
- ‘Wy wenschen u heil, edele Wichart!’ zeide hy, den grijzaart, die hem aan 't hoofd zijner nieuwbakken bende was te gemoet gekomen, de hand schuddende: ‘wy vleien ons, dat wy de eerste ter bestemder plaatse zij.’ -
- ‘Inderdaad!’ antwoordde Wichart: ‘Hertog Godfried is nog niet aangekomen.’ -
- ‘Des te beter,’ zeide de Markgraaf: ‘dan

{==268==} {>>pagina-aanduiding<<}

zullen wy nog den tijd hebben tot eenig onderhoud. Ik weet, dat gy een getrouw onderdaan des Keizers zijt, edele Wichart! - Nu; wy zullen daar zoo aanstonds breeder over spreken. Voorwaar! gy hebt een geducht aantal knapen onder de wapenen gebracht: ik wist niet, dat het getal uwer vazallen zoo aanzienlijk ware.’ - Dit zeggende zag hy met een geheimen glimlach naar de bende van Wichart, welke zeker een kluchtig schouwspel opleverde: zoowel wat haar uitrusting als wat haar samenstelling zelve betrof; want zy was niet ongelijk aan die, welke, in het treurspel van Shakespeare, de beroemde Falstaff in 't veld brengt. Men zag er kreupelen en lammen, grijzaarts, met het hoofd naar 't graf gebogen, die moeite hadden, de hun toevertrouwde strijdakst te torschen, en knapen, aan de kinderjaren nog naauwlijks ontwassen, die, aan het gewicht van den ijzeren stormhoed ongewoon, elk oogenblik waarnamen, waarin men niet op hen lette, om hem van 't hoofd te nemen en onder den arm te dragen.
- ‘Hm!’ zeide Wichart, door de aanmerking des Markgraafs gestreeld: ‘mijn bende is wel niet talrijk; maar zy zal toch, vlei ik my, de orde kunnen bewaren.’ -
- ‘'t Is mogelijk!’ zeide Hendrik, een bedenkelijk gezicht zettende: ‘indien namelijk de Noorman zich aan de afspraak houdt; maar, gy zult my wel toestemmen, Edele Wichart! dat men tegen Godfried geen genoegzame maatregelen nemen kan. Het Rijk heeft, te dikwijls reeds, met schade ondervonden, hoe weinig hy zich om gegeven beloften en bezworen

{==269==} {>>pagina-aanduiding<<}

eeden bekreunt. Ware het dus niet voorzichtig gehandeld, een welgewapende macht hier ergens in de nabyheid by de hand te houden, welke op de eerste aanmaning kon toesnellen, indien er van 's Hertogen zijde tegen de overeenkomst gezondigd werd.’ -
- ‘Ik zoude niets liever verlangen,’ zeide Wichart: ‘maar dan moest ik eerst over een zoodanige macht kunnen beschikken: de mijne was vroeger vry aanzienlijker; maar kwade koortsen hebben hier geheerscht: ik heb veel volks verloren en onder hen, die overbleven, zijn nog zieken en zwakken genoeg.’ -
- ‘Dat zal geene zwarigheid maken,’ zeide de Markgraaf: ‘gy behoeft slechts aan de naastbygelegen voorde bevel te geven, dat men mijn ruiters deze nacht on verhinderd op het eiland late overkomen.’-
- ‘Uwe ruiters, Heer Markgraaf!’ riep Wichart, verwonderd opziende: ‘maar dat ware geheel tegen de afspraak, en dan zoudt gy doen hetgeen gy van Godfrieds zijde voorkomen wilt.’ –
- ‘Het is slechts met het doel om de rust te bewaren,’ zeide Hendrik: ‘en zy zouden zich niet dan in den uitersten nood vertoonen: de overeenkomst blijft in alle opzichten ongeschonden; want die betreft den Heerespyk en daar kom ik met niet meer dan twaalf ongewapende dienaars.’ -
- ‘'t Is mogelijk,’ hernam de grijzaart, zich de kin wrijvende: ‘dat aan uw afspraak ten opzichte van Godfried aldus voldaan werd; maar ten mijnen opzichte zoude zy geschonden worden. Het slot is my door den Keizer opgedragen; en ik mag geen

{==270==} {>>pagina-aanduiding<<}

andere benden op de aanhoorigheden toelaten, dan die, waarover ik zelf het bevel voer.’ -
- ‘Hoor, mijn goede Wichart!’ hervatte de Markgraaf: ‘ik moet slechts twee punten uwer overweging aanbevelen. Wat ik doe, en wat ik voorstel, geschiedt op last des Keizers, en, door te weigeren daaraan te voldoen, zoudt gy u slechts zijne ongenade op den hals halen, zonder in het minst de volvoering daarvan te kunnen verhinderen. Wilt gy daarentegen medewerken tot het doel, dat wy ons voorstellen, zoo wordt u niet alleen het vrije eigendom van uw tegenwoordig leen verzekerd, maar gy zult dit laatste door 's Keizers goedheid nog aanmerkelijk zien vermeerderen.’ -
Hier zweeg de Markgraaf en wachtte, inmiddels met Wichart zijn weg naar het slot vervolgende, den indruk af, dien zijn woorden maken zouden. De oude landbezitter beet zich op de lippen, het uur vervloekende, waarin het den Vorsten in 't hoofd was gekomen, zijn grondgebied tot den plek hunner bijeenkomst te kiezen. Hy voelde, ja den klem van 's Markgraven redenen; doch, onzeker, wie in den twist, welken hy voorzag, zoude zegevieren, begreep hy tevens, zijne medewerking van geen onzekere belofte te moeten doen afhangen.
- ‘Heer Markgraaf!’ zeide hy, ‘het zoude my hoogst welkom zijn, een gelegenheid te vinden, om den Keizer te believen; maar wat zoude het my baten, al schonk zijn gunst my land en goed, indien de Noorman zich eens later op my wreken wilde over het deel, dat ik aan het gebeurde gehad zoude

{==271==} {>>pagina-aanduiding<<}



hebben? Ik ben een oud man, Heer Markgraaf, en ik heb geleerd, op geen beloften van Vorsten te vertrouwen. Liever dan al die vermeerdering van grond, ware my een goede ronde geldsom, waar ik in tijd van nood den toorn des Noormans mede zou kunnen ontvluchten.’
- ‘Honderd harde muntstukken zullen u worden toegeteld,’ zeide Hendrik, terwijl hy den ouden vrek op den schouder klopte, ‘voor elke honderd man, die, zonder dat Godfried of een der zijnen er de lucht van bekome, de voorde overtrekken.’ -
- ‘Reken er op,’ zeide Wichart: ‘maar van mijnen kant eisch ik uw woord, Heer Markgraaf! dat niet een hunner dan in geval van nood, binnen honderd roeden van het slot zal verschijnen.’ -
De Markgraaf stemde in het verlangen des Slotvoogds en beide traden nu den Heerespyk binnen. Niet lang duurde het, of een tweede vaartuig kwam den Rhijn afzakken, waaruit Willibert, Bisschop van Keulen, met een klein gevolg van geestelijken, benevens Willem van Emmerik, die het ambt van krijtwaarder by het kampgevecht bekleeden moest, en onze oude kennis Graaf Everhard, met hun schildknapen, kwamen afgestegen: en welhaast bevonden zich de voornaamsten dezer personaadjen met den Markgraaf in een der vertrekken van Wicharts slot by elkander.
De grijze Bisschop, van zijn tocht vermoeid, had zich, terstond na de wederzijdsche begroetingen, in een gemakkelijken leunstoel neergezet, en bleef daar in een bijna onbeweeglijke houding zitten, met de

{==272==} {>>pagina-aanduiding<<}

armen op de leuningen rustende, de handen op den schoot te samen gevouwen en terwijl hy voor zich zag met den strakken, onverschilligen blik van iemand die, schoon bewust dat er iets gewichtigs staat plaats te hebben, op alles is voorbereid, en de gevolgen niet voor zijne rekening neemt.
De Markgraaf, schoon wel te vrede over den uitslag van zijn onderhoud met Wichart, en verzekerd, dat hy van dien kant geen tegenstand te wachten had, was echter niet geheel zonder zorg over de toekomst: hy liep met langzame schreden het vertrek op en neder: en er vertoonden zich blijken van ongeduld op zijn gelaat, zoo dikwerf hy uit het venster zag naar den kant, vanwaar Godfried verwacht werd. Schoon hy het ver gebracht had in de kunst der zelfsbeheersching, toch kon hy de innerlijke onrust, welke hy gevoelde, niet geheel onderdrukken; en de sporen daarvan waren somtijds zichtbaar in een krampachtige beweging zijner handen of in een lichte zenuwachtige trekking op zijn fraai gelaat. Die onrust ontsproot niet zoo zeer by hem uit vrees voor mislukking der genomen maatregelen als uit een gevoel van wrevel over de noodzakelijkheid, welke (gelijk hy meende) het tot plicht maakte, die maatregelen te bezigen en zijn toevlucht tot list en bedrog te nemen, waar hy zoo gaarne het zwaard alleen zoude hebben zien beslissen.
Wat Everhard betrof, hy zag de komst zijns ooms te gemoet met een angst, welke hy vergeefs poogde te overwinnen: zijn gelaat werd beurtelings bleek en rood, en meer dan eens was hy genoodzaakt, er met

{==273==} {>>pagina-aanduiding<<}

de hand over heen te strijken, om zich de zweet droppelen af te veegen, die van zijn voorhoofd stroomden. Voor hem was en bleef dan ook de toekomst donker: en hy gevoelde met spijt, dat, hetzij de gelukster des Markgraafs of die van Godfried de overhand behield, er voor hem weinig meer te hopen viel. Gelukte het dezen laatste, de plannen van Hendrik te verijdelen en zijn macht verder uittebreiden, dan was hy, Everhard, voor altijd verloren; maar ook zelfs al werd Hendrik door het lot begunstigd, dan nog waren zijn vooruitzichten gering. Vroeger, ja, toen hy nog als Graaf in Teisterbant regeerde, had hy zijn medewerking aan den Markgraaf tegen voordeelige voorwaarden kunnen verkoopen; maar thands, nu hy, als vluchteling by Hendrik aangekomen, dezen slechts zijn arm en dien van enkele weinige volgers had kunnen aanbieden, thands begreep hy te wel, dat het loon slechts naar zijn verdiensten zou worden afgemeten. Daarby, en nu wel in de eerste plaats, kwam het berouw over de uitdaging welke hy gezonden had: steeds gewoon om, zonder na te denken, aan de eerste opwelling zijner driften toe te geven, had hy die boodschap aan zijn oom in een gedachteloos oogenblik gedaan, en zich toen wellicht gevleid, dat Godfried die als een bewijs zijner onschuld aanmerken, en hem zijn vriendschap terug zou geven; maar het antwoord van dezen had geheel anders geluid: en nu stond het hem voor den geest, welke wakkere kampvechters hem Godfried zou kunnen tegenstellen. Schoon niet van moed of krachten ontbloot, hy wist dat zijn oom menigen

{==274==} {>>pagina-aanduiding<<}

wakkeren krijgsman had, tegen wien hy niet was opgewassen: en hy wist tevens, dat geen vertrouwen in de deugdzaamheid zijner zaak by dezen kamp zijn arm zoude versterken.
Zich intusschen, wat het kosten mocht, van de pijnlijke gedachten, die hem kwelden, willende ontslaan, trad hy naar den Markgraaf toe, en vroeg hem, of hy ook tijding van Alkenmard bekomen had.
- ‘Alkenmard,’ antwoordde de Markgraaf, ‘slaagt in zijn zending boven verwachting: hy heeft in Teisterbant adel en gemeen tegen den overweldiger opgehitst: de boeren schijnen hun edelen Graaf Tietbold niet vergeten te hebben en alles te willen ondernemen om zijn zoon uit Godfrieds handen te verlossen. Wellicht is de opstand reeds uitgebroken: die aan de Noormannen de handen zoo vol werks zal geven, dat zy hun Hertog hier niet te hulp zullen komen. Van dien kant gaat alles goed.’ -
- ‘Alles gaat slecht,’ zeide Everhard: ‘althands voor my.’ -
- ‘Voor u? En hoe dat?’ -
- ‘Is het niet de afspraak geweest, dat tot loon mijner diensten, Vanissa in mijne handen zoude gesteld worden?’ -
- ‘Welnu?’ -
- ‘Wel! de vertellingen, welke ik, welke Alkenmard verspreid heeft omtrent haar avontuurlijken tocht met dien satanschen koorknaap en hun geheimen minnehandel, hebben zooveel te weeg gebracht, dat Godfried, naar't, schijnt, zijn plan niet durft volhouden, om haar aan Prins Hugo uittehuwen;

{==275==} {>>pagina-aanduiding<<}

maar ik zie niet in, dat ik hierdoor eenigzins gevorderd ben.’ -
- ‘En waarom niet?’ -
- ‘Het zoude my niet vreemd voorkomen, dat die monnik en ik meer waar gesproken hadden, dan wy zelve wisten, en dat werkelijk Vanissa op dien bloemzoeten knaap verliefd ware: - nu wil het toeval, dat Alkenmard zelf ontdekt, hoe die Uddo de doodgewaande zoon en erfgenaam van Graaf Tietbold is, en het uw belang medebrengt, dit geheim openbaar te maken. Zal hare liefde voor hem niet toenemen, wanneer zy hoort, dat hy haar in afkomst gelijk is? En zult gy zelf, wanneer hy die afkomst eenmaal laat gelden, hem wellicht niet meer begunstigen dan my?’ -
- ‘Over Vanissaas hart kan ik niet beschikken,’ zeide Hendrik, de schouders ophalende: ‘maar, dat ik haar in uwe macht zal stellen, daarvoor hebt gy mijn woord.’ -
- ‘En wat dien zoon van Tietbold betreft,’ zeide de Bisschop, zich in't gesprek mengende: ‘dien behoeft gy niet te vreezen: Godfried heeft hem immers, zoo wy hoorden, gebonden naar het Steenen Huis doen vervoeren: en, zoo hy hem niet reeds heeft ter dood laten brengen, dan zal hy daar voorzeker niet mede verwijlen, wanneer hy zijn afkomst ontdekt.’ -
- ‘Dat verhoede de Hemel!’ riep Hendrik: ‘Tietbold was mijn vriend en wapenbroeder: en het zoude my eeuwig rouwen, indien ik vernam, dat zijn zoon het leven verloren had, en ik my tevens beschul-
{==276==} {>>pagina-aanduiding<<}
digen kon van niet alles gedaan te hebben, om dat onheil te voorkomen. Nog verwijt ik my, dat ik Godfried niet door den bode, dien wy hem zonden, het geheim van's jongelings geboorte heb bekend gemaakt en hem aangezegd, dat wy het als een oorlogsverklaring zouden beschouwen, indien hem een hair gedeerd werd.... maar wat geschied is, is geschied en het voegt ons, slechts de toekomst in te zien. Gy vertrouwt dan, vrome Vader! dat Graaf Gardolf morgen stellig hier zal wezen?’ -
- ‘Twijfel daar niet aan,’ antwoordde de Bisschop: ‘de zucht, om zich over den geleden hoon te wreken, zal hem vleugelen verschaffen.’ -
- ‘Gy hebt hem toch gemeld,’ zeide Hendrik: ‘dat ik van geen wraakneming wil hooren. Is Godfried billijk in zijn eischen en betoont hy toegeeflijkheid van zijnen kant, dan moge hy vry vertrekken: volhardt hy in zijn ongehoorzaamheid aan's Keizers bevelen, dan leere een kerker hem gedweeheid; maar in elk geval moet zijn leven gespaard blijven. Wat wy doen, is voorwaar reeds meer dan genoeg..... maar waar blijft de Noorman? Zoude hy berouw hebben gekregen van zijn belofte om hier te komen? of zoude wellicht de opstand te vroeg zijn uitgebersten en hem te huis houden?’ -
Het geluid van een hoorn, die van den toren geblazen werd, bëantwoordde de vraag van Hendrik, door de nadering van nieuwe gasten te verkondigen. Met drift snelde hy naar het venster en zag een kleinen trein, die van de landzijde langzaam kwam aantrekken.

{==277==} {>>pagina-aanduiding<<}

- ‘Daar komen zy!’ riep hy uit: ‘daar komen zy eindelijk... Wichart gaat hen reeds te gemoet;- maar hoe! Ik zie een drietal ruiters en wagens in hun midden. Zoude hy vrouwen met zich hebben gevoerd?’ -
- ‘Vrouwen!’ herhaalde Everhard: ‘zoude het mogelijk zijn.....’ -
- ‘Dat Vanissa haren Vader vergezeld had? - En waarom niet? Zy toch meer dan iemand heeft recht om den kamp by te wonen, waar zy aanleiding toe heeft gegeven. Wat zegt gy, vrome Vader! zullen wy den Noorman niet op het voorplein gaan afwachten? Vergezelt gy ons, Graaf Everhard?’ -
- ‘Niet ik,’ antwoordde deze: ‘het zal tijds genoeg zijn, dat ik my vertoone, wanneer het uur van den kampstrijd daar is: ‘ik gevoel weinig lust, de verwijten van Godfried aan te hooren.’ -
- ‘Te meer, daar gy ze verdiend hebt,’ mompelde Hendrik, terwijl hy zich met den Bisschop naar beneden begaf: ‘voorwaar, ik zoude met genoegen uwen weerpartijder een geschenk geven, bijaldien het hem gelukte, ons van u te ontslaan. Had ik u vroeger in uw volle nietigheid gekend, ik had my nimmer zooveel moeite getroost, om u tot onze zijde over te halen.’ -
Terwijl hy zich onder het uiten dezer gedachten met den Bisschop naar beneden begaf, waar hun gevolg zich verzamelde, kwam Godfried met de zijnen van de andere zijde langzaam aangetogen. Hy zelf stapte vooruit, met den eerwaardigen Proost van Thorn, dien hy met zich had genomen, wetende in

{==278==} {>>pagina-aanduiding<<}

welke achting hy by de Rijksgrooten stond, aan zijn eene, en Graaf Ravening aan zijn andere zijde. Deze laatste was in volle wapenrusting uitgedoscht, als zijnde hy benoemd om van wege Godfried het ambt van krijtwaarder te vervullen; terwijl de Hertog zelf geheel wapenloos was, uitgenomen een dolk, die meer als cieraad dan als middel tot aanval of verdediging was aantemerken. Een drietal wagens volgde, in den voorsten waarvan Gisela en Vanissa waren gezeten, welke Godfried met zich had gevoerd, ten einde de oogen des Markgraafs door dit bewijs van vertrouwen te blinden: in den tweeden wagen zat Bertrada, nog altoos onbewust wat er van haar zoon geworden was en wat de Hertog met hem voorhad. Godfried had ook haar gezelschap gevorderd, zoowel omdat hy wilde doen gelooven, dat er eensgezindheid tusschen hen beide bestond, als uit vrees, dat, indien hy haar achterliet zy in zijne afwezigheid het volk mocht opruien. Nevens haar, gelijk mede in den derden wagen bevonden zich de Juffers van het gevolg; terwijl Goliath, van Trolld vergezelschapt, nu eens naast dezen, dan naast genen wagen reed, waar hy best gelegenheid vond om zijn kwinkslagen te luchten. Eindelijk, achteraan, reed Godfrieds schrijver Wolfbrand, benevens eenige dienaars, en de gewapende schildknapen van Ravening; in wier midden zich de kampvechter bevond, die tegen Everhard moest strijden. Een donkerkleurige mantel hing hem om de leden, die zijn geheele gestalte bedekte, en het vizier van zijn helm was nedergeslagen, zoodat geen zijner trekken zichtbaar was. Wat zijn wapenen

{==279==} {>>pagina-aanduiding<<}

betrof, deze werden achter hem gedragen, op een paard, dat een der schildknapen aan den toom hield.
- ‘Ziedaar den Heerespyk,’ zeide Godfried, het slot aan den Proost toonende: ‘en den ouden Wichart, die my aan't hoofd van een uitgelezen manschap komt verwelkomen. Voorwaar! ik wist niet,’ voegde hy er spottende by, ‘dat hy zulk een talrijke bende in't veld kon brengen, en ik zie wel, dat ik goede voorzorgen zal moeten nemen, indien het my ooit in den zin mocht komen, zijn erf te vermeesteren.’ -
- ‘By Momus!’ riep Goliath, die nevens hem kwam opgereden: ‘ik geloof, dat onze gastheer al de boomgaarden van den omtrek geplunderd heeft om zijn bende voltallig te maken.’ -
- ‘De boomgaarden!’ herhaalde Godfried: ‘wat meent gy?’ -
- ‘Wel!’ hernam de dwerg: ‘ziet gy niet, dat zijn manschap gedeeltelijk uit vogelverschrikkers bestaat, die hy rechts en links heeft doen ophalen? Hy mag wel op zijn hoede zijn, anders neemt Trolld er nog twee of drie van in zijn bek en loopt er mede weg.’ -
- ‘Indien slechts,’ zeide Ravening het hoofd schuddende, die lamme spotsoldaten de eenigen zijn, die zich op het erf van Wichart bevinden. By Vali! Hertog! gy hebt te veel gewaagd, met u zoo slecht vergezeld herwaart te begeven, zonder te bedenken, dat Hendrik uw voormalige vijand, en nog uw naijverige nabuur is.’ -
De Hemel verhoede, dat uw vermoedens be-
{==280==} {>>pagina-aanduiding<<}
waarheid werden, Heer Graaf!’ zeide de goede Proost altijd geneigd het beste van zijn naaste te denken: ‘de samenkomst heeft immers juist het doel om vrede te stichten en alle misverstand uit den weg te ruimen.’ -
Godfried glimlachte met den gerusten blik van iemand, die zich zeker waant van zijn zaak; maar Goliath tikte met het einde van zijn zotskolf den reusachtigen Graaf goedkeurend op den schouder.
- ‘Gy spreekt als een nar,’ zeide hy: ‘nu, maak u maar niet driftig,’ vervolgde hy, den toornigen blik van Ravening ziende: ‘narren spreken nooit als waarheid, en daarin doet gy niet voor hen onder. Ik ook, ik heb Neef Godfried mijn nieuwste zotskap tot een geschenk beloofd, toen ik zijn voornemen vernam om hier te komen onderhandelen, zonder dat hy een zes of zevenhonderd maliekolders medenam om klem aan zijn redenen te geven.’ -
- ‘En wat zult gy met uw zotskap doen, vriend Goliath!’ zeide Godfried, zich met een vrolijken blik over de kin strijkende, ‘indien ik hier heelshuids en met glans van daan kom?’ -
- ‘Dan schenk ik hem, met mijn geheele plunje daarby, aan den Markgraaf,’ zeide de nar: ‘maar stil! ik merk dat het mijn tijd wordt te zwijgen; want daar is onze Gastheer gereed u te verwelkomen: en twee gekken moeten niet te gelijk spreken.’ -
- ‘Die man ziet er uit als een echte vrek, die zijn ziel voor een goudstuk verkoopen zoude,’ zeide Godfried, terwijl hy, de geele, magere tronie van Wichart beschouwende, den man terstond bëoor-
{==281==} {>>pagina-aanduiding<<}
deelde met dien juisten blik, welke aan een Vorst meer dienst doet dan schatten of legermachten: ‘waar is Wolfbrand? ik moet hem spreken. - Hoor eens Wolfbrand!’ fluisterde hy den klerk in 't oor, toen deze aan het haastig opontbod zijns meesters gehoorzamende, de achterhoede verlaten had en aan zijn zijde was gekomen: ‘gy tracht dien Slotvoogd alleen te spreken: hy moet zorg dragen, dat, zoolang wy ons hier bevinden, de Markgraaf geene tijding bekome van hetgeen er in Saxen voorvalt: noch eenige boodschap afzende: alle in- of uittocht van het eiland moet verboden, elke bode teruggewezen worden, behalve, dit verstaat zich, die voor my komen. Bezig bedreigingen en goud; zwicht hy voor de eersten niet, het laatste zal hy niet versmaden.’ -
De klerk zag eerst den naderenden Slotvoogd aan, als om te berekenen, welke taal op den man den meesten indruk zoude maken, en gaf toen door een knik te kennen, dat hy aan het verlangen des Hertogs zoude voldoen; terwijl Wichart, die nu by den trein gekomen was, zich, na een korte verwelkomst, daarby aansloot en allen gezamentlijk hun weg vervolgden.
- ‘Ten laatsten zien wy het einde van dien vervelenden tocht,’ zeide Gisela tegen haar stiefdochter, toen zy zich op een boogscheut weegs van den Heerespyk bevonden: ‘voorwaar! ik had gedacht, dat die eentoonige weg eenwig zoude duren. - En zie! daar komt de Markgraaf zelf ons te gemoet, en de vrome Bisschop mede, en Willem van Emmerik, die als krijtwaarder zal optreden, en al de anderen: ik had wel gewild, dat zy ons die beleefdheid ge-
{==282==} {>>pagina-aanduiding<<}
spaard hadden en my voor het minst den tijd gelaten, van kleederen te verwisselen: mijn mantel is vol stof en mijne hairen hangen my langs 't aangezicht als wilgebladen na den regen.’ -
- ‘Is gindsche edelman de wakkere Markgraaf?’ vroeg Vanissa, die niet kon nalaten, den man, van wien zy zooveel gehoord had, met belangstelling te beschouwen: ‘en wie zijn die knapen in witte kleederen, die achter den Bisschop staan?’ -
- ‘Die knapen?’ herhaalde Gisela, lagchende: ‘o! het verwondert my niet, dat zy uw opmerkzaamheid trekken: het zijn koorknapen; - doch zy zullen nog vry wat moeten groeien, eer zy zoo kloek en wakker zijn als.... nu schrei maar niet! Het was zoo kwaad niet gemeend: en wat zouden gindsche Heeren denken, indien zy traantjens op uw wangen zagen.’ -
- ‘Helaas!’ zeide Vanissa, zich de wangen afveegende: ‘de Hemel weet, wat zy zonder dat reeds van my denken. Wee my, dat ik hier moest komen, na zoo schandelijk belasterd te zijn.’ -
- ‘Laster!’ herhaalde Gisela: ‘maar in waarheid, ik kan er niets lasterlijks in vinden: die koorknaap heeft u het leven gered en, bovendien, zijn ridderlijke dosch stond hem uitnemend wel. Al hadt gy hem lief gehad, niemand zoude u zulks ten kwade kunnen duiden: en dat zoude ik zeggen, al stond mijn broeder Hugo voor my. Ik wilde maar, dat ik wist, wat Godfried met den knaap gedaan heeft: ik had hem gaarne tot paadje gehad; - maar stil! het wordt tijd, dat wy zwijgen. Godfried is reeds van 't paard gestegen.’ -

{==283==} {>>pagina-aanduiding<<}

- ‘Wees welkom aan den Heerespyk, Hertog!’ zeide de Markgraaf, terwijl hy naar Godfried toetrad: ‘uw gezelschap,’ vervolgde hy met een minzamen glimlach, terwijl hy op de wagens wees: ‘is talrijker, dan de afspraak was.’ -
- ‘Toch niet van dien aart,’ zeide Godfried: ‘dat het u zorg zal inboezemen: het zijn grootendeels slechts vrouwen, zoo als gy ziet.’
- ‘Des te gevaarlijker zijn zy,’ hervatte Hendrik: ‘want zy leggen hare wapenen nimmer af: en daarvoor moet de stoutste krijgsman zich nederbuigen, vooral, wanneer zy zoo bekoorlijk zijn als die wy hier aanschouwen.’ -
En meteen, met een gemakkelijken zwier naar den stilstaanden wagen toetredende, bood hy de hand aan Gisela om af te stijgen. Met eenige verlegenheid beantwoordde zy zijn hoffelijke buiging, en toen, hem voorbysnellende, haastte zy zich naar Godfried en trok hem by de mouw.
- ‘Gy hebt u nog niet voor den vromen Bisschop gebogen en zijn zegen afgesmeekt,’ fluisterde zy hem in.
Godfried haalde de schouders op; doch voldeed aan haar wensch en liet zich op eene knie neder voor den Bisschop, die in afwachting der eerbetooning, waar hy aanspraak op maakte, onbewegelijk op zijn plaats was blijven staan: ‘Mijne vrouw herinnert my aan mijn plicht, Hoogwaarde Vader!’ zeide hy: ‘bijna had ik dien, als een nieuwe bekeerling die ik ben, schandelijk verzuimd. Vergeef my mijn onbedrevenheid, en schenk my uwen zegen.’ -

{==284==} {>>pagina-aanduiding<<}

- ‘Dien hebt gy, mijn zoon!’ zeide de Bisschop: ‘en moge deze bijeenkomst tot heil der Christenheid strekken.’ -
- ‘Amen!’ zeide de Proost, die hierop toetrad.
- ‘Gy ook hier, mijn Broeder!’ zeide de Bisschop, verwonderd: ‘voorwaar, zoo iemand nog twijfel kon voeden aangaande de vredelievende gezindheid van den edelen Hertog, uwe tegenwoordigheid zoude dien geheel uit den weg ruimen.’ -
- ‘Daar zou ik zoo gerust niet op wezen,’ zeide Goliath, den breeden kop schuddende: ‘de Proost is een onweêrsvogel, en waar hy was, zijn altijd slagen gevallen. Vraag dat maar aan Vanissa.’ -
- ‘Wie zoude aan vete kunnen denken in zulk bevallig gezelschap als hetgeen wy vereenigd zien,’ zeide de Markgraaf, terwijl hy Vanissa en Bertrada in den kring voerde: ‘ik vrees slechts, dat wy niet van hier zullen kunnen scheiden.’ -
- ‘Hoe langer onze bijeenkomst duurt, hoe aangenamer het my wezen zal,’ zeide Godfried.
- ‘Ik ben slechts beducht,’ zeide Wichart, ‘dat de huisvesting en het onthaal zulke gasten niet waardig zullen wezen. Ik ben een oud man, en het zal wel veertig jaren geleden zijn, dat er geen e vrouwen op den Heerespyk ontfangen zijn.’ -
- ‘Bekommer u deswege niet,’ zeide Godfried: ‘de vrouwen zullen weten zich te schikken; - maar ik zie mijn neef niet hier, den waardigcn Everhard! Is hy bevreesd, mijn aangezicht te aanschouwen, of dat mijner dochter? Hy heeft zich immers niets te verwijten, naar hy zegt.’ -

{==285==} {>>pagina-aanduiding<<}

- ‘Dat zeide de kat ook, toen de hond haar het spek, dat zy gestolen had, voor haar neus weghaalde;’ zeide Goliath.
- ‘Graaf Everhard wil zich slechts dan vertoonen,’ zeide de Markgraaf, ‘wanneer de poort der kampplaats voor hem gëopend wordt: hy was beducht, dat zijn tegenwoordigheid, indien hy vroeger verscheen, een floers over het genoegen onzer samenkomst zoude werpen. Ik zie, dat de Edele Graaf Ravening als krijtwaarder zal optreden, en voorwaar aan niemand beter dan aan den dappere onder de dapperen, voegt die taak. Maar mag ik vragen, wien gy de eer hebt waardig gekeurd, zich met Everhard te meten?’ -
- ‘Hy verlangt nog onbekend te blijven,’ zeide Godfried: ‘en ik zal den edelen Wichart verzoeken, hem en zijn' schildknapen een afgezonderd verblijf aan te wijzen.’ -
- ‘Hy moge zoo dapper zijn als hy wil, die onbekende, van wien ik, die anders goede oogen heb, nog niets, zelfs de punt van den neus noch van den voet niet, heb kunnen ontdekken,’ zeide Goliath: ‘Neef Godfried heeft toch kwalijk gehandeld, dat hy my de taak niet heeft opgedragen van als kampvechter op te treden.’ -
- ‘En dat waarom?’ vroeg Hendrik, den dwerg met verbazing aanstarende.
- ‘Wel!’ antwoordde deze: ‘eer Everhard nog had kunnen ontdekken, of ik wel een lichaam bezat, laat staan een plaats waar ik trefbaar ware, zoude ik hem reeds als een baars gekorven hebben.’ -

{==286==} {>>pagina-aanduiding<<}

- ‘Zwijg!’ zeide Godfried, zich ontevrede naar hem toekeerende: ‘gy zijt te vrypostig, en de edele Markgraaf mocht geen smaak vinden in uw vernuft.’ -
- ‘Integendeel!’ zeide Hendrik: ‘ik veronderstel dat gy hem niet medegenomen hebt om den mond te houden. Hy zal best geschikt zijn, om onze wellicht drooge onderhandelingen wat op te beuren.’ -
- ‘Daar mag ik niet by tegenwoordig zijn,’ zeide Goliath: en ik zoude het ook niet verlangen.’ -
- ‘Waarom niet?’ vroeg de Markgraaf: ‘hebt gy zulke goede gedachten van ons allen, en veronderstelt gy het niet als mogelijk, dat er nu en dan eenige dwaasheid onder kon loopen.’ -
- ‘Dat niet!’ antwoordde Goliath: ‘maar ik heb de slechte gewoonte, van nooit iets anders dan zuivere waarheid te spreken, en loop weg, zoodra ik een leugen hoor.’ -
- ‘Ik geloof indedaad,’ zeide Hendrik, ‘dat gy een goede kampvechter zoudt geweest zijn, indien uw zwaard slechts half zoo scherp ware als uw tong - Ziedaar een fraaie hond, Hertog! maar hy schijnt vry schuw,’ vervolgde hy, terwijl hy, het gesprek willende afwenden, Trolld had pogen te streelen, die echter, op die bewijzen van welwillendheid niet gesteld, met haast van hem was afgeloopen.
- ‘Verwonder u niet,’ zeide Goliath: ‘Trolld kent terstond de vijanden en de vrienden zijns meesters.’ -
- ‘Hoe!’ riep Hendrik, met een toornigen blik: ‘gy durft zeggen...’

{==287==} {>>pagina-aanduiding<<}

- ‘Dat gy een vriend mijns meesters zijn moet,’ viel de nar hem haastig in de reden: ‘want u laat hy ongemoeid: en zijn vijanden valt hy aan.’ -
- ‘Goed gezegd!’ zeide Hendrik, door deze uitlegging te vrede gesteld: ‘maar wat dunkt u, edele Godfried! zullen wy ons onderhoud niet aan het maal voortzetten, hetwelk zal opgedischt kunnen worden zoodra gy en uw gezelschap van gewaad verwisseld hebt?’ -
- ‘Ziedaar een verstandige voorslag,’ zeide Goliath, ‘en waar ik slechts de laatste voorwaarde van betreur; want ik weet, dat, zoo Nicht Gisela nog bevorens aan de kaptafel moet nederzitten, mijn arme maag nog lang geduld zal dienen te hebben en wy groot gevaar loopen van de spijzen niet dan koud te bekomen.’ -
Onder dit gesprek waren meest allen het slot binnengetreden, en, terwijl Godfried zich met de zijnen verwijderd had, kon de Bisschop niet nalaten, aan den Markgraaf zijn verwondering te betuigen over het bewijs van vertrouwen, dat de Noorman gegeven had, door de vrouwen met zich te voeren.
- ‘Ik ben er zoodanig over verslagen,’ zeide Hendrik, ‘dat ik geneigd ben, aan de bende, die deze nacht de voorde moest overtrekken, tegenbevel te zenden.’ -
- ‘Haast u daar niet te veel mede,’ zeide de Bisschop: ‘wellicht schuilt hier of daar nog een adder onder 't gras. Het heeft my niettemin verbaasd, Bertrada met hem te zien.’ -
- ‘Kon ik haar slechts te spreken komen,’ zeide

{==288==} {>>pagina-aanduiding<<}

Hendrik: ‘zoover my toescheen, was zy bekommerd en ongerust: maar ook zelfs over het lot van haar zoon durf ik met Godfried niet spreken, nu zy zelve zich hier bevindt; ten zij ik daartoe door haar gemachtigd worde.’ -
Het gelukte den Markgraaf niet, zijn oogmerk te dezen opzichte te bereiken. Wel verscheen Bertrada met de overige vrouwen aan den disch, die kort daarna was aangerecht; maar Godfrieds blik, nu en dan op haar gevestigd, herinnerde haar aan de belofte, die zy gedaan had, en zy liet zich geen woord ontvallen omtrent het onderwerp, dat haar uitsluitend bezig hield; terwijl zy, na den afloop van het maal, zich terstond verwijderde. Niettegenstaande de goede verstandhouding, welke men van beide kanten beweerde dat er heerschen moest, ontbrak echter aan dien maaltijd in de daad by allen die ware opgeruimdheid van geest, welke tot levendige gesprekken en genoegelijk onderhoud leidt, en de ware saus tot het maal verstrekt. Vanissa was, niet minder dan Bertrada, door kwelling gedrukt: de Bisschop was van nature een grooter liefhebber van eten dan van praten: de Proost deed weinig aan beide: Ravening, die Hendriks bedoelingen bleef wantrouwen, sprak geen woord, at geen spijs of dronk geen wijn, dan die hem door den Markgraaf waren voorgeproefd, en sloeg gedurig de oogen naar alle kanten, als verwachtte hy, dat van achter elk tapijt, van uit elke zijdeur, gewapende moordenaars zouden te voorschijn komen: Willem van Emmerik en de overigen wisten of vermoedden althands, dat de sa-
{==289==} {>>pagina-aanduiding<<}
menkomst niet, gelijk zy begonnen was, in eensgezindheid zoude eindigen: en hun ziel bleef met vrees en wantrouwen vervuld. Godfried en Hendrik vertoonden, wel is waar, een onbezorgd gelaat: en iemand, die met hun wederzijdsche geheime plannen bekend ware geweest, zoude moeilijk hebben durven beslissen, wie van beide het best zijn vijandelijke gezindheid en listige bedoelingen achter voorgewende vrolijkheid en scherts wist te verbergen; maar toch was het somtijds te bespeuren, dat hun onbezorgdheid slechts geveinsd was en dat zy die innige tevredenheid misten, zonder welke geen echte genoegelijke stemming bestaan kan. Gisela alleen was dezelfde als altijd, lagchende om de aartigheden van Goliath en tevrede met de hulde en beleefdheid, haar door den Markgraaf bewezen.
Na afloop van het maal, zonderde zich Godfried met den Bisschop en den Markgraaf af en de onderhandeling nam een aanvang. Wat aldaar verhandeld werd, ware noodeloos hier vermeld te worden, te meer, daar het niet bestemd was, ooit eenige uitkomst op te leveren, noch door eenige der partijen in den grond als zoodanig beschouwd werd. Elk van zijn kant zocht den tijd te rekken; en elk wendde het daarheen, om gestadig zooveel mogelijk van het doel der samenkomst af te wijken. Men scheidde dan ook tegen den avond, zonder eenen stap verder te zijn gekomen; en van beide kanten begaf men zich naar de verschillende, aan elke partij tot verblijf aangewezen gedeelten van het gebouw, ten einde aldaar de nacht in

{==290==} {>>pagina-aanduiding<<}

rust, of in het overpeinzen der gewichtige toekomst te besteden.


XVIII.

Zoo de op Wicharts slot aanwezige Grooten by bun onderhandeling ten aanzien van het oogenschijnlijke hoofddoel tot geen slotsom geraakt waren, één punt hadden zy echter beslist, dat, namelijk, hetwelk den kampstrijd betrof. Men was overeengekomen, dat deze in het morgenuur zoude plaats hebben, en wel op het voorplein van het slot, en dat de kampvechters te voet zouden strijden met geene andere wapenen dan bijl en dolk ten aanval, en helm en schild ter verdediging, overeenkomstig het door Godfried voorgestelde, die, niet zonder reden, had volgehouden, dat nademaal beide kampers Noren, immers van Noorsche afkomst waren, zy zich in hun strijd ook behoorden te regelen naar de gebruiken des lands.
Het voorplein, waar wy, tot recht verstand van hetgeen volgen zal, een meer naauwkeurige beschrijving van dienen te geven, was een redelijk groot langwerpig vierkant, van drie zijden door gebouwen, en van de vierde door een zwaren muur omsloten, in welken muur zich een hooge, gewelfde poort bevond. Deze poort, welke men over een breede brug genaakte, vormde den eenigen toegang tot het slot, hetwelk van achteren, even als de landtong, al smaller en smaller toeliep, en, by hoog water, door de rivier bespoeld werd; terwijl een diepe gracht, van weers-
{==291==} {>>pagina-aanduiding<<}
zijden door vooruitspringende torens beschermd, den aanval, zoodra de brug was weggenomen, van de landzijde bemoeilijkte. De poort, ofschoon thands gëopend, werd zoowel als de brug door de gewapenden van Wichart bewaakt, en de enkele nieuwsgierigen, welke het gerucht van den kampstrijd uit den omtrek had gelokt, en aan wie het binnentreden was ontzegd, moesten zich vergenoegen met hetgeen zij van verre, op hunne toonen staande en met uitgestrekte halzen, over de hoofden der gewapenden heen, door de opening zien konden. Midden op het plein, en recht tegen over de poort, was een stellaadje opgericht, van welke de aanzienlijke gasten den strijd zouden aanschouwen. De vooruitspringende hoektorens en overige gebouwen, welke zich rechts en links bevonden, waren ingericht geworden tot verblijf voor de krijtwaarders, kampvechters en schildknapen en tot stallingen voor hunne paarden. In het midden van het plein had men een kleine, ronde omheining of Tuin gemaakt, van horden samengesteld, laag genoeg om er over heen te stappen en van welke de tuin, op onze oude munten geplaatst, het beste denkbeeld geven kan. Binnen dit eng bestek, hetwelk naauwlijks tien voet middellijns had, moest de strijd plaats hebben, en, volgens een gewone bepaling by dergelijke kampgevechten, leed hy de nederlaag, die door zijn weerpartij tegen of over de heining gedrongen werd.
Het was ongeveer zeven uur in den morgen, toen de deur van het slot openging en Godfried met den Markgraaf naar buiten, trad, door de vrouwen en

{==292==} {>>pagina-aanduiding<<}

beider gevolg vergezeld, en zy onder trompetgeschal op de hun bestemde zetels plaats namen. In Godfrieds oog blonk tevredenheid; want, reeds vroeg in den morgen, had hy door een renbode, dien hy buiten het slot in 't geheim gesproken had, de tijding ontfangen, dat zijn benden de Veluwe waren ingetrokken, en dat Tosti, in Saxen geland zijnde, de vijandelijkheden begonnen had. Hendrik daarentegen gevoelde zich ontrust en verlegen; want niettegenstaande hy stellig bevel gegeven had, dat men hem bericht moest komen doen zoodra zijn gewapenden in de Betuwe waren gekomen, hy had nog geen bode ontfangen en wist niet aan welke reden dit verzuim moest worden toegeschreven.
Na hem verscheen nu ook de Bisschop, van den Proost van Thorn en zijn gevolg vergezeld. De Kerkvoogd zelf had op dien morgen in de slotkapel de mis gevierd en de Heilige naam des Onbevlekten was er aangeroepen, alsof Hy een welbehagen kon hebben in hetgeen hier stond verricht te worden en de hulde aannemen, Hem gebracht door de zoodanigen, wier boezem alleen met list en bedrog was vervuld.
Nu gingen aan weêrskanten de deuren der stallingen open en vertoonden zich Graaf Ravening en Willem van Emmerik, te paard en van hun schildknapen gevolgd, die, na het plein te zijn rondgereden, tegen over de zitplaats der Edelen, en dus aan weêrskanten der poort post vatteden. Daarop naderde een der schildknapen den Hertog, en meldde hem, dat zijn kampvechter een geestelijke verlangde,

{==293==} {>>pagina-aanduiding<<}

aan wien hy voor den aanvang van het gebed zijn zonden biechten en aflaat ontfangen mocht.
- ‘Gy zult hem dit billijk verzoek toch niet weigeren, Hertog!’ zeide de Markgraaf, ziende dat Godfried de wenkbraauwen ontevrede samentrok en eenigzins scheen te weifelen: ‘Graaf Everhard heeft reeds de geestelijke diensten van den vromen Bisschop ontfangen.’ -
- ‘De geheimen, in de biecht toevertrouwd, blijven voor altijd in den boezem van den priester besloten, is het niet zoo?’ vroeg Godfried, nadenkend.
- ‘Ongetwijfeld, mijn zoon!’ antwoordde de Bisschop: ‘de kerk straft al wie het geheim der biecht verraadt.’ -
- ‘'t Is wel,’ zeide Godfried: ‘heer Proost, het is dan aan u, dat ik verzoek, aan het verlangen van mijn kampvechter te gaan voldoen.’ -
De Proost boog het hoofd, ten blijke, dat hy zich den hem opgedragen last liet welgevallen, en begaf zich naar het verblijf van den kampvechter. Nog vertoefde hy daar, toen men buiten de poort een verward gerucht hoorde, en, naar buiten ziende, een ruiter ontdekte, die, met geweld zich door de gewapenden een weg banende, de brug over en het plein opreed. Daar gekomen stortte zijn paard, welks breede borst met stof en schuim bedekt was, neder, en zijn berijder rolde naast hem in het zand. Gewapenden en dienaars schoten toe, en Godfried zelf sprong van zijn zetel naar beneden: want hy had in den gevallene den ouden Hakon herkend.
- ‘Pas op, Nicht Gisela!’ zeide Goliath, die zich

{==294==} {>>pagina-aanduiding<<}

op zijn post achter de Hertogin bevond: ‘daar is de Skald weer, die, nu men naar zijn zangen niet meer luisteren wil, my de loef af wil steken en buitelaar geworden is; maar hy heeft, dunkt my, geen baast om op te staan.’ -
- ‘Zwijg!’ zeide Gisela, met een angstigen blik: ‘ziet gy niet dat de oude man gewond is: - wee! wee ons! ik vrees, dat hy weer niets dan kwaad vermelden komt.’ -
Vruchteloos waren intusschen alle pogingen geweest, om het paard te doen oprijzen; het had nog eenmaal het hoofd naar boven gericht; maar was toen weer neergezegen en gaf geen blijk van leven meer. Overmatige inspanning van krachten had zeker zijn plotslinge dood veroorzaakt; - wat den grijzen Skald betreft, men had hem opgericht; maar hy ook scheen weinige oogenblikken meer over te hebben: zijn kleederen waren vaneen gereten: zijn gelaat met zweet en stof bedekt en het bloed stroomde uit een breede borstwond langs zijn gewaad.
- ‘Hakon!’ riep Godfried, verbaasd naar hem toetredende: ‘wat is er gebeurd, en wat drijft u hier, wien ik reeds ver verwijderd waande?’ -
De grijzaart wendde het brekend oog naar den Hertog en stamelde eenige onduidelijke woorden, waarvan men ter naauwernood de uitdrukking: ‘verraad’ en: ‘Kinhem!’ kon verstaan.
- ‘En mijn moeder!’ riep Godfried: ‘waar is zy gebleven.’ -
- ‘Dood!’ antwoordde Hakon, alle zijne krachten inspannende, om zijn noodlottige en laatste boodschap

{==295==} {>>pagina-aanduiding<<}

verstaanbaar uittebrengen: ‘vermoord! Kinhem is als één man opgestaan! ook Teisterbant zal..... Zoon van Harold!.. de oude Skald heeft waarheid gesproken... het Huis van Halfdan... wee!’ -
Hier stokte hem de stem in de keel: een doodelijke bleekheid overdekte zijn gelaat: hy zakte in elkander, en, eer de toegeschoten hulp hem had kunnen opbeuren, had hy den geest gegeven.
- ‘Mijn moeder dood! Kinhem in opstand!’ herhaalde Godfried op een langzamen toon; maar toen, den blik op Hendrik en den Bisschop slaande, meende hy op het gelaat van dezen een kwalijk verborgen uitdrukking van welgevallen te lezen: hy wendde van hen het oog op Bertrada; maar hy zag niets in den kalmen, weemoedigen blik, dien zy op den gestorven sloeg, dat in staat was, eenig vermoeden by hem op te wekken, als of zy van den opstand kennis had gedragen. Hy besefte, hoe noodzakelijk het ware, den schijn van onbezorgdheid te bewaren, en, op Hakon wijzende: ‘die grijzaart,’ zeide hy, ‘is altijd zwak van hoofd geweest, en de ouderdom ziet en gelooft vaak het ergste: de tijding, die hy brengt, vereischt bevestigd te worden, en moet geen verhindering te weeg brengen in hetgeen hier te verrichten valt. Brengt dat lijk naar binnen en laat het bewaakt worden met de eer, den trouwen vriend van Halfdans geslacht verschuldigd.’ -
- ‘Hoe!’ zeide Hendrik: ‘gy voedt geen onrust omtrent het gebeurde? De wond, die uwen dienaar het leven kostte, getuigt toch voor de waarheid zijner woorden.’ -

{==296==} {>>pagina-aanduiding<<}

- ‘My ook, Hertog!’ zeide Ravening, ‘my dunkt, dat het voorzichtigst ware, den kampstrijd te schorsen, en terug te keeren, waar alleen uwe tegenwoordigheid...’
- ‘Laat my dit bëoordeelen,’ viel Godfried in, op een beslissenden toon: ‘zoodra de kamp heeft plaats gehad, zult gy zelf, Ravening! die boeren gaan kastijden, zoo zy uw straffenden arm al inwachten: en, heeft er verraad plaats gehad, wee dan den zoodanigen, die er in gedeeld hebben.’ -
Niemand dorst het, na deze stellige beslissing van Godfried, meer wagen, om verder eenigen raad te geven, of van het gebeurde te reppen, dan alleen Goliath, die de aanmerking maakte, dat die aanstaande zending van Ravening een geweldige duurte in het wilgenrijs zoude te weeg brengen. Het lijk van den Skald en dat van zijn paard werden buiten het plein gevoerd, en ieder nam zijn plaats weder in, als ware er niets geschied.
Kort daarop kwam de Proost weder terug van het verblijf, waar Godfrieds kampvechter zich bevond: het gelaat van den monnik was ontsteld en verslagen: hy sloeg op den Hertog in 't voorbijgaan een verwijtenden blik, en begaf zich toen, zwijgend en bedrukt, naar de voor hem bestemde plaats.
Op nieuw klonk de trompet, en twee schildknapen begaven zich naar de deuren ter weêrszijden om de kampvechters te waarschuwen, dat het tijd was, toen zich op nieuw een geweldig gerucht buiten de poort deed hooren, waar een renbode vruchteloos door de wacht poogde heen te dringen en uit al

{==297==} {>>pagina-aanduiding<<}

zijn macht schreeuwde, dat hy den Markgraaf spreken moest.
- ‘Wat wil men?’ vroeg deze, naar buiten ziende, en met verwondering in den renbode een zijner krijgslieden herkennende, die aan de Noordelijke grenzen gesteld was, en wien hy dus verre was van hier te verwachten: ‘laat dien man binnenkomen, Heer Wichart!’ -
- ‘Den Heiligen lof en dank!’ riep de ruiter, toen hy, ingelaten zijnde, zich voor den Markgraaf bevond: ‘dat heeft moeite gekost, edele Heer! reeds voor eenige uren had ik by u moeten zijn; maar die vervloekte knapen hebben my op den buitenweg tegen gehouden, en zouden my ook thands belet hebben u te genaken, indien ik er niet een paar van had nedergeveld.’ -
- ‘Hoe!’ zeide de Markgraaf, een gramstorigen blik op Wichart slaande: ‘wat beteekent dit? Is het uw volk, dat zich verstout mijnen boden den weg te versperren.’ -
- ‘Helaas!’ zeide de Slotvoogd, die, niet schroomende van beide zijden geld te aanvaarden, het goud, hem door Wolfbrand verstrekt, had willen verdienen door een iegelijk af te wijzen, die tot den Markgraaf komen wilde: ‘ik ben een oud man en versta slecht of druk my misschien niet duidelijk uit, wanneer ik bevelen geef. Ik had gemeend, dat deze Edele Heeren ongestoord wilden zijn, zoolang zy aan 't onderhandelen waren en dienvolgens zorg pogen te dragen, dat zy van lastige bezoekers ontslagen waren; maar men is te ver gegaan en wie weet,’ voegde

{==298==} {>>pagina-aanduiding<<}

hy er met inzicht by, ‘of men zelfs den man niet afgewezen heeft, die berichten kwam, dat de bevelen van den Heer Markgraaf, betreffende de voorde...’
- ‘Stil!’ riep de Markgraaf met drift, vreezende dat hy te veel zoude zeggen: ‘en gy,’ vervolgde hy tot den renbode: ‘wat brengt gy?’ -
- ‘Slechte tijding,’ antwoordde deze: ‘en wel van 't uiterste gewicht. Een machtige vloot is den Dollert op komen varen: een heir van Deenen, door Tosti aangevoerd, heeft voet aan wal gezet, de kustwacht is overrompeld, en de vijand trekt zegevierend het hart van Saxen binnen.’ -
- ‘Deenen!’ herhaalde Hendrik, terwijl hy een woedenden blik op Godfried sloeg, ‘wist gy, Hertog! dat wy hun aanval te vreezen hadden?’ -
- ‘Die tijding zal vergroot zijn, zoowel als die ik zoo even bekwam,’ zeide Godfried, de schouders ophalende: ‘laat ons, elk van onzen kant, nadere berichten inwachten en inmiddels den strijd doen beginnen: na den afloop daarvan kunnen wy ons nog altijd naar onze Marken begeven en zien, wat daar ons te doen valt.’ -
- ‘De Heer Wichart zou intusschen zijn wapenknechten tegen de Deenen kunnen afzenden,’ zeide Goliath: ‘ik hou my overtuigd, dat zy nooit zulk krijgsvolk meer hebben gezien.’ -
De Markgraaf zag een wijl den Hertog aan met een blik, als had hy in het diepst zijner ziel willen lezen: - ‘Welaan!’ zeide hy eindelijk: ‘het geschiede zoo als gy 't begeert; de strijd beginne: ter-
{==299==} {>>pagina-aanduiding<<}
wijl ik intusschen nader verneem, hoe zich die inval heeft toegedragen;’ - en toen, den ruiter gelastende af te stijgen en zich by hem te vervoegen, ondervroeg hy hem in stilte over de gebeurtenissen, welke hadden plaats gehad.
De Trompetters hadden inmiddels het sein herhaald: de deuren aan wederszijden werden gëopend en men zag de beide kampvechters naar buiten treden, elk door een Heraut voorafgegaan en door twee schildknapen gevolgd. Met langzamen stap begaven zy zich naar het midden van het plein en hielden naby de omheining stand, terwijl de Heraut van Everhard, vooruittredende, de navolgende woorden sprak:
- ‘Hier staat Graaf Everhard, zoon van Rolfr, gereed om zich met de wapenen te zuiveren van alle deelneming aan den aanslag tegen Vanissa, Godfrieds dochter gepleegd. Zoo waarlijk helpe hem zijn goed recht!’ -
Toen deed de Heraut van Godfried een stap naar voren, en zeide:
- ‘Hier staat des Hertogen Godfrieds kampvechter, gereed met de wapenen vol te houden, dat Everhard, de zoon van Rolfr, de Jonkvrouwe Vanissa en haar geleide aan 't hoofd zijner bende verraderlijk heeft aangerand. Zoo waarlijk helpe hem Onze Lieve Vrouwe en zijn goed recht.’ -
- ‘Opent den Tuin!’ riep Ravening: en de beide kampioenen, hun bijlen met de rechter vuist omvattende, stonden gereed, de omheining binnen te treden.
Maar het scheen vooruit bepaald, dat dit tweegevecht geen plaats hebben, althands voortdurend zoude

{==300==} {>>pagina-aanduiding<<}

verschoven worden. Eer nog de hekjens aan weêrskanten der omtuining gëopend waren, trok een nieuw en sterker gedruisch van buiten de aandacht der aanwezigen. Wat daartoe aanleiding gaf, dient, eer wy verder gaan, te worden verklaard.
Men herinnert zich, dat Alkenmard, zoodra hem Uddoos ware naam en afkomst gebleken waren, zich gehaast had, deze gewichtige tijding door Teisterbant te verspreiden en overal de ingezetenen tot opstand aan te zetten, terwijl hy hun voor oogen hield, dat zy, die zoo lang vergeefs naar een opperhoofd hadden rondgezien, dien thands in den waardigen zoon van den eens zoo beminden Tietbold zouden vinden. De vonken, door hem gestrooid, hadden een vlam verwekt, welke zich aan de geheele landstreek had medegedeeld, ja, zelfs naar de uiterste grens, in Kinhem, was doorgeslagen, en er den oploop had verwekt, die aan Olwina, op haar doorreis, het leven gekost had. De tijding van Uddoos gevangenschap en zijn plotselings verdwijnen had de woede en wraakzucht in aller harten ten top doen stijgen: Godfried zelf had tot het welgelukken van den opstand medegewerkt, door zijn benden uit Teisterbant te doen vertrekken om hen de Veluwe in te zenden: het landvolk had dus vry spel en was, onmiddellijk na Godfrieds afreize van het Steenen Huis, alom te wapen geloopen, terwijl het, van alle kanten nieuwen toevoer ontfangende, allenks tot een talrijken hoop was aangegroeid, die nu, in schepen en schuiten den Rhijn opvarende, tot oogmerk had, aan Godfried zelf rekenschap van zijn handelwijs te vragen. Wel

{==301==} {>>pagina-aanduiding<<}

waren eenige, nog op het Steenen Huis of elders achtergelaten, getrouwen heengesneld om den Hertog bericht van den staat van zaken te geven; maar geen hunner had den Heerespyk bereikt, en allen, tot den laatsten toe, waren nedergeveld of gevangen genomen door de krijgsknechten van Hendrik, die in de nacht de Betuwe bezet hadden, en aan wier waakzaamheid Hakon alleen als door een wonder ontsnapt was. De Teisterbanders hadden inmiddels hun tocht zonder oponthoud voortgezet en de uiterste punt van het eiland bereikt, eer Godfried, of een der zijnen hun nadering vermoeden kon. Hier hadden zy voet aan land gezet en snelden nu met luid rumoer en woeste wraakkreten op den Heerespyk toe. De gewapenden van Wichart, dien dolzinnigen hoop ziende aanrukken en onbewust met welke oogmerken hy naderde, kozen gedeeltelijk de vlucht over 't veld, terwijl enkelen zich met haast naar binnen begaven en het plein met schrik en verwarring vervulden. Alles geraakte van zijn plaats en door elkander: de Edelen en vrouwen stoven van hun zetels op: de kamp - vechters traden besluiteloos terug: niemand was er, die de oorzaak van het rumoer kon opgeven; maar elke partij waande zich door de andere verkocht en verraden: - en voorzeker, te dezen opzichte verkeerde geene van beide in een dwaling.
Eindelijk had de voorhoede van den aangerukten hoop de brug bereikt, waar zy de zwakke wapenknechlen van Wichart voor zich uit, naar binnen dreef. Maar hier stuitte zy op Ravening, die, nooit voor dorpers had gebeefd, hoe groot in aantal, en

{==302==} {>>pagina-aanduiding<<}

die zich in de poort bevond, van zijn paard op de menigte nederziende, en met opgeheven lans gereed, den eersten die een stap verder waagde, het hart te doorboren of onder de voeten van zijn strijdros te vertrappen: en naast hem vertoonde zich Willem van Emmerik, even goed gewapend, in een even dreigende houding als hy: en achter hen, hunne schildknapen, gereed als hun meesters, om ook hunne zwaarden in het bloed dier verachte boeren te dompelen. - De aanvallers weifelden op het gezicht van dien tegenstand en traden terug: slechts voor een oogenblik, 't is waar; maar van dat oogenblik maakte Ravening gebruik en deed de scherpgepunte en gerasterde valdeur nederlaten. Toen eerst gelukte het Godfried, die by den aanvang van het rumoer de strijdbijl aan de handen van zijnen kampvechter had ontrukt en, met Trolld aan zijn zijde, naar de poort gevlogen was, met een zware stem het gedruisch te overschreeuwen: ‘Stilte!’ riep hy: ‘en dat ieder die ongewapend is naar zijn plaats keere! - Wat beteekent dit geweld? Heer Wichart! wy bevinden ons op uw slot en onder uwe hoede: vraag gy aan die oproerlingen wat hun begeerte is.’ -
- ‘Helaas!’ zeide de bevende grijzaart: ‘ik ben een oud man, Edele Hertog! en die dolle hoop zal mijn erf te gronde brengen en my daar te boven: hoe zal of kan ik hun beletten, hier binnen te komen.’ -
- ‘Ga, Heer Wichart!’ zeide Hendrik: ‘wellicht is het slechts een misverstand; wy moeten toch weten, op wien die dolzinnigen het gemunt hebben,’ -

{==303==} {>>pagina-aanduiding<<}

Met een angstigen tred begaf zich Wichart naar de poort en vroeg door de openingen tusschen de rasters heen aan de voorsten van de bende, wie bun aanvoerders waren, en wat zy begeerden, hun van zijnen kant te kennen gevende, dat de edele Markgraaf en Hertog Godfried zich binnen bevonden, gereed, om hun billijke eischen aan te hooren, maar tevens, om geweld met geweld te keeren. Toen had er een kortstondig onderhoud tusschen de leiders der menigte plaats: waarna een hunner, die in geestelijk gewaad was gekleed, vooruittrad en verlangde met twee of drie der aanvoerders te worden binnengelaten om de begeerte zijner volgers bekend te maken, terwijl hy instond, dat niemand, zoo lang hy binnen was, eenige vijandelijkheid zoude ondernemen.
Deze boodschap, door Wichart overgebracht, werd aangenomen na een kort beraad, en onder voorwaarde, dat de aangerukte bende zich, zoo lang de onderhandeling duurde, op een boogscheuts afstand van het kasteel zoude begeven. Dit geschiedde: en nu, terwijl elk zijn plaats weder hernomen had, werd de valdeur halverwege opgelaten en trad een monnik, van drie gewapenden vergezeld, het plein op.
- ‘Het is Alkenmard!’ fluisterde Hendrik den Bisschop toe: ‘het zijn onze wakkere Teisterbanders! nu is Godfried aan onze genade overgeleverd. - Wat eischt gy?’ vroeg hy toen? overluid, zich tot den monnik wendende.
- ‘Wy eischen wraak,’ riep deze: ‘wraak over Gerolf, des Graven Tietbolds zoon, jammerlijk vermoord door hem die zich Hertog Godfried noemt.’ -

{==304==} {>>pagina-aanduiding<<}

Hendrik sloeg de oogen op den Noorman om de uitwerking gade te slaan, welke deze betichting op hem maken zoude; maar tot zijne verwondering bespeurde by op het gelaat van Godfried geen ontroering: en het scheen hem zelfs toe, dat om den mond van dezen een lichte glimlach zweefde, en dat een zegenpralende glans in zijn oogen blonk.
- ‘Wie is die Gerolf, van wien gy spreekt?’ vroeg de Hertog, na de afgevaardigden, onder wie zijn vorschende blik ook Landerik den Valkenier had herkend, een voor een aandachtig te hebben gade geslagen: ‘en wie zijt gy, die hier het woord voert?’ -
Alkenmard gaf bescheid op beide vragen, en, de getuigenis van den Proost van Thorn inroepende, legde hy de omstandigheden bloot, welke het onbetwistbaar maakten, dat Uddo de koorknaap niemand anders zijn kon dan de zoolang vermiste zoon van Graaf Tietbold en Bertrada: hy besloot zijn reden met te eischen, dat Godfried het lot des jongelings, dien hy gevangelijk naar het Steenen Huis had gevoerd, zoude bekend maken, hem, zoo hij nog leefde, in vrijheid stellen, en anders als zijn moordenaar gestraft worden.’ -
Godfried hoorde den spreker ten einde toe met de grootste bedaardheid aan, en toen eerst, met een fellen blik oprijzende: ‘wat durft gy hier het woord voeren?’ riep hy, ‘en de gemoederen opruien? onrustige oproerstoker, die reeds lang den strop hebt verdiend. Ginds zit de weduwe van Tietbold, in wier mond alleen een beschuldiging zoude voegen,

{==305==} {>>pagina-aanduiding<<}

als die gy u vermeet. Klaagt zy my aan, van haar zoon te hebben omgebracht? of wel, gy noemt den Proost van Thorn: laat hy getuigen, of ik de verwijten verdien, welke de laster my doet?’ -
- ‘Gy weet,’ zeide de Proost, den Hertog met milde ernst aanziende: ‘gy weet, dat mijn plicht my het zwijgen oplegt; maar zie de Gravin Bertrada aan, en uw hart zal niet gevoelloos blijven voor hare tranen.’ -
Alle oogen wendden zich op Bertrada, wier gelaat de aandoeningen van vrees en hoop liet lezen, welke haar ziel vervulden. Zy rees op en poogde te spreken; maar lang duurde het, eer de bevende stem zich een uittocht vond: en toen zelfs kon zy niets doen als de gevouwen handen tot Godfried opheffen en hem toeroepen: ‘Godfried! gy zijt grootmoedig! geef my mijn zoon terug.’ -
- ‘Gy hebt het gehoord?’ riep Alkenmard; ‘zy getuigt het zelve: de zoon van Tietbold bevindt zich in uwe macht.’ -
Maar, eer Godfried eenig antwoord had behoeven te geven, had een tooneel plaats, dat voor 't oogenblik aller aandacht tot zich trok. De aan de toeschouwers, maar, vertrouw ik, aan mijn lezers geenszins onbekende kampvechter, wien men gedurende het rumoer bijna geheel vergeten had, was in de oogenblikken, dat niemand acht op hem sloeg, de stellaadje genaderd, van waar hy vonkelende blikken naar boven sloeg, welke, ondanks het ijzeren helmvizier, de opmerkzaamheid der bevallige schoone, die zy golden, souden getrokken hebben, indien

{==306==} {>>pagina-aanduiding<<}

niet de rede des monniks thands hare aandacht gelijk die der gandsche vergadering had geboeid. Onwillekeurig hadden eindelijk de oogen des onbekenden de richting van Vanissaas blik gevolgd: ook hy had Alkenmard aangezien en een wijl met onverschilligheid naar diens woorden geluisterd. Maar niet lang duurde het, of die taal, welke in den beginne slechts zijn ooren trof, was hem tot in de ziel doorgedrongen: en met klimmende belangstelling, verbazing, en ontroering, stond hy de geheimen te vernemen, welke de monnik ontvouwde. Nog luisterde hy, toen deze gëeindigd had; nog verliet hij zijn plaats niet, als ware hy daarop genageld geweest. als had hem het vermogen om zich te bewegen, om te spreken, om te denken zelfs, op eenmaal verlaten, als ware hy overmeesterd geworden door een verwarden droom, door een plotselinge duizeling bedwelmd, door een geweldige kracht betooverd. Maar naauwlijks had hy de stem van Bertrada vernomen, of hy kwam tot zich zelven: hy sloeg zijn vizier op, strekte de armen naar de stellaadje uit en riep met luide stem: ‘Moeder! Moeder! hier is uw zoon.’ -
- ‘Mijn Zoon!’ gilde Bertrada, als kaatste haar ziel de klank zijner woorden terug, en, zich van hare zijde vooroverbuigende, ware zy over de lage borstweering heen gestort, had niet Vanissa, wier ontroering aan de hare gelijk zoude geweest zijn, indien iets gelijk kon zijn aan de ontroering eener moeder op zulk een stond, haar de beide armen om den bals geslagen. In een oogenblik was Bertrada af-
{==307==} {>>pagina-aanduiding<<}
gestegen en drukten moeder en Zoon elkander aan het hart.
Schier niemand onder de aanwezigen, of hy zag met aandoening en deelneming die treffende ontmoeting, welke Godfried, sedert dat Alkenmard met spreken begonnen was, voorzien, en waarop hy gerekend had, om een oproer, dat hem bedreigde, tot zijn voordeel te bezigen. De Proost en Landerik hadden zich terstond naar Bertrada en haar zoon begeven: de Proost, om de zegenende handen over hen uittebreiden, en de getrouwe dienaar om, ter aarde geknield, beurtelings de slippen van beider gewaad met vreugdetranen te besproeien. De Markgraaf vergat een wijl zijn staatzuchtige voornemens om zich te verblijden, dat de zoon zijns vriends was teruggevonden: de koele ziel des Bisschops was getroffen: de goedhartige Gisela schreide en snikte van aandoening, en al de juffers volgden haar voorbeeld: Goliath en trolld bootsten de omhelzing van moeder en zoon na en rolden arm in arm (of poot in poot) voor den zetel van Godfried, totdat een geduchte schop van dezen hen huilend wegzond: de gewapende dienaars juichten: Wichart wreef zich de handen, toen hy bemerkte, dat de gevreesde aanval vredelievend zoude afloopen: zelfs Ravening was verheugd; want de eenige, die zich beroemen kon, hem gevreesden krijgsman, te hebben geveld, was niet langer een ellendige koorknaap, maar een edelman, uit het bloed der helden voortgesproten, een weerpartij, zijner waardig, en van wien hy met de wapenen voldoening eischen kon. De eenige, die

{==308==} {>>pagina-aanduiding<<}

in de algemeene vreugde niet deelen kon, was Graaf Everhard, die, door de herkenning van Bertradaas zoon zijn uitzichten hoe langer hoe donkerder worden zag; - maar de juichkreten om hem heen verdoofden zijn verwenschingen, gelijk de banden van het helmvizier de bleekheid van zijn verwilderd gelaat bedekten.
- ‘Welnu!’ zeide Godfried, nadat de opschudding een weinig was bedaard, en terwijl hy een blik vol bittere spotterny om zich heen wierp: waar blijft thands de betichting, tegen my uitgebraakt? Gy ziet het: niet slechts heb ik dien knaap, zoodra zijn afkomst my bekend werd, het leven, dat hy verbeurd had, geschonken, en de vrijheid teruggegeven; maar ik heb gewild, dat zijn eerste daad zoude toonen, dat hy de waardige zoon van Tietbold, de echte afkomeling van Halfdan is: en daarom heb ik hem de eer waardig gekeurd, om gindschen onbeschaamde’ (hier wees hy op Everhard) ‘voor zijn lastering te straffen.’ -
- ‘Ik zweer het by de Heiligen, die my beschermd hebben,’ riep Uddo, of liever Gerolf, (want wy willen hem den naam, waarop hy recht had, niet onthouden), terwijl hy vooruittrad: ‘zoo Hertog Godfried, door den schijn bedrogen, my in banden deed slaan, hy heeft zulks meer dan driewerf vergoed, toen hy my het grootste voorrecht schonk, waar mijn hart naar streven kon: en, wie hem ooit belagen mocht, mijn hart en mijn zwaard zijn hem voor eeuwig ve rand,’ -
- ‘Leve Gerolf, mijn meester!’ riep Landerik

{==309==} {>>pagina-aanduiding<<}

opspringende: ‘leve de brave Hertog Godfried!’ en juichende liep hy naar de poort, tegen over welke, op het hooren van het rumoer, reeds weder een aantal Teisterbanders zich waren komen vertoonen, aan wie hy nu het gebeurde mededeelde. De tijding, die hy bracht, ging als een loopend vuurtjen rond, en weldra hadden die zelfde boeren, die met het stellig oogmerk waren gekomen om Godfried te ontzielen, en de lucht een oogenblik te voren van wraak - en moordkreten deden weergalmen, den juichtoon ter eere des Hertogs aangeheven. Toen gaf deze last, dat men de valdeur geheel zoude ophijschen: en de menigte, op de brug te samen gedrongen, kon zich van verre verheugen in de beschouwing van Gerolf in de armen zijner moeder.
- ‘Dat is verkeerd uitgevallen,’ fluisterde Alkenmard den Markgraaf in: ‘de steen, dien wy in beweging hebben gebracht, keert tegen ons en zal ons verpletteren, zoo wy hem niet weten af te keeren.’ -
- ‘Alles is nog niet verloren,’ antwoordde Hendrik, op denzelfden toon: ‘zoo slechts Graaf Gardolf is aangekomen en ik dien blinden hoop weet te verwijderen. Tracht naar hem te vernemen, en laten mijn ruiters, indien zy in de Betuwe zijn, zich vaardig houden, om op het eerste sein te komen aanrukken.’ -
- ‘By Sint Huibert!’ riep Landerik, terwijl hy terugkwam en nogmaals de hand zijns jongen meesters kuste: ‘wie had dat kunnen droomen? Weinig dacht ik, toen gy my zoo dapper bijstondt tegen dien Satanschen Noorman...

{==310==} {>>pagina-aanduiding<<}

- ‘Zacht wat!’ riep Ravening, met een stem die den verschrikten Valkenier zes voet op zijde deed springen: ‘die Satansche Noorman is hier, nog altijd gereed om u voor uw onbeschaamdheid te doen boeten. En wat u betreft, zoon van Tietbold! niemand hier schept meer behagen dan ik in den keer, dien uw noodlot genomen heeft; want, zoo Uddo de koorknaap naauwlijks den dolksteek van een mijner dienstbaren waardig was, met den nazaat van Halfdan mag Ravening zich zonder vernedering meten. Gelukt het u, dien Everhard te overwinnen, wees dan overtuigd, dat ik zijn plaats zal innemen.’ -
- ‘Dat verwachte ik,’ zeide Godfried by zich zelven, terwijl Bertrada, wie het bloote denkbeeld van een strijd tusschen den gevreesden Ravening en haar zoon het bloed in de aderen stollen deed, dezen laatsten met des te meer kracht in de armen klemde.
- ‘Gy zult zien, Nicht Gisela!’ zeide Goliath, ‘dat niemand meer behoorlijk voor den dag zal kunnen komen ten zij hy een uitdaging aan dien teruggevonden Neef gezonden hebbe. Ik zal er ook nog aan moeten, by Momus - en wie weet het - Nicht Vanissa mede!’ -
- ‘Kom!’ zeide Godfried, om zich heen ziende: ‘het kan thands aan ieder blijken, hoe dwaas de Vermoedens waren, die de laster tegen my deed opvatten. Waar zijn zy thands, die mijn verderf zochten?’ vervolgde hy met die geweldige stem, welke ook de stoutsten niet konden aanhooren, zonder te beven: ‘waar is die elendige monnik, die u misleid heeft? Hy heeft mijn wraak en de uitwerking uwer

{==311==} {>>pagina-aanduiding<<}

verontwaardiging niet durven afwachten en hy heeft wel gedaan. Keert weder elk naar zijn woonstede!’ riep hy, zoo luid, dat ook zy, die buiten stonden, hem tot op een verren afstand konden verstaan: ‘en bedenkt, dat zoo ik thands uw kortstondige dwaling vergeef, ik niet altijd even langmoedig blijven zal. Alleen de moordenaars mijner moeder, en zy, die den opstand hebben aangestookt, blijven van mijn genade uitgesloten. En thands,’ vervolgde hy op zachteren toon, terwijl hy weer plaats nam: ‘vlei ik my, dat niets meer den zoo lang verschoven kamp zal verhinderen.’ -
- ‘Een oogenblik!’ riep de Proost, terwijl hy oprees en vooruit trad: ‘een dringender belang dan dat van dezen kamp vereischt onze aandacht. Het is niet, wanneer uitheemsche vijanden den Duitschen bodem bestoken, dat de Duitsche Vorsten rustig bijeen moeten zitten om een nutteloozen kampstrijd te aanschouwen. De Heiligen zelve hebben getoond, ons te willen beschermen, zy, die ons den zoon eens waardigen helds teruggeven en tevens een aanzienlijke macht gewapenden ter onzer beschikking stellen. Rijksvorsten! stelt u aan hun hoofd en rukt met hunne hulp de woeste roovers tegen, die zich weder hier dorsten vertoonen. En is eens de Noorman naar zijn vaartuigen teruggejaagd, laat dan de kamp plaats hebben, zoo gy 't nog noodig oordeelt; - maar verre zy het van u, toe te laten, dat hier niet slechts de onschatbare tijd, maar ook het bloed der dapperen zoo doelloos verspild worde.’ -
- ‘De vrome Vader heeft gelijk,’ zeide Hendrik,

{==312==} {>>pagina-aanduiding<<}

zich tot Godfried wendende: ‘en schande is 't voor ons, dat wy, krijgslieden, onzen plicht van een priester moeten leeren. Ja! zij de kamp uitgesteld, en laten deze benden, die de Hemel zelf ons toezendt, zich met de mijne gaan vereenigen, om den Saxischen bodem van bloeddorstige roovers schoon te vegen. Laten zy aldus in het bloed des algemeenen vijands den smet van hunnen opstand uitwisschen: en dat Gerolf zelf hen in 't veld geleide. Wien zoude beter het bestier voegen van een tocht tegen den roofzieken Tosti, dan aan den zoon des Helds, die door Tosti werd verslagen?’ -
- ‘Een strijd tegen mijns vaders moordenaar!’ riep Gerolf, de bijl schuddende, die hem Godfried weder had ter hand gesteld. ‘Heer Markgraaf! de Hemel spreekt door uw mond.’ -
Godfried beet zich op de lippen: hy had dien voorslag niet verwacht en stond een wijl onzeker, hoe dien te bëantwoorden: stemde hy er in toe, dan werkte hy mede, om zijn met zooveel overleg beraamd plan te bederven; en een weigering, dit begreep hy evenzeer, zoude niet alleen strekken om zijn bedoelingen voor den tijd openbaar te maken, maar wellicht ook weinig baten, indien de Teisterbanders eens, zijns ondanks, met Gerolf aan hun hoofd, verkozen op te trekken, waardoor zijn pas hersteld gezach op nieuw zoude schipbreuk lijden. Na een oogenblik te hebben nagedacht, besloot hy, schijnbaar toe te geven, maar inmiddels zorg te dragen, dat de medewerking der Teisterbanders zonder uitwerking zoude blijven.

{==313==} {>>pagina-aanduiding<<}

- ‘Ik weet niet,’ zeide hy tegen den Markgraaf, ‘in hoeverre de hulp van een ordeloozen hoop ongëoefende dorpers die schoone uitwerkselen zal te weeg brengen, welke gy daarvan verwacht: en zelfs klinkt het my vreemd in 't oor, dat de dappere Markgraaf, na nog onlangs zoovele benden in de Veluwe te hebben bijeengebracht, mijnen bijstand inroept, als ware hy zelf niet in staat, zijn Marken te verdedigen; - maar het zij zoo! Ik wil zelfs den schijn niet op my laden, alsof ik terugtrad, wanneer het Rijk mijn hulp behoeft. Teisterbanders!’ vervolgde hy, terwijl hy afklom en zich naar de poort begaf: ‘de edele Markgraaf stelt u voor tegen de zeeroovers op te trekken, die de Saxische Marken zijn ingevallen. De zoon van Tietbold, van hem, die eens uw aanvoerder was, zal u geleiden: en, om aan zijn mangel aan ondervinding te gemoet te komen, zal Graaf Ravening, de dapperste onder de dapperen, hem als raadsman ter zijde staan.’ -
Een algemeen gejuich volgde deze woorden van den Hertog: op het plein stond elk over zijn besluit verwonderd; doch niemand meer dan Ravening, die zich haastig naar hem toe begaf: ‘wat doet gij?’ vroeg hy: ‘het is een valstrik, dien men u spreidt. Zult gij zelf niet....’
- ‘Stil!’ beet hem de Hertog in 't oor: ‘trek met dat volk naar de Veluwe: daar zult gy mijn leger vinden. Verdeel die kinkels onder mijn Noormannen, en, zonder het zelve te weten, zullen zy in de plaats van Deensche, Saxische benden bestrijden. Van dien uit de lucht gevallen knaap hebt

{==314==} {>>pagina-aanduiding<<}

gy vrijheid, u op de best mogelijke wijze te ontslaan.’ -
Na een kort overleg onder de krijgshoofden werd algemeen goedgevonden, dat de Teisterbanders zoo spoedig mogelijk zouden optrekken. Zy werden in benden afgedeeld, en daarover hoplieden aangesteld, onder wier geleide zy zich wederom zouden inschepen, en zoo den IJssel afvaren ten einde Noordwaarts te stevenen. Ravening en Gerolf begaven zich naar den oever, om toetezien, dat alles in bekwame orde geschiedde, terwijl Bertrada den zoolang gemisten zoon op zijde bleef, om, tot het oogenblik der afreis toe, zijn tegenwoordigheid te genieten. De overige hoofdpersonen van ons verhaal waren intusschen op het plein by elkander gebleven; doch elk was thands te veel met zijn eigen gedachten vervuld, dan dat er meer dan een kort en afgebroken onderhoud kon gewisseld worden: en meest allen verlangden hartelijk de plaats, waar zy zich bevonden, zoo spoedig mogelijk te verlaten: Vanissa, omdat sedert het vertrek van Gerolf er niets meer was, dat haar belangstelling boeide: Gisela, omdat geen mensch op haar lette en zy zich doodelijk verveelde: Everhard, omdat hy een dwazen rol vervulde sedert de kamp was uitgesteld: de Bisschop, omdat hy wel besefte, dat de onderhandeling waarvoor hy gekomen was, niet weder zoude worden opgevat: de Proost, omdat hy weder naar Thorn wenschte te vertrekken: Goliath eindelijk, omdat niemand naar zijn kwinkslagen luisterde: ook Godfried en de Markgraaf, die beide de noodzakelijkheid van hun tegenwoordigheid

{==315==} {>>pagina-aanduiding<<}

in hun gebied gevoelden, haakten naar het oogenblik, dat het hun vergund zoude zijn te vertrekken; maar geen van beide kon besluiten, het sein daartoe te geven, daar elk nog by zich zelf de hoop voedde, van zijn weerpartij te zullen verschalken. De Proost van Thorn, verwonderd over de zonderlinge houding der beide vorsten, vervoegde zich by den Bisschop.
- ‘Hoogwaardigste!’ zeide hy, ‘wy mogen God en zijn Heiligen danken, dat die rampzalige kamp geschorst is, en men zich ter afwering van den gemeenschappelijken vijand vereenigt. Maar, vreemd komt het my voor, dat de wakkere Markgraaf, wiens tegenwoordigheid alleen een leger waardig is, nog hier vertoeft en zich niet aan 't hoofd dier benden gesteld heeft.’ -
- ‘De Markgraaf zal vertrekken, mijn Broeder!’ zeide de Bisschop: ‘maar niet voor dat het laatste bedrijf van het spel, dat wy hier vertoonen, is afgespeeld.’ -
- ‘Het laatste bedrijf!’ herhaalde de Proost: ‘ik begrijp niet, wat uw Hoogwaardigste bedoelt.’ -
- ‘Gy zult my weldra beter begrijpen,’ zeide de Bisschop: ‘want het gaat een aanvang nemen.’ -
En met een toonde hy hem een ruiter, die spoorslags de brug kwam overrennen. Op het plein sprong hy af en, de teugels van zijn paard aan een der dienaars overgevende, wisselde hy een tevreden blik met den Markgraaf, en trad naar den Hertog toe. Het was Graaf Gardolf.



{==316==} {>>pagina-aanduiding<<}

XIX.

- ‘Graaf Gardolf!’ riep Godfried, verbaasd: ‘wees dubbel welkom hier! Komt gy het bier des Noormans nogmaals proeven, of my den giftbrief overbrengen van die schoone wijnbergen, welke ik van den Keizer verzocht heb.’ -
- ‘By mijn zotskolf!’ zeide Goliath, bedenkelijk het hoofd schuddende: ‘ik vrees dat de druiven zuur zijn, die Neef Gardolf brengt: althands hy zelf heeft een gezicht als had hy in de laatste dagen niets dan azijn geproefd.’ -
- ‘Ik kom u het onthaal vergelden, dat gy my op Elsloo hebt verschaft,’ antwoordde de Graaf: ‘en meteen u den last des Keizers overbrengen. Ik heb den Monnik Alkenmard ontmoet,’ vervolgde hy, den Markgraaf veelbeteekenend aanziende: ‘en hy zeide my, dat ik u nog hier by elkander vinden zoude. Hy zal zelf weldra hier zijn.’ -
- ‘By Loke!’ riep Godfried: ‘laat hem dan op zijn hoede zijn: hy is my reeds dikwijls genoeg ontsnapt; maar dezen keer zal het monnikskleed den oproermaker niet beschermen.’ -
- ‘Gewichtiger belangen moeten ons thands bezig houden,’ zeide Gardolf: ‘Hertog Godfried! ik spreek uit 's Keizers naam en eisch een oplettend gehoor.’ -
- ‘Wat is er gebeurd?’ vroeg Gisela, angstig toetredende en niets goeds uit den plechtigen toon van Gardolf voorspellende.

{==317==} {>>pagina-aanduiding<<}


- ‘Gy zult zien, dat de wijnoogst mislukt is,’ zeide Goliath, de schouders ophalende.
- ‘Gy spreekt waarheid, Nar!’ zeide Gardolf: ‘de oogst is mislukt, dien uw meester zich voorstelde. Hertog Godfried, de Keizer, mijn meester en de uwe, ontzegt u niet slechts het gedaan verzoek, maar verklaart u tevens vervallen van al de leenen en waardigheden, door u tot hiertoe bekleed.’ -
- ‘Wat zegt gy?’ vroeg Godfried, die van verbazing zijn ooren naauwlijks kon geloven: ‘herhaal dit nog eens, bid ik u.’ -
- ‘Volgaarne!’ zeide Gardolf: en op een langzamen, plechtigen toon, voldeed hy aan het gedaan verzoek, er vermaak in scheppende om aan elk woord den meesten klem by te zetten, als ware het een dolksteek, die Godfried in de ziel moest dringen.
- ‘Waak ik of droom ik?’ vroeg de Noorman, min verbaasd over de handelwijze zelve des Keizers, dan over de stoutheid, welke men had, van hem die te durven bekend maken: ‘en wat kan de reden zijn, dat ik zoo plotslings de gunst van mijn goeden Heer en Doopheffer verloren heb.’ -
- ‘Vraag dit aan Prins Hugo,’ antwoordde Gardolf, ‘met wien gy u tot den val des Rijks tegen uw wettigen Opperheer verbonden hadt, en die thands, nu zijn lagen ontdekt zijn, in een kerker zijn vonnis wacht.’ -
- ‘Mijn broeder in den kerker!’ riep Gisela, met een kreet van droefheid: ‘wee my! ik had u wel gewaarschuwd, Godfried, dat...’
- ‘En wie is er, die my beschuldigen durft, van

{==318==} {>>pagina-aanduiding<<}

met Hugo geheuld te hebben?’ vroeg Godfried, terwijl hy Gisela met een norschen blik tot zwijgen bracht: ‘welke bewijzen levert men van Godfrieds ontrouw?’ -
- ‘Behoeft dit nog bewezen te worden?’ vroeg Gardolf: ‘durft gy ontkennen, dat Tosti, met uwe voorkennis, Saxen is ingerukt? dat uw eigen benden de Veluwe hebben bezet, en gereed staan, zich met den Deen te vereenigen?’ -
- ‘Wat hoor ik!’ riep de Markgraaf: ‘zijne Noormannen in mijn gebied?’ -
- ‘Een bode, zoo even aangekomen, heeft deze tijding gebracht,’ zeide Gardolf: ‘laat by ze tegenspreken, zoo hy kan.’ -
- ‘Hebt gy uitgesproken?’ vroeg Godfried, terwijl hy, de armen over elkander slaande, 's Keizers afgevaardigde met een donkeren blik beschouwde: ‘voorzeker bevat uw zending nog meer belangrijks?’ -
- ‘Gy oordeelt recht,’ zeide Gardolfs ‘mijn last luidt verder: Godfried, Zoon van Harold! gy zijt mijn gevangene.’ -
Deze woorden verwekten een algemeenen, diepen indruk: Hendrik en de Bisschop zagen met onrustige blikken beurtelings naar Godfried en naar het open veld, van waar zy hun ruiters verwachtten: Vanissa wierp zich voor haar vader, als wilde zy hem tegen elken aanval beschermen: de Proost stond in stille verslagenheid het tooneel te beschouwen: Everhard trad toe, als uit een sluimering opgewekt, en verwachtte met aandacht wat volgen moest: Gi-
{==319==} {>>pagina-aanduiding<<}
sela viel half bezwijmd in de armen van haar Juffers: Trolld plaatste zich aan de zijde van zijn meester, als waarschuwde hem zijn natuurlijk instinct, dat deze zich in gevaar bevond: de dienaars van Godfried snelden naar de stalling om zijn paard te zadelen; maar Goliath deed beter dan allen: hy sprong, eer iemand het had opgemerkt, op het paard van Gardolf, gaf den dienaar, die het vasthield, met zijn zotskolf zulk een geweldigen slag op de vingeren, dat deze den teugel liet glippen, en rende toen de poort uit; maar zijn ijver en getrouwheid moesten slechts strekken om de offers van dien bloedigen dag te vermeerderen.
- ‘Uw gevangene!’ riep eindelijk Godfried, in een wilden lach uitberstende: ‘by Odin, wiens dienst ik in een onzalig uur verlaten heb! waant gy, dat de zoon van Harold een zwak ooilam is, dat de hand lekt des slachters? En wie uwer zoude my slechts met den vingertop durven aanraken? Zoudt gy het zijn, Graaf Gardolf? - Of gy, vrome Bisschop? - Of gy, edele Markgraaf, die my met bedriegelijke beloften hierheen hebt gelokt? En is het u vergeten, dat ik hier, op geen honderd roeden afstand, een leger heb, dat, als ik er slechts een wenk toe geef, u, die my dreigen durft, tot mijne gevangenen maken zal? - Voorwaar, Graaf Gardolf! eer gy zulk een last op u naamt hadt gy voor een honderdtal wakkere ruiters moeten zorgen, om er klem aan by te zetten.’ -
- ‘Zy zullen zich niet doen wachten,’ zeide Gardolf, terwijl hy naar het veld wees, waar men in

{==320==} {>>pagina-aanduiding<<}



dat oogenblik een stofwolk van den landweg op zag rijzen, die de aannadering eener bende verkondigde.
- ‘Zy zullen toch te laat zijn,’ riep Godfried, zijn dienaars reeds met zijn paard ziende uitkomen: ‘wie my lief heeft; volge my.’ -
Onder het uiten dezer woorden had hy zijn dolk getrokken en baande zich nu, door den getrouwen Trolld geholpen, een weg door de dienaars des Markgraafs en de gewapenden van Wichart, die hem wilden beletten zijn paard te bestijgen, hetwelk zijn eigen knapen al verder al verder tot buiten de poort leidden, uit vrees, dat men deze sluiten mocht. Reeds was het paard op de brug; reeds was Godfried in de poort, toen hy in zijn vaart op Everhard stuitte, die hem wilde tegenhouden.
- ‘Uit den weg elendeling!’ riep Godfried: ‘of het geldt uw leven,’ en met een, den dolk opheffende stootte hy Everhard ter zijde. De zoon van Rolfr zag het staal blinken, en niet anders denkende of zijn laatste oogenblik was daar, zwaaide hy in zijn angst de bijl van Halfdan, die aan zijn gordel hing, omhoog, en gaf zijn oom zulk een fellen slag tegen 't voorhoofd, dat hy terugtrad, wankelde en nederstortte. Op hetzelfde oogenblik kwamen de ruiters van Hendrik rennende aangevlogen en de punten van twintig lansen nagelden bijna te gelijker tijd den gevreesden Noorman in den grond vast. Het was, of de pijn, door deze nieuwe wonden veroorzaakt, hem uit zijn bedwelming terugriep en tot nieuwe levenskrachten ontwraken deed: hy richtte het hoofd op, sloeg, doodsbleek, een wilden en ontzettenden blik

{==321==} {>>pagina-aanduiding<<}

rond, en hief dreigend den arm naar boven. Doch weldra zakten hoofd en arm weer naar beneden en een krampachtige trekking duidde de laatste levensstond aan van Godfried den Noorman.
Moeilijk zoude het vallen, de verwarring te schilderen, welke dit treurtooneel vergezelde. Het angsten noodgeschrei der vrouwen, de aanvalkreten der Saxische ruiters, die nu de dienaars van Godfried naast hun meester nedervelden, het gekerm der stervenden, alles klonk akelig en luid dooreen. Nog lang hoorde men onder dit woest rumoer het geblaf van den getrouwen Trolld, die by den val zijns meesters woedend op Everhard was toegevlogen, maar die, weldra zelf door lanspunt op lanspunt gewond, genoodzaakt zijne prooi los te laten, slechts de kracht had overgehouden om zich naar het lijk zijns meesters te slepen en daar den adem uitteblazen.
Wat Everhard betrof, hy leunde, van dien geduchten bespringer ontslagen, schier ademloos tegen de borstwering der brug en nu stond hem, in volle klaarheid, de profecy van Olwina voor oogen: hy had deze gedeeltelijk, door den moord van Godfried, vervuld; maar ook het overige moest bewaarheid worden: Vanissa zoude de zijne wezen: dit had immers de verborgen zin der Runen beslist? In dit oogenblik zelf zag hy haar tusschen de ruiters door voorbijsnellen, vluchtende, misschien zelve onbewust waarheen. Met onstuimige drift sprong hy op haar toe, greep haar aan, met handen, nog rokend van haars vaders bloed, en sleurde haar met zich, den weg op, toen een geweldige zwaardslag hem den

{==322==} {>>pagina-aanduiding<<}

schedel in tweeën spleet en zielloos ter aard deed storten.
Het was de hand van Ravening, welke dat zwaard bestuurd had. Door Goliath van het gebeurde onderricht, was de moedige krijgsman, zonder te wachten of iemand in staat ware hem te volgen, en alleen gedachtig aan het gevaar, dat zijn Hertog bedreigen mocht, met pijlsnelle vaart naar het slot teruggereden. Maar, zoo hy zijn meester gewroken had, het was slechts tot den prijs van hetzelfde lot te ondervinden. Door gewapenden omringd, van alle zijden tevens besprongen, verweerde hy zich nog een geruimen tijd tegen de overmacht en deed menigen ruiter van Hendrik voor de slagen zijner geduchte strijdakst vallen. Zijn paard viel onder hem neer: zijn lichaam was met wond op wond doorboord; maar nog, als een stervend everzwijn, wist ook hy al wie hem naderde zijn vermetelheid te doen betalen: tot dat eindelijk, door bloedverlies verlamd, zijn arm min wisse slagen geven kon, en hij het uur des doods te gemoet zag. Toen, nog eens de laatste krachten inspannende, niet wenschende dat een ander met zijn wapen prijken zoude, wierp hy zijn bijl hoog in de lucht over de ruiters heen. Het moordtuig plompte in het modder der gracht, waar zich het kroos daarover sloot zonder de plaats aan te wijzen waar het verdwenen was: en met een woesten lach gaf de dappere Ravening als een echte zoon van 't Noorden den geest.
Wat deden onderwijl de overige hoofdpersonen van ons varhaal? De Keulsche Bisschop, 't zij dal hy

{==323==} {>>pagina-aanduiding<<}

deze bloedtooneelen niet door zijne tegenwoordigheid wilde schijnen goed te keuren, 't zij dat hy voor gevaar beducht was, had zich by den aanvang van het gevecht binnen het slot begeven, waar hem de bevreesde Wichart gevolgd was: de Proost had de troostelooze vrouwen niet verlaten, die zich angstig om hem heen drongen: Alkenmard, die met de ruiters teruggekomen was, stond nevens Gardolf, en hitste hen tot moord en slachting aan. De Markgraaf zelf wandelde met onrustige schreden het plein op en neder: de bleekheid van zijn gelaat en de sombere uitdrukking zijner op den grond gevestigde oogen bewezen klaar, dat zijn binnenste door kwellende gemoedsbewegingen was aangedaan: hy had wel de gevangenneming, maar nooit den moord van Godfried bedoeld, en hy voorzag, hoe die schanddaad, welke hy niet had kunnen beletten, en zelfs door zijn bijzijn gewettigd had, alleen aan hem zoude worden geweten en een eeuwigdurenden blaam op zijn tot nog toe onbesproken naam zoude werpen.
Daar de aanval op Ravening buiten het slot aan den rand der gracht had plaats gehad, was de brug weder vry geworden en had Vanissa zich op nieuw by Gisela begeven. Als kiekens om de kloekhen hadden de jammerende vrouwen zich om den Proost vergaderd en smeekten, op de kniëen neêrgezegen, den Hemel om bijstand aan. Op eens tikte iemand de Hertogin op den schouder: zy zag om en herkende Goliath:
- ‘Volg my,’ zeide hy, haastig: ‘de weg is vry.’ -

{==324==} {>>pagina-aanduiding<<}

Gisela zag hem besluiteloos aan; maar Vanissa, terstond oprijzende: ‘hy heeft gelijk,’ zeide zy: ‘naar de schepen!’ -
Vreesachtige lieden zijn in tijd van nood en gevaar altijd bereid aan den invloed van al wie beslissend spreekt of handelt te gehoorzamen: zoo ook thands Gisela en de overige vrouwen. Zy stonden op en volgden Vanissa, wier kloeke geest (of wier hart misschien) terstond begrepen had, dat Gerolf alleen haar beschermen kon. Zy verlieten het slot met den Proost en Goliath, en niemand belemmerde hun uittocht; want de Markgraaf zelf, die hen zag vertrekken, volgde op een afstand, en wenkte den zijnen toe, dat men hen onverhinderd zoude doorlaten. Naauwlijks waren zy in het open veld gekomen, of zy ontdekten van verre Gerolf, die met Bertrada en de Teisterbanders, voor zooverre die nog niet waren ingescheept, Ravening te voet was gevolgd.
Twee woorden waren genoegzaam om Gerolf met den staat van zaken bekend te maken. Hy toonde zich in deze omstandigheid de waardige zoon van Tietbold en Bertrada; want niet slechts begreep hy terstond de verantwoordelijkheid, die op hem rustte, maar ook tevens het eenige middel om aan zijn verplichting jegens haar, die zijn bescherming inriepen, te voldoen.
- ‘Geleidt de vrouwen naar de vaartuigen!’ zeide hy tot zijn volgers: ‘en zet ze aan de overzijde aan wal. Gy Landerik! zult er voor instaan, dat haar geen leed geschiede. - U, mijn Vader! verzoek ik, my te volgen.’ -

{==325==} {>>pagina-aanduiding<<}

En, terwijl de vrouwen zich thands onder een goed geleide naar boord begaven, trad hy zelf met den Proost naar de brug en stond weldra tegenover den Markgraaf, die van daar de vrouwen van verre had nagëoogd.
- ‘Heer Markgraaf!’ zeide hy, een blik slaande op de ruiters, die zich, na de gepleegde slachting, weder in orde schaarden: ‘ziedaar vry wat bloeds gestort: ik kom u vragen, of gy my als vriend of als vijand beschouwt?’ -
Hendrik stond een oogenblik verrast over deze stoutmoedige vraag: toen antwoordde hy met een fieren blik, die bestemd was om den jongeling ontzach in te boezemen:
- ‘Die beschouwing zal van uw daden afhangen. Toon u een ijverig dienaar van uwen Vorst, en het zal u aan mijne goedkeuring niet ontbreken.’ -
- ‘Welaan!’ hernam Gerolf: ‘ik ben niet onwillig mijn Vorst te dienen, en mijn verknochtheid door daden te toonen; maar hetgeen ik hier zie, noodzaakt my eenige voorwaarden aan mijn medewerking te verbinden. - Neen! schud het hoofd niet, Heer Markgraaf! en zie my niet zoo verwondert aan. Niet een mijner Teisterbanders zal een arm ter verdediging uwer Marken opheffen, ten zij gy in die voorwaarden toestemt.’ -
- ‘Laat hooren,’ zeide Hendrik, met moeite zijn spijt verbergende: ‘wat eischt gy?’ -
- ‘Ik eisch in de eerste plaats, dat aan de weduwe en aan de dochter des gesneuvelden Hertogs vergund worde, zich met haar gevolg onverlet naar

{==326==} {>>pagina-aanduiding<<}

het slot te Heesch te begeven en aldaar by mijne moeder te verblijven tot zy zich een vrije wijkplaats hebben gekozen.’ -
- ‘De weduwe des Noormans vry te laten!’ riep Graaf Gardolf, die verwonderd toetrad: ‘wat beteekent dit? het is des Keizers wil...’
- ‘Stil!’ zeide de Markgraaf: ‘er is reeds leeds genoeg gebeurd: en de eisch van den jongeling is billijk. De Hertogin althands was hier gekomen in het volle vertrouwen op mijne oprechtheid, en het zy verre van my, dat ik haar aan haar vijanden overlevere. Uw verlangen wordt toegestaan, Zoon van Tietbold!’ -
- ‘Maar...’ zeide Gardolf....
- ‘Geen maren!’ viel de jongeling in: ‘met u heb ik niets te schaffen: en wordt eene mijner vorderingen afgeslagen, zoo zult gy u zelf het verlies der Marken te wijten hebben. In de tweede plaats verlang ik, dat aan de hier gesneuvelde Noormannen een eerlijke begrafenis worde verstrekt, en dat de lijken van Hertog Godfried en van Graaf Ravening my worden ter hand gesteld.’ -
- ‘Het zal geschieden,’ antwoordde de Markgraaf, ‘en met volkomen vrijen wil van mijne zijde. De Hemel weet het, ik had hun dood niet bedoeld, en betreur hen, nu zy niet meer zijn; want nooit heeft de aarde moediger krijgslieden gedragen. Ik zal zelfs meer doen dan hen beweenen: ik zal u, eerwaarde Vader! geld ter hand doen stellen, ten einde missen voor de ziel des Hertogs te laten lezen, opdat hierdoor in den Hemel hersteld worde, hetgeen ik

{==327==} {>>pagina-aanduiding<<}



hier op aarde jegens hem misdreven heb. Eischt gy nog meer, zoon van Tietbold?’ -
- ‘Ik heb nog eenen eisch,’ antwoordde deze: ‘maar dien zal ik u slechts dan doen verstaan, wanneer ik de Noren verslagen, en den dood mijns vaders op Tosti gewroken heb. Dan zult gy zelf oordeelen, of ik waardig ben het graafschap te besturen, dat eenmaal aan mijn vader was toevertrouwd.’ -
- ‘Die eisch vereert u, jongeling!’ zeide de Markgraaf: ‘en voorwaar! wanneer de tijd zal gekomen zijn, waarop gy uw aanspraak doet gelden, zal het aan Hendriks voorspraak niet ontbreken. En thands! vergeten wy het droef verleden, om slechts aan de gevaren van het oogenblik te denken. De vijand van den staat is onze Marken binnengetrokken: hem met schande naar huis te zenden, ziedaar onze eerste verplichting.’ -

Hoe aan die verplichting voldaan werd, hoe de wakkere Teisterbanders den moed in 't hart van Hendriks wijkende benden weder deden herleven, hoe het hun gelukte, den reeds diep in Overijssel doorgedrongen vijand terug te drijven, ja zijn schepen te veroveren, en van daar met rijke buit terug te keeren, dit alles leeren ons de oude kronijken. Gerolf, in het erf zijns vaders hersteld, wist zich daar niet slechts tegen de nog overgebleven Noormannen te handhaven, die hy allenkskens zijn gebied deed ruimen; maar ook tegen zoodanige Rijksvorsten, als gehoopt hadden by den val van Godfried hun gezach aan dien kant te vergrooten. De vrome Proost van

{==328==} {>>pagina-aanduiding<<}



Thorn, na Vanissa in de Christelijke gemeente te hebben opgenomen, vertoefde nog lang genoeg in Teisterbant, om haren echt met Gerolf in te zegenen. Zy schonk hem twee zonen, waarvan de eene, Walger, in Teisterbant bleef regeeren, en de andere, Dirk, de stamvader dier Graven was, aan wie Holland zijn opkomst en welvaart verschuldigd is. Lang nog bleef Bertrada de gelukkige getuige van het echtheil harer kinderen; terwijl Gisela, van haar hoogen staat vervallen, na haar twee dochtertjens aan de zorg van haar stiefdochter te hebben toevertrouwd, zich naar het klooster te Nivelle begaf en aldaar als Abdis haar dagen eindigde.
Grootelijks was Keizer Karel verheugd, toen hy van Graaf Gardolf den uitslag der samenkomst aan den Heerespyk vernam; maar zijn vreugde was van korten duur, en hy leerde tot zijn schade de waarheid van hetgeen de Proost van Thorn aan Alkenmard gezegd had, dat ook in de staatkunde het verraad zijn meester loont. De Noormannen te Leuven en te Elsloo, verwoed over den moord aan Godfried gepleegd, vertoefden niet lang, met wraak daarover te nemen; zy vielen in Neustriën, veroverden Rouaan en sloegen reeds in het volgende jaar met 40,000 man het beleg voor Parijs; waar de dappere Markgraaf, Karels hechtste steun, het leven liet. Wat verder gebeurde, hoe zy jaren achter een in Frankrijk woedden, en zich daar eindelijk vestigden in de landstreek, welke sedert naar hun naam genoemd werd, is waereldkundig.



{==329==} {>>pagina-aanduiding<<}

Aanteekeningen.

Bladz. 3 en 4. Eens, in het laatst zijns levens, (dus luidt het verhaal van den monnik van St. Gallen) bevond zich Karel de Groote in een Zuid-Frankische zeehaven. Terwijl hy met zijn gevolg aldaar spijsde in een vertrek, dat het uitzicht had op de zee, trokken eenige vaartuigen, welke de kust langs zeilden, de aandacht der dischgenooten. Sommigen hielden ze voor schepen van Joodsche, anderen voor die van Afrikaansche of Britsche kooplieden. Alleen het doordringend oog van den grijzen Vorst liet zich niet misleiden: hy herkende aan den bouw der schepen en aan de vaardigheid der bewegingen zijn ondernemende vijanden. Terstond gaf hy aan zijn zeelieden last, jacht op hen te maken; de Noorsche schepen wisten echter door een overhaaste vlucht de vervolging te ontkomen. Diep was intusschen de ziel des machtigen Heerschers door dit voorval gewond: tranen welden uit zijn oogen by de gedachte, hoe zy nog by zijn leven de stoutheid hadden, dat vergelegen strand te naderen: en met bekommering voorspelde hy de rampen, welke zijnen nazaten en hun onderdanen van die overmoedige vreemdelingen te wachten stond. Zie pertz Monum. Germ. Hist. II. p. 757. 758.

{==330==} {>>pagina-aanduiding<<}

Bladz. 4. Reg. 10. ‘Hwande alle frisa er north herdon anna grimma herma.’ Wiarda Asegahuch. S. 5 en 10.

‘Wacht jemma van da Nordera oord, 
‘Wuyt de gryma herne compt alle quaed foord.’ 
Hamconii. Frisia p. 40. 


Bladz. 5. Reg. 23. Ten gemakke van de zoodanigen, wien de onderlinge betrekking tusschen Godfried en sommigen der overige personen van mijn verhaal niet duidelijk genoeg mocht voorkomen, diene de navolgende geslachtregister, waaromtrent ik alleen moet doen opmerken, dat de curcijf gedrukte namen in de geschiedenis niet vermeld worden.
HALFDAN,

vestigde ziek in 807 hier te lande, na zich aan Keizer Karel onderworpen te hebben, die hem, zoo 't schijnt, de taak heeft opgedragen, de aanvallen zijner landslieden af te keeren. Hy had verscheiden zonen: de voornaamste hunner waren:
Hemming, Heriold (Harold), gehuwd met Olwina. Roruk, vader van in Walcheren Hunne kinderen waren: Bertrada, geh. m. Tietbold, gesneuveld. Rolfr, Godfried, ouders van als wiens zoon hier voorkomt vader van Gerolf. Everhard. Vanissa.
Blad. 10. Reg. 18. Treffend is het tafereel, hetwelk door van bolhuis, in zijn werk: de Noormannen in Nederland, op bladz. 203 en volgende, geleverd wordt van den beklagenswaardigen toestand, waarin die geweldige plonderaars de landstreken brachten, welke sy met hun legers bezochten, en waaromtrent ik in vele opzichten verre beneden de waarheid gebleven ben.
Bladz. 15. Reg. 17. Ulfr is de wintergod, en dus, in de Noorsche fabelleer, een niet onbelangrijk personaadje. Hem wordt de uitvinding van het schaatse-
{==331==} {>>pagina-aanduiding<<}
rijden toegeschreven en hy had dan ook, by ons te lande en by onze dichters, meerdere, althands zoovele eer verdiend als menige god van het Westersche heidendom: en dat zooveel te meer, indien het waar is, gelijk mijn geleerde vriend halbertsma beweert, dat hy zijn naam aan de stad Utrecht zoude gegeven hebben, als zijnde deze eerst Ulfrtrecht en bij verbastering Uitrecht genoemd geweest. (Zie het geestige vertoog van genoemden taalvorscher, betyteld Avoort, voorkomende in den Overijsselschen Almanak voor 1841). Maar zoo gaat het met de reputatie van menschen en goden. Misschien moet de vergetelheid, waarin de goede Ulfr geraakt is, alleen worden toegeschreven aan de moeilijkheid om zijn naam uit te spreken. Men had hem Uller kunnen heeten, gelijk de Franschen Rolfr in Rollon hebben verdoopt.
Bladz. 19. Reg. 2 van ond. Trollr was een in de tooverkunst volleerde dwerg, wien in de Noorsche landen hooge eer bewezen werd. Zijn naam komt dikwijls voor in the Pirate van walter scott.
Bladz. 20. Reg. 9. Nevelheim is de hel der Scandinaviërs, gelijk Walhalla hun paradijs: en wordt voorgesteld als een duister oord, in het verre Noorden gelegen, en doorsneden met negen zwarte modderige waterstroomen. Een eeuwige nacht omhult dit verblijf, hetwelk men langs donkere wegen genaakt. Al de lafaarts daalden er, na hun dood, in neder; maar men vindt geen gewach van eenige folteringen, welke er zouden plaats hebben.
Bladz. 21. Reg. 15. Zoowel hier te lande als elders in het Noorden is het geloof aan poel- en watergeesten lang in stand gebleven. De Nikkers in onze gewesten schijnen over 't algemeen goede sukkels te zijn geweest,

{==332==} {>>pagina-aanduiding<<}

die zelden in staat waren, zich zelve te redden, en vaak de hulp der menschen aanriepen, vooral by hun vrouwen, wanneer deze in barensnood waren. Van sommige watergeesten vindt men vermeld, dat zy in fraaie paleizen woonden en aldaar de geesten der afgestorvenen in kruiken bewaarden. In de zangkunst schijnen zy echter verre te hebben achtergestaan by hun Zweedsche, Deensche of Noorsche gebroeders, (volgens de verschillende tongvallen Nokke, Näk, Nek of Niwe genoemd) die, als de Sirenen van ouds, door hun betooverende stem de wandelaars tot zich in den stroom lokten en verslonden.
Bladz. 24. Reg. 1. Groot-Orp, door de Walen Or le Grand genoemd, was een nonnenklooster, door Pipijn van Heirstal omtrent het jaar 700 gesticht, ter verzoening van den moord, aan Sint Lambert begaan. Zie Oudheden en Gestigten van 's Hertogenbosch, bl. 472.
Bladz. 25. Reg. 8. Het was in 857, gedurende de afwezigheid van Roruk, die, namens den Keizer, zoowel in Teisterbant als in Kinhem (Kennemerland) met eenig gezach schijnt bekleed te zijn geweest, dat een machtige bende Deenen of Noormannen een geweldigen inval in deze landen deed, by welke gelegenheid Graaf Tietbold sneuvelde. Zie Ann. Bertin. by pertz, I. p. 451. Chron. Mon. Egmond by kluit, Hist. Crit. I. 7. joann. a leyd. V. 24.
Bladz. 26, Reg. 25. Men zie, betreffende de maatregelen van dwang of onderdrukking, onder Godfried bestuur tegen de Friezen genomen, hetgeen voorkomt by Beka, p. 31. wiarda, I. 88 sq. schotanus, Geschiedenis van Friesland, bl. 65.
Bladz. 28. Reg. 3 van ond. Freya, gelijk ieder weet, was de Venus van het Noorden en heeft haar

{==333==} {>>pagina-aanduiding<<}

naam aan den Vrijdag gegeven. Zy had Oddr gehuwd, die haar verliet om te gaan reizen; en verre van zich, gelijk de huisvrouw van Vulcanus, over de afwezigheid van haar man met een anderen minnaar te troosten, zocht zy haar geliefde de geheele waereld door en betreurde zijn gemis met gouden tranen. Van daar de beeldspraak, door Ravening gebezigd. Wy waren eerst voornemens, soortgelijke verbloemde spreekwijzen en omschrijvingen, waarvan de Noormannen zich gaarne bedienden, op meer plaatsen van ons verhaal te gebruiken; doch de aanmerking, dat, zoo de lokale kleur er door won, de duidelijkheid er door verliezen moest, deed ons van dit besluit terug komen. Immers, weinigen onder onze lezers zouden begrepen hebben, dat door uitdrukkingen, als: ‘het dek der bergen, het zonnehuis,’ de hemel moest verstaan worden: dat ‘de dochter der nacht, het vleesch van Hymer, het schip, dat op de eeuwen drijft,’ by de Noorsche volkeren de aarde uitdrukte: dat ‘de broeder des winds, de vijand der bosschen’ het vuur, - ‘het bloed van Hymer, de ring des aardbols,’ de zee - ‘het hairige veld,’ het hoofd - ‘het meir der wouden, de wijn der roofvogels,’ het bloed moest beteekenen.
Bladz. 36. Reg. 25. Zie over de heiligheid, aan sommige boomen toegeschreven, het hierboven vermelde vertoog van halbertsma.
Bladz. 38. Reg. 3 van ond. Loke was de geest des kwaads, de Ahriman der Noorsche fabelleer.
Bladz. 41. Reg 19. Njord was de Neptunus der Noorsche volkeren en een hunner hoofdgoden. In de Ynglinga Saga wordt hy de rijke genoemd, en volgens de fabelleer deelde hy aan zijn gunstelin-
{==334==} {>>pagina-aanduiding<<}
gen de schatten uit, welke de zee verzwolgen had. De zwaan was hem geheiligd. Dat deze vogel hier te lande, en inzonderheid by Kleef, Nieuw- en Oud-Megen, als een mythisch en beschermend wezen werd vereerd, heeft grimm onwederlegbaar bewezen.
Bladz. 42. Reg. 13. Bekend is het, dat de Eunjers of Heksen, volgens een vry algemeen geloof zich van eierdoppen bedienden, om daarin meiren of stroomen over te steken. Zie westendorps Verhandeling in de Nieuwe Werken der Leydsche Maatschappij, II Deel, II Stuk, bl. 551.
Bladz. 48. Reg. 15. Volgens de oude overlevering was het gebruik des Runen (welk woord in de Noorsche talen de beteekenis medebrengt van ‘geheimzinnige woorden’) door Odin aan zijn volk geleerd. Door middel der Runen, zegt de Edda, wist hy ziekten te genezen, den pijl in zijn vaart te stuiten, het onweder te doen bedaren. Door middel der Runen brak hy de ketenen der gevangenen, bluschte hy den brand, wekte hy de dooden op.
In een ander gedeelte der Edda, vraagt Sygurd aan een Valkyrie, dat zij hem wijsheid leere, en zij doet hem verschillende soorten van Runen kennen, als: de Runen der overwinning, waardoor men over zijn vijand zegeviert: de Runen der zee, waardoor men den storm tot zwijgen brengt: de Runen der bosschen, waardoor men de krachten der heelende planten leert kennen.
Men graveerde de Runen op de plecht van het schip, op den knop van het zwaard, op de drinkschalen, en vooral op houten berderen, welke men somtijds als talismans by zich droeg. Somtijds was de Rune niet meer dan een hieroglyf, welken men

{==335==} {>>pagina-aanduiding<<}

met de punt van het mes op arm of borst sneed: een N beteekende Nood, een J js (ijs), een F Freya, een Th Thor. Deze waren de machtige, de mystische Runen, van de Godheid afkomstig, die het volk aangenomen en de overlevering had voortgeplant. Maar behalve die toover-Runen bestond er nog een zeer eenvoudig Runisch alfabet, waarmede de gedenk- of lijksteenen beschreven werden, en 't geen, behalve voor het volk, dat het niet verstond, niets geheimzinnigs had.
Bladz. 48. Reg. 27. De slang Midgard was, benevens Hela (de dood) en den wolf Fenris door Loke voortgebracht.
Bladz. 49. Reg. 10. De Skalden waren niet alleen zangers, maar ook krijgslieden en hadden doorgaands de veldslagen hygewoond, die zy bezongen. Van daar waren zy dan ook in hooge achting aan het hof der Jarls en Zeekoningen, wie zy in de raadzaal gelijk in 't veld op zijde stonden. Mijn vriend marmier heeft hun in zijn Lettres sur l'Islande een keurig geschreven hoofdstuk toegewijd.
Bladz. 52. Reg. 22. Een beker als die van Olwina wordt door den Zweedschen dichter tegner in zijn navolging der Saga van Frithiof beschreven.
Bladz. 53. Reg. 5. Tjolner was een zoon van Freyr, den God der jaargetijden. Van dezen Tjolner stamden, volgens de Noorsche overleveringen, de aanzienlijkste geslachten af. Zie de Voorrede tot de Edda, in Runbogha en in Tien din Noregar.
Ald. Reg. 8. De Asen waren de Groote of Hoofdgoden, twaalf in getal: 1o Odin, de oppergod, by de Germanen Wodan, by onze voorouders meestal Godan genoemd (waarvan het woord God afkomstig is).

{==336==} {>>pagina-aanduiding<<}

2o Thor, de God der kracht, de dondervoerder, wiens naam nog de Yslanders in hun thorsdagr, de Deenen en Zweden in torsdag, de Engelschen in thursday en wy in Donderdag herdenken: 3o Freyr, de God, die zon en regen en wind bestuurde: 4o Njord, de Zeegod: 5o Tyr, de steun van helden en kampvechters: 6o Braga, de Noorsche Apollo. 7o Heimdall, de bewaker der hemelbrug, wiens blik op een afstand van honderd mijlen de kleinste voorwerpen onderscheide en wiens gehoor zoo fijn was, dat hy het gras op het veld en de wol op het schaap hoorde groeien. 8o Balder, de beminnelijke Godheid, het goede beginsel, wiens vroege dood (want de Noorsche goden zijn sterfelijk) al wat leeft deed treuren. 9o en 10o Vidar en Vali, door kracht en behendigheid vermaard, die met hun beiden al de Asen zullen overleven. 11o Ulfr, reeds hierboven genoemd en 12o Forsate, de vredestichter en handhaver der gerechtigheid.
Bladz. 55. Reg. 17. Zie omtrent de uitdrukking: wees heil, welke van oude herkomst was en lang by onze voorvaderen in gebruik bleef, het aangeteekende achter den Derden Zang van den strijd met Vlaanderen, bladz. 184.
Bladz. 57. Reg. 28. Hela is de Dood, de bewoonster van Nevelheim, uit Loke gesproten. Van de uitdrukking Hela's rijk, later in Hellerijk verbasterd, is ons hel.
Bladz. 65. Reg. 16. Uit de Ann. Fuld. by pertz, I. p. 366 ad ann. 850 en p. 369; blijkt, dat Roruk, met zijn broeder Heriold, ten tijde van Keizer Lodewijk, Duurstede (vicum Dorestadum) benevens eenige plaatsen in Kinnin (Kennemerland) ter leen heeft

{==337==} {>>pagina-aanduiding<<}

gehad. De door Roruk bezeten leenen en Graafschappen werden later, by den doop en het huwelijk van Godfried, aan dezen door den Keizer geschonken. Zie van bolhuis, bl. 144 en de aldaar aangehaalde schrijvers.
Ald. Reg. 20. Zie omtrent de oorlogsfeiten, in 881 en 882 door Godfried verricht, hetgeen dienaangaande verhaald wordt by van bolhuis, bl. 140 en volg.
Bladz. 64. Reg. 1. Gisela, Godfrieds echtgenoot, was de dochter van Keizer Lotharius en van Waldrade, zijne tweede echtgenoote. Zie hincmar, de divortio Lotharii et Theutbergae.
Bladz. 89. Reg. 16. Als een staaltjen, hoe het met het bekeeringswerk dier Noormannen toeging, diene het navolgende verhaal van den monnik van Sint Gallen by pertz, I. p. 761, 762. Lodewijk de Vrome vroeg eens aan eenige gezanten der Noormannen, of zy Christenen wilden worden. Op hun antwoord, dat zy altijd bereid waren hem te gehoorzamen in hetgeen hy van hen verlangen mocht, gaf de Keizer last, hen te doopen. De hovelingen haasteden zich, om strijd lot 's Keizers goede bedoelingen mede te werken en als doopheffers der bekeerlingen op te treden. De gedoopten bekwamen van den Keizer een wit kleed, en van hun peeten een volkomen uitrusting van kleederen en wapenen. Door deze giften verlokt, groeide van jaar tot jaar het getal der bekeerlingen aan, die zich dan op Paaschzondag, als gezanten of als Vazallen, tot den Keizer vervoegden. Eens waren er ruim vijftig opgekomen, die allen om den doop riepen. Er waren zoovele doopkleederen niet: goede raad was duur: en Lodewijk liet er eenige van grover linnen gereed maken. Maar de Noormannen hadden het anders ver-
{==338==} {>>pagina-aanduiding<<}
wacht, en een hunner, zijn verontwaardiging niet kunnende bedwingen, voer tegen den Keizer uit: ‘reeds twintig maal ben ik gewasschen en altijd met beste witte kleederen gekleed; maar deze zak is goed voor zwijnehoeders, niet voor krijgslieden: ja, zoo ik my mijner naaktheid niet schaamde, ik liet u uw kleed en uw Christus houden.’ - Vergelijk Ann. Bertin. by pertz I. p. 501 en de Vita Anskarii ald. II. p. 713 - 715. -
Bladz. 96. Reg. 2 van ond. Sint Olof voerde eens, gelijk de overlevering meldt, den Skald Thorfin in een rijk vercierd vertrek en verzocht hem de tafereelen te bezingen, op het behangsel afgemaald. Thorfin, om zich heen ziende, herkende de geschiedenis van Sigurd, en maakte voor de vuist op dien held een lofzang, welke nog bestaat. Volgens een andere overlevering liet, in de Tiende Eeuw, een rijke IJslander, Paa genaamd, een aantal Sagaas op de wanden zijner eetzaal schilderen.
Bladz. 98. Reg. 7 van ond. Be drapa was de lierzang, die op de groote feesten en ter herinnering der beroemde veldslagen gezongen werd, het door de Vorsten geliefkoosde lofdicht. De flockr was korter, ofschoon mede niet van plechtigheid ontbloot. Eens zong de Skald Loftunga een flockr voor Koning Knoet; maar deze betoonde zich hoogst te onvrede en zeide dat men tot dien tijd nooit als drapaas voor hem gezongen had.
Bladz. 100. Reg. 1. Urd, Verdandi en Skuld (het verledene, het tegenwoordige en het toekomende) waren de Nornen of Parken van het Noorden. Zy hielden haar verblijf onder den esscheboom Ygdrasil, welke boom (een zinnebeeld des tijds) alle overigen in grootte

{==339==} {>>pagina-aanduiding<<}

en schoonheid overtrof. Zijn wortels drongen tot in de ingewanden des aardrijks door: zijn armen strekten zich over de geheele waereld uit: zijn kruin reikte tot aan het hemeldak. In zijn takken woonde een arend, rijk in wetenschap: aan zijn voet knaagde een slang. Een eekhoorn ging onophoudelijk van den arend tot de slang om tweedracht tusschen hen te verwekken. Nog zwommen by den Ygdrasil twee fraaie zwanen, die eens zijn doodslied zouden zingen: en twee herten deelden zijn afvallende bladeren.
Dat deze boom overigens tot de esschensoort behoorde, is niets vreemds, uit aanmerking der heiligheid, aan die houtsoort toegeschreven. De eerste man was door Odin en zijn broeders van esschenhout gemaakt. Vergelijke men hiermede hesiodus Werken en Dagen, volgens de vertaling mijns vaders v3. 133:

Na dit schiep Jupijn op aarde weêr een ander menschensoort. 
't Kwam in ruige bergvalleijen forsch uit esschen tronken voort. 


Bladz. 102. Reg. 22. In de Hervarar Saga worden de Noorsche helden voorgesteld met acht handen, als de Indische goden, en zwaaien zy acht degens te gelijk. Zy zijn zoo groot en sterk, dat geen paard hen kan dragen: allen voeren een tooverschild, door de dwergen gesmeed, en een zwaard, dat door het staal houwt of het linnen ware.
Bladz. 103. Reg. 17. De spreuken, welke ik hier en elders aan Hakon in den mond leg, zijn getrokken uit den Havamal, een gedicht, waarvoor de Skandinaviërs zulk een eerbied koesterden, dat zij het aan Odin zelf toeschreven. Maar wie de vervaardiger, of liever de verzamelaar, daarvan zij, zeker heeft hy zijn landgenooten wel gekend, wist hy wat zy behoefden en had hy aanspraak op hun dankbaarheid, voor de lessen,

{==340==} {>>pagina-aanduiding<<}

welke hy hun geschonken heeft. Elke strophe van het dichtstuk bevat een zinspreuk, en elke zinspreuk herinnert ons aan die kernachtige en naïve wijsheid, welke zich in alle oorden en in alle tijden uit den mond des volks heeft doen hooren.
Bladz. 104. Reg. 12. Gudrum, eerst de gade van den vermaarden Sigurd, huwde naderhand Atli of Etzel (den Attila der geschiedenis). De Scandinavische Epos van Sigurd en de Germaansche Epos der Niebelungen zijn uit dezelfde overlevering herkomstig en van inhoud en strekking bijna gelijk.
Ald. reg. 4 van ond. Eens, zoo verhaalt de Thrymsqvida, had Thor zijn hamer verloren, den geweldigen hamer, waarmede hy reuzen en monsters te pletter sloeg. In zijn verlegenheid gaat hy by Loke te rade; want welk een haat de Asen den Geest des kwaads toedroegen, zy waren wel genoodzaakt, als het op list en beleid aankwam, hun toevlucht by hun slimmen tegenstrever te nemen. Loke was deze reis in een goede bui en gezind om den Dondergod te helpen: hy trekt het gevederde kleed van Freya aan en vliegt rechts en links, tot hy in het Reuzenland komt, waar hy den dapperen Thrym op een berg ziet zitten, zijn morgenlied met een grove basstem neuriënde en bezig, met gouden halsbanden voor zijn honden en rustingen voor zijn paarden te maken. ‘Vertel my eens oprecht,’ zegt Loke: ‘hebt gy Thors hamer niet?’ - ‘Ja,’ antwoordt de Reus: ‘ik heb den hamer van Thor genomen, terwijl hy sliep, en hem tien mijlen diep onder de aarde begraven: en ik geef hem niet terug, dan onder voorwaarde van Freya tot vrouw te erlangen.’ Loke brengt dit antwoord aan de Asen terug. De schoone Freya begint luidkeels te schreeuwen, en ver-
{==341==} {>>pagina-aanduiding<<}
klaart, dat zy er nooit toe zal besluiten, om in de reuzenwaereld te gaan wonen. Loke, ziende, dat zy onverzettelijk op haar stuk blijft, spoort Thor aan, zich als een vrouw te verkleeden en zelf in de plaats der Godin te gaan. Thor keurt den voorslag goed en beide rijden weg naar de woonplaats van den Reus. Naauwelijks ziet deze den Dondergod in zijn lange japon en het hoofd omsluierd aankomen, of hy waant dat het de gewenschte bruid is, en roept het uit van blijdschap. De bruiloftzaal wordt vercierd, de disch bereid. De vetste ossen zijn aan 't spit gestoken en het bier schuimt in machtige vaten. Men gaat aanzitten. Thor slaat een geheelen os naar binnen, benevens acht zalmen en bier naar evenredigheid. De Reus ziet hem met verbazing aan en verklaart, dat hy nooit een vrouw heeft gezien, die zich zoo te goed kon doen. ‘Dat geloof ik wel,’ zegt Loke: ‘uw bruidjen had het zoo druk met haar reis, dat zy in geen vier dagen iets genuttigd heeft.’ - Thrym staat op, om zijn schoone te omhelzen: hy schuift den sluier ter zijde, die het gelaat van Thor bedekt, en treedt verschrikt terug, by den vurigen blik, dien de God hem toewerpt. - ‘Wat zet zy groote oogen!’ roept hy uit, omtrent als Roodkapjen by den wolf, ‘Och!’ zegt Loke: ‘wees niet verwonderd: het lieve kind heeft in geen vier nachten geslapen: zulk een verlangen had zy, by u te zijn.’ - De zuster van den Reus nadert de vermeende Freya en verzoekt haar om den huwlijksring; maar Thor wil voor alles, dat Thrym zijn belotte houde en den hamer teruggeve. De Reus geeft dien overeenkomstig zijn bevelen; de sterkste kaerels, die men vinden kan, komen er moeizaaam mede aansjouwen. Thor heft hem met beide

{==342==} {>>pagina-aanduiding<<}

handen omhoog, en slaat den kop van Thryin en van al zijn reusachtige feestgenooten te pletter.
Bladz. 105. Reg. 6. De machtige God Freyr bezat een zwaard, zoo deugdzaam, dat het ijzeren pantsers en rotsen als grashalmen door middel sneed. Eens door een noodlottige nieuwsgierigheid gedreven, was de God op Odins hoogen wolkenthroon gaan zitten, vanwaar zijn blik de geheele waereld overzien en in al hare schuilhoeken door kon dringen. Maar noch de schatten, in steden of koningshoven verzameld, noch de glanzende schilden en prachtige wapenrustingen, die aan de wanden der kasteelen prijkten, noch de vaten met schuimend bier of meede wekten zijn begeerte. Hy had aan den voet eens bergs een maagd ontdekt van een betooverende schoonheid, en zijn rust is voorby, zijn vrolijkheid verdwenen. Zijn vrienden, hem zoo droefgeestig ziende, vragen wat schort: lang aarzelt hy met antwoorden; dan eindelijk ontdekt hy hun zijn liefde. Een hunner belooft hem, het jonge meisjen te zullen gaan zoeken; maar, tot loon zijner dienst, eischt hy het geduchte zwaard van Freyr. De God stemt in den voorslag toe, er huwt werkelijk, kort daarna, zijn beminde. Maar daarom ook zal hy, in den laalsten waerelddag, wanueer Loke aan 't hoofd der kwade geesten het paleis der Asen bestormen komt, wapenloos in den strijd verschijnen en door den vuurgeest Surtur worden geveld.
Bladz. 110. Reg. 16. Over Thor en het Reuzepaard leze men het geestige dichtstuk van staring, ten tytel voerende: De Noordsche Goden en hun Bouwmeester, en geplaatst onderanderen in de Bijvoegselen en. Aauteekeningen op de meergenoemde Verhandeling van westendorp bl. 563.

{==343==} {>>pagina-aanduiding<<}

Bladz. 165. Reg. 23. De Noormannen, na volgens de Ann. S. Bavonis Gandensis by pertz, II. p. 187 en duchesne Hist. Franc. Script. III. p. 427, 428 zich, deels te Gend, deels te Nymegen te hebben opgehouden, verzamelden zich omstreeks het jaar 880 in de Betuwe, voeren de Maas op en vestigden zich ter overwintering in een plaats, door sommigen Ascloha, door anderen Hasloa genoemd, en, naar de meer bepalende berichten der kronijkschrijvers, aan den oever dier rivier en veertien mijlen van den Rhijn af gelegen. Zie Ann. Vedast by pertz, II. p. 119. Ann. Besuens. ald. p. 248. Volgens het gevoelen, door van bolhuis voorgestaan (de Noorm. bl. 139) moet door gemelde plaats Eisloo worden verstaan: en ook my komt zulks meest aannemelijk voor: vooral, wanneer men in aanmerking neemt, dat Eisloo juist in het middelpunt lag van den kring, waarin de Noormannen hun strooptochten uitbreidden. Die strooptochten, van welke wy in den loop van ons verhaal meermalen gewach maakten, vindt men meer naauwkeurig opgeteld by van bolhuis, bl. 140 en volgende. Zie ook de aldaar aangehaalde schrijvers.
Bladz. 174. onderste regel. Reeds eenmaal, vier jaren vroeger, was Keulen door de Noormannen uitgeplunderd geweest; de overblijfselen der Heiligen en overige kerkschatten werden te dier gelegenheid naar Meintz gevoerd. Zie Chron. S. Martini Colon. by pertz, II. 214. duchesne, Hist. Franc. Script. III. 428 siger. gemblac. by pistorius I. p. 800 en 801.
Bladz. 184. Reg. 1. Werkelijk schijnt de eisch van Godfried, dat hem Coblentz, Andernach, Sinzig en andere bezittingen, welke wijn opleverden, zouden worden geschonken, welke eisch, volgens alle ge-
{==344==} {>>pagina-aanduiding<<}
schiedschrijvers door de Graven Gerolf en Gardolf aan den Keizer moest worden overgebracht, slechts een voorwendsel geweest te zijn om, by weigering, den vrede te breken. Het werd dan ook als zoodanig ten hove opgenomen en vandaar de last aan den Markgraaf om zich met list van den gevreesden Vazal te verzekeren.
Bladz. 188. Reg. 5 van ond. Jarl, in 't Engelsen Earl, beteekent zoowel Landvoogd als onafhankelijk aanvoerder. In de Heimskringla worden de Hertogen van Normandyen ook Jarlen genoemd. Vergel. thierry, Conquête de l' Angleterre I. p. 143.
Bladz. 201. Reg, 3. Zoowel de verwoesting van Xanten door de Deenen, die in 864 plaats had, als de wegvoering van het lijk des Heiligen, is geschiedkundig waar. Zie Ann. Bertin. p. 465.
Bladz. 225. Reg. 5 van ond. Voorde is een ondiepe, doorwaadbare plaats in een rivier of zeeboezem, in 't Engelsch ford, in de Noordsche talen fjörd. Vele steden hebben hun naam daarvan ontleend, als: Frankfort, de voorde der Franken, Amersfoort, de voorde aan de Eem, Oxford, de voorde der ossen Abbotsford, de voorde van den Abt, en ontelbare meer, breeder vermeld in halbertsmaas Avoort.
Bladz. 262. Reg. 4 van ond. Men bedenke, tot recht verstand van deze plaats, dat het tegenwoordige Overijssel, Zutfen en zelfs de Veluwe toen nog onder den naam van Saxen bekend was. Zie deswege de doorwrochte vertoogen van den Heer molhuyzen, te vinden in den Overijss. Almanak voor 1838, bl. 40 en in de Bydragen voor Vaderl. Gesch. enz. by I.A. Nyhoff Deel III. 1.
Bladz. 264. Reg. 19. Herispich (gelijk de oude

{==345==} {>>pagina-aanduiding<<}

kronijken de plaats der samenkomst noemen), wordt door alting met Spic, door pertz met Heerwen of Herwijnen verklaard. Eene en andere uitlegging is my te gezocht voorgekomen, en strijdig bovendien met de duidelijke aanwijzing der schrijvers, welke de ligging der plaats op het eiland, daar, waar de Rhijn zich in tweeën verdeelt, bepalen. Ik heb daarom de voorkeur gegeven aan een nieuwe gissing, welke althands het voordeel heeft van eenvoudig te zijn.
Bladz. 271. Reg. 19. Be tegenwoordigheid van den Bisschop van Keulen op den Heerespyk, is, zoowel als die van Gisela, overeenkomstig met de geschiedenis.
Bladz. 317. Reg. 23. Aan Hugo werden, tot loon van zijn verraad, naar de gewoonte dier tijden, de oogen uitgestoken, waarna hy, eerst in het klooster van St. Gallen opgesloten, en later in dat van Pruym tot monnik geschoren werd. Zie Regino by pertz I. p. 595, 596.
Bladz. 320. Reg. 22. De moord, door Everhard aan Godfried begaan en de omstandigheden welke dien verzelden, zijn by wagenaar vermeld, en omstandiger nog by van bolhuis bl. 156 en volg. te vinden.
Bladz. 327. Heg. 19. Dat het werkelijk Teisterbantsche Friezen waren, die de Noormannen uit Saxen verdreven, blijkt onder anderen uit de plaats in de Ann. Fuldens p. 401, 402: Frisiones, qui vocantur Destarbenzon. Zy voeren, volgens hetzelfde verhaal, met kleine vaartuigen de rivier op, en vielen den vijand, die het land reeds binnen was gedrongen, in den rug, terwijl de op de vlucht gedreven Saxers, door deze onverwachte hulp bemoedigd, weder stand hielden en den strijd hervatteden. De Noormannen, van

{==346==} {>>pagina-aanduiding<<}

beide zijden in het naauw gebracht; werden zoo geslagen, dat er slechts weinigen ontkwamen. Zelfs gelukte het den Friezen, hun schepen te bemachtigen, en zulk een buit aldaar te vergaderen, dat zy allen, tot den geringsten toe, rijk terug keerden.
Bladz. 328. Reg. 4, Velen, waaronder wagenaar, Vad. Hist. II. bl. 89 en kluit, Hist. Critic. I, 1. p. 23 houden Gerolf (in de Ann. Vedast. Godfrieds leenman, fidelis, genoemd), voor den vader van dien Dirk, welke gewoonlijk als de eerste Graaf van Holland gerekend word. Zeker is het, dat in 889 door Arnulf, den opvolger van Karel den Dikke, aan een Frieschen Graaf Gerolf eenige alodiale goederen geschonken zijn, gelegen in diens eigen Graafschap, tusschen den Rhijn en Suithardeshage: ‘Gerolfus, comes Fresonum, (zegt de Chron. Mon. Egm. by kluit ter boven vermelde plaatse) ab Arnulfo rege Francorum quasdam res regiae potestatis et iuris in proprietatem suscepit. Zie den giftbrief by kluit, Hist Crit. II. 1. p. 6-13. Merkwaardig is ook de by denzelfden schrijver II. 1. p. 213-215 aangehaalde brief van het jaar 1191 der kloosterlingen van Epternach aan Keizer Hendrik VI, waarin zy zich beklagen, dat de Keizers bezittingen, welke hun rechtmatig toekwamen, aan onderscheidene Hertogen en Graven hadden weggeschonken. In het byzooder noemen zy Keizer Arnulf, die, ten gevolge der oorlogen tegen de Noormannen, vele Heeren met de goederen van St. Willobrord had verrijkt, ‘ad supplendum scutum regale,’ d.i. om in dat gedeelte des rijks meer vazallen en kracht te hebben, ten einde den Noorman te wederstaan: wijders blijkt uit denzelfden brief, dat zulks ook in onze gewesten heeft plaats gehad. Heda, p. 55 spreekt

{==347==} {>>pagina-aanduiding<<}

van de visscherij, welke Gerolf omtrent den Rhijnmond had.
Ald. Reg. 9. De kinderen van Godfried vervielen tot zoo groote armoede, dat de Aartsbisschop van Reims hen in 't vervolg aan de welwillendheid van Koning Arnulf meende te moeten aanbevelen. Zie depping, Hist. marit. des Normands I. p. 260.
Ald. Reg. 20. Siegfried, een der Zeekoningen, die vroeger met Godfried in den strijd tegen de Duitsche vorsten had uitgeblonken, en van wien ook in ons verhaal bladz. 262 wordt gewach gemaakt, bevond zich onder hen, die Parijs belegerden. Quamvis regno carens, sociis tamen imperitabat, zeggen de Ann. Fuld, l. l. p. 403 van hem. Hy verliet de Seine in 887 en voer naar Friesland, waar hy sneuvelde. Ann. Vedast. l. l. p. 525.



{==349==} {>>pagina-aanduiding<<}

De hunenborg.


{==351==} {>>pagina-aanduiding<<}

De Hunenborg.

Het was avond. De uitgestrekte heide, kort te voren nog door de laatste zonnestralen met een gloeiende bruine tint gekleurd, vertoonde niets meer dan een vale, sombere oppervlakte. De rozeverwige wolkjens, die hier en daar aan het zwerk dreven, trokken zich aan den westelijken gezichteinder te samen, als om der ondergaande zon tot rustbed en dekkleed te verstrekken. De wind was gaan liggen: een doodsche stilte heerschte langs de vlakte, alleen nu en dan gestoord door het dof gebulk eener koe, welke later dan gewoonlijk naar stal gedreven werd, of door het verwijderd geblaf van een onrustigen hofhond. Hy, die op dat tijdstip een dier heuvels beklommen had, welke het bijgeloof als de woonplaatsen der nachtgeesten en Witte Wijven beschouwde, en die van daar den blik in het rond had laten gaan, zoude al licht gewaand hebben, zich in een vergeten en onbewoonde streek te bevinden, had niet aan de eene zijde de kapel van Ootmarsum, wier dak zich even boven de hoogtens onderscheiden liet, en aan de ander zijde de kerktoren van Oldenzaal, die uitstak

{==352==} {>>pagina-aanduiding<<}



boven het donkere bosch, de nabijheid van twee kerspelen verkondigd. De vlakte tusschen die beide plaatsen had overigens aan zijn beschouwing niet veel anders opgeleverd dan heide en moeras, slechts hier en daar afgebroken door kleine oneffenheden in den grond of door boschjens, achter welke de landweg, gelijk een witachtige slang over de heide kronkelende, zich nu en dan verloor.
Intusschen, indien hy den blik had geslagen naar de zoogenaamde Volterbroek, toen even moerassig als tegenwoordig, en wel naar dat gedeelte, waar men een verhevenheid ontdekte, wier vorm het raadselachtig maakte, of zij een heuvel dan wel een buurschap of een vesting ware, dan had hy een ruiter kunnen in 't oog krijgen, die op een vluggen draf over de vlakte kwam aangereden: en had hy dien bespeurd, hy ware wellicht op de vlugt getogen met de overtuiging van eene dier verschijningen te hebben gezien, welke toen (en zelfs nog in onze meer verlichte eeuw) onder de benamingen van: den wilden jager, het spokend veulen zonder kop, en dergelijken, by de landlieden bekend waren. En waarlijk, het geheele voorkomen van ruiter en paard waren wel geschikt om in het somber avonduur angst en huivering in het vreesachtig gemoed te verwekken. Het gitzwart paard, zoo als het daarheen snelde, zonder dat het den grond, scheen te raken, terwijl de breede staart als een zwart vendel achteraan golfde, had in gang en beweging iets, dat bestemd scheen om de gedachte aan het bovennatuurlijke levendig te houden: zijn berijder, geheel overdekt met een don-
{==353==} {>>pagina-aanduiding<<}
kerkleurigen mantel van vreemden vorm en snede, gebruikte zadel noch stijgbeugel, en zelfs scheen de teugel, dien hy in de hand hield, meer tot, een nutteloos cieraad te strekken, dan werkelijk bestemd om van dienst te zijn.
Plotseling hield, middel op de heide, en dicht by een lake of grenssteen, de vlugge klepper stand, als ware hy door het krachtige woord eens machtigen toovenaars zelf in steen veranderd geworden. De ruiter sprong af, liet zijn ros, blijkbaar met vol vertrouwen, aan zich zelf over, en begaf zich naar den kleinen ronden heuvel, die voor hem lag.
Wat dreef hem naar deze eenzame plaats? Was het, om van die hoogte hel zoo even door ons beschreven landschap te beschouwen? men zoude het bijna geloofd hebben; want hy stond een oogenblik stil en zag opmerkzaam rond. Toen liep hy den heuvel, of de belt, gelijk men die in Overijssel noemt, om, en plotseling verlichtte een lichtstraal zijn verheven gestalte.
Die straal kwam uit een van ruwe steenen opgemetselden gang voort, die binnenin de belt geleidde. Voorzeker had de verdoolde wandelaar, die op zulk een uur deze geheimzinnige plek genaderd ware, zich met schrik en overhaasting verwijderd, ten einde de Witte Wijven, welke, naar de volksoverlevering die belten bewoonden, niet in haar nachtgeheimenissen te stooren; maar onze ruiter scheen boven een dergelijke vrees verheven te zijn. Hy deed eenen stap in het donker verwulft, boog zich toen voorover en riep overluid: Liska! Liska!
- ‘Kom af!’ riep een schrille, scherpe stem,

{==354==} {>>pagina-aanduiding<<}

die uit de diepte te voorschijn kwam: ‘ik verwachtte u.’ -
De ruiter voldeed terstond aan deze uitnodiging: hy werkte, niet zonder eerige moeite, zich verder door den lagen en naauwen gang en stond weldra tegenover de eenzame bewoonster van dit zonderling verblijf.
De plaats, waar binnen hy zich nu bevond, was een vierkant van baksteenen opgemetseld gewelf, dat alleen in het midden hoog genoeg was om hem te vergunnen recht overeind te staan. Een paar gebroken lampjens, eenige scherven van aarden potten, in een hoek by een geveegd, maakten de oorspronkelijke bestemming tot grafkelder, als ook den tijd der stichting eenigzins vermoedelijk. De vochtige wanden waren geheel naakt, en aan meubelen, zelfs aan de eenvoudigste, heerschte volslagen gebrek. Rechts van den ingang waren eenige plaggen by een gebracht en met gedroogde heide planten bedekt, om, naar verkiezing, tot zitplaats of legerstede te dienen; en op die armoedige sponde zat een magere, oude vrouw, in havelooze lompen gekleed: naast haar was de lamp, die het verblijf verlichtte, en werd men een half gebroken drinkschaal gewaar met een stuk van het harde brood, dat onder de Twentsche landlieden met den naam van wegge, en elders met dien van stoet of mikke bestempeld wordt.
- ‘Welnu!’ vroeg de ruiter, zoodra hy zich binnen bevond: ‘hebt gy Barta gesproken?’ -
- ‘Laat my u beschouwen, Arpad!’ zeide de oude vrouw, haar lamp oplichtende, zoodat de stralen

{==355==} {>>pagina-aanduiding<<}

haar bezoeker vlak in 't aangezicht vielen: ‘Gy zijt toch een kloek en schoon jongeling geworden,’ vervolgde zy, hem met welgevallen aanstarende: ‘neen voorwaar! uw vader heeft nimmer zulk een voorkomen gehad.’ -
En indedaad, Arpad, gelijk zy hem noemde, verdiende de lofspraak, hem door de partijdige oude gegeven. Hy had, by het binnenkomen, den geitenhairen mantel, die hem als een kap het hoofd en de lange, glanzende, zwarte hairen bedekte, op de schouders terug laten vallen: zoodat zijn open gelaat en zijn forsche, echt mannelijke gestalte geheel zichtbaar geworden waren. Het wollen buis, dat hem om de leden sloot, de slechts tot even boven de knie reikende broek, en de bruine laarsjens, waarin de bloote beenen staken, hadden, hoe eenvoudig ook, iets uitheemsch en fantastisch; maar meer nog duidde de vorm van het breede vooruitstekende voorhoofd, van de kleine glinsterende oogen, van den eenigzins platten neus en van de breede onderkaak aan, dat deze jongeling uit geen Saxischen noch Germaanschen stam gesproten was. Hoewel men wellicht, op onze beschrijving afgaande, zoude oordeelen, dat zijn gelaat geenszins die lijnen vertoonde, welke wy gewoon zijn als kenmerken der regelmatige schoonheid aan te nemen, bezat het echter een uitdrukking waarin waardigheid zich met bevalligheid vereenigde: en zoowel de sprekende blik, die van onder de zwarte wenkbraauwen tot in het hart scheen door te dringen, als de glimlach, die om zijn lippen speelde, had iets onwederstaanbaars.

{==356==} {>>pagina-aanduiding<<}

- ‘Laat mijn voorkomen daar’ zeide de jongeling, de laatste woorden der oude Liska beantwoordende: ‘en zeg my: zal ik Barta zien? of moet ik ongestoord vertrekken.’ -
- ‘Lijder!’ hernam Liska, den gang van haar denkbeelden volgende: ‘gy verdiendet iets beters dan de dochter van een gemeenen boerekinkel. Had niet uwe moeder Nadeschta den Khan der Avaren tot vader?’ -
- ‘Maar hier zijn geen Khans noch Avaren op honderd uren afstand te vinden’ zeide Arpad, half wrevelig, half lagchende: ‘en gelooft gy Liska! dat een der Twenter of Friesche Edelen zijn dochter aan een armen banneling, als ik ben, zou ten huwelijk geven? - Nog eens! martel my niet langer: hebt gy uw zending volbracht?’ -
- ‘Zoude de zoon van Waidewuthis een wensch kunnen uiten, waaraan door Liska niet voldaan werd? Ja! Ik heb haar gezien, en zy heeft my beloofd, hier te zullen komen, eer de maan gerezen is.’ -
- ‘In waarheid?’ riep de jongeling met blijdschap uit: ‘en door wat wondertaal hebt gy haar kunnen overreden, daar al mijne smekingen tot nog toe vruchteloos gebleven zijn en zy de slem der liefde wederstaan heeft om slechts die van den kinderplicht te hooren?’ -
- ‘O!’ zeide Liska: ‘wy oude vrouwen verstaan ons daarop, de jonge deernen te belezen. Is er wel eene in den omtrek, die weerbarstig blijven zoude, als Anneke-Beppe spreekt? maar bovendien er was eene reden, die misschien nog meer uitwerking op

{==357==} {>>pagina-aanduiding<<}

Barta deed, dan al mijn praten. De oude Olbers heeft zelf in uw voordeel gewerkt. Hy heeft by Barta ernstig aangedrongen, dat zij zijn zoon, den rooden Weender, tot man zou nemen, en de angst daarvoor heeft haar tot een stap doen besluiten, waartoe zy anders zoo licht niet ware te brengen geweest.’ -
- ‘Weender!’ herhaalde Arpad, verwonderd: ‘de leer der Christenen verbiedt immers het huwelijk tusschen broeder en zuster.’ -
- ‘Barta is de dochter van Olbers niet,’ zeide Liska: ‘was u zulks onbekend? - zy is een vondeling, door hem aangenomen en verpleegd: dit weet een iegelijk hier in de buurt. Ja! het doet my leed genoeg, dat gy u zoo op een deerne hebt verslingerd, die niet eenmaal in staat is, haar ouders te noemen.’ -
- ‘Spreek zoo niet, Liska!’ zeide Arpad: ‘wordt niet Barta overal geroemd en geprezen, als de schoonste en aanminnigste maagd, die in de marke, ja, in geheel Twente te vinden is. Ik heb haar lief, en wat verscheelt my haar afkomst? of wat voegt het my, trotsch te wezen op de macht en den adel mijner voorvaderen? My, die slechts over een versmolten bende gebied, en hier ter naauwer nood geduld worde? - Neen, wat gy my verhaalt, is my des te liever; want, is Olbers Bartaas vader niet, dan heeft hy ook geen macht over haar, en het zal my lichter vallen haar te overreden. - Dan stil! - my dunkt ik hoor haar komen.’ -
Beide zwegen en luisterden met ingespannen aandacht naar den luchtigen stap, die het mos der

{==358==} {>>pagina-aanduiding<<}

heide deed kraken, en naar het schuren der kleederen tegen de steenen van den gang. Weldra stond Barta voor hen. Schroomvallig sloeg zy de oogen op Arpad, en toen, Liska aanziende, zeide zy op een toon van verwijt:
- ‘Gy hebt my niet gezegd, dat hy hier ook zoude komen.’ -
- ‘Doet het u leed, my te zien?’ vroeg Arpad, haar met een smekenden blik aanziende.
- ‘Och! dat weet gy beter,’ hernam zy, zuchtende: ‘maar het ware voor u en voor my gelukkiger geweest, zoo wy elkander nooit ontmoet hadden; want gy weet toch, Arpad! dat het tusschen ons beide nooit tot een huwelijk komen kan.’ -
- ‘En waarom niet?’ vroeg de jongeling met eenige drift.
- ‘Heeft, nu zes maanden geleden, toen gy by mijn vader aanzoek deedt om mijne hand, hy u die niet geweigerd, en zelfs uitdrukkingen gebezigd...’
- ‘... Die ik reeds vergeten had, omdat ik meende, dat zy van uw vader kwamen; maar die ik op elken anderen bloedig wreken zoude, en die gy my niet herinneren moest, nu ik weet, dat hy slechts een aangematigd gezach over u uitoefent. Maar thands, beter ingelicht, is het niet meer van zijne uitspraak, het is van de uwe alleen, dat ik mijn geluk of ongeluk laat afhangen,’ -
- ‘Ik begrijp u niet,’ zeide Barta: ‘hoe nu! gy zoudt denken, dat ik ontslagen ware van gehoorzaamheid aan mijn ouders, omdat ik hun alles, behalve alleen het leven, verplicht ben?’ -

{==359==} {>>pagina-aanduiding<<}

- ‘Gy zult dus hun wil doen, en dien Weender huwen?’ -
- ‘Helaas!’ zeide Barta, terwijl zy de vriendelijke oogen nedersloeg, en een diepe zucht getuigenis gaf, hoe weinig haar dit vooruitzicht aanstond.
- ‘Het is dan,’ vervolgde de jongeling met spijt, ‘omdat die lompe Olbers u eenige jaren de kost heeft gegeven, dat hy het recht waant te hebben, om over u te beschikken, en u weg te geven aan dien boereknaap, dien’...
- ‘En wie,’ vroeg Barta, ‘zoude hem dat recht kunnen betwisten? zoude ik zonder hem niet onder den blooten hemel van koude en honger zijn omgekomen? Heeft hy, heeft de goede Anna my niet jaren achtereen gevoed, gekleed, verzorgd, zoo trouwhartig als men geen eigen kind behandelt? En zoude ik hen nu verlaten, nu zy oud worden en het meest mijn hulp behoeven? Neen, Arpad! dat kan, dat mag ik niet.’ -
- ‘Waarlijk!’ zeide Arpad met een somberen blik: ‘gy deedt beter ronduit te zeggen, dat gy dien Weender lief hebt en dat gy omtrent my onverschillig zijt geworden, sedert gy vernomen hebt, dat men hem tot uw man bestemt.’ -
- ‘Arpad!’ riep zy, op een verwijtenden toon.
- ‘En indedaad, gy hebt gelijk,’ vervolgde hy: ‘wat toch kan ik u aanbieden? Het is immers beter, de vrouw van een welgestelden boer, de toekomstige meesteres te zijn van Scholte Linde, dan de deelgenoot van het tobben en zwoegen eens verachten ballings.’ -

{==360==} {>>pagina-aanduiding<<}

- ‘Arpad! gy zijt onrechtvaardig,’ zeide Barta: ‘gy weet, dat ik u lief heb, meer dan ik kan uitdrukken, meer dan ik moest.’ -
- ‘Gy zegt dat gy my lief hebt, en gy zult in de kapel van Ootmarsum aan een ander uwe liefde gaan belooven: en te gelijk jegens hem en my meineedig zijn.’ -
- ‘Ik zal hem gehoorzaamheid en trouw belooven,’ zeide Barta: ‘en die gelofte zal ik houden.’ -
- ‘Nu oude!’ zeide Arpad op een bitteren toon tegen Liska: ‘gy hoort haar: is dit de fraaie uitslag, dien my uwe woorden voorspelden?’ -
- ‘Ik heb u slechts beloofd, te zorgen, dat zy hier ware,’ zeide Liska: ‘en zy is hier.’ -
- ‘Beschuldig Anneke - Beppe niet,’ zeide Barta, de oude vrouw met die gemeenzame benaming aansprekende, die in onze gewone taai bestemoer zoude beteekenen: ‘toen ik beloofde, hier te zullen komen, was het met het stellig oogmerk, om met haar te overleggen, hoe ik best de hand van Weender zoude weigeren, zonder mijn ouders te bedroeven. Maar ik voelde toch, dat ik kwaad deed, en toen ben ik naar de kapel gegaan, waar de vrome Vader Albrand...’
- ‘Gevloekte paap!’ riep Arpad, met den voet stampende: ‘en hy heeft u zeker herhaald, dat ik een heiden ben, en u met het eeuwige vuur bedreigd, en...’
- ‘Arpad! Arpad!’ smeekte het meisjen, hem met nat geschreide oogen en gevouwen handen aanziende: ‘waarom zijt gy een heiden? waarom laat gy u niet doopen?’ -

{==361==} {>>pagina-aanduiding<<}

- ‘Barta!’ riep Arpad, zonder op deze vraag te antwoorden: ‘gy hebt dan mijn ongeluk besloten?’ -
- ‘Neen,’ zeide Barta: ‘gy zult niet ongelukkig zijn: want dat is men niet, wanneer men wel handelt. Gy zult my pogen te vergeten: gy zult dit oord verlaten, waar niets dan verdriet voor u is weggelegd: gy zult in verre landen u een naam maken: - en my eenmaal misschien, met blijdschap dank weten, dat ik een betrekking heb afgebroken, die niets dan leed voorspelde. - En nu vaarwel! - Men zal my aan de Erve reeds wachten! - Voor het laatst, Arpad! vaarwel!’ -
En, op eens, als wilde zy door een overhaaste daad alle poging om haar te weerhouden voorkomen, snelde zy het verblijf van Liska uit.
Roerloos stond Arpad eenige oogenblikken daar Toen wrong hy als wanhopend de handen samen, liet het hoofd op de borst zakken, en zeide op een weeklagenden toon:
- ‘Liska! Liska! Zy verlaat my: ik zal het besterven.’ -
De droefheid had den krachtvollen jongeling in een zwak en hulpeloos kind herschapen, en als zoodanig sprak hem Liska toe:
- ‘Kind!’ zeide zy: ‘zy was in uwe macht! en gy liet haar gaan.’ -
- ‘Helaas!’ zeide Arpad: ‘alles zoude ik wagen; behalve alleen om haar misnoegen op te wekken. - Maar gy hebt haar gehoord: het is over: zoolang zy naar den raad des Priesters luistert, is niets meer voor my te hopen.’ -

{==362==} {>>pagina-aanduiding<<}

- ‘Hoor eens!’ zeide de oude: ‘alles is nog niet hopeloos. - Keer naar den burg terug; want gy zijt schande genoeg voor den zoon van uw vader, noch in staat tot handelen, noch om goeden raad in te nemen. Maar zend my Doltschoff: en wy zullen overleggen, wat wy voor u doen kunnen.’ -
Eenige oogenblikken later had de jongeling het verblijf van Liska vaarwel gezegd en draafde hy op zijn vurig ros, dat den omtrek der Belt niet verlaten had en straks, op 's meesters bekende stem, weder tot hem was gesneld, de vlakte door. Wy willen liever Barta opzoeken, die langzaam en weenende haar weg naar de hoeve van Olbers vervolgde. Naauwlijks was zy aan de bosschaadje gekomen, die zy door moest trekken om het doel van haar wandeling te bereiken, of zy hoorde zachtjens haar naam uitspreken, als wilde men haar behoeden tegen den schrik eener onverwachte ontmoeting, en een stevige boereknaap kwam van onder de donkere schaduw der boomen voor den dag treden.
- ‘Zijt gy eindelijk daar?’ zeide hy: ‘ik ben ongerust over u geweest. Is dat een uur voor een jonge deerne, om alleen over de heide te doolen?’ -
- ‘Weender!’ riep het jonge meisjen, verrast: ‘zijt gy het? zoekt gy niy?’ -
- ‘En wie anders zoude ik zoeken?’ vroeg de jonge boer, terwijl hy zijn koeze (of knuppel) over den schouder leide en haar met ruwe hartelijkheid onder den arm nam: ‘Gy trilt waarachtig van de koude. Waar hebt gy dan toch gezeten?’ -
- ‘De zwartbonte koe was niet op sta] gekomen,’

{==363==} {>>pagina-aanduiding<<}

antwoordde Barta, stotterende: ‘en die was ik gaan zoeken.’ -
- ‘Wel dat was het werk van Else, en het uwe niet,’ zeide Weender: ‘en bovendien: al de beesten zijn al over een uur te huis: waar bekommert gy u al niet over? gy wist immers waar ik aan 't werk was, en hadt my kunnen roepen om met u te gaan: daar kon niemand iets tegen zeggen, want het is nu toch eenmaal bepaald, dat wy man en vrouw worden.’ -
Een onwillekeurige huivering doorliep de leden van Barta by het hooren dezer taal. Weender voelde haar arm op den zijnen trillen; maar hy schreef zulks niet aan de ware oorzaak toe:
- ‘'t Is toch,’ zeide hy, ‘als de oude Julfus zegt: dat denkbeeld van trouwen veroorzaakt toch altijd zekere ontroering by de jonge deernen! Maar kom aan! laat ons wat aanstappen; want gy weet, Vader is kwalijk te vrede, wanneer wy na onzen tijd te huis komen.’ -


II.

Wy moeten ons thands verplaatsen in de erve Scholte Linde, waar het huisgezin van Olbers de komst van onze jonge lieden verbeidde. Naby het plaggevuur, waaruit de rook in dikke wolken door de breede schouwe naar boven steeg en in zijn dwarrelingen de zware hammen omgaf, die aldaar aan de dwarslatten of zoogenaamde wimme hingen, zat de eigenaar zelf en verdreef den tijd met het snijden van bungeltjens,

{==364==} {>>pagina-aanduiding<<}



of houten blokjens voor de ganzen. Tegen over hem sloeg Anna, zijn huisvrouw, de brijpap gade, die boven het vuur te koken hing; terwijl Else, de dienstmaagd, by de houten tafel stond en het brood voor het avondeten sneed. Behalve deze drie, was het langwerpig woonvertrek nog met een vry aanzienlijk getal levende wezens gestoffeerd: voor de voeten der huismoeder lag de kat zich by den verwarmenden gloed te koesteren: in den eenen hoek zag men kippen, in een anderen ganzen bijeengedoken: achter een van horden gemaakte omheining lagen de varkens, boven welke het skelet van een paardekop hing, zijnde een onfeilbaar middel om die nuttige dieren vet te maken: en, wat verder, bevond zich de koeen paardestal. Alleen de groote bulhond was in deze gezellige ark niet opgenomen, maar lag buiten, ten einde aldaar de Erve tegen alle onwelkome bezoekers te bewaken.
- ‘Barta blijft laat uit van avond,’ zeide de huismoeder, na met behulp der ijzeren blaaspijp het vuur nog rustiger te hebben doen branden: ‘waar mag de deerne verwijlen?’ -
- ‘Zy zal met onzen Weender aan 't kuieren zijn,’ zeide Olbers: ‘het heugt my best, Anna! dat wy in onzen jongen tijd ook gaarne laat op 't pad bleven en er meer dan eens knorren van moeder over gehad hebben.’ -
- ‘Ik weet het niet,’ zeide Anna, het hoofd schuddende: ‘zy gedraagt zich niet tegen den jongen als ik het wenschen zou: ik vrees maar, dat zy geen genegenheid voor hem heeft.’ -

{==365==} {>>pagina-aanduiding<<}

- ‘Wel waar zoudt ge dat aan gemerkt hebben? Zy is altijd vriendelijk en gedienstig jegens hem. Heeft zy niet gisteren nog een wollen hoos voor hem gestopt?’ -
- ‘Kom! kom!’ zeide Anna: ‘daar hebt gy manlui geen verstand van. Ze is gedienstig, ja; maar daar blijft het by. Ik zag veel liever, dat zy nu en dan eens rusie met hem had, ja, hem de huid vol schold, dan dat zy zich zoo gedraagt als zy doet: al die vriendelijkheid is maar onverschilligheid, dat zeg ik?’ -
Op de anders stuursche tronie van Else de dienstmaagd had zich by het hooren dezer samenspraak een glimlach vertoond: zy zelve had inzichten op Weender en zy benijdde Barta, die haar, niet in schoonheid alleen, maar in alle andere opzichten overtrof. Zy begreep, dat de kans nu goed stond, om eenige vermoedens op te wekken, welke de genegenheid der oude lieden voor hun pleegdochter zouden kunnen doen verflaauwen.
- ‘Ik hoop,’ zeide zy, ‘dat het maar geen erger reden is, die onze Barta zoo laat op de heide doet rondslenteren.’ -
- ‘Wat bedoelt gy, Else?’ vroeg Anna: ‘gy denkt toch niet, dat zy zich met andere vrijers ophoudt.’ -
- ‘Wel kom! wat vrijers zou ze hebben?’ vroeg Olbers: ‘daar was alleen die zwarte ruiter van den Hunenborg, die eens zoo onbeschaamd was, haar by my ten huwelijk te vragen. Een blinde heiden! Alle Heiligen verhoeden het!’ -
- ‘Nu,’ hernam Else: ‘zy zou misschien zoo

{==366==} {>>pagina-aanduiding<<}



kwalijk niet by hem voegen: ware hy het nog maar! ik zeg als nog, meester! met Barta is het niet richtig.’ -
- ‘Het is de nijd, die uit u spreekt,’ zeide Olbers: ‘ik heb dat al meer bespeurd.’ -
- ‘Is het dan ook uit nijd, dat Alemans Geurt, telkens als zy hier op de schaft komt, voor dat zy een brok nuttigt, haar schoteltjen onder de tafel omkeert, en er de helft uitsmijt.’ -
- ‘Doet ze dat?’ riep Anna, de handen samenslaande: ‘is ons huis bekold en behekst, dat ze zulke dingen doet?’ -
- ‘En waarom, als ik vragen mag,’ vroeg Olbers, die minder dan zijn vrouw de kracht verstond van dergelijke voorbehoedmiddelen, ‘waarom keert zy haar schoteltjen om en versmaadt de goede spijze?’ -
- ‘Weet ge dat niet?’ vroeg Anna: ‘wanneer men in een huis komt, waar een tooverkol woont, dan onthoudt men zich ergens van te proeven, of zoo men al proeft, men smijt eerst een deel weg, tot een offer aan den euvelen geest.’ -
- ‘En wie zou dan hier de tooverkol zijn?’ vroeg Olbers, nog niet overtuigd.
- ‘Hm!’ mompelde Else: ‘de menschen zeggen: Barta is als kind aan den weg gevonden, zonder dat iemand weet, wie haar ouders zijn.’ -
- ‘Dat is zeker een sterk bewijs,’ zeide Olbers.
- ‘De hette van de zon noch het huiswerk hebben geen invloed op haar,’ vervolgde Else: ‘zy blijft altijd even wit en glad van vel.’ -

{==367==} {>>pagina-aanduiding<<}


- ‘Dat is waar, Barta is een mooie blanke deerne: is dat ook een bewijs?’ -
- ‘Blank, krek of zy van de Witte Wijven afstamde,’ ging Else voort: ‘zy spint in eenen avond meer dan een andere in drie zou doen.’ -
- ‘Zy is vlijtig: wat zou dat?’ -
- ‘Er zijn lieden, die beweren, dat zy 's avonds op de heide met den Vurigen Landmeter gesproken, ja hem de hand gegeven heeft, als of het haar lief ware geweest.’ - (De door Else bedoelde persoon was een landmeter, die, by gelegenheid der afbakening van zekere Marken, zich had laten omkoopen, en, tot straf daarvoor, veroordeeld was, na zijn dood, de meting alle nachten te herdoen.)
- ‘By O.L.V.!’ riep Anna: ‘Barta met den Vurigen Landmeter!’ -
- ‘En wie heeft dat gezien?’ vroeg Olbers, ongezind, om zoo licht het ergste te denken.
- ‘Wie? Wel de heele buurschap. - En dit is nog niet alles; maar gy kent die oude kol, die in de belt aan de Volter Lake woont, en hier eens de varkens onttooverd heeft. Welnu! met dat wijf, dat zeker met den Euvele in verbond staat, houdt Barta schier alle dagen morgenkout.’ -
De oude vrouw hief de oogen in stomme verbazing ten hemel, maakte het teeken des kruices, en mompelde een stil gebed. Olbers zweeg, morrelde een tijd lang in 't vuur, stond op en floot een deuntjen: niet, dat hy geheel vry was van het bijgeloof van zijn tijd; maar hy mistrouwde de betichting. De laster is intusschen aan de houtskool gelijk en maakt

{==368==} {>>pagina-aanduiding<<}

zwart waar hy niet brandt. Olbers besloot, zijn pleegdochter naauwkeuriger gade te slaan, die niet lang daarna met Weender binnentrad.
- ‘Welnu!’ zeide Olbers tegen Else: ‘gy ziet, dat zy toch by elkander waren.’ -
De boosaartige dienstmaagd, overtuigd, dal haar kwaadsprekendheid in elke omstandigheid voedsel zoude kunnen vinden, wendde zich tot Weender en vroeg: ‘Wel! waar hebt gy de dolende gevonden?’ -
De jongeling zag haar scherp aan, als wilde hy zeggen: ‘het zijn uwe zaken niet.’ Hy was echter te edelmoedig om iets te vertellen.
- ‘'t Is mijne schuld,’ zeide hy, ‘zoo wy te laat te huis komen. Er was een schaap achtergebleven: en dat zijn wy gaan zoeken.’ -
- ‘En hebt gy het teruggevonden?’ vroeg Olbers.
- ‘Ja!’ antwoordde Weender, met een zijdelingschen blik op Barta: ‘het verdoolde schaap is weer in de kooi.’ -
- ‘Dat is gelukkig,’ zeide Anna: ‘want zoo een van die knapen uit den Hunenborg het gevonden hadden, ware het prijs geweest.’ -
‘Kom! kom!’ zeide Olbers: ‘zoo die stelen wilden, dan konden zy even goed de kooi zelve berooven.’ -
- ‘Heden wat ziet Barta rood!’ zeide Else, Barta aanziende, die in de daad een kleur als bloed had gekregen. Weender bespeurde zulks, en, hopende haar uit de verlegenheid te redden, praatte hy over het aangevangen onderwerp door. ‘'t Is

{==369==} {>>pagina-aanduiding<<}

toch vreemd,’ zeide hy, ‘dat die blinde Heidenen hier zoo maar in ons midden geduld worden.’ -
- ‘Och!’ zeide Olbers: ‘wy hebben er geringen last van. 't Is nu net achttien jaar, dat die vreemde gasten zich hier op den Borg genesteld hebben.’ -
- ‘'t Is langer, naar my dunkt,’ zeide Anna.
- ‘Neen wijf!’ zeide Olbers: ‘net achttien jaar; want het was slechts eene maand voor dat ik Barta vond: en wy plachten haar ouderdom naar 't jaar van den slag by Sondershausen te berekenen, toen wy onder onzen goeden Keizer Hendrik die Hunen zoo geducht op het lijf zaten.’ -
- ‘Eilieve; Vader!’ zeide Barta: ‘vertel ons nog iets van dien slag: ik hoor dat zoo gaarne.’ -
- ‘Met genoegen!’ zeide Olbers, en hy begon een langwijlig verhaal, waarvan wy hier slechts zooveel zullen geven, als tot opheldering onzer geschiedenis noodig is.
Men weet, dat in de negende en in de eerste helft der tiende eeuw, Duitschland geteisterd werd door een Aziatischen volksstam, die onder den naam van Madscharen zich bijna even geducht maakte als vroeger onder Etzel de Hunnen waren geweest. Tot in Saxen toe waren deze vreemdelingen doorgedrongen, en het ontzach, dat men voor hen koesterde, was zoo groot, dat zelfs de Duitsche Keizers hun strooptochten door het betalen eener schatting zochten af te koopen. Het was voor den voortreffelijken Hendrik den Vogelaar bewaard gebleven, het Rijk van die plaag en de Kroon van die schande te zuiveren. In twee geduchte veldslagen, waarvan de eene by

{==370==} {>>pagina-aanduiding<<}

Sondershausen in het Schwartzburgsche, de andere onder de muren van Merseburg geleverd werd, bracht hy hun een zoo volkomen nederlaag toe, dat meer dan honderdduizend op het slagveld vielen. De uit den slag van Sondershausen overgebleven Madscharen verstrooiden zich wijd en zijd: duizenden hunner vonden in Rhijn of Wezer den dood, of kwamen van honger en gebrek of door de handen der Westfaalsche landlieden om. Enkelen ontvloden de slachting op Gelderschen of Overijsselschen bodem, en zoo had zich ook een krijgshoop naby Ootmarsum in de Volter Broek gered en in een oude Romeinsche schans gevestigd, welke sedert door de inboorlingen, die aan alle vreemde volkeren den schriknaam van Hunnen of Hunen gaven, de Hunenborg werd genoemd. Achttien jaren hadden nu deze vluchtelingen hun verblijf op dien Borg gehouden, en in vry goede eensgezindheid met de landlieden geleefd, met wie zy ruilhandel dreven, ten wier behoeve zy arbeid verrichtten of paarden en honden bekwaam maakten: gelijk dan ook de groote bulhond, die de Erve van Olbers bewaakte, hem door een ouden Madschaar was verkocht. Overigens had men weinig omgang met deze Heidenen, tegen welke de Priesters dan ook waarschuwden; terwijl sedert eenigen tijd onder de landslieden werd gemompeld, dat er van hooger hand maatregelen stonden genomen te worden, om den Twentschen bodem geheel te zuiveren van deze vreemde gasten, voor wie men altijd min of meer beducht bleef.
Olbers had met vertellen gedaan: het avondeten

{==371==} {>>pagina-aanduiding<<}

was afgeloopen, en het huisgezin had zich ter rust begeven. Alleen de oude Anna kon den slaap niet vatten: de indruk, welken de woorden van Else op haar bijgelovigen geest hadden te weeg gebracht, was te levendig, en, het mocht kosten wat het wilde, zy moest met zekerheid weten of Barta al dan niet betooverd was. Eindelijk, na lang peinzens, meende zy een onfeilbaar middel gevonden te hebben, om zich van de waarheid te overtuigen. Was Barta een tooverkol, dan zoude zy de proef van het wijwater niet kunnen doorstaan: - en deze kon genomen worden, zonder dat iemand het bespeurde. Voorzichtig rees Anna op, ontstak de lamp, vulde een aarden kommetjen met het gewijde water, dat in de spinde bewaard werd, en naderde toen, met behoedzamen tred, de krebbe, waar Barta in sliep. Het meisjen lag, naar het bleek, in onrustige droomen: haar oogen waren gezwollen, als ware zy weenende ingeslapen, en het zweet bedaauwde haar gelaat. Nadat Anna haar een poos had aangestaard, ontdekte zy aan den hals van Barta een koord, welke zy nimmer te voren had bespeurd. Voorzichtig zette zy de lamp en het kommetjen op den rand der krebbe neder, haalde de koord zachtjens naar zich toe en zag, dat daaraan een glinsterend juweel hing, met vreemde, waarschijnlijk tooverkarakters beschreven. Toen nam zy een mes in de bevende hand, sneed de koord door en maakte zich meesteres van den talisman; - maar, hoe stil zy hierby ook te werk ging, Barta ontwaakte met een gil, richtte zich op, en sloeg, in de beweging die zy deed, het kommetjen van den

{==372==} {>>pagina-aanduiding<<}

rand der krebbe af, zoodat het op den vloer aan scherven viel en het water verspild werd. Het geschreeuw, dat nu ook Anna aanhief, deed de overige huisgenooten ontwaken, die, een voor een toeschietende, de oude vrouw in hevige drift ontstoken en Barta in tranen vonden.
- ‘Wat is er nu weer?’ vroeg Olbers, ontevrede van in zijn nachtrust gestoord te worden.’ -
- ‘Ei zie dat Belialskind!’ zeide Anna: ‘Else had geen ongelijk, haar niet te vertrouwen. Zij smijt het wijwater om en draagt een steen met runen om den hals.’ -
Allen traden toe en beschouwden het verciersel: Het was een amethyst met een keurig bewerkten rand van goud; maar de letters, die er op gegriffeld waren, konden in de oogen der eenvoudige landlieden, wel niet anders dan tooverkarakters wezen.
- ‘Hoe komt gy daaraan?’ vroeg Olbers. - Barta zweeg.
- ‘Dat is wis een minnepand van haar vriend den Landmeter,’ zeide Else; ‘wees toch voorzichtig, moeder Anna, het mocht u een rond gat door de hand branden: men heeft dat meer zien gebeuren.’ -
- ‘Antwoord! hoe komt gy aan dat verciersel?’ zeide Olbers, dreigend de hand opheffende; maar Barta gaf geen antwoord dan met tranen.
- ‘Loop den Priester halen, Weender!’ zeide Anna: ‘dit behoort tot zijn vak.’ -
- ‘Maar Moeder!’ zeide Weender: ‘wat heeft het arme schepsel toch gedaan? Zij zal het hier of daar gevonden hebben.’ -

{==373==} {>>pagina-aanduiding<<}

- ‘Wat gevonden!’ riep Olbers: ‘en waarom bekent zy het dan niet?’ -
- ‘Ik slaap geen nacht langer met haar onder één dak,’ zeide Else: ‘zy mocht ons allen beheksen’ -
- ‘Noch ik! noch ik!’ riepen de beide oude lieden: en die zelfde menschen, die Barta als kind ingenomen, verpleegd en lief hadden gehad, stonden nu gereed om, door bijgeloof verblind, haar in 't holle der nacht, onmeedogend ter deure uit te zetten. Dan, terwijl zy, door Else aangehitst, haar schudden en mishandelden, en Weender vergeefs haar zocht voor te spreken, daar deed op eens een vreemd gerucht zich hooren, en wees Else, met een raauwen gil, naar den verst afgelegen hoek van het vertrek. Daar stond een reusachtige gedaante, met ruig bewassen leden, vonkelende oogen, hoornen op het hoofd, en in alle opzichten gelijk aan de beeldtenis, onder welke de boze geest in de middeleeuwen werd afgebeeld.
- ‘Daar is de Euvele zelf!’ riep Olbers, terwyl allen, met doodelijken schrik, van Barta terug weken, die bewusteloos nederstortte. De gedaante trad nader, tilde haar op en verwijderde zich met zijn last door de buitendeur, zonder dat iemand er aan dacht, om dit bedrijf te verhinderen. Toen echter wilde Weender hem nasnellen; maar de beide vrouwen hielden hem met angstgeschrei terug. Eindelijk ruktte hy zich los, greep een bijl van den wand, en snelde naar buiten. Maar hy zag niets, dan den bulhond, die gerust voor zijn hok lag en

{==374==} {>>pagina-aanduiding<<}

slechts even den breeden kop oplichtte als om hem te kennen te geven, dat hy hem gezien had; Weender stond als verbijsterd: hy luisterde: en nu meende hy een hoefgetrappel te hooren, dat zich langzaam verwijderde. Huiverend keerde hy in de woning terug, en vond de huisgenooten geknield en biddende. Anna stond echter dadelijk op, toen zy hem terug zag.
- ‘Weender!’ zeide zy: ‘Welke waagstukken zijn dat? - Wildet gy den bozen Vijand vervolgen? - En wat hebt gy gezien?’ -
- ‘Niets!’ antwoordde Weender, rillende. ‘Het was een nachtgeest; want zelfs de hond heeft hem niet gemerkt.’ -
- ‘Zeker is hy met haar in zwaveldamp weggezonken,’ zeide Else: ‘vrouw! smijt dat ding toch weg: het is stellig een handgift van den Euvele geweest; want naauwelijks was zy het kwijt van haar hals, of hy is haar komen halen.’ -
- ‘Wy zullen het den Priester brengen,’ zeide Olbers: ‘Barta! Barta! wie had dat geloofd! zy, zoo goed, zoo werkzaam, zoo zedig! Else! gy moet alles verbranden, wat haar heeft toebehoord.’ -


III.

Eenige weken waren voorby gegaan. Van Barta had men niets vernomen: 't geen, in de veronderstelling dat zy door den Boze was meêgepakt, zeer natuurlijk was: en er waren omtrent haar dan ook geene

{==375==} {>>pagina-aanduiding<<}

nasporingen in 't werk gesteld. Weender, die Barta recht lief had gehad, kon zich echter, ondanks de getuigenis zijner oogen, het gebeurde naauwlijks voorstellen, en zich moeilijk troosten met het denkbeeld dat zy toch vroeg of laat zoude weggehaald zijn geweest, en dat het beter ware, dat zulks nu geschied was, dan na hun huwelijk, wanneer hy zelf misschien mede behekst zoude geworden zijn. Else daarentegen was recht in haar schik, en vleidde zich, dat, sedert Bartaas verwijdering, niets meer aan een huwelijk tusschen haar en Weender in den weg zoude staan: wel is waar, deze bleef zich nog even koel en onverschillig jegens haar gedragen; maar dit zoude, dacht zy, wel veranderen: en zy had een middeltjen uitgedacht dat hem ten haren opzichte wel tot betere gedachten zoude brengen.
Onder het lijfgoed van Barta, dat haar om te verbranden was gegeven, bevond zich ook een kleedjen, hetwelk deze aanhad, toen zy door Olbers was gevonden: het was rood, van vreemden vorm en stoffaadje en met grillige figuren bewerkt, zoodat het mede gestrekt had om by Anna somtijds kwade vermoedens aangaande de afkomst van Barta te doen ontstaan. Dit kleedjen nu verbrandde Else niet, maar vouwde het op en bleef het bestendig by zich dragen, in den zonderlingen doch niet ongemeenen waan, dat hierdoor de liefde, welke Weender aan Barta had toegedragen, op haar zoude overgaan.
Wat de oude lieden betreft, hoewel zy, in zekeren opzichte, zich gelukkig wenschten, dat zy van het bijzijn eener tooverkol ontslagen waren, toch misten

{==376==} {>>pagina-aanduiding<<}

zy gedurig de zorgen en de hulp van hun pleegdochter. De boter had den vorigen smaak niet meer, de wol werd minder fijn gesponnen, het vaatwerk zoo netjens niet geboend: in 't kort, niets gelukte zoo goed als toen Barta er de hand aan had; want, ofschoon Else vry wel met het vee wist om te gaan, in al wat meer tot de huishouding betrekking had was zy ten eenemale onbedreven.
- ‘Helaas!’ zeide Anna eens op een avond, toen zy den grooten voorraad wol beschouwde, die van het schapenscheeren was te huis gebracht en in een hoek van de schuur was nedergelegd: ‘hoe komen wy er door, nu Barta er niet meer is om ons te helpen? Want alleen kan ik het niet af, en Else verstaat zich maar half op het schoonmaken.’
- ‘Willen wy Geurt of Jenne te hulp roepen?’ vroeg Weender.
- ‘Die hebben zelve genoeg te doen,’ zeide Anna: ‘en wy zullen in Gods naam maar moeten zien hoe wy er doorheen komen.’ -
De goede vrouw ging ter ruste, na, volgens haar gewoonte, ten einde alle boze geesten van haar sponde te weeren, de eene kous omgekeerd te hebben aangetrokken, en den onderrok het binnenste buiten over het dek te hebben uitgespreid. Maar zelfs in den slaap vervolgde haar de gedachte aan het onderwerp, dat haar bezorgdheid wekte. Nu droomde zy, dat een goede huisgeest naast haar bed zat en den wol schoon maakte. Den volgenden morgen was haar eerste blik naar den wolstapel; maar och! zoo er al een geest aan bezig was geweest, het was

{==377==} {>>pagina-aanduiding<<}

ongetwijfeld geen goede; want de helft van den voorraad was verdwenen.
Dat was treurig en bëangstigend tevens. Diefstallen, althands binnen de woningen, werden in die dagen onder de eenvoudige en onbedorven landlieden weinig gepleegd: en men was eer geneigd de Witte Wijven of Nachtmerriën van den roof te beschuldigen dan wezens met vleesch en bloed. Ook had de anders zoo waakzame bulhond niet eenmaal geblaft, zoo min als by Bartaas schaking.
Maar, den volgenden morgen was de smart in blijdschap veranderd; want voor de oogen der verbaasde vrouw lag de weggenomen voorraad op dezelfde plaats als te voren, maar geheel schoongemaakt; terwijl daarentegen het overschot, dat nog vuil was, was weggenomen; doch dat bevond zich den daaraanvolgenden dag geheel bereid in de hoeve terug: en nu miste men weder een koperen ketel, die vierentwintig uren later geschuurd terug keerde: - en zoo duurde het voort. Wat oud was, wat herstelling noodig had, verdween des nachts en kwam, na een tweetal dagen, met nieuwen luister weer te voorschijn. Viel er te spinnen, te stoppen of te haspelen, het was volbracht zoodra men het slechts gewenscht had. Zeker was het deze of gene Elve, een Wit Wijf of andere goede geest, die, met het huisgezin begaan, het gemis van Barta wilde vergoeden. Men raakte ook zoodanig aan deze verborgene onzichtbare hulp gewend, men rekende er zoo stellig op, dat men eindigde, met al, wat afgewerkt moest worden of herstelling vereischte, eenvoudig aan de

{==378==} {>>pagina-aanduiding<<}



deur te zetten, overtuigd, dat het den volgenden dag zoude worden in orde gebracht.
Maanden verliepen: de winter was gekomen en had weder voor de lente plaats gemaakt: in de woning van Olbers was alles onveranderd gebleven, toen er in den omtrek een gebeurtenis plaats had, die niet weinig opschudding en stof tot onderhoud in den omtrek verschafte. Men vernam, dat Balderik van Kleef, Heer van Oldenzaal, aan 't hoofd van een aantal gewapenden in laatstgenoemde plaats was aangekomen en niet slechts zijnen onderzaten aldaar had aangezegd om in de wapenen te komen, waar ook de Marke-richters en Schouten uit den omtrek had laten uitnoodigen om een dagvaart te beschrijven, ten einde met vereende krachten de in den Hunenborg verschanste Madscharen goed- of kwaadschiks te noodzaken het land te ruimen. Een twist tusschen een paar Madscharen en eenige inwoners van Oldenzaal, waarby een van de laatstgemelden zwaar gewond was geworden, had, naar men zeide, aanleiding tot dien stap van de zijde des Kleefschen Vrijheers gegeven. Reeds had zich een Heraut van zijnentwege en in naam des Keizers aan den Hunenborg vertoond en geeischt, dat men dien, op straf van ongenade, binnen drie dagen verlaten en over de grenzen trekken zoude en intusschen alle wapenen komen afgeven. Het antwoord was ontwijkend en onvoldoende geweest en rondom in de Marken liep alles te wapen.
Twee dagen waren sedert die aanmaning verloopen, toen, in de derde nacht, op nieuw een zonderling voorval het huisgezin van Olbers in opschudding

{==379==} {>>pagina-aanduiding<<}

bracht. De beide oude lieden en Else lagen, elk aan zijn kant, in diepen slaap; maar Weender kon, niet tegenstaande hy mede de wapenoefening had bijgewoond en van het ongewone werk vermoeid was, den slaap niet vatten, en lag zich op zijn leger in den koestal te wentelen en om Barta te denken, die hy nog altijd beminde. Het maanlicht viel door een opening in het dak naar binnen en bescheen toevallig een hoop zwarten wol, welken Anna op de gewone plaats had nedergelegd, in de hoop, dat het Witte Wijf, of wie de nachtelijke bezoeker dan ook wezen mocht, de moeite van het spinnen wel zoude op zich willen nemen. Onwillekeurig bleven Weenders oogen op die plek gevestigd: en langzamerhand bekroop en vermeesterde hem een onwederstaanbare nieuwsgierigheid om de geheime weldoenster van het huisgezin te leeren kennen. Wel had hy gehoord, dat de Witte Wijven, al waren zy soms een huis genegen, in toorn ontstaken tegen al wie haar bespieden dorst; maar de verzoeking was te sterk: en hy hoopte, dat zoo hy den dienstvaardigen geest al te zien kreeg, deze het zelf niet bemerken zoude. Eindelijk, na lang toevens, nadat hy reeds begon te wanhopen of het Witte Wijf wel komen zoude, werd zijn verlangen bevredigd.
De ingang van de woning bestond, gelijk ook heden nog in de schuren daar te lande, uit twee groote deuren, elke wederom in een boven- en onderdeur verdeeld, dus eigenlijk uit vier deuren, welke zich in 't midden vereenigden tegen een beweegbaren stijl, of zoogenaamden stipel, die weggenomen werd, zoo dikwerf er wagens moesten worden binnengereden.

{==380==} {>>pagina-aanduiding<<}

Eene dier onderdeuren werd zachtjens opengedaan; een witte gedaante sloop naar binnen, gleed langzaam de woning door, verwijlde een oogenblik by de bedstede, waarin de oude lieden sliepen, boog zich over hen heen, drukte beiden een zachten, maar toch hoorbaren kus op het voorhoofd, en keerde toen op dezelfde wijze terug; - maar in 't heengaan viel een straal der maan haar op 't gelaat: en met den uitroep: Barta! sprong Weender zijn slaapstede uit, en der verschijning, die reeds buiten was, achterna. Naauwlijks echter bevond hy zich in de open lucht, of hy zag zich den weg versperren door een gewapenden, forsch gebouwden kaerel, die hem, zonder een woord te spreken, maar met zeer begrijpelijke, dreigende gebaren, te kennen gaf, dat hy weder terug moest. De goede Weender, wapenloos en buiten macht tot tegenweer, gehoorzaamde aan den ontfangen wenk. Hy kwam weder binnen, en bevond, dat niemand van het huisgezin door het voorgevallene gewekt was. Nu schaamde hy zich zijner kleinhartigheid: hy haalde een paard uit den stal, greep een spies van den wand, en opende de deur met het voornemen, om, het mocht kosten wat het wilde, de geheimenis te doorgronden. Zoo als hy buiten gekomen was, zag hy by den helderen maneschijn den onbekende te paard, met Barta achter hem gezeten, van verre over de vlakte rijden. Nu maakte hy den bulhond los, die voor zijn hok lag te slapen, besteeg zijn paard, en rende, wat hy rennen kon, de vluchtelingen achterna.
- ‘Vooruit, Schalk!’ schreeuwde hy tegen den

{==381==} {>>pagina-aanduiding<<}



hond: ‘haal hen in, bijt gindsche knol de beenen stuk: zorg, dat zy niet ontkomen.’ -
De hond liep werkelijk vooruit en was spoedig den vluchtelingen op zijde; maar, verre van, gelijk Weender gehoopt had, pogingen aantewenden om hen tegen te houden, draafde het dier vrolijk naast hen voort.
- ‘By Sint Maarten!’ riep Weender uit, zich zelf voor 't hoofd slaande, toen hy de goede verstandhouding bemerkte, welke er tusschen hen, die hy vervolgde, en den hond scheen te bestaan, en daarby gewaar werd, dat eerstgemelden hun weg naar den Hunenborg namen: ‘hoe kwam ik zoo ezelachtig dom? Het is Doltschoff de Madschaar, dezelfde die ons den hond verkocht heeft. Geen wonder dat het beest hem niet aangeblaft heeft. Maar hoe komt Barta op zulk een goeden voet met dien leelijken eenoog. Voort! voort! bles! dat moeten wy onderzoeken.’ -
En zijn paard op alle denkbare wijzen met woorden, schoppen en slagen aandrijvende, zette hy de vervolging voort; maar de anderen waren hem te ver vooruit: de binnenste poort van den Hunenborg had zich reeds achter hen gesloten, toen hy zich voor de buitenste vertoonde.
Nimmer had hy die geheimzinnige verschansing zoo van naby gezien. De Hunenborg bestond uit een mengelmoes van lage gebouwen, welker daken slechts even boven den sterken ringmuur uitstaken, en werd bovendien verdedigd door een breede gracht, die in den winter vol water stond en in den zomer een ondoorwaadbaar moeras vertoonde. De eenige toegang

{==382==} {>>pagina-aanduiding<<}

tot den Borg was langs een smalle kaai, die op de binnenpoort toeliep, en welke in het midden verdedigd werd door een zoogenaamd vechthuisjen, met een kleiner poortjen voorzien, slechts even wijd genoeg om aan eenen ruiter tevens den doortocht te vergunnen. Voor dit poortjen nu stond Weender te vloeken, terwijl hy in dollen spijt met het hout van zijn spies op de getraliede deur sloeg, en met luider stem: ‘Barta! Barta!’ riep.
Het scheen echter, dat men zijn geroep van binnen niet geheel onbëantwoord wilde laten; hoewel na een geruimen tijd toevens, werd eindelijk de binnenpoort ontsloten. Een Madschaar, jonger en edeler van gestalte dan Doltschoff, reed op een gitzwart ros naar buiten en hield, aan de andere zijde van het poortjen, tegen over Weender stand.
- ‘Wat wilt gy?’ vroeg de Madschaar, in wien wy Arpad herkennen.
- ‘Wat ik wil?’ antwoordde de boereknaap: ‘Barta wil ik, die met euvele en schendige kunstenarijen uit het huis van haar ouders is ontvoerd.’ -
- ‘Ontvoerd!’ herhaalde Arpad: ‘ja, toen zy op het punt stond van naakt en hulpeloos te worden uitgedreven. - Maar keer terug, knaap! want Barta is mijne gade: en niemand, wie hy zij, heeft het recht haar my te ontnemen.’ -
- ‘De uwe! Barta de uwe!’ riep Weender, bevende van droefheid en toorn.
- ‘Zoo is het,’ hernam Arpad: ‘vrijwillig heeft zy my haar hand geschonken. Onderwerp u aan het noodlot, goede Weender! Ik weet, gy hebt haar ook

{==383==} {>>pagina-aanduiding<<}

lief gehad: gy alleen hebt haar blijven verdedigen, toen ieder haar schuldig hield: en daarvoor dank ik u. Daarom, laat er geen vijandschap bestaan tusschen ons: onderwerp u aan hetgeen niet meer hersteld of veranderd worden kan, en neem de hand aan, die u welwillend wordt aangeboden.’ -
Dit zeggende stak Arpad hem de ontbloote rechterhand door de traliën toe. Weender, 't zij door spijt en wraakzucht vervoerd, 't zij misschien huiverig om den Heiden de hand te reiken, leide, in de plaats van deze, de punt zijner spies in de handpalm van Arpad.
- ‘Dat is een harde hand!’ riep de Madschaar, en, niet zonder recht vertoornd over deze bejegening, boog hy met zijn sterke vingeren de punt van het ijzer krom, terwijl hy met de slinke de beweging maakte van de deur te openen. Weender, door dit kracht-bewijs van den Madschaar ontsteld, zag de gevolgen zijner dwaasheid in: en, zich niet tegen hem bestand achtende, wendde hy den teugel en toog met snelheid op de vlucht. Arpad had intusschen de deur gëopend en volgde hem met gevelde lans over de vlakte achterna. Het was een rennen op leven en dood: in twee minuten was de afstand, die den Hunenborg van Scholte Linde scheidde, afgelegd: en ongetwijfeld had Arpad den vluchteling achterhaald, zoo het paard van dezen niet te veel vooruit ware geweest, en den stal geroken had. Met dat al, toen Weender aan de hoeve kwam, was zijn vervolger zoo kort achter hem, dat hy den tijd niet had om, de dubbele deur te ontsluiten, maar, ten einde den

{==384==} {>>pagina-aanduiding<<}



op hem gemunten steek te ontwijken, zich van het paard en over de onderdeur naar binnen liet vallen, terwijl de lans van Arpad naast hem den deurstipel trof, met zulk een kracht, dat het ijzer in 't hout bleef vastzitten. Arpad deed geene moeite om het er uittehalen, maar, zich wellicht over zijn drift schamende, wendde hy zijn paard en keerde op een bedaarden stap naar den Hunenborg terug.


IV.

- ‘Hy heeft Barta nog lief,’ dacht Else met spijt, toen zy, even als de beide oude lieden, het verhaal van Weenders wedervaren had vernomen: ‘zoolang die deerne hem in 't hart zit, is er voor my niets te verwachten. Maar dat zal moeten veranderen: en ben ik ten einde raad, dan zal de oude van de Belt; by de Lake my dien beter weten te schaffen,’ -
Met die gedachten had Else zich op weg begeven en stond zy weldra aan den ingang van Liskaas verblijf, waar wy in het begin van ons verhaal kennis mede gemaakt hebben.
- ‘Gy komt ter goeder ure, dochter!’ zeide de oude vrouw, toen Else voor haar stond: morgen ware het te laat geweest.’ -
- ‘Hoe! gaat gy wegreizen, Anneke-Beppe?’ vroeg Else.
- ‘Mijn goede vrienden de Madscharen moeten het land ruimen,’ antwoordde de oude: ‘en Liska verlaat hen niet in den nood; - maar dat is hetzelfde. Wat verlangt gy, dochterken?’ -

{==385==} {>>pagina-aanduiding<<}

- ‘Ik moet een middel hebben,’ zeide deze: ‘een tooverdrank, een bezwering, om 't even wat, die maakt, dat Weender de witte Barta vergete en my lief hebbe.’ -
- ‘Hm! hm!’ mompelde Liska: ‘en denkt die onnoozele knaap nog altijd om die deerne, die toch voor hem verloren is?’ -
- ‘Meer dan ooit,’ antwoordde Else: en zy verhaalde wat de vorige nacht had plaats gehad.
- ‘Ik begrijp het,’ zeide Liska: ‘het goede kind heeft zeker haar pleegouders voor 't laatst willen vaarwel kussen. Ha! ha! ik moet lagchen om de gedachte, hoe gy, dochterken, en de oude lieden zelve ons in den tijd hebt in de hand gewerkt, met uwe meening, dat Barta behekst was. De eenoogige Doltschoff had voorwaar nooit beter van pas kunnen komen, met zijn boksvel en zijn horens.’ -
- ‘Is het dan werkelijk Doltschoff, die Barta geroofd heeft?’ vroeg Else.
- ‘Wel zeker: en op mijn last; - echter niet voor hemzelven, maar voor mijn Arpad. De deerne was in den beginne kwalijk te vrede, toen zy op den Borg aankwam; maar toen zy hoorde, dat Arpad niets van den aanslag geweten had, en inzag, hoe men haar toch niet meer te huis ontfangen zoude, toen schikte zy zich in de omstandigheden. Ha! ha! en dat gy allen in den waan bleeft, dat de Witte Wijven u 's nachts bezochten, en den wol voor u kemden, of u andere diensten bewezen, terwijl het niemand anders was als Barta of Doltschoff, die, terwijl gy allen sliept, kwam binnensluipen; want het goede schaap

{==386==} {>>pagina-aanduiding<<}

bleef zich, wat Arpad ook zeide, dag en nacht voor haar pleegouders aftobben. - Maar dat is alles hetzelfde: gy wilt Weender tot man hebben, niet waar?’ -
Else knikte toestemmend.
- ‘Welnu! bezorg my, zoo gy kunt, nog heden een paar vlokken van het hair van uw lief: en, zoo het mogelijk is, een kleedingstuk, dat Barta gedragen heeft.’ -
- ‘O! beide draag ik reeds lang by my, of't wat baten wou,’ zeide Else: en met een overhandigde zy het kleedjen, benevens een pakjen, dat het hair bevatte, aan Liska.
- ‘Ha! ha!’ zeide deze, grinnikende: ‘gy hebt voorwaar aanleg ook eens een Eunjer te worden. Nu geef maar hier. Maar wat is dat?’ vroeg zy met een uitroep van verbazing, terwijl zy staroogde op het uitgerolde kleedjen: ‘en dit zegt gy, dat Barta gedragen heeft?’ -
- ‘Zy droeg het, toen Olbers haar, nu negentien jaren geleden, aan den oever van den IJssel vond;’ zeide Else.
- ‘En de Vrijheer van Kleef is te Oldenzaal! - Voort! voort! naar hem of naar Olbers toe!’ - riep de oude, terwijl zy, zoo ras haar stramme beenen het vergunden, over de heide voorthompelde, zonder te luisteren naar Else, die haar, schreiend en te leur gesteld, achterna liep.
Terwijl het onderhoud tusschen deze beide vrouwen plaats had, was de Erve Scholte Linde met een aanzienlijk bezoek vereerd geworden. De Vrijheer

{==387==} {>>pagina-aanduiding<<}

van Kleef, door een los gerucht van het voorval met Weender onderricht, was in persoon naar de hoeve gereden, om zich op de plaats zelve van het gebeurde te vergewissen. Met eerbiedigheid werd hy door de oude lieden ontfangen: men verhaalde hem het voorval, en men toonde hem de lans, die nog in den stipel bleef steken.
- ‘Ziedaar een nieuwe bijdrage van den moedwil dier ruwe gasten!’ zeide Balderik: ‘maar reken er op: hoe het met de overigen afloope, die knaap zal gestraft worden.’ -
- ‘Veroorloof my te zeggen, edele Heer!’ zeide Weender, die op dit pas terug kwam, ‘dat de moedwil eigenlijk aan mijne zijde was: ik heb den man getergd, toen hy my goedwillig de hand bood: ik heb Doltschoff zoo even op de heide gesproken, die my den hond kwam terugbrengen: en ik weet nu, hoe wy allen Barta hebben onrecht gedaan.’ - en hierop deelde hy ongeveer dezelfde omstandigheden mede, welke Liska aan Else had verteld.
- ‘En nu ziet gy, vader!’ zeide hy ten slotte; ‘wat Barta voor ons is blijven doen, met vergunning van haar man; en waarlijk hy heeft niets gedaan, waarvoor hy straf verdienen zoude.’ -
- ‘Gy zijt een brave borst,’ zeide de Vrijheer: ‘dat gy aldus uw medeminnaar voorspreekt; maar zoo ik my niet bedrieg, is het diezelfde Arpad, die een mijner Oldenzalers gewond heeft: en een maagderoof, als die hier gepleegd is, kan niet oogluikend worden geduld. Intusschen, zonder behoorlijk onderzoek zal hy niet gevonnisd worden.’ -

{==388==} {>>pagina-aanduiding<<}

Pas had hy deze woorden gëuit, of de deur ging open. Eene vrouw, in een dichten mantel gehuld, trad binnen en wierp zich voor de voeten der oude lieden.
- ‘Barta!’ riepen beide uit: en de oude vrouw viel haar schreiend om den hals.
- ‘Vader! moeder!’ riep zy: ‘gy weet alles! Arpad heeft my vergund, u voor 't laatst vaarwel te komen zeggen; maar hy heeft meer dan dat gedaan... ik heb hem zoo lang gebeden... hy wil zich bekeeren, en, nog voor wy van hier gaan, ons huwelijk door de kerk doen wettigen. Wilt gy over hem als doopheffers staan. O! slaat mijn bede niet af. Doet het, om mijnent wille, om die van mijn onschuldig kind.’
- ‘Barta!’ zeide Olbers, op een, half gestrengen, half vriendelijken toon: ‘het is my lief u te zien, en de goede voornemens van dien Madschaar te vernemen. Maar omtrent hem kan ik niets bepalen: wend u tot den Vrijheer van Kleef.’ -
De jonge vrouw keerde by deze vermaning de oogen naar Balderik, op wien zy tot dien tijd geen acht had geslagen: en eerbiedig boog zy het hoofd voor den Edelen Ridder. Want hoewel krijgsvermoeienissen en harteleed diepe groeven op zijn gelaat hadden achtergelaten en zijn hair voor den tijd doen vergrijzen, toch lag er over geheel zijn wezen een uitdrukking van majesteit verspreid, waar het schier onmogelijk was, weerstand aan te bieden. Ook hy beschouwde Barta niet slechts met dat welgevallen, hetwelk jeugd en schoonheid altijd inboezemen, maar hy gevoelde op haar gezicht een ontroering waarvan

{==389==} {>>pagina-aanduiding<<}

hy zich geen verklaring wist te geven. Die zachte en welluidende stem, waarmede zy hem nu bescherming voor haren Arpad verzocht en die zelfs in den platduitschen tongval zoo lieflijk klonk, die heldere blik, die tot in zijn ziel doordrong, de wijze zelve, waarop zy haar kind op den arm hield en het hem scheen aan te bevelen, alles wekte by hem gewaarwordingen op, die aan vroegere dagen van geluk en zegen herinnerden. Hy luisterde nog, toen zy met spreken gedaan had: en hy zoude wellicht nog een geruimen tijd haar sprakeloos hebben aangestaard, zoo niet een verward rumoer, dat buiten de deur ontstond, hem uit zijn aangename mijmering had gewekt.
- ‘Heilige Maagd!’ riep Barta: ‘dat was de stem van Arpad!’ en zy snelde naar buiten. De overigen volgden haar: en men zag werkelijk den jongen Madschaar, door eenige wapenknechten des Vrijheers omcingeld, die hem, niet verre van de hoeve, waar hy Bartaas terugkomst verbeidde, hadden overvallen en gedwongen hen te vergezellen.
- ‘Arpad!’ riep Barta, zich voor hem stellende, als wilde zy met haar lichaam elk gevaar afweeren, dat hem bedreigen mocht.
- ‘Zijt gy de vermetele,’ vroeg nu Balderik, ‘die maagderoof pleegt, en mijn onderzaten beleedigt?’ -
- ‘Zijt gy die trotsche Vrijheer,’ vroeg Arpad, ‘op wiens last men my te lijf wil, zonder dat ik u iets misdaan heb?’ -
- ‘Ontwapent hem!’ zeide Balderik tot de zij-
{==390==} {>>pagina-aanduiding<<}
nen, die nog altijd geschroomd hadden, den Madschaar aan te tasten.
- ‘Terug,’ riep Arpad, met een donderende stem, die de aanvallers deed achterwaart deinzen: ‘wie waagt het my te naderen? Is dat uw trouw, Heer van Oldenzaal? Drie dagen beraads hebt gy ons vergund: en die zijn nog niet verloopen. Met welk recht zendt gy dan nu dienstknechten op my af, op my, een geboren Vorst, en die mijn zwaard niet afgeef, dan aan hen die my gelijk zijn.’ -
- ‘Een koene prater voorwaar!’ zeide Balderik, terwijl hy den zijnen een wenk gaf om af te houden: ‘zijt gy de aanvoerder dier heidensche bende?’ -
- ‘Die ben ik,’ antwoordde Arpad, met een bitteren lach: ‘ik, Arpad, de zoon van dien Waidewuthis, die by Sondershausen zijne honderdduizenden tegen uwen Keizer aanvoerde, ik beveel thands aan het deerniswaardig overschot dier helden, 't welk gy uit hun laatsten toevluchtsoord verdrijven wilt. - Doch het zij zoo! wy zullen naar de oevers der Oostzee terug keeren; - maar slechts op eerlijke voorwaarden. Eer wy ons, wapenloos, als een kudde vee laten heendrijven, zal de laatste onzer door het zwaard uwer krijgsbenden vallen. Maar wy zullen niet ongewroken sterven, bedenk dit wel!’ -
- ‘Dwaas!’ zeide Balderik: ‘is het aan u, my wetten voor te schrijven? Bedenk, dat al de gewapenden, die deze Marken opleveren, ter mijner beschikking staan.’ -
- ‘Wy zijn steeds rustige en vreedzame ingezetenen geweest,’ hernam Arpad: ‘en niemand kan,

{==391==} {>>pagina-aanduiding<<}

ons iets verwijten. Heb ik een Oldenzaler gewond, het was ter zelfverdediging, toen meerderen my aanvielen. Is deze maagd door een der mijnen geroofd geworden, ik wil het ongelijk herstellen, en haar naar uwe kerkwet huwen. Drijf ons niet tot het uiterste: het zoude u kunnen rouwen: sla liever de oogen ginter heen, en oordeel, wie op dit tijdstip de sterkste is van ons beiden?’ -
Dit zeggende wees hy naar de heide, van waar de geheele bende der Madscharen, te voet en te paard, kwam aanrukken. Zy hadden vernomen, dat hun opperhoofd gevangen was, en wilden hem verlossen of met hem sterven. In een oogenblik stond Arpad buiten den kring der wapenknechten en aan het hoofd der zijnen: terwijl beide partijen, zich over elkander scharende, het teeken van aanval verbeidden. Balderik, aan wiens voeten zich Barta geworpen had, stond besluiteloos: hy wilde een bloedstorting voorkomen, en toch was het zijn eer te na, met een hoofd van zwervers op gelijken voet te onderhandelen.
- ‘Houdt af! houdt af!’ riep op eens een schelklinkende stem: en een oude vrouw kwam zich driftig tusschen de partijen instellen, die van weêrskanten een stap terugtraden; want zoowel de Madscharen als de inboorlingen voedden eerbied en vrees voor Liska de waarzegster.
- ‘Wat wil die vrouw?’ vroeg Balderik, haar met verwondering aanziende.
- ‘Balderik van Kleef!’ zeide Liska: ‘zweer my, dat gy mijn broeders ongemoeid zult laten, en ik

{==392==} {>>pagina-aanduiding<<}

wil u een tijding mededeelen, die uw hart met blijdschap zal vervullen.’ -
- ‘Gy?’ zeide de Vrijheer, haar met verachting aanziende: ‘denkt gy, dat ik my met ijdele klanken laat paaien om af te zien van hetgeen ik nuttig en oirbaar acht. ‘Laat dat gespuis de wapenen neêrleggen, en dan zal ik u hooren. Gij ziet het, zy! kunnen ons niet ontkomen.’ -
En met een zegevierenden blik zag hy naar de heide, waar van alle kanten versche manschappen kwamen aangerukt.
- ‘Luister!’ zeide Liska, zich driftig voor hem stellende: ‘het is nu negentien jaar geleden, dat in den boomgaard naby Elten een tweejarig meisje speelde, blond van lokken en blaauw van oogen, lief gelijk de kunstenaars de engeltjens afmalen.’ -
- ‘God!’ riep de Vrijheer, eensklaps geheel aandacht wordende! ‘mijn dochter, mijn kind! dat ik na het overlijden mijner vrouw aan mijn zuster te Elten vertrouwde... wat weet gy van haar? - Is zy niet in den Rhijn omgekomen, gelijk men zeide? Leeft zy? spreek! spreek!’ -
- ‘Het was,’ zeide Liska, ‘niet lang na den slag by Sondershausen, dien gy ook hebt bijgewoond. Mijn stamgenooten waren gesneuveld of verstrooid; ik doolde hulpeloos rond, met mijn dochter en haar zuigeling. Ons onderhoud verdienden wy met waarzeggen en den verkoop van heilzame geneesmiddelen. Te Keulen zijnde, vernam ik, dat, ofschoon Waidewuthis gesneuveld was, zijn zoon Arpad, mijn lieveling, dien ik, by zijn geboorte, met eigen handen

{==393==} {>>pagina-aanduiding<<}

verpleegd had, uit de slachting gered en met een klein aantal dapperen naar deze streken gebracht was. Straks besloot ik naar dit land te gaan en mijn dagen in zijne dienst te eindigen. Onderweg werd het kind mijner dochter krank en stierf. Toen was het, dat wy Elten voorbytrokken, en ik een naauwlijks tweejarig wicht in den boomgaard van het klooster spelen zag. Het flonkerend juweel dat haar om den hals hing wekte mijn begeerte: en meer nog spoorde de zucht om aan mijn dochter een kind in de plaats van het hare terugtegeven my tot den roof aan: ik greep het wicht en voerde het weg - later hoorde ik, dat het het uwe was: - maar ook mijn dochter stierf: toen leide ik het te vondeling aan den oever des IJssels.’ -
- ‘Aan den oever des IJssels!’ herhaalde Olbers: ‘daar vond ik Barta, toen ik van het keizerlijke leger terugkeerde.’ -
- ‘Haar!’ riep Balderik, terwijl hy met gemengde hoop en vrees op Barta staarde: - ‘wijf! bewijs my de waarheid van uw verhaal en, by den Hemel! uw ondaad zal u vergeven, en uw vergelding groot zijn.’ -
- ‘Zie!’ zeide Liska, het kleedjen dat Else haar gegeven had, ten toon spreidende.
- ‘Dat herken ik niet,’ zeide Balderik, te leur gesteld.
- ‘Maar ik heb het herkend,’ zeide de oude: ‘het was dat van mijn kleinkind, waarmede ik uw dochter kleedde, en hetwelk deze aanhad, toen ik haar verliet. Maar herinnert gy u, Balde-
{==394==} {>>pagina-aanduiding<<}
rik van Kleef! het juweel, dat uw kind om den hals droeg.’ -
- ‘Gewis! het was een kostbare amethyst, met Grieksche karakters besneden, en aan een mijner voorouders door den Keizer vereerd.’ -
- ‘Welnu! dat juweel had ik behouden; want i ik twijfelde er niet aan, of het moest buitengewone krachten bezitten. Ik schonk het aan Arpad: deze vereerde het op zijne beurt aan zijne beminde: en op deze wijze kwam het, door een zonderlinge bestiering van het lot, aan zijn wettige eigenares terug. ’ -
- ‘Dat juweel!... ik bezit het niet meer,’ stamelde Barta, die met hevige ontroering naar het verhaal geluisterd had.
- ‘Ik ontnam het u,’ zeide Anna, ‘in die schrikkelijke nacht, toen.... wy hebben het den Priester gebracht: en het prijkt thands in de kapel te Ootmarsum.’ -
- ‘O! Ik behoef het niet,’ riep Balderik, terwijl hy naar Barta toetrad en haar in de armen sloot: ‘ik begeer geen bewijzen meer: zy is mijn Aleide, het levend evenbeeld harer te vroeg gestorven moeder: en de ontroering, die my op haar eerste gezicht beving, was de inspraak van het vaderhart. O mijn kind! gy zult met my trekken: ik zal in mijn ouderdom niet langer alleen zijn: ik zal weer gelukkige dagen beleven.’ -
Lang bleef de teruggevonden dochter in de armen haars vaders geklemd: toen sloeg zy eerst de oogen op haar kind, en wendde die vervolgens naar Arpad, die somber en zwijgend naast hen stond.

{==395==} {>>pagina-aanduiding<<}

- ‘Vader!’ zeide zy: ‘zie hier mijn gemaal; hy alleen mag over my beschikken.’ -
- ‘Dat huwelijk is onwettig,’ zeide Balderik: ‘het is niet door de kerk gesloten.’ -
- ‘En dit kind!’ riep Arpad, terwijl hy het wichtjen opnam en aan Balderik voorhield: ‘het is uw kleinzoon, Vrijheer van Kleef! en het bloed der Madschaarsche Vorsten was niet onwaard, zich met het uwe te vermengen?’ -
- ‘Vorst zonder Vorstendom!’ zeide Balderik: ‘wat kunt gy haar aanbieden? Ballingschap en elende.’ -
- ‘Die zal ik met hem deelen,’ zeide Barta: ‘want hy is mijn echtgenoot, en de vader van mijn kind.’ -
Lang stond Balderik in droef gepeins verzonken: eindelijk drukte hy zijn dochter aan 't hart: ‘het zij, zoo gy wilt, Aleide!’ zeide hy, ‘verlaat slechts uw ouden vader niet!’ -

Eene maand na dit voorval werden beide Arpad en zijn kind op eenen dag gedoopt en het huwelijk tusschen den Prins der Madscharen en de dochter des Kleefschen Vrijheers door den Abt van Corvey ingezegend. Het jeugdige echtpaar bleef by den Vrijheer inwonen, terwijl Arpad zich door zijn edele inborst en wakkere daden de genegenheid van zijnen schoonvader won en de Stamheer werd van een geslacht, later onder den naam van Heeren van Redichem in 's lands geschiedenissen vermaard. Olbers

{==396==} {>>pagina-aanduiding<<}

en zijn vrouw sloegen de aanbiedingen af, hun door den Vrijheer gedaan en verkozen hunne dagen op de Erve Scholte Linde te eindigen. Zy smaakten het genoegen, dat Weender, van zijn ongelukkige min genezen, hun binnen het jaar een knappe schoondochter bracht, die door haar vlijt, bekwaamheid en trouwe zorg aan de oude lieden het gemis van Barta vergoedde. Dit huwelijk bracht den laatsten slag toe aan de verwachtingen van Else, die het zich zelve reeds niet had kunnen vergeven, dat zy door haar bezoek by Liska, het geluk van haar gehate medeminnares had bewerkt. - Het verblijf op de hoeve werd haar ondragelijk: zy nam haar afscheid en stierf kort daarna van hartzeer en spijt.
Wat de Madscharen betreft, voor het grootste gedeelte volgden zy het voorbeeld van Arpad en lieten zich doopen: sommigen hunner gingen over in de dienst des Vrijheers: de overigen zetteden zich hier of daar in den omtrek neder; doch hun nagedachtenis bleef in Overijssel leven, en nog heden kan de reiziger, die, aan de Volter Broek gezeten, de over-blijfselen van den Hunenborg gadeslaat, aan elken landman, de geschiedenis van den roof der schoone Barta, en van den Hun, die Weender najoeg, in zijn volkstaal hooren verhalen.



{==397==} {>>pagina-aanduiding<<}

Aanteekeningen.

Bladz. 352. Reg. 10. De boerschap Volte is in een moerassige streek tusschen Oldenzaal, Ootmarsum en Denekamp, en ongeveer op gelijken afstand van deze drie plaatsen gelegen.
Ald. Reg. 21. ‘Een spokend veulen vertoont zich op den weg tusschen Spyk en Godlinse, op de Houw onder Leens, een veulen zonder kop op de Tuinster- of Leemsterwierde, en soortgelijke te Noordwolde, komende van den Wolddijk en gaande in de rigting van het Thesinger klooster; en twee veulens hebben op den weg naar Luttjeboeren menig een des nachts doen huiveren. Te Oosteveld in het Westerkwartier, is het volk insgelijks bevreesd voor een spokend veulen zonder kop....
‘Men ziet des nachts meermalen een man zonder hoofd, te paard rijdende voorbij de klip op den weg van Oosterwijtwerd naar Krewerd, enz.’ Westendorp Verhand. in de N. Werk. der Leydsche Maatschappij, II Deel II Stuk bl. 500, 501.
Bladz. 353. Reg. 7. Lake beteekent oorspronkelijk het grensteeken, hetwelk door insnijding of ritsing in een boom gemaakt werd, en vandaar, in een meer algemeenen zin, elke soort van grensteeken, ja

{==398==} {>>pagina-aanduiding<<}

de geheele grenslinie. Zie halbertsma in het bij de vorige aanteekeningen meergenoemde vertoog, betyteld Avoort.
Bladz. 353. Reg. 20. ‘Onder de berghjes,’ zegt picardt in zijne Antiquiteiten, ‘van welcke in de voorgaende Distinctie is gewach gemaeckt, vint men eenige die ingevallen sijn, en zijn voortijts van binnen hol geweest: en dese sijn doorgaens de grootste. In wat Landt dat men komt, soo hoort men alle menschen uyt eenen mondt spreken, dat die voortijts geweest sijn woonplaetsen der Witte Wijven, en de gedachtenisse eeniger harer wercken en feijten, is noch soo versch in de memorie van veel gryse hoofden, als wanneer se noch onlanghs gebeurt waren.’ Zie wijders over de Witte Wiven het vertoog van halbertsma, onder dien naam in den Overijsselschen Almanak van 1837 geplaatst, en westendorps aanteek. op bovengen. Verhandeling: bl. 506 en volgende.
Bladz, 364. Reg. 12. ‘Men hangt nog hier en daar den ham (ovum) waarin een veulen ter wereld komt in eenen hoogen boom. - Iemand in de Meeden had een paardenkop boven zijn varkenskot hangen, ter bevordering van den groei zijner varkens.’ Westendorp bl. 518. - Welk een bittere val! Olwina gebruikte het skelet ten minsten nog om de vijanden te verdrijven (zie Bladz. 97), en honderd jaren later bezigt de oude Anna het om varkens te mesten.
Bladz. 366. Reg. 9. Westendorp verhaalt in zijne aanteekeningen bl. 370, dat hy meermalen gewaarschuwd werd, in zekeren huizen, waar hy als predikant ging, niets te gebruiken, dewijl hy alsdan minder gevaar liep van betjoend (behekst) te worden;

{==399==} {>>pagina-aanduiding<<}

doch wanneer hy er niet af kon, moest hy iets uit het schoteltjen onder de tafel storten.
Bladz. 367. Reg. 8. ‘Te Peise, Roon, Norg, enz. in Drenthe, ziet men somtijds des nachts vurige mannen bezig, zoo als het schijnt, om het land te meten; zij maken veel gedruisch met de kettingen en roepen gedurig: lijk, lijk, lijk. In Duitschland houdt men ook de vurige lichten, die in het veld ronddwalen, voor landmeters, welke de markten eertijds bedriegelijk gemeten hebben, en welke uit dien hoofde veroordeeld of verdoemd zijn, om na hunnen dood rond te waren, ten einde de grensscheidingen te behoeden.’ Westendorp bl. 511.
Blad. 378. Reg. 8. Volgens van heussen Oudheden van Deventer I bladz. 353 hebben de Vrijheeren van Kleef eertijds Oldenzaal in eigendom bezeten, en wel in de eerste plaats Boudewijn I, die ze in den jare 817 met vesten zoude hebben omringd. De laatste bezitter was Balderik, bijgenaamd de goede, Bisschop van Utrecht, die de stad in 't jaar 970 aan de kerk van St. Maarten overgaf; sedert welken tijd de Bisschoppen van Utrecht Heeren van Oldenzaal zijn geweest. De Balderik van ons verhaal is een vercierd personaadje.
Bladz. 381. Reg. 26. De Hunenborg, zoo als die thands zich vertoont, wordt beschreven in het vertoog van den Oldenzaalschen Rector weeling, betyteld: de Hunenborg in Volte, bl. 3, [Overijsselsche Almanak voor 1837] en in het: Nog iets over den Hunenborg, van den Heer j. helderman, [Almanak voor 1838]. In deze beide stukken, waarin niet slechts de volksoverleveringen aangaande die zoogenaamde Hunen voorkomen, maar ook met schrander oordeel onder-
{==400==} {>>pagina-aanduiding<<}
zocht en in verband niet de geschiedenis gebracht worden, heb ik niet slechts de aanleiding tot mijn verhaal, maar ook de bouwstoffen daarvoor gevonden: en hoe getrouw ik my daaraan heb trachten te houden, heb ik reden van te vreezen, dat de oorspronkelijke naïviteit door de inkleeding niet gewonnen, maar veeleer verloren heeft.
Bladz. 384. Reg. 3. Het verhaal van den boereknaap der Erve Scholte Linde, die door den Hun werd nagejaagd, komt bijna woordelijk overeen met de volksoverlevering, op bladz. 11 en volg. van het vertoog des Heeren weeling te vinden. Intusschen kan ik niet nalaten te dezer gelegenheid de verwantschap, althands de gelijkheid te doen opmerken, welke bestaat tusschen de ontmoeting van dezen knaap met den Hun, en die van een anderen met een Wit Wijf, zoo als zy verteld wordt in het vertoog over de Witte Wiven van den Heer halbertsma, in denzelfden Almanak, bl. 243. Die laatste knaap, onder Borne in Twenthe wonende, had, zegt de schrijver, met zijn baas gewed, ‘dat hy in 't holst der nacht naar de belter zoude gaan en tergen de Witte Wiven. Zoo gezegd, zoo gedaan, de boer leende zijn paard, en toen de maan achter Oldenzaal was opgegaan, reed hy regel regt op de geheimzinnige heuvelen aan. Hier gekomen, duwde hy met een stoute hand een puntig ijzer in een der belten, waarop in een oogenblik alle wiven uit dezen en omliggende heuvelen oprezen, om den vermetele te vermorselen. Doch hy te paard en op de vlugt, vervolgd door al de wiven, die hem zoo na op de hielen zaten, dat hy even voor haar de deur van zijns boers woning bereikte en kon toegrendelen. Dit was hoog tijd: want eene der dames was

{==401==} {>>pagina-aanduiding<<}

hem zoo digt aan, dat zy nog met een handbijltje naar hem wierp, doch gelukkig den post van de deur trof, dat er de splinters afvlogen. Het is maar korte jaren geleden, dat de sporen van den bijl nog aan den deurpost van den boer zigtbaar waren.’ -
Om de overeenkomst van dit verhaal met het onze (of dat des Heeren weeling) nog beter in 't oog te doen vallen, diene men te weten, dat zoowel de spies, waarvan de eene boereknaap zich tegen den Hun bedient, als het puntige ijzer van den anderen, in de Twentsche volkstaal met het woord spit wordt uitgeduid. Een derde, mede gelijksoortig sprookjen, door den Heer halbertsma aangehaald, waarin geen Hunen of Witte Wiven, maar Trollen de hoofdrol spelen, bevestigt al wederom de waarheid der opmerking, dat vele, in den eersten opslag verschillende, volkslegenden, in de daad slechts eenen en denzelfden oorsprong hebben.



