
   
        
           
               Ontmoetingen
               Domien Sleeckx
           
           
               
                   Dit bestand biedt, behoudens een aantal hierna te noemen ingrepen, een diplomatische weergave van Ontmoetingen van Domien Sleeckx uit 1855.
               
               
                   
                       
                   
               
           
           
           
               slee003ontm01_01
               DBNL-TEI 1
               
                   2017 dbnl
               
           
           
               
           
           
               
                   
                   exemplaar Universiteitsbibliotheek Gent, signatuur: G 26176, scans van Google Books
               
               Domien Sleeckx, Ontmoetingen. J.S. van Doosselaere, Gent 1855
               
           
       
       
           
               Wijze van coderen: standaard
               
           
       
       
           
               Nederlands
           
       
       
           
               Ontmoetingen
               Domien Sleeckx
               
               
               
                   
                   
                   
               
           
           
           
           
               
           
           
               
               
           
           
           
           
       
       
           
               Ontmoetingen
               Domien Sleeckx
               
               
               
                   
                   
                   
               
           
           
           
           
               
           
           
               
               
           
           
           
           
       
       
           
               2017-08-15
               
                   VD
               
               colofon toegevoegd
           
       
   
   
Verantwoording 

Dit tekstbestand is gebaseerd op een bestand van de Digitale Bibliotheek voor de Nederlandse Letteren (https://www.dbnl.org)

Bron: Domien Sleeckx, Ontmoetingen. J.S. van Doosselaere, Gent 1855
 
Zie: https://www.dbnl.org/tekst/slee003ontm01_01/colofon.php

In dit bestand zijn twee typen markeringen opgenomen: paginanummering en illustraties met onderschriften. Deze zijn te onderscheiden van de rest van de tekst door middel van accolades: {==13==} {>>pagina-aanduiding<<} {==Figuur. 1: Onderschrift van de afbeelding.==} {>>afbeelding<<} 





{==1==} {>>pagina-aanduiding<<}

Ontmoetingen.

{==2==} {>>pagina-aanduiding<<}

Eigendom.

{==3==} {>>pagina-aanduiding<<}

Ontmoetingen
door
Sleeckx.
Miss Arabella Knox.
De Geheimzinnige vrouw. - De Boete.
Baranowsky.
Gent,
J.S. van Doosselaere,
Drukker-Uitgever,
Kleine Botermerkt, 4.
Hendrik Hoste,
Boekhandelaer,
Veldstraet, 43.
En by de voornaemste boekhandelaers der ryks.
1855.

{==4==} {>>pagina-aanduiding<<}





{==5==} {>>pagina-aanduiding<<}

Miss Arabella Knox


Eene peerdengeschiedenis.

Vigilantpeerden.

Vriendelyke lezer, laet my beginnen met u eene vraeg toe te stieren: hebt gy nooit gelegenheid, een aental vigilantpeerden nevens elkaêr in oogenschouw te nemen? - Zoo ja, dan rade ik u zulks eens met aendacht te doen. Ik verzeker u, dat het geene onnutte studie is, en dat iemand by die aenschouwing veel kan leeren, op ééne voorwaerde nogtans, en die is... dat hy geene aenspraek maekt op filosofie.
Ik ken geene dommere menschen in de wereld, dan zy, die zich zelve filosofen noemen, hetzy ze al of niet filosofie studeren, meenen te studeren of gestudeerd hebben. In sommige gevallen is hunne manie, hunne domheid slechts bespottelyk; in de meeste echter onverdragelyk. Over het algemeen kan men zeggen, dat zy geene de minste levenswysheid bezitten en niet zelden mogen vergeleken worden by dien geleerde, van wien

{==6==} {>>pagina-aanduiding<<}
Christina van Zweden zegde, dat hy een stoel kon noemen in al de talen der wereld, maer nog het middel niet had gevonden, er ordentelyk te gaen op nederzitten.
Indien gy dus geen filosoof zyt, vriendelyke lezer! - en ik heb te veel achting voor u, om zoo iets te veronderstellen, - dan rade ik u, eens aendachtig eene ry vigilantpeerden te monsteren. Ik heb my daer soms mede bezig gehouden, en het my nooit beklaegd. Het was zelfs by eene dier monsteringen, dat ik de merkweerdige geschiedenis van Miss Arabella Knox leerde kennen, en dat alleen ware reeds toereikend geweest, om my ruimschoots voor myne moeite te beloonen; maer zulks was nog niet noodig: de aenmerkingen welke ik by die monsteringen heb kunnen maken, deden my alleen die moeite my getroosten.. Men oordeele, of ik my door zelfbegoocheling liet misleiden.
Een peerd wordt, gelyk de lezer zoowel als ik weet, niet voor de vigilante geboren. Het komt gewoonlyk of door het toeval, of door eene lange reeks wederwaerdigheden en ongelukken tot den vernederenden staet van vigilantpeerd. Vandaer, dat het niet ten onregte kan worden vergeleken by een mensch, die, na gedurende een zekeren tyd in eenen min of meer bloeijenden welstand te hebben geleefd, ten slotte door eigene misslagen of door die van anderen, door den keer van het lot of de nokken der fortuin, zoo laeg is gevallen, dat zyn toestand alles behalve benydensweerdig kan worden genoemd. Wat by die peerdenlotsverwisseling dus met regt verdient te worden waergenomen, is de wyze, waerop elk ros de slagen van het noodlot draegt, dat is, zich in zyne tegenwoordige positie gevoelt en schikt.
Van dit standpunt uitgaende, komt het my voor, dat men de menschen... ik wil zeggen, de peerden, de vigilantpeerden, in dry klassen kan rangschikken. Vooreerst hebben wy de ongevoeligen, dat is diegenen, die hunnen vernederenden toestand niet eens beseffen, die, God moge 't hun vergeven! niet alleen gelaten zyn in hun

{==7==} {>>pagina-aanduiding<<}
lot, maer zelfs vrolyk, soms uitgelaten, niet door redenering, maer door onverschilligheid, door gevoelloosheid of gemis aen eigenschatting. Van die peerden mag men met reden veronderstellen, dat ze of slecht opgevoed zyn geworden, of nooit met fyngevoelige peerden hebben omgegaen, kortom in de wereld nooit tot de caste der peerden comme il faut hebben behoord. Ook hoeft men slechts te zien op welke vriendschappelyke wyze zy zich met de ruwe vigilantkoetsiers gedragen, om daervan overtuigd te wezen. Ze zyn met deze als frère et compagnon. Verder staen zy vast op alle vier hunne pooten, eten hun hooi of hunne haver niet alleen met smaek, maer zelfs gulzig, - een bewys, dat het ware stofpeerden zyn, - houden het hoofd regt, zien er dom uit, toonen zich fier op den ellendigen bak, dien ze achter zich slepen, vooral wanneer deze schreeuwend rood of geel is geschilderd, spitsen by de minste gelegenheid de ooren, ja, wat meer is, dertelen en lachen niet zelden, de ongelukkigen! omdat ze hunne vernedering niet eens gevoelen. - Die peerden zyn gewoonlyk kloek en wel in het vleesch, en men kan de bestialiteit op hun schaemteloos voorhoofd en in hunne dom tevredene oogen lezen. Men vindt onder hen vele afgekeurde koetspeerden en landbouwers-rossen, die te lui waren, om de koets, de kar of den ploeg te trekken, en die soms op 't einde van hun leven nog blyde zyn voor een mestbak te loopen.
De tweede soort van vigilantpeerden is ligt van de eerste te onderscheiden. Ik zou ze die van de zwakke zielen noemen, indien ik niet wist, dat eene peerdenziel geene ziel is; thans moet ik my bevredigen met ze de rampzaligen te heeten. Zy laten den uitgemergelden kop hangen, durven de betraende oogen, waeruit weemoed en wanhoop spreken, nauwelyks opslaen, en dragen op het gerimpelde voorhoofd de sporen van zware rampen en droevige gedachten. Zy staen gewoonlyk maer op dry, soms zelfs maer op twee pooten, en rusten met het beenderige lyf tegen het gestel der vigilant of laten zich moe-
{==8==} {>>pagina-aanduiding<<}
deloos in hunne gereelen zakken. De pooten, waer ze niet op staen, hangen, even als hunne ooren, loodzwaer en slap, net als of ze hun niet toebehoorden. Geeft men hun hooi, dan kauwen ze 't lusteloos, en vinden het slecht, zoowel als het roggebrood. Bindt men hun een zak haver voor, dan eten ze uit verveling en als beschaemd. Ja, wanneer hun iemand, die er wat deftig uitziet, op dit oogenblik voorbystapt, dan doen zy, als het ware, moeite, om heel hunnen kop in den zak te steken en hunne vernedering by de haver te verbergen. Verder geven hun ellendig voorkomen, hun fyn doch versleten gestel, en hunne scherpe knoken, hun de grootste gelykenis met den wereldberoemden Rossinante, in zyne ergste stonden van hopeloosheid.
Die peerden werden, daer kan men byna altoos op zweren, wel opgebragt, kenden betere dagen, waren eens de roem, de blydschap van voorname peerdenliefhebbers, werden door behendige ruiters of lieve ruiterinnen bereden, en op de schoonste wandelingen bewonderd, of draefden voor ligte tilburys, elegante drowskys, prachtige landaws, of smaekvolle cabriolets en faëtons. Eene reeks al of niet verdiende rampen, en dikwyls de ondankbaerheid of het verval van hunne meesters, deden hen de ladder der peerdenmaetschappy tot beneden de leste sport afdalen. Men treft soms onder hen wezens aen, die eens den rang van snelloopers bekleedden en menigen prys in de wedrennen behaelden; en andere malen, doch zeldzamer, miskende genies, of liever die zich inbeelden het te zyn; want by de peerden, zoowel als by de menschen, zyn de eigentlyke miskende vernuften meestal kerels, die deze rol alleen uit verwaendbeid spelen.
In allen gevalle zyn de dieren van die klas diep ongelukkig, zeer te beklagen. Zy laten zich door hunne herinneringen medeslepen, weten zich in hun lot niet te schikken, wyten hunne rampen aen anderen, vervelen zich doodelyk en eten hun hert op in droefheid en

{==9==} {>>pagina-aanduiding<<}
geween. Door de koetsiers laten zy zich als kinderen behandelen, en trekken zich, voor het overige, deze weinig aen, daer zy ze gewoonlyk te verre beneden zich wanen, om er vriendelyk en beleefd tegen te zyn, voor een hunner genegenheid te toonen of eenig onderscheid tusschen hen te maken.
Wy bekennen volgeerne, dat wy voor de peerden van de derde soort of klas de meeste achting, de grootste sympathie gevoelen. By deze treft men zoo min de onverschilligheid aen als de moedeloosheid der twee vorige soorten. Ze zyn niet zoo onbeschaemd nog zoo struisch als de eerste; maer ook veel minder mager of ter neêrgeslagen dan de leste. Hunne houding is weerdig, zoo niet fier; de uitdrukking hunner koppen kalm en gelaten. Zy spitsen de ooren niet by elke gelegenheid; maer laten ze ook niet gedurig hangen. Hunne haver, hun hooi eten ze met smaek, doch zonder gulzigheid. Wanneer zy op hunne dry beenen staen, dan is het om hun vierde gemakkelyker te laten rusten, in eenen stand, die soms wel van vermoeijenis getuigt, doch nooit van afmatting of levenszatheid. Met hunne koetsiers gaen zy om, volgens dat deze met hen handelen, dat is, ze zyn er aen verkleefd, wanneer zy zich braef en beleefd toonen, en verdragen ze geduldig, doen alsof zy ze niet byzonder kennen, wanneer het ruwe, lompen of ongevoelige lieden zyn. Met zachtheid kan een vigilantier veel van hen gedaen krygen; want het ontbreekt hun niet aen moed, en wanneer zy zelve de overtuiging hebben, dat er krachtdadigheid en vlyt noodig is, dan kunnen ze - hoezeer ook vigilantpeerden, - wonderen van snel- en langloopendheid verrigten. Ook worden ze door de koetsiers veel meer dan de twee eerste soorten geschat.
Die derde klas noem ik de filosofen, of liever de levenswyzen, om ze niet te verwarren met de persoonen, van wien ik vroeger gewaegde. Het zyn peerden, die, even als die van de tweede soort, betere dagen hebben gekend en ongelukkig zyn geworden, met dit ver-
{==10==} {>>pagina-aanduiding<<}
schil, dat zy begrepen hebben, hoe men met zynen pligt te doen en zich aen den wil des hemels te onderwerpen min ongelukkig wordt. Zy denken, zoo weinig mogelyk, aen het verledene, en maer alleen om zich zelven te zeggen, dat men in alle standen moeijelykheden aentreft, en dat het ware, ongestoorde geluk hier op het ondermaensche niet te vinden is. Hunne vernederende positie maekt hen niet beschaemd, noch doet hen het lot benyden der gelukkigere rossen, welke zy op de straet ontmoeten, daer zy weten hoe broos alle aerdsche glans en luister zyn, en daerby de overtuiging koesteren, dat men in alle betrekkingen zich uuttig en achtingsweerdig kan maken. Hunne kwaedste oogenblikken zyn die, waerin hunne koetsiers zich onheusch met de persoonen gedragen, die zy moeten voeren, en dat is zeer natuerlyk; want niets is pynlyker voor een eerlyk gemoed, dan om de handelwyze zyner oversten te moeten blozen.
Het is niet van heden of gisteren, dat ik die verdeeling der vigilantpeerden en die aenmerkingen maekte. Vóór jaren reeds beyverde ik my by myne monsteringen, de houding, het voorkomen van ieder vigilantpeerd te ontcyferen, dat ik ontmoette, om daeruit zyn karakter, zyn verleden, zyn heden en zyne toekomst af te leiden, en te weten te komen, by welke soort ik het moest rangschikken. Het spreekt van zelf, dat elke soort nu nog een aental onderverdeelingen aenbiedt, en ik deed zulks gevoelen, toen ik de ‘miskende genies’ by de ‘rampzaligen’ noemde. Ik wil echter gereedelyk toegeven, dat ik, tot hiertoe, my met die onderverdeelingen weinig bezig hield en er my welligt nimmer veel zal mede bezig houden, dewyl ik maer al te wel gevoel, hoe myn geest niet ernstig genoeg is, om verder de ernstige stoffe der studie van het ‘peerdelyk hert te doorgronden. Dat het my nogtans niet minder aengenaem zal wezen, hierin door menigeen te worden gevolgd en zelfs voorbygeloopen, gelyk het my, by het behandelen van zoo vele andere onderwerpen nog wel is gebeurd, hoef ik den lezer,

{==11==} {>>pagina-aanduiding<<}
die myne zedigheid kent, niet te zeggen. In allen gevalle blyft de overtuiging my zoet, hier weder de baen tot meer diepzinnige beschouwingen te hebben geopend.

Kennismaking.

Om de plaets te bereiken, alwaer ik myne dageiyksche bezigheden te verrigten heb, moet ik voorby de statie van den yzeren weg myner woonplaets, Brussel. Nu spreekt het van zelve, dat ik daer telkens een groot getal vigilanten ontmoet, en my naer wensch in de peerdenstudie kan verdiepen. Ook doe ik dat dan, by schoon weder, en als de tyd het my toelaet, naer hartelust.
Het kan niemand verwonderen, wanneer ik zeg, dat ik het uiterlyke der meeste peerden aen de statie, benevens dat hunner koetsiers, nog al tamelyk wel ken, en meteen gewaer word, of een nieuwe gast in de ry heeft plaets genomen, alsmede of de een en ander op het appel ontbreken. Ik zeg het uiterlyk, want wat het innerlyke, dat is de gedachten en gevoelens der meeste peerden en koetsiers betreft, die kan ik, zoo min als een ander, heel juist kennen, en zoo ik er hierboven met eene zekere gewisheid van spreek, dan is het enkel door afleiding. Ook aerzele ik geen oogenblik rondweg te belyden, dat ik my hierin wel eens heb kunnen bedriegen; immers het is daeromtrent nogmaels met peerden en menschen al eveneens gesteld, en het uitwendige moet niet altoos laten raden wat er in het binnenste omgaet. Alleen kan ik niet genoeg verzekeren, dat de schyn hier min dikwyls bedriegt, daer ik tot hiertoe, ondanks de meest gewetens-
{==12==} {>>pagina-aanduiding<<}
volle nasporingen, nog niet heb kunnen bemerken, dat de peerden zoo meesterlyk als de menschen hunne gedachte onder de uitdrukking van hun gelaet weten te verbergen, met andere woorden, zoo goed als de menschen kunnen komedie spelen.
Op zekeren dag - 't kan nu dry maenden of zoo wat geleden zyn - vond ik aen de statie een nieuw peerd, eene nieuwe vigilant en een nieuwen koetsier. Dat ik de twee leste geheel verwaerloosde, om het eerste al myne aendacht te schenken, was heel natuerlyk, maer toch niet verstandig, daer ik nu verscheidene dagen nutteloos moeite deed, om iets te weten te komen, wat ik, met den koetsier aen te spreken, van den eersten dag reeds had kunnen vernemen, namelyk, by welke klas ik het peerd moest rangschikken. Den eersten dag maekte ik, uit eene vlugtige beschouwing op, dat het tot de ‘rampzaligen’ behoorde. Het zag er inderdaed zoo mager, moedeloos en treurig uit, als ik nog ooit een peerd had gezien. Hoog van gestel, smal van voren en veel zwaerder dan van achter, met eenen kleinen kop, eenen hertenhals, fyne wydgeopende voorbeenen, en een vierkant kroppier, moest het vroeger het schoonste toonbeeld van den snellooper geweest zyn, dat men kon uitpeizen. ‘Een harddraver, mogelyk eene volbloedsmerrie, die eens beroemd was,’ zegde ik in het voorbystappen; ‘ze zal het niet lang volhouden!’
Toen ik des anderdaegs voorby dezelfde plaets kwam, herkende ik het peerd niet meer. Nog altoos was het dezelfde magere krake, met ligte sporen van vroegere schoonheid; doch ik kon er niet de minste moedeloosheid aen bemerken. Het hield den kop fier in de hoogte, en scheen veeleer vrolyk dan bedroefd. Met een half oog zag ik ditmael den koetsier. Hy stond nevens zyn peerd en streelde het met de hand. Ik nam echter niet veel acht op hem, en bevredigde my met te denken, dat het peerd aenleg had, om tot de klas der ‘levenswyzen’ over te gaen.

{==13==} {>>pagina-aanduiding<<}

De derde mael, dat ik de merrie ontmoette, was myne teleurstelling groot. Ik meende vast en zeker ze by de eerste klas, die der ongevoeligen, te moeten stellen; neen dat had ik van hare fyne vormen en haer edel voorkomen niet verwacht. Zy at zoo gretig, zoo gulzig als een peerd, dat aen niets anders denkt dan aen het heden, en spitste de ooren, en scheen vergenoegd, alsof zy niets in haer verleden hadde te betreuren. Ik was onttooverd, ter neêrgeslagen, aen zoo groot eene verandering had ik niet durven denken.
In het voorbygaen wierp ik thans een blik op den koetsier, en verwonderde my hem niet eerder te hebben bemerkt. Hy verschilde dan werkelyk ook te veel van zyne beroepsgenooten. Hy voederde met eigen handen zyn peerd, en scheen er zyn vermaek in te hebben, dat het dier zoo smakelyk het zwarte roggebrood nuttigde. Dit was al iets buitengewoons in een vigilantier; maer zyne kleeding was het nog meer. Men bedenke eens: hy had een ordentelyken hoed, blinkende leerzen, een kalen doch welgeborstelden frak, een pikeën vest, en een witten, ja, ma foi! een spierwitten halsdoek. Ik begaf my verder naer myne bezigheden; doch niet zonder heel den weg den man nog voor my te zien, en ik dacht den ganschen dag door al niet min aen hem dan aen zyn peerd, daer ze my alle beiden even raedselachtig, even belangwekkend voorkwamen.
De volgende reizen was het peerd weêr zoo treurig en moedeloos als de eerste mael. Dit ging te verre; ditmael verloor ik myn geduld. Ik besloot den koetsier aen te spreken. Toen ik de oogen opsloeg, om naer hem te zoeken, en hem eenige vragen toe te stieren, stond hy vlak voor my. Had hy myne verwarring op myn aengezigt gelezen en geraden, wat er in my omging, dit weet ik niet; doch met een half treurigen, half schalken grimlach zag hy my aen, en hield my zyne zilveren snuifdoos geopend voor.
Een vigilantier met een zilveren snuifdoos! Ik geraekte

{==14==} {>>pagina-aanduiding<<}
teenemael van myn stuk, en nam werktuigelyk een snuif, wyl ik bedenkelyk het hoofd schudde, zoo mismoedig als ergens een wiskundige, die, na weken lang op een moeijelyk vraegstuk te hebben geblokt, en juist op't oogenblik, dat hy zich vleit het te hebben opgelost, gewaer wordt, hoe hy teenemael mis is, en voor den Koning van Spanje heeft gerekend.
- Heeft dat peerd een naem, of liever heeft het er een gehad? vroeg ik den man, om aen den praet te komen, overtuigd, dat hy my het gewoone ‘ik weet het niet’: zoude geantwoord hebben.
Maer neen:
- Miss Arabella Knox, antwoordde hy langzaem en met nadruk, wyl zyn ernstig geworden blik het uitwerksel naspoorde, dat hy van zyne woorden op my verwachtte.
Ik verschrok:
- Miss Arabella Knox! schreeuwde ik het uit, zoo luide, dat de nabyzynde vigilantiers verwonderd opkeken; Miss Arabella!... de achterkleindochter van den wereldberoemden Eclipse! Eene der perels van den engelschen ‘studybook’ (1), eens de roem van den ‘turf’ (2), de wanhoop van al de gentlemen riders (3)!
- Dezelfde! sprak hy, op onbeschryflyk weemoedig fieren toon, en reikte my nogmaels zyne doos, wyl tranen zyne oogen ontsprongen.
- Ik nam zonder te welen wat ik deed, eene tweede snuif. Alsof het onze woorden verstond, liet het edele, zoo zeer vernederde dier den kop lager hangen.
Ik stond als versteend. Hoe weinig liefhebber van harddravery ik ook ben, hoe zelden ik my met den uitslag der wedrennen bezig houde, zou ik echter nooit een

{==15==} {>>pagina-aanduiding<<}
dagblad in handen moeten genomen hebben, om niet te weten, dat er gedurende twee dry jaren geene grootere peerdenvermaerdheid in Europa was geweest, en geen snellooper zoo verbazend groote sommen had doen verspelen, zoo menigvuldige pryzen had behaeld, als het ongelukkige vigilantpeerd, dat ik thans voor my had.
Het moet zyn, dat myne bevreemding, myne verbazing myne verslagenheid zich duidelyk op myn wezen teekenden, want de koetsier met den witten das scheen gedeeltelyk te begrypen, wat in my omging. Een strael van vreugde verhelderde zyn eerlyk ernstig gelaet: hy begreep, dat hy met iemand te doen had, die in staet was hem en zyn peerd naer weerde te schatten. Hy gevoelde, dat ik, verre van hen met de overige koetsiers en peerden van de ry te verwarren, integendeel niet beter vroeg dan met hen allebei te sympathiseren.
- Ja, Miss Arabella Knox! herhaelde hy nogmaels, en zuchtte pynlyk. - Het peerd boog den nek nog dieper, en scheen van schaemte in de steenen te willen wegzinken.
Die zucht, die de moedige houding van het vermaerde dier zegden my meer dan duizend woorden; zy bevatteden voor my eene heele geschiedenis, treurige geschiedenis, en streng genomen hadde ik er my kunnen mede bevredigen, om ze in het algemeen te raden. Nogtans kwam een brandend verlangen in my op, om de byzonderheden van die geschiedenis te leeren kennen. Maer hoe aen dit verlangen voldaen? Den koetsier verder ondervragen? Ik beken gereedelyk, dat ik in gedachte voor die stoutheid terugweek. Ik vreesde die twee ongelukkige wezens op nieuw te doen lyden, door hunne reeds halfgenezene wonden op nieuw te doen bloeden. Ik besloot myn vurig verlangen te onderdrukken, nog liever dan pynlyke herinneringen te verlevendigen, en maekte my gereed, om, na eenige woorden van deelneming, den zonderlingen koetsier vaerwel te zeggen.
Ik sloeg de oogen op, de vigilantman stond digt by het

{==16==} {>>pagina-aanduiding<<}
peerd en streelde het kop en manen. Dit scheen het dier moed te geven. Het hief den kop in de hoogte, blikte den man met den witten halsdoek liefderyk toe, en deed moeite, om er vrolyk uit te zien, ofschoon zyns ondanks twee zilte tranen langshenen zyne ontvleeschde kakebeenen rolden, die my al zoo zeer troffen als de diepbedroefde miene, waermede de weenende koetsier my aenschouwde.
Ik stuerde den man met de hand een vaerwel toe, en schudde daerby deelnemend hel hoofd, om te doen begrypen, hoezeer ik hem en zyn dier bekloeg. Ik wilde vertrekken. De vigilantman echter hield my, stilzwygend wenkend, terug.
- Mynheer, sprak hy, een schrede naderkomend, wyl zyne eene hand nog immer den kop van het peerd streelde, - hebt gy my niets te vragen?
- Regtuit gezegd, ja! antwoordde ik; doch ik zal u bekennen, dat ik niet durf...
Hy grimlachte treurig:
- Durf vry, mynheer, durf, sprak hy. Miss en ik, wy hebben te veel van de onverschilligheid der menschen geleden, om uwe deelneming niet op zeer hoogen prys te stellen. Is 't niet zoo, Arabella? vroeg hy, zich tot de merrie wendend.
De blik van het vigilantros scheen zyn zeggen te beamen.
- Willen we in de herberg hierover een glas bier gaen drinken, vroeg ik?
- Hertelyk dank voor zoo veel vriendelykheid, was het antwoord; maer - hy wees nogmaels op zyn peerd - ik mag haer, vooral in dit oogenblik, niet verlaten; zy heeft my thans nog meer dan anders noodig.
- Straks dan?
- Het spyt my, doch ik kan niet. Ik verlaet haer nooit een oogenblik, zoo lang we hier staen. Er zyn hier een aental ruwe kerels, - hy blikte naer de overige koetsiers - die nooit met peerden van een zekere ge-
{==17==} {>>pagina-aanduiding<<}
boorte of opvoeding hebben omgegaen; ze mogten haer eens mishandelen... Ik zoude 't my nimmer vergeven.
Ik zal nooit de uitdrukking vergeten van den blik, dien het peerd op den witgedasten man wierp: dankbaerheid, verkleefdheid, medelyden, vriendschap, teedere toegenegenheid, alles lag in dien blik.
- Maer hoe dan? vroeg ik beangstigd. - Ik had my op het punt gezien eene belangryke levensschets te hooren, en begon thans te vreezen, dat ik te vroeg had gehoopt.
- Zyt gy dezen avond vry? vroeg de koetsier.
Ik herleefde:
- Geheel vry, haestte ik my te antwoorden.
- Welnu, ging hy voort. Om acht ure komt de leste trein aen. Om negen ure zyn wy gewoonlyk op stal, nuttigen ons avondmael en begeven ons ter rust. Ik slaep op een kamertje boven den stal. Miss zal het ditmael voor lief nemen, eene poos alleen te blyven. Ik zal u komen vinden en u alles verhalen. Wilt ge me uw adres geven?
Ik reikte hem een adreskaertje; hy beloofde vóór half tien by my te wezen, en ik vertrok. Toen ik aen den hoek van de straet was gekomen, keek ik nog eens om: myne twee nieuwe vrienden stonden te ontbyten, en ik zag hoe de koetsier ditmael het roggebrood van het peerd had voor zich genomen, om het arme dier zyne huisbakken boterhammen te geven.


Jockei.

- Ge hebt zeker wel hooren spreken van den beroemden Ward, op dit oogenblik eersten minister van den bertog van Lucca? zoo begon de koetsier, toen hy des anderdaegs 's avonds op myne kamer zat.

{==18==} {>>pagina-aanduiding<<}

Ik bekende hem, dat ik van den beroemden Ward voor de eerste mael van myn leven hoorde spreken.
- Dan wil ik u, hernam hy, in korte woorden dien grooten man doen kennen, die het eerzaem jockeis- en stalknechtengild zoo zeer tot eer verstrekt. Master Ward, of liever Sir Ward, - want hy heeft thans het regt, zoo goed als de beste, zich esquire en misschien zelfs lord te noemen, - is oorspronkelyk uit Yorkshire, in Engeland. Voor zoo wat twintig jaer was hy eenvoudig jockei, - ja, jockei, mynheer. In die hoedanigheid maekte hy te Londen de kennis van den hertog van Lucca, tydens eene reize, welke deze in Engeland deed. Die kennismaking was de oorzaek der verbazende fortuin van Ward. De hertog, een hartstogtelyk liefhebber van schoone peerden, nam hem in zyne dienst en benoemde hem tot opziener over zyne stoetery. In Italië bewees Ward hem zoo groote diensten, dat de vorst, na eenigen tyd, overwegende, hoe een man, die zoo voortreffelyk met peerden wist om te gaen, eene verbazende menschenkennis en levenswysheid moest bezitten en een uitmuntend minister zoude wezen, hem tot zynen eersten staetsdienaer maekte. In die hoedanigheid won nu Ward nog meer het vertrouwen van den hertog, die weldra letterlyk niets meer deed, zonder zynen raed in te winnen. Dat duerde zoo een geruimen tyd. By de onlusten vóór het revolutiejaer 1848, kreeg Ward het eerst eene vertrouwelyke zending naer Florenciën, en overhandigde den groothertog van Toskanen de akte van abdikatie van den hertog van Lucca. In den beginne vertrouwde de groothertog nauwelyks zyne oogen en aerzelde, of hy den voormaligen jockei als diplomaet zoude ontvangen; maer de Luccasche gezant had zyne geloofsbrieven in den zak. In het jaer 1849, toen de hertog zyne overige staten aen zynen zoon afstond, werd Ward de eerste raedsman van den nieuwen vorst, dien hy tot een volmaekten sportsman vormde, terwyl hy hem levens alweder gewigtige diensten bewees, en als eerste minister op dit oogenblik nog blyft bewyzen.

{==19==} {>>pagina-aanduiding<<}
Aen dien zelfden Ward nu heb ik heel myne loopbaen en bygevolg mynen tegenwoordigen toestand te danken, gelyk gy meteenen zult begrypen.
Ik werd te Brugge geboren, en in het weeshuis grootgebragt. Myne ouders heb ik nooit gekend; en men heeft my altoos gezegd, dat ik een vondeling ben. Na myne eerste kommunie, werd ik by een leerzenmakker in de leer gedaen. Eenige jaren nadien, dat is juist op het oogenblik, dat ik my in staet bevond myn brood te winnen, kreeg myn meester lust om naer Engeland over te steken en zich te Londen te vestigen. Ik volgde hem. Een geruimen tyd gingen zyne zaken wel; doch, na verloop van een tiental jaren, trof den man een groot ongeluk. Hy verloor zyne vrouw. Dat hielp hem in den grond. Hy gaf zich over aen den drank, om zyn verdriet te vergeten, verwaerloosde zyn werk, verloor zyne klanten, verviel in armoede en stierf eindelyk in het gasthuis.
Zoo lang ik konde, had ik hem trouw bygestaen. Eens dat hy zich in het gasthuis bevond, zag ik my verpligt naer een goed heenkomen om te zien. Dit was niet gemakkelyk, want, behalve de klanten van mynen armen meester, kende ik te Londen al niet veel persoonen, die in staet waren, iets voor my te doen. Gelukkig behoorde Ward, die toen jockei was by lord Mellisdale en om zyne behendigheid by dezen in blakende gunst stond, tot die klanten. Ik ging hem vinden en legde hem myn toestand bloot. Ward, het zy ter zyner eere gezegd, was niet alleen de goedheid zelve voor de peerden, welke hy liefhad, maer daerby nog de dienslveerdigheid in persoon voor zyne vrienden en kennissen. Na lang met my over de ramp myns meesters en over myne toekomst te hebben gesproken, verklaerde hy zich bereid, alles te beproeven wat hy maer kon, om my voort te helpen. Maer hoe? daer zat de knoop, wy overlegden alles in het lange en breede, wy wogen en wikten, en het slot van de rekening was, dat hy, zoo lang ik aen het leerzenmaken bleef, heel weinig voor my konde doen. Ik verklaerde ronduit, dat

{==20==} {>>pagina-aanduiding<<}
ik aen mynen stiel weinig hield, nu ik toch met mynen landgenoot, myn goeden baes, niet meer kon arbeiden. Die verklaring stond Ward zeer wel aen en hy beloofde stellig, my binnen kort de eene of andere betrekking te bezorgen. Van welken aerd, konde hy my nog niet zeggen; maer dat hy my ergens zoude plaetsen, daervan hield hy zich verzekerd.
Juist toen ik hem wilde verlaten, en wyl ik reeds de deur van den stal had geopend, - Ward verliet byna nooit zyne peerden en wy hadden malkaêr in de fraeije stallingen van lord Mellisdale gesproken,-schoot mynen beschermer eensklaps iets te binnen. Hy wenkte my terug:
- Blyf eens een oogenblik staen, zegde hy.
Nu moet ik u zeggen dat ik, in mynen jongen tyd en vooral toen, buitengewoon mager was. Lang van gestalte en hoog gebeend, behoorde ik tot dat slach van menschen welke, naer men meent, zich zelve tot voortreffelyke snelloopers kunnen vormen, en die men by ons, te Brugge, wel eens met den naem van lange “zwikzwakken” bestempelt. Na my eene poos aendachtig van het hoofd tot de voelen te hebben gadegeslagen, en verscheidene malen met goedkeuring te hebben toegeknikt:
- Zoudt gy er ook iets tegen hebben, u op myn vak toe te leggen, vroeg hy?
Ik haestte my neen te antwoorden.
- Welnu, hernam hy, kom morgen vroeg weder. Ik geloof, dat ik uwe zaek reeds heb gevonden.
Ik vertrok welgemoed. Toen ik des anderdaegs by Ward terugkwam, berigtte hy my, dat hy zyn edelen patroon voor my had gesproken en dat deze er in toestemde, my onder het getal zyner jockeis te nemen, op voorwaerde, dat Ward zich met myn onderrigt zoude belasten. Myne jaerwedde zoude, om te beginnen, van honderd pond sterlings wezen, zonder de profyten, die, in dit anders lastige beroep, niet te verachten zyn.
Ik bedankte hartelyk den goeden Ward, en trad nog denzelfden dag in bediening, dat is in de leer van myn nieuw beroep.



{==21==} {>>pagina-aanduiding<<}

Een eerste prys.

‘Ik hoef u niet te zeggen, dat ik, onder de leiding van den bekwamen man, spoedig snelle vorderingen deed. Hy spaerde geene moeite aen myn onderwys, wydde my de peerdenberyding in met vaderlyke zorg, en maekte my bekend met al de geheimen der kunst. Ik, van mynen kant, luisterde aendachtig naer zyne lessen, maekte ze my ten nutte, en zag my na een jaer tyds onder de beste ruiters gerèkend, en in den Londener jockeiclub (1) als een hoopvol sujekt aengeduid.
Ik zal nooit den dag vergeten, waerop ik myne eerste overwinning behaelde. Het was by de koersen van Yorck. Gy weet waerschynlyk, mynheer, dat die wedloopen van de belangrykste zyn van heel oud Engeland, en dat al wat maer van verre of naby zich met peerden inlaet, of op den titel van sportsman (2) aenspraek maekt, er by tegenwoordig is. Ook zoudet gy u grovelyk bedriegen, indien gy gingt gelooven, dat hetgene, wat wy hier te lande peerdenkoersen noemen, er u de minste gedachte kan van geven. De turf (3) heeft sedert eenige jaren in Frankryk groote vorderingen gemaekt; doch ondanks al hunnen yver, is het den Franschen nog niet gelukt hunne koersen het tiende deel van den luister by te zetten, die

{==22==} {>>pagina-aanduiding<<}
de engelsche wedloopen van Epsom, van Ascot, van Newmarcket en van Yorck kenmerkt. Om u daerover te laten oordeelen, wil ik u eenige byzonderheden omtrent den toeloop mededeelen, waervan de koersen van Yorck, toen ik myn eersten prys behaelde, het voorwerp waren.
De groote noorder - spoorbaen - kompanie (great northern railway company) had, ter gelegenheid van die koersen, van Londen naer Yorck vervoerd 200,000 reizigers, Engelschen, Italianen, Franschen en Duitschers. Een byna even groot getal persoonen hadden een schelling betaeld, om te mogen zitten in de stands of tribunen en op de plaetsen rond de palen van het hippodroom of loopplein. Verscheidene duizenden betaelden eene halve kroon, om in de voorbehoudene ruimte te mogen komen. Dry en twintig duizend rytuigen van alle slach, stage-coaches, carriages, flies, cabs, enz. hadden eene schuilplaets moeten zoeken, zoo wel in de stad Yorck zelve, als in de omliggende dorpen. Zeventien steamboats, packets en andere vaertuigen hadden, met de verschillende yzerenbanen, die te Yorck byeenkomen, eene volksmenigte aengebragt, die men nog op ten minste 150,000 zielen berekende, en die zoowel uit Ierland, Wallis, Schotland, als uit het Noorden van Engeland kwam. Indien men nu aenneemt, dat ieder reiziger, by diergelyke gelegenheid, gemiddeld maer 10 schellings verteert; indien men er byvoegt, dat er een overgroot getal beurzen door de behendige pickpockets of beurzensnyders worden geledigd, en dat de weddingen der liefhebbers, by de loopstryden, soms tot verscheidene millioenen beloopen, dan kan men zich een klein denkbeeld vormen van de verbazende massen gelds, welke die feesten in omloop brengen, zelfs zonder de beduidende geldpryzen in aenmerking te nemen, die voor elken koers zyn uitgeloofd.
Ik had het geluk, gelyk ik u zegde, by die wedloopen een eersten en nog wel den voornaemsten prys te winnen, namelyk een plate, bestaende in eene groote gouden

{==23==} {>>pagina-aanduiding<<}
vaes, door de stad Yorck geschonken, en die by gevolg eene townplate werd genoemd. Gy weet mogelyk niet wel, wat eigenlyk een plate zeggen wil. Ik zal 't u uitleggen. Wanneer de eigenaers van peerden eene zekere som byeenleggen, om daervan eenen prys te maken, dan heet men dien prys stakes of bydragen, dat by ons te Brugge wel eens “de pot” wordt genoemd. Sweepstakes is een uitleg by inschryving. Bestaet de prys daerentegen hetzy in eene somme gelds, hetzy in eene vaes of eenig ander kostbaer stuk, door het gouvernement, een vorst, eene stad, enz. geschonken, dan heet, volgens de verklaring van de stewards of regters der jockeiclub van Newmarcket, die zeker bevoegd zyn, om daeromtrent uitspraek te doen, de koers plate, en volgens den gever royal, gouvernemental plate, of townplate.
Wat ik dus won, was wel degelyk een stadsprys of townplate, Hy werd fel betwist, en het peerd, waermede ik hem behaelde, Flying Dutchman of de vliegende Hollander geheeten, had tot dan toe nog nooit een enkelen prys kunnen behalen; zoo dat ik met regt my de eer der overwinning voor een groot deel mogt toerekenen. Zoo ook oordeelde er lord Mellisdale over, die my van toen af byzonder lief kreeg.
Korts daerop was het, dat Ward de kennis maekte van den hertog van Lucca en myns meesters dienst verliet om, met dezes toestemming, in die van den italiaenschen vorst te treden. Ik verving Ward in de gunste van lord Mellisdale, en toen myn vroegere makker en beschermer naer Italië was vertrokken, werd ik eindelyk teenemael meester in de stallen van mynen heer.



{==24==} {>>pagina-aanduiding<<}

Terugblik.

‘Ik zoude al een zeer ondankbaer wezen hebben moeten zyn, indien ik den dag niet hadde gezegend, waerop de goede Ward my myne huidige betrekking had bezorgd. Ze ging inderdaed alles te boven wat myn heerschzuchtigste droomen my ooit hadden voorgespiegeld; want vooreerst liet de mildheid van lord Mellisdale ten mynen opzigte niets te wenschen; daerby genoot ik de grootste achting in zyn huis en by zyne dienaerschap; en ten slotte behandelde hy my met zoo veel goedheid, zoo veel vriendschap, zal ik zeggen, dat ik - wel te verstaen in myn departement, in de stallingen, - my veeleer zyns gelyke, een zyner gezelleu van den jockeiklub, een met hem bevriend sportsman, dan zyn onderhoorige mogt gelooven.
Ter dezer gelegenheid moet ik u nogmaels de toelating vragen, eene kleine opmerking te maken, om u het verschil te doen zien, dat er tusschen een engelsch sportsman bestoet, die waerlyk dien eervollen titel verdient, en datgene, wat wy hier te lande en elders ten onregte met dien naem vereeren.
In Frankryk en hier in België noemt men sportsman den eersten den besten jonker uit de groote wereld, die van peerden en koersen houdt, al ware 't maer voor zyn vermaek of uit modezucht. In Engeland echter schenkt men dien titel niet zoo ligt. Voorzeker zyn daer ook gentlemen, dandys, die altoos sierlyk gekleed, met verlakte leerzen en witte of strookleurige glacéhandschoenen hunne stallen of hondenhokken bezoeken, en de peerden- of jagtkunst tot eene liefhebbery verlagen; maer die worden aenzien als de figuranten, de choristen in de groote schouwspelen van den turf. Zy dienen voor de

{==25==} {>>pagina-aanduiding<<}
mise en scène, dat is, om het tooneel te helpen vullen, en hebben het vermaek van de feesten; wat de eer betreft, dat is heel wat anders.
Die eer is enkel het aendeel van de sportsmen der oude school, of the old scool. Deze leven, in de stad zoo wel als op het land, digt by hunne stables of stallingen, omringd van hunne setters, pointers, harriers, foxhounds (1), van daeg het geweer op den schouder of het net en de vischlyn in de hand, morgen roeijend op een meer of eene rivier. Ze zyn de eerste lieden van de wereld, om een peerd, een hond, een geweer, eene schildery naer de juiste weerde te betalen, zonder dingen en zonder zich te laten stroopen. Wanneer zy een peerd op honderd stappen zien loopen, dan kunnen zy zeggen, aen welke van zyne beenen er een gebrek is, zelfs onzigtbaer voor 't oog van een bekwamen veearts. Zy moeten maer 't vel van eenen hond aenraken, om te weten of hy al of niet van verbasterd ras is, en zullen u by den eersten oogslag zeggen, van welken kunstenaer de schildery van vlaemsche of italiaensche school is, die gy hun zult voorhouden.
Elke gewaerwoording der kunst, der jagt, der peerdenloopen, der scheepvaert, der reislust najagen, ziedaer hunnen roep, hunne zending hier op aerde, ziedaer hun leven. Visschen, roeijen, boksen, mennen, jagen, peerden laten loopen, wedden, museums verzamelen, ziedaer het domein van het echte sport, en al wie aen eene van die voorwaerden te kort blyft, is geen waer sportsman, mag in Engeland op den naem van sportsman geene aenspraek maken.
Een echt sportsman nu was lord Mellisdale; dus hoef ik u verder niet meer te zeggen, hoe gelukkig ik in zyne dienst hadde kunnen wezen. En echter, kunt gy

{==26==} {>>pagina-aanduiding<<}
het gelooven, mynheer? was ik op verre na niet gelukkig; integendeel. Om u zulks te beter te doen begrypen, verzoek ik u, met my een terugblik op myn vorigen levensloop te willen slaen.
Een vondeling, in een weeshuis groolgebragt, zonder nabeslaenden, zonder eenige familiebetrekkingen, zonder vrienden, had ik my van myne tederste jeugd beroofd gezien niet alleen van de liefkozingen eener moeder, van de liefde eens vaders, maer zelfs van de deelneming en de genegenheid van eenig ander menschelyk wezen. De vader en de moeder van myn weeshuis, de overige weeskinderen, zult gy my zeggen? Och, mynheer, zoo gy wist, wat zoo een vader en eene moeder gewoonlyk beduiden, hoe zy byna altoos in hunne plaets niets aengenaems zien, dan het stoffelyke voordeel, dat ze er uittrekken, en al hel overige, dat is de zorg voor de hun toevertrouwde kinderen, als eene lastige taek, dan zoudt ge weldra met my bekennen, dat er op de honderd geene twee zyn, die zich inderdaed door hunne liefderyke zorgen voor de arme weeskinderen onderscheiden, die waerlyk eenige kans hebben by deze ongelukkigen, zelfs onvolmaektelyk, vaderen moeder te vervangen.
Wat myne lotgenooten, myne kleine makkers betreft, ze waren, zoo wel als ik, te jong om eenige ernstige genegenheid voor elkaêr op te vatten. Ik koesterde voor eenigen onder hen, gelyk deze voor my, eene soort van vriendschap; maer die vriendschap beteekende al zoo weinig als die, welke gewoonlyk jonge speelmakkers voor elkaêr gevoelen. Het gebeurt wel eens, dat twee of meer weeskinderen voor malkanderen eene genegenheid opvatten, die in latere jaren blyft voortduren, doch deze zyn uitzonderingen, en ik heb, zoo min hier te lande, als in Engeland, vele van die verlatelingen gezien, die als ware broeders of zusters aen elkaêr waren verknocht.
Myn meester, de leerzenmaker, en zyne vrouw hadden my min of meer bemind. Ook denk ik nog met

{==27==} {>>pagina-aanduiding<<}
vreugde terug aen den tyd, dien ik met hen onder hetzelfde dak beleefde. De brave lieden hadden geene kinderen, en de gewoonte had hen, op den duer, my, op eene zekere wyze, als een zoon doen beschouwen. Doch de grondslag van die genegenheid was alweder eigenbelang geweest. Nauwelyks een jaer by den leerzenmaker geplaetst, had ik hem, voor een kleinen prys, alreede zoo veel dienst bewezen, als hy van een anderen niet ouderloozen gast hadde kunnen vergen, die hem misschien drymael zoo veel zoude gekost hebben. Ik zoude onregtveerdig zyn, zoo ik niet gereedelyk toegaf, dat zy my met meer liefde bejegenden dan de weezenvader en -moeder. Ik moet zelfs toegeven, dat zy, onder vele opzigten, my beter verzorgden, en het was die overtuiging, gevoegd by eene zekere genegenheid, welke ik voor den baes opvatte, die my later noopte, hen naer Londen te volgen. Hunne gevoelens voor my waren echter verre van datgene, wat ik my soms, by het zien van het geluk van andere kinderen, die vader en moeder hadden, voorstelde.
Nogtans, zoo als hel was, was het voor my meer, dan ik regt had te verhopen. Ik bevredigde er my dus mede en toonde my, zoo veel ik kon, hunner deelneming weerdig. Onder die betrekking durf ik zeggen, dat ik my niets te verwyten heb, en my, vooral toen myn meester na den dood zyner echtgenoote ongelukkig werd, zoo gedroeg, als een goede zoon in dergelyke droevige omstandigheden zoude gedaen hebben. Ik zegde u reeds, hoe ik van den leerzenmaker niet scheidde, vooralleer hy in het gasthuis trad, en hoe ik hem tot by zyn overlyden trouw bleef bezoeken en bystaen, op de dagen dat zulks werd toegelaten. Slechts nadat ik zyn lyk naer het kerkhof had zien dragen, achtte ik my van myne verpligtingen ontslagen.
Sinds had ik geene gelegenheid meer gehad, om voor iemand anders eene zoo groote vriendschap op te vatten, dat zy eene ruime plaets in myn leven bekleedde. Ward had ik nog niet lang genoeg gekend, om in hem

{==28==} {>>pagina-aanduiding<<}
eene vergoeding voor het verlies myns meesters en voor het gemis van alle familiebetrekkingen te vinden. Myn meester, lord Mellisdale, was my in zekeren zin een vriend; doch hoe gemeenzaem hy zich met my ook toonde, bleef toch de afstand tusschen my, den wel is waer befaemden jockei, maer niettemin een knecht, een dienstbare, en hem, den millioenenryken, magtigen lord, al te groot, om ooit eene ware genegenheid tusschen ons mogelyk te maken. Gy zult my zeggen, dat ik met andere jockeis en peerden-dienaers, zelfs met mindere liefhebbers had kunnen vriedschap aenknoopen; maer, eilaes! ze zyn niet allen Wards, mynheer. Men vindt velen onder hen, die voor de vigilantkoetsiers niet moeten onderdoen in brutaliteit en slechte manier van leven. En wat diegenen betreft, die meer beschaefd en geschikter van omgang waren, het ongeluk wilde, dat ik er geene kende, met wien ik regt hartelyk hadde kunnen verkeeren. Zoo dat ik my ten slotte, ondanks al het benydensweerdige myns toestands, ondanks de gunst myns meesters, ondanks al mynen roem - want ik was waerlyk beroemd geworden - alleen in de wereld voelde, en het besef had, dat alzoo weinig menschen zich myner aentrokken, als vroeger, toen ik het weeshuis bewoonde, en voor dat ik als leerjongen by den leerzenmaker kwam.
En zie daer juist wat my belette regt gelukkig te wezen. Met eene warme, gevoelvolle ziel geboren, had ik van jongs af behoefte gevoeld aen vriendschap en liefde, en die vriendschap, die liefde ontbraken my thans meer dan ooit. Zulks maekte my diep rampzalig, en te rampzaliger, daer de maenden en jaren elkander schenen te zullen opvolgen, zonder dat iets in myne verlatenheid eenige verandering bragt. In myne wanhoop wendde ik my tot de dienstboden van lord Mellisdale, wenschende onder hen iemand te vinden, die my tot vriend of vriendin zoude kunnen verstrekken; te vergeefs. Ik was, dit wisten allen, de gunsteling des meesters, daerby een vreemdeling. Zulks was genoeg, om elke toenadering van

{==29==} {>>pagina-aanduiding<<}
mynen kant zonder den gewenschten uitslag te laten. Men benydde, men haette my en men vreesde dien haet, dien nyd door eene nauwere kennismaking te verminderen.
Het ging zoo verre, dat ik ernstig aen trouwen dacht, iets, dat voor een jockei in geen geval raedzaem is, daer hy, by het gevaer van den eenen of anderen dag op eenen koers den hals te breken, noch het ongemak voegt, weinig of schier niet te huis te kunnen wezen. En nogtans was ik op het punt den knoop te sluiten. Een der dienstboden van lord Mellisdale, een lyfknecht, had eene allerliefste dochter, Mary geheeten, gelyk de meeste engelsche meisjes, die nu en dan by ons aen huis kwam, om den vader te bezoeken. Nu meende ik bemerkt te hebben, dat die vader min afkeerig van my was, dan de overige dienstboden. Dit deed my met eenen aen de dochter peinzen. Ik sprak er met den lyfknecht over; hy had er niets tegen, my tot schoonzoon te krygen, en ried my, zyne dochter aen te spreken. Ik deed het, en ofschoon Mary den koop niet seffens toesloeg, liet ze my nogtans duidelyk merken, dat zy niets tegen my had, en vroeg of laet - ik geloof vroeg - hare toestemming wilde geven. Ik heb later vernomen, dat myne hooge jaerwedde alleen haer aenstond. Gelukkig of ongelukkig, ik weet niet hoe ik het noemen moet, kwam ik korts nadien te weten, dat zy sedert een paer jaren reeds byzondere kennis had aen eenen serjant van de horse-guards, een flinken kerel, op myn woord, die soms - als hy verlof had - acht dagen by haer logeerde. Ik vernam tenzelfden tyde, dat haer voornemen was, die kennis op denzelfden vriendelyken voet voort te zetten, ook al moest zy myne vrouw worden, en dat zy enkel op die voorwaerde haren vader had toegelaten eene echtvereeniging tusschen my en haer tot stand te brengen. Ik echter voelde my niet geneigd met den roodrok in betrekking te komen, en daermede viel het huwelyk in het water, verwyderde ik my op nieuws en nog meer dan vroeger

{==30==} {>>pagina-aanduiding<<}
van onze dienaerschap, en bleef, van heel de wereld verlaten, met mynen meester en zyne peerden alleen in nauwe betrekking voortleven.


Miss Arabella Knox.

‘Ik weet niet of ik in de treurige geestesstemming, waerin ik omtrent dien tyd verviel, lang zoude hebben kunnen voortleven. Gelukkig kwam er eenige maenden later in myne stallen eene verandering, die aen al myn verdriet een einde maekte, my met myn lot verzoende, en my datgene deed vinden, wat ik sedert zoo lang, byna sedert dat ik had beginnen te denken te vergeefs had gezocht: een wezen dat met my saêmgevoelde, dat my het gemis van vader en moeder, van vrienden en nabestaenden, van alles vergoedde, wat andere menschen gewoonlyk lief hebben, beminnen.
Dit wezen was een peerd. Gy denkt aen Miss Arabella Knox, mynheer, ik zie het op uwe wezenstrekken. Het was inderdaed het arme dier, dat gister zoo zeer uwe aendacht wekte, dat uwe nieuwsgierigheid in zoo hoogen graed gaende maekte, dat zelfs - ik durf het hopen - uw medelyden, uwe deelneming verwierf, hetwelk een einde stelde aen de schrikkelyke verlatenheid, waerin ik my bevond, en my het geluk deed smaken niet meer alleen op de wereld een waer plantenleven te leven.
Eerst ga ik u zeggen, op welke wyze dit onvergelykelyke dier in de stallen myns meesters kwam.
De meeste eigenaers van racing horses, of peerden van edel ras, kennen weinig of niets van de eigentlyke peerdenfokkery, dat is peerdenopvoeding. Hebben zy ergens eene thorough bred mare of volbloedsmerrie, die

{==31==} {>>pagina-aanduiding<<}
te oud wordt om nog te loopen, - en in Engeland worden de snelloopers al spoedig oud, - dan vertrouwen zy het dier aen den een of anderen welstellenden eigenaer of farmer, dat is pachter, die zich byzonder op de fokkery toelegt. Deze doet ze bespringen door een der overwinnaers van de Derby of St. Leger stakes. Het peerd, dat de merrie voortbrengt, is de eigendom van dezer meester, maer de farmer kweekt het op, verzorgt het in zyne stallen, tot dat het oogenblik gekomen is, waerop het, voor wedloopen geschikt, door dezes jockeis kan worden afgerigt. Zoo heb ik gedurende verscheidene jaren de stallen van lord Mellisdale achtervolgens met een aental jonge peerden zien bevolken, welker bestaen ik vroeger niet eens vermoedde en die myn meester zelf niet had te zien gekregen, voor dat de farmer ze in onze stallingen bragt.
Ik zal nooit den dag vergeten, waerop ik Miss Arabella Knox voor de eerste mael zag; al de omstandigheden onzer ontmoeting staen my nog levendig voor den geest. Ik was teruggekomen van eene korte reize naer het vaste land, die ik met lord Mellisdale had ondernomen, om de koersen te Parys te gaen bywoonen. Wy waren langs België teruggekeerd, ik had myn vaderland, myne geboortestad, op nieuw, na zoo vele jaren uitlandigheid, bezocht, en ik gevoelde my meer dan ooit alleen en verlaten in het kille, mistige Londen. Wy arriveerden des avonds. Des anderdaegs eerst bezocht ik myne stallen. Juist waren er een paer nieuwe peerden van de farm gehaeld. Een van deze was Miss Arabella. Ik vond op de plaets, waer het prachtige dier stond, al de stalbedienden in een wyden kring geschaerd, om het te bewonderen. Geen van allen echter, die het durfde naderen, want het was buitengewoon schuw en wild, en had, reeds den vorigen dag, een der staljongens of grooms een fermen slag toegediend, daer hy er zich, even als met een gewoon peerd, van eerst af gemeenzaem had willen mede aestellen. Ja, mynheer, dat schoone dier had van toen af

{==32==} {>>pagina-aanduiding<<}
gevoel van eigenweerde; het voorzag in zynen geest al de zegepralen, die het in de toekomst behalen moest, en had de overtuiging, dat het meer achting, meer voorkomenheid verdiende, dan die, waermede een gewoon stalknecht zyne dieren verzorgt. Ik begreep dat van het eerste oogenblik en naderde Miss met een zekeren eerbied, die haer waerschynlyk vleidde. De omstaende bedienden lachten in hunne vuist. Zy meenden, wenschten misschien, dat de trotsche merrie my op myne beurt tamelyk ruw zoude hebben bejegend. In den beginne scheen dat dan ook nog al waerschynlyk. Zy stond onverschillig hare haver te knabbelen, en toen ik de hand op hare schoone, blinkende zwarte huid legde, om ze te streelen, wendde zy ongeduldig den kop om, en wierp my een blik toe, die zoo veel als zeggen wilde: “Daer is er weêr een, dien ik eene les moet geven.” Was het nu, dat zy in myne oogen las, hoe ik behoefte had, aen een vriend, of wel ried zy met een enkelen blik, dat ik haer naer weerde schatte, hare fierheid begreep en huldigde, ik weet het niet; maer zeker is het, dat zy my niet sloeg. Ik ging voort haer op myn gemak te bezigtigen, zonder dat zy er aen dacht, tot groote verbazing, tot groot spyt van de toegesnelde stalbedienden, my eenigen den minsten onwil te toonen. Zelfs stond zy my toe, hare pooten een voor een op te ligten, en haer den muil te openen, om al hare hoedanigheden te leeren kennen, zonder zich hoegenaemd om myne handelwyze te stooren. Kortom, van toen af mogt ik met dat prachtige peerd al doen wat ik wilde, zonder het te kwetsen, zonder het ongeduldig of boos te maken, en toen ik my na die eerste bezigtiging verwyderde, waren wy, ik mag het met hoogmoed zeggen, zonder in eenigen deele de waerheid te kort te doen, de beste vrienden van de wereld.
Ik gaf lord Mellisdale te kennen, dat ik voornemens was, de merrie zelve af te rigten. Dit voornemen verschafte hem veel genoegen; want hy ook weerdeerde het dier naer behooren en wist, dat het onder myne handen

{==33==} {>>pagina-aanduiding<<}
onder my, een voortreffelyk sujekt moest worden. Op myn verzoek stond hy my dus toe, de verdere opleiding van Miss Arabella te regelen, zoo als ik wilde, daer hy overtuigd was, dat zulks hare vorderingen slechts kon bespoedigen.
Ik wil u niet vermoeijen met de beschryving van de moeite, de zorgen, den yver, welke ik my getroostte, om van dit peerd een inderdaed buitengewoon dier te maken. Het zy u genoeg te weten, dat ik my gedurende dry achtereenvolgende maenden schier met Miss alleen bezig hield. 't Is waer, zy maekte my alles ligt wat ik voor haer deed, zy toonde zich zoo gedwee, zoo leerzaem als ik het wenschen kon. Daerby werd ik al spoedig gewaer, dat zy niet alleen verstand, maer, wat beter is, eene voortreffelyke inborst, een edel hart bezat. Had ik in de stallingen of elders met myne onderhoorigen moeijelykheden gehad, dan bemerkte zy zulks al spoedig, en deed haer best, om het my door nog meerder gedweeheid en leerzaemheid te doen vergeten. Was ik ontevreden op my zelven, om de eene of andere oorzaek, dan wist zy my door ongekunstelde vrolykheid en jeugdige dertelheid, zelfs door alle soort van kleine vriendelyke plageryen in eene heel andere luim te brengen, en eindelyk zoo vrolyk als zy zelve te stemmen. Dit was echter nog niets. Wanneer ik neêrslagtig of bedroefd was, dan hadt gy ze moeten zien. Myne treurigheid, ik hoef het niet te zeggen, had meest haren oorsprong in de verlatenheid, het gebrek aen vrienden en nabestaenden, waerin ik verkeerde, in myne eenzaemheid op de wereld. Welnu, het was, alsof zy alsdan myne gedachten op myne wezenstrekken konde lezen. Zy bezag my met een paer kykers, die van medelyden en weemoed overstroomden. Er lag dan zoo veel deelneming in haer blik, ik bespeurde er een zoo zacht verwyt in omtrent de miskenning van de genegenheid, die zy voor my had opgevat en die werkelyk tegen die van een heelen boel vrienden en bloedverwanten konde opwegen, dat ik, als het ware,

{==34==} {>>pagina-aanduiding<<}
beschaemd werd over myne moedeloosheid, my in de plaetse van verlaten, trouwhartig bemind en weldra zoo gelukkig gevoesde, dat er geen spoor van myne bedroefdheid meer overbleef.
Wat zal ik u zeggen, mynheer? Ik en Miss Arabella Knox, wy koesterden weldra voor elkander eene van die genegenheden, die slechts met het leven eindigen. Het lieve beest werd my een broeder, eene zuster, een zoon, eene dochter, al wat gy wilt. Het vergoedde my het gemis aen deelneming en troost, dat my, sedert des schoenmakers dood, zoo veel had doen lyden. Het moet u dus niet verwonderen, wanneer ik u zeg, dat ik voortaen al de ledige uren, welke ik ter myner beschikking had, by haer sleet, en niet meer van hare zyde week, dan in de oogenblikken, dat de pligten van myn ambt my elders riepen.


Triomf op triomf!

‘Uit het weinige, welk ik u tot hiertoe van Miss Arabella Knox zegde, zult gy ligt al hebben opgemaekt, dat zy geen gewoon, veelmin een alledaegsch, peerd was, dat zy integendeel een meesterstuk, een monsterpeerd, een toonbeeld van een ros, kortom een van die zeldzame wezens was, welke de natuer slechts van tyd tot tyd voortbrengt en na welker schepping zy, om zoo te zeggen noodig heeft eenigen tyd te rusten, vooralleer aen de daerstelling van derzelver evenbeeld te durven denken.
Zy stamde, gelyk gy het gister zeer wel zegdet, af van den wereldberoemden Eclipse, een hengst, gesproten uit een der luisterrykste peerdengeslachten van Engeland. Zy had tot vader den voortreffelyken Migleton

{==35==} {>>pagina-aanduiding<<}
en tot moeder de niet min vermaerde Nelly Blue, insgelyks eene telg uit een oudadelyk vermaerd geslacht. Wat hare schoonheid betreft, waervan thans, eilaes! geen spoor meer voorhanden is na zoo veel ongelukken en wederwaerdigheden, die was zoo groot, zoo onovertroffen, dat de oudste peerdenliefhebbers zich niet herinnerden, er ooit de weêrgade van te hebben ontmoet. Hare zwarte huid glansde in de zonne als het keurigste satyn; hare beenen, zoo wel die van het achter- als van het voorgestel, waren zoo fyn, als men ze by een welgevormden snellooper kan uitpeizen en daerby sterk en taei als stael. Het lyf lang en rank, als dat van eene jonge maegd. Al hare bewegingen sierlyk en bevallig. De voeten liefelyk om zien. De borst breed. Het achterkroppier schoon vierkant. De hals lang en buigzaem, als die eener zwaen. De manen en de steert zoo zacht als zyde. Ten slotte een kop, oogen en tanden, gelyk men ze misschien nooit by eenig ander peerd heeft aengetroffen.
Lang reeds voor dat Miss Arabella op den turf was verschenen, aen eenigen wedloop had deel genomen, was hare faem gemaekt, en werd zy in alle clubs en in alle stallingen als een achtste wonder geroemd. Toen het bekend werd, dat zy aen de koersen van Newmarcket zoude deel nemen, - 't was daer, dat Lord Mellisdale, na gemelde dry maenden leertyd, besloot haer te doen loopen, - werden er seffens verscheidene duizenden ponden op haer hoofd verwed door sportsmen, die haer nog nimmer zagen. Maer dat was nog niets. Gy kunt u geen denkbeeld vormen, en ik zal ook niet poogen u eene gedachte te geven van de geestdrift, waermede hare verschyning binnen de omheining werd begroet. Het bewonderende gemurmel, dat hare eerste stappen op het loopplein begroette, eindigde in eene zoo luide en algemeene toejuiching, dat de zedigheid van het goede dier er zigtbaer door leed, de sommen op haer hoofd verwed seffens vertiendubbelden, en de dames, niet tevreden met hare zakdoeken te wuiven, onder elkander weddingen aengin-
{==36==} {>>pagina-aanduiding<<}
gen byna zoo vermetel als die van hare echtgenooten, broeders en voogden.
Wat zal ik u zeggen? Voor dat de wedloopen begonnen, was reeds de zegeprael beslist, alleen maer op het zien van den gewoonen tred van Miss Arabella. Twelf van de voornaemste sportsmen, die met hunne beste peerden waren ingeschreven, getroostten zich 't verlies van hunne stakes (1) en hielden hunne snelloopers in, zoo zeer waren zy van dezer nederlaeg overtuigd. Van de overigen zagen de meesten mismoedig neder op hunne rossen, nogtans allen peerden van grooten naem, en by den eersten loop reeds werden al de mededingers zooverre door myn peerd achteruitgelaten, dat niemand nog aen eenigen stryd durfde denken. Myn meester won al de kampen, waervoor Miss Arabella was ingeschreven.
Zal ik poogen u onzen triomf te beschryven? Toch niet; ik zoude niet kunnen. Nog nooit was zoo iets in Engeland zelf gezien. Men leidde ons in zegeprael rond; men wilde ons, my en Miss, dragen; men overlaedde ons met bloemen: geene dame behield een ruiker. Nog meer: wy wierden by onze terugkomst plegtig te Londen ingehaeld door al wat van verre of naby iets uitstaens had met turf of sport. Gedurende veertien dagen weêrgalmden clubs, theaters, hooger- en lagerhuis, zalen en stallen, drinkhuizen en leesgezelschappen, straten en markten, wandelplaetsen en kaeijen van onzen lof. De dagbladen maekten fondsartikels op Miss, my en lord Mellisdale, en de eerste maend zag men in alle prentwinkels slechts onze afbeelsels voor de vensters. Men goot ons in pleister en brons, beitelde ons in steen en marmer. We waren de lions van heel een saisoen, en in den stock-exchange, op de beurs zelve, was er meer spraek van ons dan van consolidés. (2)

{==37==} {>>pagina-aanduiding<<}

Wanneer ik zeg eene maend, een saizoen, dan wil slechts spreken van de eerste geestdrift; want onze roem duerde gedurig voort, vergrootte by elken wedloop, zoodat wy weldra eene Europeesche faem bekwamen. Maer ook, 't was nog nooit gezien. Tot dan toe werden de pryzen behaeld door peerden, die hunne mededingers eene peerdslengle, een halflijf, een kop, een halven kop en nog min vooruitstreefden. Als echter Miss liep, dan mogt de draver, die haer het digst by volgde, een wonder heeten, indien zy hem min dan dry peerdslengten vóór was by het doel. 't Ging te verre. Lord Mellisdale werd eindelyk huiverig van mede te doen in de wedstryden, aengezien schier niemand nog eenig peerd tegen Miss durfde laten loopen, en hy meest de pryzen bekwam, alleen maer op de aenkondiging van den naem zyns peerds. Ik deed hem echter begrypen, dat zyn geweten hierin te nauwgezet was. Noblesse oblige, zegde ik hem, dat is: een edel ros moet loopen, wil het aen zyne zending, zynen roep getrouw blyven, en 't is uwe schuld niet zoo wy een achtste wonder zyn. Hy liet zich overhalen, en zoo kwam het, dat wy, gedurende twee volle jaren, allen peerdenroem verduisterden en dreigden de peerdenliefhebbery eenen gevoeligen slag toe te brengen, door al de sportsmen van Engeland te ontmoedigen.
Ongelukkiglyk trof ons, Miss, my en lord Mellisdale, toen een slag, zoo gruwzaem, zoo... Vooralleer u echter onze rampen te verhalen, moet ik u zeggen, dat Miss by hare glansrykste triomfen altoos voor my hetzelfde zedige, lieve, vriendelyke en gevoelvolle dier bleef; dat zy zich door den hoogmoed, noch de heerschzucht liet verleiden; dat ze myne vriendin was na, gelyk vóór dit roemruchtig tydperk van haer leven; kortom dat ik zoo min van haer, haer karakter, haer hart, haer gedrag te klagen had, als zy van myne zorg en vriendschap.



{==38==} {>>pagina-aanduiding<<}

Ramp.

‘Een gruwzame slag dus trof ons beiden, in den schoonsten tyd van ons leven, en toen wy de bewondering, de verbazing wekten van 't peerdenlievend Europa. Ziehier:
Ik heb u vroeger myn edelen meester, lord Mellisdale, als een peerdenliefhebber van den echten bloede opgegeven. Welnu, ik had ongelyk; dat was hy niet. Wel heb ik hem een geruimen tyd daervoor gehouden, omdat ik hem niet genoeg kende; doch de ondervinding deed my later zien, hoe hy maer peerden hield by toeval, uit verveling, uit verwaendheid, uit hoogmoed en anders niet. Sta toe, dat ik u zulks bewyze.
Uit myne vroegere uitvoerige beschryving hebt gy u nagenoeg een denkbeeld kunnen vormen van den waren sportsman en van de hoedanigheden en verdiensten, welke die roemryke titel in hem vereischen, die zich geroepen meent, hem te dragen. Was lord Mellisdale nu een sportsman van dien aerd? Ik aerzele niet neen te zeggen. Hy was ryk, verbazend ryk, had geene byzondere liefhebbery voor iets ter wereld, eenen afkeer van krygsdienst, beursspekulatiën en politiek, weinig goesting voor landbouw, en bygevolg veel ledigen tyd. Reizen had hy gedaen, gelyk elk gentleman van goeden huize; doch na zynen toer door Europa kon het niet missen of hy had zich al spoedig verveeld. Onder zyne vrienden nu bevonden zich eenige sportsmen, die het werkelyk in de ziel waren. Die hadden hem zekeren smaek voor peerden en honden gegeven, maer niets van die drift, dat vuer, die aenhoudendheid, welke den echten sportsman onderscheiden. Zoo had hy dan peerden en honden aengekocht, ging op de jagt, liet loopen, wedde, kocht schilderyen

{==39==} {>>pagina-aanduiding<<}
beelden en oudheden, maer enkel uit liefhebbery en om iets te doen. Moest ik nog verder de zaek bewyzen, zoo zoude ik u zeggen, dat hy, ware hy inderdaed sportsman geweest, nooit den genialen, den voortreffelyken Ward hadde laten uit zyne dienst gaen. Het is waer, dan zoude deze nooit minister zyn geworden en nooit het geluk van 't hertogdom Lucca hebben gemaekt, en die gedachte alleen doet my den lord zyne handelwyze vergeven; maer met dat al...
Ik ga voort. Lord Mellisdale hield veel van my en Miss, dat moet ik bekennen; maer toch schatte hy ons niet naer waerde. Daervoor hadde hy een echt kenner moeten wezen en dat was hy niet. Zeker, het streelde zyne eigenliefde, den besten jockei - ja den besten, mynheer, dat durf ik zeggen, zonder myzelven te vleijen, - den besten jockei te hebben van de dry vereenigde koningryken en 't schoonste peerd van de wereld; wel zwol hem de horst van fierheid, wanneer hy my en Miss door alle monden hoorde roemen, en zich overal, in alle kringen en clubs, als een overgelukkig sterveling zag benyden; maer dat was al. Een ander in zyne plaets zoude in zyne stallen geleefd en deze maer zelden verlaten hebben. Welnu, het vernedert, pynigt my, het te moeten zeggen, maer er verliepen soms halve dagen, dat hy niet naer my en Miss, zoo min als naer de overige peerden omzag.
't Is waer ook, men kan zynen aerd niet ligt veranderen, en hy had met vele moeijelykheden en vooroordeelen te kampen. Hy was namelyk hevig verliefd op zekere lady Blessings, een jonge weduwe van een der eerste familiën des ryks, schoon, goed, deugdzaem en onmetelyk ryk, Die dame nu hield zoo min van peerden als honden: haer eerste man, lord Blessings, was een echt sportsman geweest, die schier nooit van zyne stallingen of doggenhokken week. Zy was myn meester niet ongenegen; integendeel, zy beminde hem met hart en ziel; maer telkens dat hy haer vroeg hem gelukkig te maken door

{==40==} {>>pagina-aanduiding<<}
het schenken harer hand, en haer smeekte den dag hunner echtvereeniging vast te stellen, gaf zy hem tot antwoord, dat zy bereid was daer ernstig met hem over te spreken, zoodra hy zich van zyne honden en peerden zoude hebben ontdaen.
Myn meester, 't zy ter zyner eere gezegd, weêrstond lang, zeer lang aen dien eisch, die reeds zoo het schynt werd geformuleerd eer ik in zyne dienst trad, en zoo hy er eindelyk aen toegaf, dan was het... Doch loopen wy de gebeurtenissen niet vooruit, en komen wy tot de ongehoorde ramp, die ons allen in het verderf stortte.
Ze trof ons op de koersen van Yorck, dezelfde alwaer ik, als ge 't u nog herinnert, mynen eersten zegeprael behaelde. Miss Arabella Knox, ik vlei my het u te hebben bewezen, was eene perel van een peerd, een wonder, de grootste peerdenvolmaektheid in een woord, die er ooit had bestaen, een dier zonder gebreken. Edoch, zal ik het u bekennen, mynheer, zy had, by al hare volmaektheden, eene enkele ligte onvolmaektheid, eene enkele. Aen hem, die er haer zoude om miszien, zal ik zeggen, dat die onvolmaektheid zoo klein, zoo onbeduidend was, dat dezelve schier den naem van onvolmaektheid niet verdiende. In allen gevalle was ze haer te vergeven. Opregt volmaekt is niemand op het ondermaensche, en Miss behoorde tot de aerde, even als wy allen. Zonder die ligte feil ware zy geen aerdsch wezen geweest en hadde men baer een engel van een peerd of een peerdenengel moeten noemen, gelyk gy wilt.
Die onvolmaektheid nu bestond hierin: zy had eenen hekel aen het geel, ze kon het geel niet lyden. Trof die kleur haren blik, dan werd zy zenuwziek en bezat zichzelve niet meer. Ik had dat zelf by toeval eens ondervonden. Wel had ik meermalen bemerkt, dat, als ik haer bereed en wy zekere plaetsen van de ryschool voorbyrenden, alwaer eene groote gele plek op den muer zigtbaer was, zy telkens sidderde; doch 'k had daerop weinig acht geslagen. Zekeren dag echter, dat ik een gele das

{==41==} {>>pagina-aanduiding<<}
aen den hals had, verschrikte zy, toen ik haer naderde en zy vriendelyk het hoofd tot my wendde, daerdoor zoo zeer, dat een stalknecht, die nevens my stond, het mede bemerkte. Ik haestte my den halsdoek af te doen, en weg te werpen. Miss bedaerde en toonde zich dankbaer voor die toegevendheid - heel natuerlyk nogtans van mynen kant - door meer dan gewoone gedweeheid en lieftalligheid.
De stalknecht echter, die van 't gebeurde met den gelen halsdoek was getuige geweest, was eene lage ziel; - die zyn er overal, zoowel in de stallen als elders. Hy benydde my sedert lang de gunst van mynen heer. Hy zag mede met leede oogen de vriendschap, die Miss my toedroeg, te meer, daer zy weinig van hem hield en niet had geaerzeld er hem meermalen blyken van te geven, door stampen of anderszins. Die stalknecht nu besloot zich op haer en my te wreken. Zoo lang hy by ons bleef, kon hy zyn wrevelig voornemen niet ten uitvoer brengen; doch eenigen tyd nadien, juist toen Miss en ik het toppunt van onzen roem bereikten, verliet hy onze stallingen, om by Sir Edward Banks, een der grootste vyanden van lord Mellisdale, in dienst te treden. Toen dacht hy de kans schoon te hebben, om ons op eene laeghartige wyze te benadeelen, en aerzelde niet zich hiertoe aen eene van de schandelykste streken pligtig te maken, waervan in 't jockeikorps nog werd gehoord. Ik laet u oordelen:
De geheimen van den stal zyn heilig voor allen jockei, elken groom, iederen stalbediende, die het hart op de regte plaets draegt. Er zyn weinig voorbeelden van schurken, welke die geheimen misbruikten. Wat deed nu de schelmachtige John Shaw? - de stalknecht hiet John Shaw. - Hy verried die geheimen; hy maekte zich schuldig aen stalgeheimschennis. Ja, mynheer, wie siddert niet? dat vreesde hy niet te doen! Hy maekte Sir Edward Banks met het kleine zwak van Miss Arabella Knox bekend, - de lafaerd! hy deed aen zynen nieuwen meester haren hekel aen het geel haren afkeer van het geel kennen!

{==42==} {>>pagina-aanduiding<<}

En wat gebeurde toen? Het was, zoo als ik u gezegd heb, op de koersen van Yorck. Miss was voor de stakes en eindelyk voor de townplate ingeschreven. De eerste loop ging, als naer gewoonte, voortreffelyk. Wy waren Voltigeur, een der eerste loopers van lord Villming en, mag ik er byvoegen, van heel Europa, meer dan twee peerdslengten vooruit by het doel, en behaelden dus den prys op eene waerlyk luisterryke wyze. De toejuichingen begroetten ons geestdriftiger dan ooit, en nogmaels was de lof van Miss en my in aller monden. Ik bedrieg my, in aller monden niet. Sir Edward Banks bevond zich in de tribune der regters; onze voormalige stalknecht, de schelmachtige John Shaw, stond een weinig bezyden de stands. Nu merkte ik wel op, dat, toen de townplate zou beginnen, John en Sir Edward Banks elkaêr zekere teekens deden, en de eerste den anderen als toewenkte op te letten en zynen tyd wel waer te nemen; doch zulks vestigde al niet veel myne aendacht. Eerst later begreep ik wat zy toen zoo goddeloos met elkander afspraken. Nogtans kon ik by het bestygen van Miss eene zekere onverklaerbare onrust niet onderdrukken. Eene onwillekeurige huivering beving my, zonder dat ik wist waerom. Een oogenblik redenering deed nogtans die onrust verdwynen en de huivering ophouden. Waerom, dacht ik, zouden wy ditmael minder dan vroeger gelukkig wezen? Onze overwinningen hadden wy tot hiertoe niet aen het blinde toeval, maer wel aen de voortreffelyke, aen de buitengewoone hoedanigheden van Miss te danken, en dat zy niet het minste van die hoedanigheden had verloren, was daereven nog by hare nieuwe zegeprael voor 't oog van allen gebleken. Wat haer betreft, zy was vrolyk en welgemoed. Het arme dier, hadde het kunnen voorzien, wat zoo even ging plaetst grypen, welk ongehoord ongeluk ons bedreigde, welk rampzalig lot ons beiden was beschoren!
De loop begon. Ik liet, gelyk ik altoos deed, myne mededingers gerust hunne peerden in vollen ren zetten

{==43==} {>>pagina-aanduiding<<}
en bevredigde my te beginnen met een gematigden draf. Wy moesten drymael rond de wedren loopen. By den eersten omloop was Voltigeur ons allen veel vooruit. Thans hield ik op Miss in te houden en liet haer naer goeddunken begaen, overtuigd als ik was, dat zy best moest weten wat zy deed, om al de overige kampers het onderspit te doen delven. By den tweeden loop hadden wy Voltigeur reeds zonder moeite ingehaeld. Ik zag hoe de jockei, die hem bereed, - een anders knap kerel, Dick Nolly was zyn naem, gy hebt mogelyk van hem hooren spreken: hy staet thans aen 't hoofd der engelsche jockeis van faem, - ik zag, hoe hy wanhopige poogingen deed, om Voltigeur moed in te fluisteren. Miss bevredigde zich met nog eenige oogenblikken gelyken tred nevens hem te houden. Toen wy echter den lesten omloop ten halve waren, oordeelde zy het oogenblik gekomen, hem zyne verwaendheid - hy dorst op den prys rekenen, - te verleeren. Zy deed eenige van die sprongen, welke zy alleen konde doen en die zoo zeer de bewondering wekten van de kenners, en Voltigeur was gedistanceerd, maer gedistanceerd op eene deerlyke wyze. Hy liep nog altoos dapper toe, maer de weinige toeschouwers, die acht op hem gaven, zagen, hoe er tranen van wanhoop en woede zoo wel in zyne oogen als in die van zyn beryder perelden.
Nog een paer sprongen en de zege was ons. Wy waren digt by de tribune der regters. Sir Edward Banks stond regt en... hield de eene hand in den zak van zyn kleed. Niet verre van hem bevond zich nog altoos de schurkachtige John Shaw. Juist gelyk wy, als een pyl uit den boog, komen aensnellen, doet de deugniet een teeken. Snel als de bliksem, trekt Sir Edward de hand uit den zak van zyn kleed en ontvouwt - o gruwel! - een... gelen, ja, mynheer, een gelen foulard. Het schemert my groen en geel voor de oogen. 'k Verlies echter myne tegenwoordigheid van geest niet, en hoop, dat Miss den noodlottigen doek niet zal bemerken. Te vergeefs, de deugeniet - hoe kan zoo veel boosheid in de ziel eens

{==44==} {>>pagina-aanduiding<<}
peerdenliefhebbers huizen! - de booswicht snuit zyn neus, dat heel het renperk er van wedergalmt. Miss blikt op, en... groote God!... Verschoon my, mynheer, zoo er tranen in myne stem komen; maer wat zal ik u zeggen? Ik verloor het hoofd, het suisde my in de ooren. Ik gevoelde niets dan een schok, die my in de lucht slingerde, daerna een zwaren val op het zand, vergezeld van lichamelyke smart; verder niets. - Ik had het bewustzyn verloren, wyl Miss met de yzers in de lucht naest my lag te spartelen, en Voltigeur, tot de uiterste verbazing der schier versteende toeschouwers, te midden van de treurigste stilte het doel van den wedloop bereikte.


Scheiding.

‘Ik deed er eene ziekte van. Dry maenden lang lag ik te bed. Het ergste van al was, dat ik by poozen zinneloos werd, en zulks telkens, dat men my van lord Mellisdale, Sir Edward Banks, John Shaw, Dick Nolly, van wedloopen, van Voltigeur, maer vooral van Miss Arabella Knox sprak.
Ik kwam er zonder 't verlies van arm of been, zonder bestendigen waenzin af. Ik genas. Ware ik liever nooit genezen! 't Had my veel hartzeer en wanhoop gespaerd.
't Eerste wat ik vernam, toen ik eindelyk van myn peerd en myn meester kon hooren spreken, zonder op nieuw razend te worden, was dat lord Mellisdale al zyne peerden en honden, - al, hoort gy, mynheer? - had verkocht en met lady Blessings was getrouwd. Die tyding trof my als een donderslag en dreigde my op nieuw te doen invallen. Ik kwam slechts het dreigende gevaer te boven

{==45==} {>>pagina-aanduiding<<}
door 't verlangen om 't verdere nieuws te hooren. Na de ongelukkige koersen van Yorck, had myn meester beproefd Miss Arabella te Ascot, te Epsom, te Newmarcket te doen loopen. Eilaes! hoe was zy veranderd van 't gene zy eertyds onder my was! Geen enkelen prys kon zy behalen, zelfs niet wanneer peerden van tweeden rang waren ingeschreven. Zy had, als 't ware, allen moed, alle hoedanigheid, alle kracht verloren, liet zich met weêrzin door andere jockeis bestygen, en scheen gedurig op alle koersen, zelfs die, waeraen zy deel nam, veeleer hare gedachten op het zoeken naer my dan op het loopen te vestigen.
Neen, lord Mellisdale was geen echt sportsman. Zulks bleek al spoedig naer myn ongeval. Toen Miss hem geene pryzen meer won en hem niet weêr telkens, by iederen wedloop, tot den held der fashion (1) maekte, toen hy niet meer boven al anderen uitblonk en zich tot den rang van een gewoon peerdenliefhebber zag vernederd, toen ging ook zyne liefde voor peerden en honden allengskens over, en nam die voor de schoone weduwe overhand toe. Hy bezocht haer meer, bezocht haer veel en daerentegen zyne stallingen al minder en minder. De minstgevoelige stalbedienden werden het gewaer en bedroefden er zich om. Zy voorzagen wat stond te gebeuren. Inderdaed, de lord, die in den eersten zich bevredigde met lady Blessings niet meer zoo kortaf alle voldoening te weigeren, begon langzamerhand de uitdrukking harer wenschen aen te hooren. Zelfs ving hy aen, haer nu en dan glimlachend gelyk te geven. Eindelyk stemde hy in alles toe en... verkocht al zyne honden, al zyne peerden, allen, de arme Miss Arabella niet uitgezonderd. Eene maend nadien trouwde hy lady Blessings en ondernam met haer eene nieuwe reis naer Italiën.

{==46==} {>>pagina-aanduiding<<}

Het jonge paer was nauwelyks weinige dagen op reis, toen ik dit alles, by myne genezing, vernam. Die tydingen troffen my meer dan ik u zeggen kan. Na eenige dagen hartoverstelpende droefheid, was ik echter sterk genoeg, om kalm over de zaek te redeneren. Myn besluit was spoedig genomen. Ik verzocht om den intendent van mylord te spreken. Hy kwam by my op myne kamer, alwaer men voor my - dat moet ik zeggen - tydens heel den duer myner lange ziekte de grootste zorgen had gehad. Myne eerste vraeg aen den intendent betrof, gelyk gy wel denken kunt, myn geliefd peerd. Hy haelde de schouders op. De meeste peerden waren aen vreemde liefhebbers en kooplieden toegewezen. Voor zooveel by zich konde herinneren, was Miss Arabella voor een grande van Spanje aengekocht. Hy beloofde my het op zyne boeken na te zien.
Mylord, 't zy ter zyner eere gezegd, had my met meer goedheid behandeld dan zyne peerden. Voor zyn vertrek had hy den intendent gelast my de keus te laten tusschen een ander ambt in zyne dienst of eene goede som schadeloosstelling. Ik verkoos het leste, en daer ik thans van den intendent de verzekering kreeg, dat Miss door een spaensch peerdenkoopman, Jose Alburgos, voor een ryk liefhebber van Madrid, werkelyk een grande, wiens naem zich echter op zyne boeken niet bevond, was aengekocht, besloot ik, de my toegelegde som aen hare opzoeking te besteden, en vertrok, na 't ontvangen van myn geld, naer Spanje, naer Madrid.
Wat zoudt gy in myne plaets anders gedaen hebben, mynheer? Wat konde my te Londen of in Engeland houden? Ik had er noch vrienden noch nabestaenden. 't Eenigste wezen, dat er my genegenheid had toegedragen, dat er my hadde kunnen doen blyven, de dierbare Miss Arabella, was er niet meer, was de hemel weet waerheen. Myn meester, zult gy my zeggen? Maer ik vraeg het u, daer, de hand op het hart, kon de vriendschap die ik voor hem had gehad, nog bestaen na de wreedheid,

{==47==} {>>pagina-aanduiding<<}
door hem aen my en Miss, door de smartelyke scheiding, gepleegd? En zoude het terugzien van hem, die my zoo zeer deed lyden, myne smart niet hebben vernieuwd, verdubbeld? Neen, ik besloot liever lord Mellisdale, hoe dankbaer ik hem anders voor zyne weldaden bleef, niet weêr te zien, en zelfs nimmer naer Engeland terug te keeren.
Ik ging te Dover scheep en voer naer Spanje. De reis was zeer voorspoedig. Te Madrid aengekomen, haestte ik my, den peerdenschacheraer op te zoeken, die Miss had gekocht. Eindelyk vond ik hem. De grande van Spanje, voor wien hy den aenkoop deed, hiet Don Gomez de Silva y Fuentes, maer bevond zich voor 't oogenblik niet in Spanje. Hy was te Valencia naer Siciliën scheep gegaen. Ik begaf my naer Siciliën. Toen ik te Napels aenkwam, was hy juist twee dagen te voren naer Rome vertrokken. Ik volgde hem naer Rome. Hy geweerdigde zich my te ontvangen en my te berigten, dat hy Miss Arabella, vóór zyn vertrek uit Spanje reeds, aen een Franschman had verkocht, die voornemens scheen, haer op de koersen van Chantilly te doen loopen. Hy zegde my den naem van dien Franschman, er byvoegende, dat hy hem het peerd volgeerne had afgestaen, daer hy er toch niets konde mede aenvangen. Het wilde niet loopen en werd mager en leelyk. Hy vreesde, dat het dier verdriet had. Ik dacht het onnoodig hem eenigen uitleg te geven en spoedde my naer Parys.
Te Lucca ging ik, op de doorreis, myn vroegeren beschermer en vriend, thans minister Ward, een bezoek brengen. Hy ontving my opperbest, wilde my by zich houden, en my eene bediening in de stallen van den hertog geven. Ik weigerde dankbaer en vertelde hem myne historie. Hy hield niet aen. Hy kende te zeer menschen en peerden om mynen toestand niet te beseffen, en liet my vertrekken, na my de zilveren snuifdoos te hebben geschonken, die by onze eerste ontmoeting - ik heb het gezien - u eenigzins in het bezit van een vigilantier heeft verwonderd.

{==48==} {>>pagina-aanduiding<<}

Te Parys geraekte ik het spoor van Miss Arabella kwyt. Zy had te Chantilly geloopen, doch met zulken slechten uitslag, dat haer meester ze aen een duitschen peerdentuischer had afgestaen, wiens naem hy niet eens kende en die er mede was vertrokken, hy wist niet waerhenen.


Wederzien.

Ik nam voor, heel Duitschland te doorreizen, van Keulen tot in Posen, van Holstein tot in het hart van Oostenryk. Vooralleer die gewigtige reis te beginnen, besloot ik, eenigen tyd in myn vaderland te gaen doorbrengen, Ik had daervoor nog eene andere reden, dan de zucht om België weer te zien. De reis door Spanje, Italiën en Frankryk had de guinjes van lord Mellisdale sterk verminderd, en ik hoopte te Brussel het middel te vinden, eenig geld by te winnen, dat my in staet zoude stellen, op nieuws ter nasporing van Miss Arabella te gaen.
Reeds dry weken bevond ik my in de hoofdstad van België en nog had ik de gelegenheid niet gevonden, myne hoop, eenig geld te verdienen, verwezenlykt te zien. Zulks bedroefde my uitermate; niet wyl ik voor myn eigen bestaen vreesde: daeraen dacht ik niet eens; maer omdat het geldgebrek, hetwelk my bedreigde, my in de onmogelykheid zoude stellen, myn plan, heel Duitschland af te zoeken, ten uitvoer te brengen. Geen wonder dus, dat ik soms halve dagen de straten van Brussel al mymerende en suffende doorliep, ongevoelig voor al het ziensweerdige, hetwelk de stad zoo ruimschoots den rei-
{==49==} {>>pagina-aanduiding<<}
ziger ter beschouwing biedt, en net als een mensch, die van het noodlot wanhoopt. Zoo kwam ik zekeren dag al droomende den Berg van het Hof afgekuijerd. 't Was in den vooravond. De prachtige winkels glansden van licht en weelderige koopwaren; de straet wemelde van wandelaers. Ik echter had voor dat alles geene oogen, en dacht als gewoonlyk, slechts aen middelen, om het spoor van de dierbare Miss weêr te vinden. Daer zie ik my eensklaps aen Kantersteen door een nog al digten drom menschen tegengehouden, van welke de meesten niet wisten wat er gaende was, en vragende zich rond een anderen drom verdrongen, die als de kern van de samenscholing vormde. Ik ben niet nieuwsgierig van aerd, en hierby kwam nog, dat de gemoedstemming, waerin ik my bevond, my al datgene onverschillig deed bejegenen, wat niet eenigzins in verband stond met de gedachten, die my bezielden. Zoo dat ik, vry van de minste belangstelling, my door de menigte zocht te werken. Zulks was my reeds ten deele gelukt; ik bereikte juist de tegenovergestelde zyde van den volkshoop, toen het gesprek van twee persoonen nevens my myne aendacht wekte. De eene dier twee persoonen was een policieman, een ‘schepper,’ gelyk men dat hier te Brussel noemt. Hy kwam juist uit het digtste van het gedrang, toen een voorbyganger hem op den schouder likte:
- He, Wannes, wat is er gaende? vroeg de leste.
- Niets, klonk het antwoord; een vigilantier die den Berg niet opkan. Zyn peerd is reeds voor de tweede mael gevallen; 't stortte daereven aen de Madelene nog eens neder. 'k Heb hem nu gezegd het beest uit te spannen als het regt komt, en een ander voor de vigilant te zetten; zoo niet, zal hy met my te doen hebben. 't Is schand, zoo'n krake nog te gebruiken.
Ik luisterde niet verder. Bliksemsnel vloog my eene gedachte door den geest, die eensklaps myne nieuwsgierigheid in den hoogsten graed prikkelde; een onbedwingbaar voorgevoel had my geheel overmeesterd. Zonder te

{==50==} {>>pagina-aanduiding<<}
weten wat ik deed, keerde ik my om, kwam op myne stappen terug, drong en wrong zoo lang door den digten kring, totdat ik my by het gevallen peerd bevond, - en wierp my op hetzelve als een uitzinnige neder.
Myn voorgevoel had my niet bedrogen: het arme dier, welk den Berg niet opkon, dat tweemael reeds door vermoeijenis was neêrgestort, was niemand anders dan... Miss Arabella Knox.
De spotlach der omstanders gaf my het bewustzyn weder, deed my mynen toestand beseffen. Ik rigtte my op. Miss, die my herkend had en my met tranen in de oogen treurig grimlachend aenblikte, deed, hoe zwak en moede ook, eene wanhopige pooging en kwam regt, geholpen door my en den vigilantier, die haer voerde. Het volk, dat ons omringde, verwyderde zich spoedig, de meesten lachende om hetgene zy myne onnoozele teêrgevoeligheid, myne domheid noemden.
Ik verliet myn peerd niet meer, en vergezelde het mede naer zynen stal. Het scheen een geheel ander dier te zyn geworden; de vigilantier herkende het niet meer. Daer het, zoo even nog moedeloos en uitgeput, nu eensklaps met meer vuer bezield scheen, dan hy het nog had gezien, bedacht hy zich, wilde nog niet naer huis gaen, maer liever zynen dag voleinden en verder nog eenige koersen doen. Ik verzette er my tegen en schonk hem myn leste geld, om hem voor 't verlies te ontschadigen.
Zulks gebeurde over zoo wat eene maend. Sinds dien heb ik Miss niet meer verlaten. Nog denzelfden avond na ons wederzien, sprak ik den huerhouder, haren meester. Hy vertelde my, hoe hy haer voor 120 (!) fr. van een Duitscher had gekocht, die er vruchteloos een zadelpeerd had gepoogd van te maken. Hy bekloeg zich nog de 120 fr., daer hy voorzag, zegde hy, dat ze zoude bezwyken, vooralleer hem die som te hebben ingewonnen.
Ik stelde hem daeromtrent gerust, indien hy het dier aen myne leiding wilde toevertrouwen, en hy nam myn voorstel aen. Ziedaer, mynheer, hoe ik vigilantier

{==51==} {>>pagina-aanduiding<<}
ben geworden. Ik wil het u wel bekennen, dat ik, hoezeer anders overtuigd, dat niet het beroep, maer het gedrag alleen den mensch doet schatten, nooit daertoe zoude gekomen zyn, zoo het niet voor Miss geweest ware. Ik zal er byvoegen, dat ik de hoop koester, in dien vernederenden toestand niet lang te blyven. Ik heb met myn meester het akkoord gesloten, dat, zoodra ik de 120 fr. zal overgewonnen hebben, welke hem myn peerd kostte, hy my hetzelve voor dien prys moet afstaen, en daer ik zoo weinig mogelyk van myn dagloon verteer, hoop ik al spoedig die som byeen te krygen. Ik weet nog niet, wat ik dan zal beginnen, maer zeker is het, dat Miss geen dag langer vigilantpeerd zal blyven dan 't noodig is, en dat wy nimmer van elkaêr zullen scheiden.’


Besluit.

Hier eindigde het verhael van den vigilantier. Het had my werkelyk geroerd, dat schame ik my niet toe te geven, en zoo het den lezer heeft koel gelaten, dan wyte ik zulks enkel aen myne onmagt, om de eenvoudige en treffende tael, maer vooral den gemoedelyken toon des mans weêr te geven. Ik opende myn lessenaer, en ofschoon ik nu, in myne hoedanigheid van schryver, zeer zelden ryk ben, wilde ik den goeden vigilantman toch een paer vyffrankstukken in de hand stoppen, om het myne by te dragen ter vrykooping van Miss Arabella. Hy weigerde echter volstandig, hoezeer ik hem bad iets aen te nemen.
- Ziet gy wel, mynheer, sprak hy, ik heb my nu eenmael in het hoofd gestoken, dat Miss aen my, aen my alleen, aen den arbeid myner handen, hare vryheid zal

{==52==} {>>pagina-aanduiding<<}
verschuldigd zyn, en dat ik den last harer verlossing met niemand zal deelen. Ik dank u hartelyk voor hetgene gy wilt doen, maer ik kan - gy zult na die verklaring my verstaen, - niets van u aennemen.
Ik begreep de teêrgevoeligheid van den ex-jockei en trok half beschaemd myne twee vyffrankstukken terug. Korts daerna nam de vriend van Miss Arabella Knox afscheid van my en vertrok. Hy kon nog niet tot aen den hoek van de straet wezen, toen ik reeds besloten had, hetgene hy my verhaelde op het papier te stellen, en het later den lezer mede te deelen.


Postscriptum.

Myn verhael was lang reeds afgewerkt, ik had al het vorengemelde reeds op het geduldige papier geworpen, toen het my zekeren dag te binnenschoot, dat ik Miss Arabella en haren vriend sedert een heele week niet had gezien. Een of twee dagen afwezigheid van de statie had ik nog wel bemerkt, wanneer de vigilantier elders koersen had; maer eene week, dat ging te verre. Uit vreeze van by 't minste teeken een heel dozyn vigilantiers als razend op my te zien losstormen, durfde ik eerst my niet tot de overige aenwezigen wenden. Des anderdaegs echter waegde ik het. Ik vroeg naer Miss en haren voerder. Doch, geen die van den ‘Djeck’ - zoo noemden zy den braven Bruggeling, - iets wist te zeggen. Wat zouden ze er van geweten hebben? Wat trokken zy zich den man of zyn peerd aen? Ik besloot hun niets meer te vragen, niet twyfelende, of myne vrienden zouden den eenen of anderen dag weêrkomen en my in staet stellen, hun

{==53==} {>>pagina-aanduiding<<}
op nieuw, in 't voorbygaen, een goeden dag toe te knikken.
Maer ze kwamen niet weder. Ik maekte er uit op, dat de koetsier, spoediger dan ik verwachtte, zyne 120 fr. had byeengekregen en met zyn geliefd peerd naer elders fortuin was gaen zoeken.
Maer neen; eene maend nadien ontmoette ik den vigilantier op den boulevard aen de Laekenpoort. Ik snelde naer hem toe, drukte hem de hand en vroeg hem - moet ik het zeggen? - nieuws van Miss. Hy begon te weenen en wees my naer zynen hoed.
Ik ontstelde: zyn hoofddeksel was met een rouwfloers om togen.
- Dood! sprak hy, gestorven in den ouderdom van vyf jaren, juist den dag vóór dat ik haer ging vrykoopen!
Hy verliet my al weenende. Ik heb den man sedert nooit meer weêrgezien.



{==54==} {>>pagina-aanduiding<<}

Aenteekeningen.

Voor hen, die iets meer byzonders willen weten, omtrent de peerdenliefhebbery in 't algemeen, de snelloopers en jockeis in het byzonder schryven wy nog het volgende uit een zeer verdienstelyk werk over:
De zorgen, waermede men den jongen snellooper in Engeland omringt, grenzen byna aen 't fabelachtige. Van zoodra hy op de wereld komt, geeft men hem het krachtigste voedsel. Vreest men, dat het moederpeerd geene melk genoeg heeft, dan voegt men er vreemde melk by. Soms gebruikt men hiertoe een vol jaer al de melk eener koe. Tenzelfden tyde spaert men de haver niet, en in de uitgestrekte omheining alwaer het jonge veulen in den eersten tyd verblyft, ontbreekt het hem nog aen gras ter bevordering van zyne gezondheid, noch aen lucht en ruimte ter ontwikkeling van zyne krachten. Van 't eerste jaer reeds begint de afregting. Als het veulen zes maenden oud is, vormt men zyn mond en eer de herfst ten einde loopt, wordt het reeds in koersen van 3 à 400 meters geoefend, eerst tot een gematigd galop. Later vermeerdert men allengs de snelheid van den galop en den te doorloopen afstand.
Het is vooral, wanneer het oogenblik nadert dat men het jonge peerd op het loopplein wil brengen, dat men de zorgen verdubbelt. Men verwaerloost letterlyk geen enkel middel, hetwelk zyne ontwikkeling en vorming kan bevorderen. Ofschoon zyn stal zeer warm gehouden wordt, overlaedt men het nog met dekkleeden, om het overvloedig te doen zweeten. Men dient het zeer dikwyls purgeermiddels loe, en geeft het tenzelfden tyde een zeer krachtig voedsel. Men onderwerpt het aen regelmatige oefeningen. Een dergelyk regiem verhindert de voortbrenging van het vet, geeft toon aen de spieren, en vergroot de zenuwgevoeligheid, hetwelk het dier eene driftvolle en byna koortsige levendigheid verschaft.
Om snelloopers te verzorgen en op te passen, is er in Engeland heel eene kleine bevolking van zaekkundige persoonen, grooms of jockeis. De eenen verzorgen de peerden, de andere beryden

{==55==} {>>pagina-aanduiding<<}
dezelve. Vele grooms zyn jonge knapen, die willen jockeis worden. Het is echter niet genoeg zulks te willen. Om dit gevaervolle doch winstgevende beroep uit te oefenen, heeft men menschen noodig, die niet meer wegen dan kinderen. Een jockei van 50 kilos kan moeijelyk den naem van een goed jockei verdienen. Ook zyn velen van die peerdenberyders verpligt den leefregel van hunne dieren, en soms een nog veel strengeren te volgen, dat is te vasten, veel te gaen, en afdryvende middelen te gebruiken, om het gewigt niet te overtreffen, door de reglementen der koersen vastgesteld. By 't naderen van het koersensaizoen ziet men er dikwyls, die, met vyf zes baeijen-hemdrokken gekleed, alle morgenden 8 à 10 kilometers weg afleggen, om door geweldig zweeten eenige kilos vet te verliezen.
Er zyn overigens vele jockeis, die niet noodig hebben tot dergelyke middelen hunnen toevlugt te nemen, om het gewigt te bereiken door de reglementen van sommige koersen bepaeld. Onder de vermaerdste der verledene eeuw, noemt men den beroemden Francis Buckle, die maer 25 kilos woog met zadel en al, toen hy voor de eerste mael in 1783, op het loopplein verscheen. Hy was de eerste jockei van zyn tyd. Hy werd echter eenmael overwonnen door eene vrouw, Mistress Thornton. Onder de latere jockeis noemt men John Day, zoon van een man, die drymael meer woog dan hy, en, Wood-Scott, die maer 25 kilos weegt. Het beroep van jockei is soms zeer winstgevend, en men heeft er zeer groote fortuinen zien in maken. Eene overwinning kan veel opbrengen, en de gelegenheid ontbreekt niet.
Er zyn dry voorname engelsche peerdenfamiliën. De eerste is de familie Herod, aldus genaemd naer een vermaerd peerd, King Herod, in 1758 geboren, en dat onder zyne voorouders den beroemden Beyerley-Turc telt, die in Engeland gebragt onder Jakob II, door den Hertog van Berwick als hengst werd gebruikt, na met kapitein Beyerley de oorlogen van Ierland te hebben bygewoond in 1689. Herod schitterde van 1763 tot 1767. Daerna teelde hy 397 peerden, die hunne eigenaers meer dan 5 millioenen in de koersen wonnen.
De tweede familie is die van Eclipse, welke haren naem verschuldigd is aen een beroemd peerd, geboren op 5 April 1764, tydens eene vermaerde zon-eklips. Dit peerd stamde in regte linie af van Darley-Arabian door zyn vader en van Godolphin door

{==56==} {>>pagina-aanduiding<<}
zyne moeder. Het was met Flying-Childers; het merkweerdigste peerd der verledene eeuw, en verscheen slechts op het Hippodroom in den ouderdom van 5 jaren. Het debuteerde op 3 mei 1769 te Epsom, alwaer het 6,440 meters in zes minuten aflegde, ofschoon het door zynen jockei werd ingehouden.
Eclipse was gefokt door den hertog van Cumberland en na diens dood aen den heer Wildman, handelaer in schapen, voor 75 guinjes (fr. 937) verkocht. De kolonel O'Kelly kocht van Wildmann een aendeel in den eigendom van zyn peerd en werd er in 't volgend jaer, toen 't verwonderlyk schepsel zyn toppunt bereikt had, alleen eigenaer van voor eene bybetaling van 1100 guinjes, wat in die dagen van meerdere geldschaerschheid eene wezenlyk ongehoorde som heeten mogt.
Vol vertrouwen op de deugd van zyn peerd, had O'Kelly tegen den eersten wedloop in 1769 alle weddingschappen aengenomen, die men er tegen ingeschreven had. Deze omstandigheid wekte de nieuwsgierigheid van alle liefhebbers van den turf in hooge mate, en men oordeelde dat de kolonel wel vast in zyne schoenen moest staen, om op een dier, dat tot hiertoe zelfs by name onbekend was, zoo ontzettend veel te wagen. Enkele persoonen wenschten getuigen van een der proefridden te zyn, welke de eigenaer 't echter van zyn kant in zyn belang achtte, zoo geheim mogelyk te houden. Zy kwamen een weinig te laet op het terrein, maer vonden daer nog eene oude vrouw, die hun vertelde wat zy begeerden te weten. Op hunne vraeg, of zy ook iets van een hardloop gemerkt had, antwoordde zy, niet te kunnen zeggen, of het een hardloop geweest was of niet, maer dat zy een peerd met een witten poot als de bliksem had zien voorbyschieten en een ander peerd, heel ver achter, dat het inhalen wou, schoon zy wel een eed wou doen, dat dit niet lukken zou, al liepen ze ook tot het einde van de wereld.
Toen de eerste ren gemakkelyk gewonnen was, bood O'Kelly, die gemerkt had, dat zyn jockei gedurende den ganschen loop niets te doen had gehad, dan Eclipse maer in te toornen, de weddingschap aen van vooraf te zeggen, op wat hoogte de renpeerden by den volgenden loop komen zouden. Dit klonk zoo vreemd, dat in een oogenblik de lei vol was. Toen de wedren begon, zeide hy: ‘Eclipse de eerste, de anderen nergens.’ 't Werd ook zoo; want de mededingers van Eclipse bleven zoo ver achter, dat zy, toen

{==57==} {>>pagina-aanduiding<<}
hy reeds aen het wit was, nog niet eenmael een anderen, tweehonderd vyftig ellen van daer geplaetsten pael hadden bereikt en dus, in de kunsttael van den wedloop, ‘nergens’ waren.
Wat Eclipse met zyn kroost aen geld weerd was, klinkt fabelachtig. Hy was de vader van 354 winners, die aen de eigenaers wel de som opbrachten van 160,000 p. st., buiten al 't zilver, de vazen, theeserviezen, enz. tot prys. Hy had reeds in tien jaren niet meer geloopen, toen men aen O'Kelly vroeg, voor welke som hy er zich eindelyk van wilde ontdoen. O'Kelly wilde aenvankelyk van zulk een verkoop niets hooren, maer zeide toch in 't eind, 25,000 p. st. contant, en eene lyfrente van 500 p. st. en nog verschillende andere voordeelen buitendien te vorderen. Daer deze schynbaer onzinnige eisch tot veel redenen aenleiding gaf, verklaerde hy, dat Eclipse hem reeds 25,000 p. st. had opgebragt en nog jong genoeg was, om hem het dubbele van die som te doen winnen.
Het derde groote engelsche peerdengeslacht is dat van Matchem, hetwelk den naem draegt van een kleinzoon van Godolphin-Barb. Matchem was in 1758 geboren; hy stierf in 1781, na het leven te hebben gegeven aen 354 peerden en meer dan een half millioen voor zyn meester te hebben gewonnen, maer als hengst alleen. Eclipse werd 25 jaer oud, maer Matchem wel 33. In Engeland spreekt men zelfs van een snellooper, die 70 jaer bereikte.
Het zal onnoodig zyn hier by te voegen, dat er verschillende typen van volmaektheid voor den vorm van het peerd bestaen, zoodat eene algemeene beschryving, welke al die typen omvatte, noodzakelyk eenigzins onbepaeld moet zyn. 't Is opmerkelyk, dat wy aen Terentius Varro, die ongeveer 70 jaren voor onze jaertelling schreef, eene der beste beschryvingen van het peerd, die wy kennen, te danken hebben. ‘Men mag van een veulen iets goeds verwachten,’ zegt hy, ‘als het in de weide loopende, zich nayverig betoont om zyne makkers vooruit te komen, en by eene rivier gekomen, het eerst te water gaet. Een kleine kop, gedrongen ledematen, schitterende en levendige oogen, breede en geopende neusgaten, digt by elkaêr staende ooren, sterke en overvloedige manen, een breede borst, platte en naer achter schuins loopende schouders, sterke ribben, een harige steert, regte en nette enkels, sterke kniën, harde en stevige hoeven en groote, uitspringende aderen - ziedaer de kenteekenen van een goed peerd.’

{==58==} {>>pagina-aanduiding<<}

De verschillende bestemmingen van het peerd vorderen daermeê overeenkomende verscheidenheden in zyne vormen en evenredigheden. De peerden, die de brouwers voor hunne bierkarren gebruiken, zyn trotsche reuzen, maer hunne schoonheid is niet die van het renpeerd van Newmarket, Epsom, enz. Wat by 't eene eene deugd is, kan by eene andere soort ligt een gebrek wezen. Zoo moet een rypeerd beide voorpooten volstrekt regt hebben; springt de lyn, die men van 't schoft naer den hoef trekt, van 't loodregte binnenwaerts in, dan zy de ruiter op zyn hoede, daer zyn ros gevaer van struikelen loopt. Het trekpeerd daerentegen moet, in rust staende, een weinig met zyne voorpooten voorover hellen. Hetzelfde deel van zyn eigen gewigt, dat de kniën van 't slecht gebouwde rypeerd buigen doet, wordt door het trekpeerd tegen zyne borst gedragen en helpt het tot den arbeid. Zie een span, dat eene zware vracht tegen eene brug of hoogte optrekken wil: de peerden werpen zich met zooveel kracht vooruit, dat zy noodzakelyk vallen moesten, als zy niet als 't ware hingen in hun span; 't is met hen in dat geval als met den sleper, die een vaertuig tegen den stroom optrekt. Een ander voorbeeld: by het jagtpeerd en by het renpeerd is snelheid wel zeker de voornaemste hoedanigheid; maer zy onderscheiden zich door enkele afwykingen in vorm, die met hunne verschillende bestemming in verband slaen: het jagtpeerd heeft veel kracht en lenigheid in borst en schoften noodig, om den schok na 't overspringen van sloot of heg te kunnen weêrstaen; en by 't renpeerd daerentegen moet de hoofdkracht zetelen in 't achterdeel, om het dier te ondersteunen in zyn galop en het vooruit te dryven. In dat geval dient de weinige verhevenheid van het voorstel slechts om de beweging van het gansche werktuig gemakkelyker te maken en te versnellen. De windhond heeft de achter- veel langer dan de voorpooten; by den haes valt dat verschil nog veel sterker in het oog; 't is wonderlyk groot by den 
kangoroe, wiens loop uit louter geweldige sprongen bestaet. De hierbovenvermelde Eclipse, die nooit een wedlooop verloor, was van voren byzonder laeg.




{==59==} {>>pagina-aanduiding<<}

De geheimzinnige vrouw.

'k Heb weinig menschen van aengenameren omgang gekend dan den heer Z... Man van de wereld, in den vollen zin van het woord, voegde hy by eene diepe geleerdheid, eene grondige menschenkennis, en omhulde beide met een zoo beschaefden toon, eene zoo fyne wellevendheid, dat zelfs de meest onwetenden zich in zyn byzyn min onwetend geloofden, zoo behendig wist hy het weinige dat ze kenden voordeelig te doen uitschynen, zoo natuerlyk hun de gelegenheid te verschaffen zich in het gunstigste daglicht te plaetsen.
Dat de heer Z... zich door die kiesche handelwyze magtig veel vrienden had verworven, zal men nog beter beseffen, wanneer men weet, dat hy zeer ryk was, zyne fortuin op eene inderdaed edele wyze gebruikte, en nimmer terugtrad, wanneer het er op aen kwam ergens een waerlyk goed, waerlyk nuttig werk tot stand te brengen, of een echt talent voort te helpen, dat zonder zynen bystand misschien nimmer had kunnen bekend worden. Men zoude verbaesd staen, moesten wy de fraeije monumenten, de voortreffelyke gestichten opsommen, die, zonder zyne krachtige medewerking, nooit uit den grond zouden zyn opgerezen. Men zoude zich te regt verwon-
{==60==} {>>pagina-aanduiding<<}
deren, zoo wy hier de thans met regt befaemde kunstenaers moesten opnoemen, wier wankelenden moed hy wist te schragen, toen zy op het punt stonden hunne gouden droomen van roem, van toekomst voor altoos vaerwel te zeggen. Voegen wy er by, dat, zoo min als zyne medewerking by het oprigten van de eenen zyne deelgenooten vernederden, zyne ondersteuning voor de anderen, den minsten schyn van eene hooghartige bescherming had. Bragt hy, by voorbeeld, alleen eene magtigere som dan tien anderen te samen in de onkosten der stichting van eene liefdadige instelling, dan hiet het, dat een aental zyner vrienden, die niet wilden gekend zyn, hem gelast hadden hunne aendeelen by het zyne te voegen. Betaelde hy een kunstenaer het dubbele, het dryvoudige van de weerde zyns werks, dan was het, zoo zegde hy, omdat hy er nu zoo byzonder op gesteld was dit meesterstuk te bezitten en het genot er van zoo veel mogelyk aen den verveerdiger wilde beloonen.
Goede Z...! Waerom moest hy zoo jong nog, zoo bloeijend van gezondheid, deugd en geluk, aen zyne talryke vrienden en vereerderen ontroofd worden. Zoo vele anderen, die nooit iets goeds in de wereld hebben gesticht, worden oud en grys, en hy, de brave, de edele!... Doch morren wy niet. De Voorzienigheid weet wat zy doet, en zoo zy dien voortreffelyken sterveling zoo vroeg tot zich riep, dan voorzeker wist zy ook, dat het zoo en niet anders moest wezen.
Eene der grootste vreugden van Z... was diegene zyner talryke vrienden, met wien hy gewoon was het meest om te gaen, nu en dan, by hem aen huis te ontvangen en aen een prachtig gastmael te vereenigen. De wyze, waerop die vereenigingen waren saêmgesteld, leverden het schoonste bewys van de breede denkwyze des gastheers. Men zag er letterlyk schier al de standen der maetschappy vertegenwoordigd, van den ryken edelman tot den nederigen kunstenaer en geleerde. Hier koutte een deftig koopman met een eenvoudigen nyveraer, een jong mensch, die, ge-
{==61==} {>>pagina-aanduiding<<}
lyk men zegt, begon en die waerschynlyk door zyne vlyt en schranderheid aen Z... het denkbeeld had doen opvatten hem in eene kleine zaek te zetten. Ginds sprak een ernstige magistraet met een nog onbekend dichter, die beloofde zich eenmael een naem te maken, maer voor 't oogenblik nog geen had. Verder diskussiëerde vreedzaem een min of meer voltariaensch denkend dagbladschryver met een eerweerden streng orthodoxen geestelyke; verder nog een prozaïsche rentenier met een poëtischen enthusiast van een muziekant. Al die lieden, van zoo verschillenden stand, van zoo verschillende begrippen en gedachten, vergaten daer voor eenige uren de lyn, welke de maetschappelyke belangen, zelfs in ons demokratisch België, tusschen hen hadden getrokken, spraken en handelden onder elkaêr, alsof ze des anderdaegs niet weêr mylen ver van elkander zouden gescheiden geweest zyn, en schenen zich te beyveren om de geliefkoosde stelling des gastheers te bevestigen: dat alle menschen met talent en met een edel hart malkaêr kunnen waerderen, zonder juist op alle punten het met elkander eens te wezen, en slechts door God in de wereld gesteld zyn, om elkander ter bevordering van al wat goed, schoon of nuttig is, de hand te leenen.
Behalve die twee, dry plegtige gastmalen, hadden in de vorstelyke wooning van Z... nog zeer dikwyls byeenkomsten plaets van zyne meestvertrouwde vrienden, van diegene, welke hy kortswylend zyne jongeren of discipelen noemde. De zaek is, dat wy allen, die tot deze veel min talryke cathegorie behoorden en die er ons natuerlyk niet weinig fier op toonden, veel jonger waren dan hy, en dus niet ten onregte zyne leerlingen mogten heeten; te meer nog, daer in de gesprekken, die wy onder het ledigen van eene goede flesch kostelyken wyn en het rooken eener lekkere sigaer, hielden, onze gastheer gewoonlyk diegene was, uit wiens mond beurtelings de meeste wyze lessen, de meeste vaderlyke raedgevingen stroomden, die ons allen met nieuwen moed, met nieuwe

{==62==} {>>pagina-aanduiding<<}
hoop vervulden, wanneer wy ons in eene geestestemming bevonden, die moed en hoop behoefde, en de gulste vrolyke scherts, de schuldeloosstegeestige luim, die ons allen vervrolykte, en op wakkerde. Ook bekenden wy niet zelden elkaêr, onder het huiswaerts keeren, dat wy nimmer het huis van onzen voorbeeldigen vriend konden verlaten, zonder meer zyne vriendschap, zyne achting op hoogen prys te stellen, zonder ons zelve beter en gelukkiger te gevoelen.
Maer één ding bevreemdde soms eenigen onder ons, die op eenen vry gemeenzamen voet met Z... verkeerden, en dit was, dat wy nooit Mevrouw Z... te zien kregen. Ze verscheen niet op de plegtige gastmalen, waervan ik vroeger sprak. Dit was te verstaen: geene dames woonden die gastmalen by. Dat zy de vergadering der jongeren niet met haer byzyn vereerde, was mede tot daer: ze zoude er nog minder op hare plaets geweest zyn. Doch waerby kwam het, dat geen enkel onzer, die nogtans dikwyls het huis bezochten, haer ooit, al ware 't maer voor een oogenblik, te zien kreeg? Waeraen was het te wyten, dat geen der talryke vrienden en kennissen van Z... het minste van haer wist, ooit hare wezenstrekken had gezien? Wat was de reden eindelyk, dat onze vriend ze nergens, op geen feest, in geen familiekring, op geene wandelplaets met zich leidde, ja wat meer is, alle vragen omtrent haer, zorgvuldig ontweek. Dat ze schoon moest wezen, daervan hield elk onzer zich overtuigd: we kenden den kunstzin, het warme gevoel voor 't schoone van onzen vriend, en konden niet veronderstellen, dat hy, by eene zoo gewigtige keus als die eener echtgenoote, dien zin, dit gevoel zoude hebben gekwetst. Dat ze verstandig, aertsgoed, hoogst beschaefd was, daeraen twyfelde niemand. De enkele malen, dat Z... zich omtrent haer had uitgelaten, was hy telkens in warme geestdrift geraekt. Hy noemde haer eene voortreffelyke vrouw, en wanneer hy haer zoo noemde, dan moest ze inderdaed voortreffelyk zyn. Misschien was hy jaloersch?... Voor

{==63==} {>>pagina-aanduiding<<}
wie het edel karakter van den man kende, konde geen twyfel omtrent het tegendeel bestaen. Welligt had ze niet geerne, dat we haren man bezochten?... Verre van daer: Z... verzekerde, dat zyne echtgenoote geen grooter genoegen had, dan hem te zynent van zyne vrienden omringd te weten, om in hun gezelschap eenige uren aengenaem te slyten. Hoe was het dan toch mogelyk dat...? Wy zochten te vergeefs, wy braken ons hoofd vruchteloos met gissingen; geen onzer, die eenige voldoende oplossing aen het raedsel konde vinden.
Het spreekt van zelf, dat niemand er aen dacht den uitmuntenden Z... eenige opheldering te vragen. Hy had ons eens en vooral gezegd, dat zyne vronwe nooit gezelschap zag, ons verzocht haer te verschoonen, en wy hadden ons bevredigd ons leedwezen te betuigen van de eer haers byzyns beroofd te wezen, zonder meer. Dat er nogtans achter die niet-verschyning, die quasi-onzigtbaerheid, een geheim stak, hetwelk de gastheer ons niet wilde ontsluijeren, begrepen wy; doch wy begrepen ook, dat het onkiesch van onzentwege, onweerdig van onze vriendschap voor hem zoude geweest zyn, op de kennis van dit geheim verder aen te dringen.
Eveneens was het gesteld met de vragen, die wy den eenen of anderen der talryke dienstboden hadden kunnen toestieren. Hetzelfde, misschien een weinig overdreven, gevoel van kieschheid, belette ons tot dit middel onzen toevlugl te nemen, om onze zoo hooggespannen nieuwsgierigheid te voldoen. Wie weet overigens of het veel zoude geholpen hebben? Ik althans meende van neen, en vele anderen met my. Zoo was dan eindelyk het algemeene besluit ons het hoofd niet langer met het geheim te kwellen, dat in den beginne ons wel eens stof tot praten leverde, als wy van eene vergadering by Z... terugkwamen, en de genoegens van den omgang met onzen vriend te smaken, zonder ons langer te bekreunen om het geheimzinnige, dat zyne huiselyke betrekkingen omsluijerde, te meer nog, daer die betrekkingen in allen

{==64==} {>>pagina-aanduiding<<}
gevalle, wel verre van ongelukkig te wezen, ons integendeel als zeer gelukkig voorkwamen.
Het eenigste wat wy, door omzigtig rondhooren in de stad te wete kwamen, was het volgende: Mevrouw Z... ging nooit uit dan des zondags. Dan reed zy naer de kerk. De glazen van het rytuig waren altoos neêrgelaten en zy zelve had het hoofd omsluijerd. In de kerk bedekte nog altoos het voile hare wezenstrekken, zoodanig dat niemand van al degene, die haer zagen voorbygaen, van dezelve iets konde bemerken. Zy had hare vaste plaets op de koor, tegen het altaer, en wist telkens zich zoo te schikken, dat de driftigste nieuwsgierigheid te vergeefs zoude gepoogd hebben een enkel stipje van haer gelaet te aenschouwen. Ook was het gevoelen van allen, die gewoon waren haer zoo omsluijerd en schier incognito de dienst te zien bywoonen, dat zy monsterachtig leclyk - het waren hunne woorden - moest wezen. Die leste bewering werd nogtans door de buren van onzen vriend wedersproken, die de gelegenheid hadden haer zeer dikwyls - op een nog al grooten afstand, wel is waer - in den ruimen kostelyk aengelegden tuin te zien wandelen, die zich achter hare wooning uitstrekte. Voor zoo veel die buren op dien afstand hadden kunnen oordeelen, moest zy integendeel van eene beelderige schoonheid wezen.

De 12e Augusty is een verjaerdag, dien ik niet ligt zal vergeten, de verjaerdag namelyke der schielyke dood van onzen onvergetelyken vriend. Den avond te voren hadden wy ons nog in zyn gezelschap bevonden, hadden wy nog dien veelomvattenden wysgeerigen blik, dit van goedheid en edelmoed overstroomend hart, dien innemenden, alles overweldigenden toon, dien schitterenden en toch nimmer kwetsenden geest, die onuitputtelyke immer onschuldige luim bewonderd, die aen zyne ge-
{==65==} {>>pagina-aanduiding<<}
sprekken eene zoo hooge weerde byzetteden en elk ander gesprek, waeraen hy geen deel nam, koud en kleurloos deden schynen. Omstreeks tien ure had hy ons verlaten, bloeijend van gezondheid, kalm en opgeruimd, gelyk altoos... Des anderdaegs vernamen wy, dat hy in den vroegen morgend aen eene geraektheid was overleden, en dat zelfs de geneesheeren, hoe haestig ook toegesneld, enkel op een lyk de verschrikkelyke gevolgen van den bliksemenden bloedstorm hadden kunnen bestadigen.
Men kan zich geen denkbeeld vormen van den ontzaggelyken toeloop, die de begrafenisplegtigheid van den edelen man vergezelde. Al wat van verre of naby tot de magistratuer, de geleerde wereld, de kunst, het Journalismus, den handel, de nyverheid behoorde, begeleidde het lyk van onzen vriend tot zyne leste rustplaets. Al de overheden lieten zich in den stoet vinden, en wat nog meer voor de ongewoone deugd van den afgestorven pleitte, van al de armen der stad ontbraken geene, dan zy die te zwak of te ziek waren om hunne wooningen te verlaten. Kortom het leek een algemeenen, een vaderlandschen rouw, en wy moeten ons in verbeelding tot de lykstatie van een vorstelyk persoon verplaetsen, om eenig vergelykingspunt, om de weêrgade van die grootsche begrafenisplegtigheid te vinden.
Wat was natuerlyker dan dat de algemeene aendacht in den eersten tyd, na Z.... 's schielyk overlyden, zich op zyne geheimzinnige, schier onbekende weduwe vestigde. Gelyk het was te voorzien, ontving zy thans minder dan ooit bezoek. Zy liet de lieden, en ze waren talryk, die haer schriftelyk of eenvoudig door 't afgeven hunner kaerten, door 't inschryven hunner namen, hun rouwbeklag bragten, door haren eersten dienaer, eene soort van hofmeester, hartelyk bedanken, doch was zelve nog meer onzigtbaer dan te voren. Zelfs reed zy des zondags niet meer ter kerke, en de buren, die haer vroeger van verre in den tuin zagen, kregen haer thans hoogst zelden weêr te zien, en nooit, zonder dat een nydig vloers hare

{==66==} {>>pagina-aanduiding<<}
schoone wezenstrekken, - men zal zich herinneren, dat zy haer beelderig schoon noemden, - bedekte. Een paer maenden na de schielyke dood haers echtgenoots, vernam men, dat zy kwynde, en korts nadien, dat zy ernstig ziek was. Het is treurig het te moeten zeggen, maer die tyding, die voorzeker in elk andere omstandigheid de geheele stad zoude bedroefd hebben, had ditmael een geheel ander uitwerksel. Ze wekte integendeel bykans... vreugde. De tot den hoogsten graed gespannen nieuwsgierigheid meende er een middel in te zien, om eenige voldoening te erlangen. Mevrouw Z... was ziek, dus moest zy een doktor hebben; die doktor zoude haer zien en spreken; ergo men zoude iets te weten komen omtrent haer, hare wezenstrekken, haren toestand, hare levenswyze, enz.
De nieuwsgierigheid nogtans zag deze reis zich wederom in hare verwachting bedrogen. Na eenige dagen arriveerde uit Holland een reeds bejaerd man, een geneesheer van een deftig, een eerbiedweerdig voorkomen. Hy was vroeger, verzekerden de dienstboden, de geneesheer geweest der familie van mevrouw, en van mevrouw zelve tot aen hare komst in België, en had op haer verzoek zyne geboortestad, zyne gewoone levenswys, zyne familie, zyne zieken, alles verlaten, om haer, die geen ander doktor wilde, zyne zorgen toe te dienen.
Die doktor was een onder alle betrekkingen achtingsweerdig man. Ik leerde hem kennen by toeval, en zonder dat ik wist, dat hy de man was, wiens overkomst eene week lang het onderwerp van al de gesprekken onzer stad had uitgemaekt. Hy kwam veel in het Zwitsersche Koffyhuis, en reeds verscheidene malen had ik hem in de aendachtige lezing der Hollandsche bladen verdiept gezien, zonder iets van zyne betrekking tot Mevrouw Z... te vermoeden. Daer greep zekeren dag in het Koffyhuis, tusschen my en eenige der gewoone bezoekers, eene diskussie plaets over den tegenwoordigen stand der noordnederlandsche litteratuer. Eenigen der aenwezi-
{==67==} {>>pagina-aanduiding<<}
gen, die ofschoon geboren Vlamingen, zoo als ik, van letterkunde alleen datgene wisten, wat men hun in de geheel fransche kollegies en aen de nog meer fransche hoogescholen had geleerd, hielden staende, dat de hedendaegsche hollandsche litteratuer niet met al beduidde; dat ze enkel bestond in vertalingen naer het fransch en het hoogduitsch, vooral naer het fransch; dat onze noorderbroeders op dit oogenblik geen enkel romanschryver, geen enkel dichter, geen enkel taelkundige hadden van gewigt, en dat ten slotte hun letterkundige roem zich nog altoos bepaelde by datgene wat van den tyd van Vondel en Cats - van Cats vooral hadden zy hooren spreken - was overgebleven.
Niet moeijelyk viel het my de goede menschen te bewyzen, dat zy den bal teenemael missloegen, en geen het minste denkbeeld hadden van den litterarischen toestand Holland's ten huidigen dage. Ik toonde hun, hoe sedert Vondel de ketting der groote hollandsche taelkundigen en schryvers zich schier onafgebroken tot op onze dagen had verlengd. Ik noemde hun Bilderdijk en Helmers, als, ieder in zyn trant, de schitterende schakels dier ketting by den aenvang dezer eeuw. Ik sprak hun van Tollens, Da Costa, Beets, Ten Kate, als mannen die, op dit oogenblik nog, den noordnederlanschen zangberg tot niet weinig eer verstrekken. Ik deed hen kennis maken met Van Lennep, Mejuffer Toussaint, Oltmans en andere goede romanschryvers. Ik haelde hun Des Amorie Van der Hoeven, De Vries, en zoovelen aen, die als geleerden, als taelkundigen en als redenaers eene groote faem genoten en verdienden. Ik deed eindelyk hen bekennen, dat zy van dit alles niets hoegenaemd wisten, dat zy den waren litterarischen toestand van Holland geenszins kenden en bragt hen tot de overtuiging, dat er ook op onze dagen in Holland eene degelyke letterkunde bestaet, die weelderig bloeit en groeit en waervan de vertalingen naer hoogduitsche en fransche romans eenvoudig de zuigplanten of, wil men, de waterscheuten kunnen genoemd worden.

{==68==} {>>pagina-aanduiding<<}

De vreemde geneesheer was, buiten my en myn gezelschap, de eenigste persoon, die zich op dit oogenblik in het koffyhuis bevond. Hy was als gewoonlyk bezig met het Amsterdamsche Handelsblad, de Nieuwe Rotterdamsche en verdere bladen te doorloopen. By den aenvang had hy maer weinig acht op ons gesprek gegeven. Toen myne tegenstanders hunne zonderlinge denk wyze omtrent de hollandsche litteratuer ontvouwden, zag ik duidelyk hoe zulks hem pynlyk aendeed. Ik geloof zelfs, dat hy, zoo bedaerd als hy anders was, onwillekeurig regt stond. Daer het gesprek werd in 't fransch gevoerd en hy - dit vernam ik later - die tael maer moeijelyk sprak, achtte hy het waerschynlyk niet geraedzaem de miskenners van zyn land te regt te wyzen. Toen hy my echter de verdediging der noordnederlandsche litteratuer met nog al drift zag opnemen, ging hy terug zitten en verminderde het vlugtige rood, dat eerst zyne bleeke wangen had gekleurd. En daer ik de onwetendheid van myne tegensprekers - men veroorlove het my te zeggen - vry gelukkig deed uitschynen, en myn thema ter wraking van het miskende Noordnederland met nog al klem ontwikkelde, viel het my niet moeijelyk te bemerken, hoe zulks hem veel genoegen baerde. By het slot van myne rede kwam hy naer my toe, drukte my de hand en dankte my hartelyk zynen landaerd met zoo veel welsprekendheid - hy was wel goed! - te hebben laten regt weêrvaren.
Eens zoo verre, was de kennismaking spoedig eene afgedane zaek. Hy zegde my zyn naem, zyne betrekking. Ik sprak hem van myn overleden vriend, ook eens zyn vriend. Dit onderwerp leidde ons heel ver, en toen wy dien avond van elkander scheidden, waren wy zoo niet vrienden, toch goede kennissen, en hadden elkaêr tegen den anderen avond rendez-vous in hetzelfde koffyhuis gegeven.
De doktor was een hartstogtelyk liefhebber van het schaekspel, het eenigste spel, waerin ik het, - 't zy in het voorbygaen gezegd, - verder dan tot de eerste be-
{==69==} {>>pagina-aanduiding<<}
ginselen heb kunnen brengen. Wy schaekten. Dit bragt natuerlyk niet weinig by, om ons al spoedig op een vertrouwelyken voet te stellen. Niets is geschikter, om twee menschen samen in nauw verband te brengen, dan het spel. Het middel niet heel spoedig gemeenzaem met elkaêr om te gaen, wanneer men dagelyks eenige uren aen dezelfde tafel, in dezelfde bezigheid slyt, dezelfde kansen nagaet, dezelfde genoegens smaekt. Indien dit by al ander spel het geval is, nog meer is het zulks by twee persoonen, die, alle avonden over het zelfde schaekbord gebogen, zich om stryd met elkaêrs stukken en gedachten vereenzelvigen, en wy hebben menschen gekend, die onverschillig en zelfs pligtplegend, op 't oogenblik dat zy hunnen eersten pion of boer vooruitschoven, vertrouwelyke vrienden waren, en malkaêr de en dyn toevoegden, voor dat nog een van beide het belangwekkendé schaekmat had uitgesproken.
Zoo ging het my en den doktor. Op onzen eersten avond schaekspel volgden vele andere, en op den duer waren wy zoozeer aen malkaêr gewend, dat de een als verloren was, wanneer de ander zich in de onmogelykheid bevond des avonds het Zwitsersche Koffyhuis te bezoeken. Het spreekt van zelf, dat vóór en na het schaken, de samenspraek niet zelden over den grootmoedigen, den onschatbaren vriend liep, dien wy beide hadden verloren. Van daer tot zyne raedselachtige weduwe was maer een stap. Dien stap waegde ik zeer dikwyls, doch zonder den uitslag te verkrygen, dien ik sinds zoo lang wenschte, en in hope van welken ik vooral - waerom zoude ik het niet bekennen? - de vriendschap met den doktor had aengeknoopt. Myn vriend hoe openhartig en gespraekzaem anders ook op al andere punten, werd achterhoudend en spraekloos, eens dat ik my verstoutte die snaer aen te roeren. Al wat ik van hem te weten kwam, was, dat de toestand der zieke, ondanks al den bystand zyner kunst, dagelyks verslechtte, en na een dagelyksch verkeer van meer dan dry maenden, moest ik my zelven

{==70==} {>>pagina-aanduiding<<}
bekennen, dat ik zoo verre was als den eersten avond. Alleen had ik de bevestiging bekomen van hetgene de goede Z... ons meermalen had verzekerd: dat zyne echtgenocte eene voortreffelyke vrouw was, zonder meer. Van al 't overige niets, en zoo bleef, zoo wel de oorzaek der vroegere geheimzinnigheid als der latere volstrekte afzondering van Mevrouw Z..., voor my een raedsel, waervan ik, niet zonder reden, wanhoopte ooit de oplossing te zullen bekomen.

Op zekeren avond, juist zes maenden na de dood van Z..., wachtte ik te vergeefs op den geneesheer, in het Zwitsersche Koffyhuis. Hy kwam niet. Des anderdaegs, geen doktor te zien. Dat duerde zoo dry, vier dagen. Ik begaf my naer de wooning van mevrouw Z..., alwaer de doktor was gehuisvest, om naer hem te vernemen. Hy liet zich door een dienstbode verontschuldigen. Mevrouw was zeer slecht, kon alle oogenblikken weg zyn en hy dorst van hare sponde niet wyken.
Den avond van denzelfden dag bleef ik te huis, daer ik toch wanhoopte myn vriend in het koffyhuis te zien. 't Kon zoo wat acht ure wezen - 't was wintertyd, - toen er werd gebeld en de meid my den geneesheer aenmeldde. Ik verzocht haer hem by my binnen te leiden. Hy kwam. Hy zag er treurig uit.
- Welnu? vroeg ik hem; hoe vaert de zieke?
- Dood! sprak hy.
Ik wilde verder vragen. Hy wenkte my te zwygen:
- Trek uw paletot aen, zeg niets, en volg my, zegde hy op denzelfden treurigen toon. Gy hebt my meer dan eens het verlangen te kennen gegeven, iets meerders omtrent haer te vernemen, die thans het tydelyke met het eeuwige heeft verwisseld, dan het weinige, hetwelk en haer echtgenoot en de buren van haer zegden. Eene plegtige belofte sloot my den mond. Die belofte verbindt my

{==71==} {>>pagina-aanduiding<<}
niet meer, sedert twee uren, sedert zy den geest gaf. Gy zult alles weten. Kom!
Ik liet het my geen tweemael zeggen, kleedde my aen en ging met den doktor op weg.
Onderwege sprak hy geen woord en ik eerbiedigde te liever zyn stilzwygen, daer ik, op het punt myne lang gespannen nieuwsgierigheid bevredigd en het raedsel, dat heel de stad zoo lang te vergeefs hezig hield, ontsluijerd te zien, my zelven door eene menigte gedachten, de eene al zonderlinger en vreemdaertiger dan de andere, voelde bestormen. Eindelyk kwamen wy aen de poort. Ze werd geopend en ik trad de wooning binnen, waer ik eens, in geheel andere en veel min ernstige gemoedsstemming, zoo veel aengename stonden had gesleten, en waervan ik de twee byzonderste bewooners, ryk en gelukkig, gezond en vol levenskracht, met al de gaven des lichaems en der ziele versierd, in hoogstens een half jaer tyds door den adem der dood van de aerde had zien wegblazen.
Myn vriend bragt my in eene zael op het eersteverdiep. In die kamer, zoo ryk, zoo prachtig gemeubeld, als men eene ziekenkamer kan verdenken, stond een bed; op dit bed lag het lyk der afgestorvene. Alsof men, nog na hare dood, hare wenschen had willen getrouw blyven, was zy van het hoofd tot de voeten met een fyn linnen doodkleed overdekt. Aen de vierhoeken van het ledekant brandden waskaersen.
De doktor beval de dienstboden, die ons weenend boven hadden gebragt, ons alleen te laten. Daerna nam hy my by de hand, trok my by het doodbed en sprak op plegtigen toon:
- Ge noemdet eens den edelen Z... uw vriend, zyne nagedachtenis, die zyner echtgenoote moeten u heilig zyn. Belooft gy my, datgene wat gy thans gaet zien, wat gy straks zult vernemen, nimmer tot een voorwerp van spotterny te maken? Belooft gy het nimmer op een toon voort te vertellen, die aenleiding tot spotterny zou kunnen geven?

{==72==} {>>pagina-aanduiding<<}

Ik beloofde, meer dan ooit nieuwsgierig, wat toch dat alles moest beduiden.
- Welnu, hernam de geneesheer, terwyl hy het lyklaken opligtte en het hoofd ontblootte.
Ik ontzette.
- Een man! riep ik in de grootste verslagenheid.
Het hoofd van het lyk, dat van onder het laken te voorschyn kwam, was fyn gevormd en droeg, ondanks de paersche verw, waermede de dood het reeds had gekleurd, de sporen van de grootste, de uitstekendste schoonheid; doch.... de bovenlip prykte, was bedekt, was versierd of ontsierd, ik weet niet hoe ik het zeggen moet.... met een zwarten tamelyk digten... kortom een volmaekten.... knevel
- Geen man!.. Eene vrouw!.. Mevrouw Z....! sprak weêr de geneesheer met eene zachte doch doordringende stem. Hy toonde my de lange, ravenzwarte lokken der aflyvige.
Ik was als van de hand des Heeren geslagen. Aen zoo iets had ik my niet alleen niet verwacht; ik had er zelfs nooit aen gedacht aen iets dergelyks te kunnen denken. En echter was het zoo. Myn vriend verzekerde het en by eene nadere beschouwing kon my geen de minste twyfel overblyven. Die zuivere lynen, dat volmaekte ovael, die lange oogwimpers, die fyne mond, dat gladde, breede voorhoofd, die grieksche neus, die glansende lange lokken konden nooit dan aen eene vrouw, inderdaed eene beelderig schoone vrouw behoord hebben.
De doktor trok eerbiedig het lyklaken terug over het wezen der doode en wy verlieten de kamer.
- Kom nu mede, sprak hy, ik zal u het overige zeggen.
Hy leidde my naer zyne kamer en vertelde nagenoeg het volgende:

{==73==} {>>pagina-aanduiding<<}

‘In 1833 was een der meest befaemde kooplieden van Amsterdam, dien ik welstaenshalve R. zal noemen, zich te Utrecht komen vestigen. Na lange jaren voorspoedig handel te hebben gedreven, wilde hy het overige zyner dagen in het genot van den eerlyk verkregen rykdom rustig slyten.
De heer R... was een nog krachtig zestiger en had den naem ontzaggelyk ryk te wezen. Men kende hem geen andere erfgename dan een zestienjarig nichtje, juffrouw Angelina of Engeltje R..., de eenige dochter van wylen zyn jongeren broeder. Deze, mede een deftig koopman te Amsterdam, doch die, nog in den bloei des levens, eene teêrbeminde gade in het graf was gevolgd, had, by zyn afsterven, zyn eenig kind, zyne eenige dochter, den overlevenden broeder aenbevolen, die zelf ongehuwd, geen oogenblik geaerzeld had den hem opgedragen last van voogd en beschermer te aenveerden en het ouderlooze meisje tot zich te nemen. 't Was zelfs ook nog het verlangen om aen hare opvoeding meerder zorgen te kunnen wyden, 't welk R... had doen besluiten allen verderen handel op te geven, en zich te Utrecht, eene stad, voor welke hy altoos eene zekere voorliefde had gevoeld, met der woon te komen vestigen.
Juffer Angelina R... was eene allerliefste brunette, met oogen als fluweel, tanden als peerlen, en wangen, die van gezondheid en levenskracht schitterden. Eene byzonderheid, die ik niet mag vergeten aen te stippen, is, dat hare bovenlip met dat nauwelyks merkbaer bruinkleurig dons versierd was, hetwelk de schoonheid van sommige vrouwen te pikanter maekt, en, meent men, niet zelden het kenteeken is van eene groote vastheid van karakter en meer dan gewoone vrouwelyke kloekheid, en soms ook van eene hevige hartstogtelykheid en ongemeene levensvolheid. Ik zal er byvoegen, dat het meisje overigens eenen voortreffelyken aerd, eenen voor hare jaren zeer gevormden geest, en een ruim aental deugden bezat, die haer oom de gegronde

{==74==} {>>pagina-aanduiding<<}
hoop deden koesteren, dat zy allezins geschikt zoude wezen, om eenmael een braef jongman van haren stand tot den gelukkigsten echtgenoot en vader te maken.
De mensch wikt en God schikt. Mynheer R..., die gemeend had, na 't vaerwel aen allen handel, nog vele jaren in zoete rust te Utrecht te kunnen voortleven en ten minste het tydstip te zullen bereiken, waerop zyne lieve nicht hem grootvader van een paer knappe bengels van jongens en evenveel kleine lieve meisjes zoude gemaekt hebben, mynheer R..., wierd gevaerlyk krank, het derde jaer reeds na zyne aenkomst te Utrecht. Wy hadden malkaêr vroeger aen de hoogeschool te Leyden gekend en by zyne overkomst - ik was sinds jaren te Utrecht gevestigd, - natuerlyk de kennis vernieuwd. 'k Verzorgde hem in zyne ziekte en wendde al het mogelyke aen. Te vergeefs. Na eenige maenden sukkelens trad hy, op 't spoor zyns broeders, de eeuwigheid in, my op zyne beurt de taek opdragend, als voogd - hy had geene andere dan verre verwanten, - voor de toekomst van zyne nicht en eenige erfgename te waken.
By dit lieve kind had, in den lesten tyd van zyn leven, eene zigtbare, zelfs zeer opmerkelyke verandering plaets gegrepen. Hare schuldelooze, vrolyke dertelheid en uitgelatenheid, hare gulle scherts en byna te groote onbevangenheid en openhartigheid, hadden voor eene ongewoone bedeesdheid, terughouding, 'k zoude byna zeggen, sombere afgetrokkenheid plaets gemaekt. Zy, die vroeger veel met oom uitreed en geerne de voornaemste familiën der stad bezocht, scheen thans er zich op toe te leggen, zoo eenzaem mogelyk te leven, ging zelden meer uit en zocht onder alle voorwendsels nu met deze dan met gene harer vriendinnen en kennissen af te breken. Zoo lang de ziekte van den oom duerde, had ik zulks nauwelyks bemerkt; de eerste maenden van den rouw evenmin. Ik hield het voor het natuerlyke gevolg dier treurige gebeurtenis. Doch, toen zy later in die doenwyze bleef volharden, achtte ik het mynen pligt haer daeromtrent

{==75==} {>>pagina-aanduiding<<}
eenige opmerkingen te maken en tot het hernemen harer vroegere levenswyze, tot het zoeken van meerder gezellig verkeer aen te sporen. Zy werd rood, werd bleek, stamelde en borst in een zenuwachtig snikken los. Al wat ik uit hare afgebroken woorden kon verstaen, was, dat zy geen gezelschap zocht, de eenzaemheid boven alles verkoos en slechts wenschte ongestoord haren gewoonen levenstrant te volgen. Schokschouderend ging ik myne bezoeken by myne zieken voortzetten, overtuigd, dat, het niets anders was dan het natuerlyke gevolg der verandering van geestestemming, die men gewoonlyk by het meisje opmerkt, wanneer zy een zekeren leeftyd bereikt, dat is, wanneer zy ophoudt kind te zyn en als het tydperk intreedt, waerin men haer werkelyk den naem juffer kan gaen toepassen.
Ik bedroog my echter. De treurigheid, de afgetrokkenheid, de schuwheid van Angelina hadden eene andere zeer beduidende oorzaek. Ziehier wat met haer was voorgevallen:
Het zachte dons, dat hare bovenlip versierde, dat lang by haer noch min noch meer opmerkelyk was gebleven, dan by vele andere jonge juffers van groote schoonheid, had, de leste maenden van haers ooms leven, eene schielyke groeikracht, eene onrustwekkende ontwikkeling gekregen. In plaetse van, gelyk vroeger, haren schoonen mond ligtjes te overschaduwen, zoo ligtjes, dat het nauwelyks zigtbaer was, en nogtans sterk genoeg, om aen haer engelachtig wezen iets zeer eigenaerdigs te geven, had het allengskens meerder lengte, meerder strafheid, meerder kleur gekregen, en was natuerlyk van lieverlede ook zigtbaerder, minder sierlyk en ten slotte zelfs een weinigje afzigtelyk geworden. Kortom het was stillekens in een formelen... knevel veranderd, waerop menig aenkomend jong heertje zich voorzeker fier zoude getoond hebben, maer die, eilaes! het arme kind schier wanhopig maekte, en haer menigen dag suffend, vertwyfelend, menigen nacht slaeploos deed doorbrengen.

{==76==} {>>pagina-aanduiding<<}

Het spreekt van zelf, dat de lieve nicht van den ryken R... dien opkomenden of liever opwassenden knevel, in den eerste, door alle mogelyke middelen had zoeken te bestryden, en in zyne opkomst te versmachten. Te vergeefs: al de onkosten, al de moeite, welke zy zich in 't geheim getroostte, waren er niet in gelukt haer van 't schoonste sieraed eener mannelyke tronie te ontmaken. Zelfs vreesde zy weldra hetzelve niet langer voor de weinig klaerziende oogen van den zieken bom te kunnen verbergen. Zoo had zy ten slotte, na verscheidene weken wanhopige poogingen en inspanning, zich verpligt gezien tot het natuerlykste, eenvoudigste redmiddel, namelyk het scheermes haren toevlugt te nemen. Ten allen gelukke was hare kamenier een zeer behendig meisje, wie een paer lessen van den barbier haers vaders hadden in staet gesteld, in den beginne eens, en later twee, dry malen in de week, hare juffer de dienst te bewyzen, by middel waervan Figaro den ouden Bartholo de minnary van Almaviva en Rosina zoekt te vergemakkelyken. In twee woorden, Mietje had, onder wie weet welk voorwendsel, het scheermes leeren hanteren, en hanteerde het spoedig fiks genoeg, om hare juffer onontbeerlyk te worden.
Ik hoef u niet te zeggen, dat ik van dit alles niets wist, op 't oogenblik, dat ik de verandering in hare stemming en levenswyze begon waer te nemen. Nog meer, ik wil u gereedelyk bekennen, dat ik geen het minste vermoeden opvatte van eene buitennatuerlykheid, als die welke myne pupille zoo zeer hinderde, zoo ongelukkig maekte. Ik had zelfs geene gedachte, dat iets dergelyks kon bestaen. Wel had ik soms van vrouwen gelezen of hooren spreken, die werkelyk gebaerd waren. Men had my zelfs in onze stad eene arme vrouw, eene soort van manvrouw gewezen, die struisch en sterk als een grenadier, den naem had zich zelve verscheidene malen in de week te scheren; doch dat zoo iets by eene tengere, schoone jonge juffer konde plaets grypen, viel my te minder in, daer ik al wat ik omtrent gebaerde of

{==77==} {>>pagina-aanduiding<<}
geknevelde vrouwen hoorde, voor loutere sprookjes en uitvindsels hield, als hebbende gedurende myne lange praktyk als geneesheer, nook zelf iets van dien aerd leeren kennen.
Eerst later vernam ik wat Angelina, toen ik haer over hare menschenschuwheid aensprak, beurtelings rood en bleek deed worden; wat haer eindelyk in een zenuwachtig snikken deed losbarsten. Ik vernam het in de volgende omstandigheden:
't Zal u niet verwonderen, indien ik zeg, dat al het talent van Mietje niet kon beletten, dat de operatie, die by de dood van den ouden heer, nog slechts twee, drymael in de week geschiedde, na een paer maenden oefening, byna dagelyks werd vereischt. Dat zy er hare meesteresse te duerbaerder om wierd, spreekt mede van zelf, en dat deze haer weldra groote blyken van hare dankbaerheid zoude gegeven hebben, liet geen twyfel. Ongelukkiglyk voor haer en byna nog meer voor de juffer, stierf de behendige kamenier schielyk, pas een jaer, nadat hare diensten juffer Angelina zoo onontbeerlyk waren geworden.
Wat nu gedaen? - Er was sedert kort een Belg, een Brabander, zich in de straet myner pupille komen vestigen. Hy was jong, welgemaekt, fraei van wezen, goed van hart, niet ontbloot van geest, en oefende het eerzaem doch nederig beroep uit van... barbier. Hy had zyn winkeltje, zyn salon gelyk zyn uithangbord het noemde, regtover de deur der juffer, en hoe zeer deze schier allen omgang met menschen vermeed, hoe zeer zy zelden zich anders dan in rytuig buiten 's huis waegde, had nogtans zekere blauwe tint op de bovenlip van het schoone meisje aen zyn welgeoefend oog niet kunnen ontsnappen. Kortom hy had den knevel geraden, die voor allen, behalve Mietje, tot dan toe een geheim was gebleven. Nog meer, hy had besloten vroeg of laet er party uit te trekken, om zich eenen klant, of wilt gy, eene klante te verzekeren, die tegen al zyne overige mogt opwegen.

{==78==} {>>pagina-aanduiding<<}

Nu was Mietje dood. De juffer, die, tydens het leven der trouwe kamenier, zich aen haer venster schadeloos stelde voor den dwang, dien zy zich zelve oplegde, - uit vreeze,dat men haer te nauwkeurig onder den neus zoude bezien, - de juffer dorst zich weldra aen haer venster niet meer vertoonen. De barbier, die deze omstandigheid niet uit het oog verloor, zag zich door dezelve derwyze in zyn vermoeden gesterkt, dat hy besloot eenen beslissenden stap te wagen. Hy schreef. Wat schreef hy? Ja, dat zal ik u niet zeggen. Wat ik u echter zeggen zal, is, dat nog denzelfden dag de barbier by juffer Angelina werd ontboden, dat hy met haer een tamelyk lang onderhoud had, ten gevolge van hetwelk de ryke erfgename niet meer aerzelde zich des anderdaegs reeds als gewoonlyk aen het venster te plaetsen.
Gy raedt het overige. Van toen af bezocht de jonge baerdscheerder dagelyks de ryke juffer, en daer hy, gelyk ik zegde, een flink persoon, een knappe kerel was onder alle opzigten, die zelfs meer opvoeding had genoten, dan met zyn beroep overeenkwam, moest er natuerlyk uit volgen, dat zekeren dag de ryke erfgename tot het besluit kwam hem hare hand te schenken. Omalle opspraek te vermyden, besloten zy naer België te gaen en eerst te X.. zich in het huwelyk te verbinden, wel te verstaen, zoo ik, haer voogd, er niets tegen had.
En 'k had er niets tegen. 'k Beken volgeerne, dat ik, op dringend verzoek van myne pupille ten harent gekomen, vreemd opkeek, toen zy my de liefde van den jongen barbier voor haer, hare genegenheid voor hem kennen deed, en eindelyk beider wensch om eene echtverbindtenis aen te gaen, die ik, met reden, als een mishuwelyk voor haer beschouwde. Nadat zy my echter, niet zonder veel hapering, veel blozen en veel tranen, heel de zaek had uitgelegd, voelde ik myn tegenzin verminderen. Nadat ik den jongeling wel van naby had leeren kennen, verklaerde ik my eindelyk verwonnen, en aerzelde niet in het huwelyk toe te stem men. Ik zelf ver-
{==79==} {>>pagina-aanduiding<<}
gezelde beide naer hier, en woonde de echtvereeniging by, die pas twee maenden later werd gevierd.
Het gevolg weet gy. Gy hebt Z... gekend, en weet welk beschaefd, geleerd, voortreffelyk man hy was; welk ede! en grootmoedig karakter hy bezat. 'k Hoef u dus niet te zeggen, hoe ik nooit de keus van myne pleegdochter, noch myne toestemming in haer huwelyk heb moeten betreuren, nog minder, daer Z..., by dat alles, een voorbeeldig echtgenoot was, die zyne vrouw en zich zelven zeer gelukkig maekte, zoo gelukkig, dat ik nooit echte lieden heb gekend, die, na twintig jaren huwelyk, elkaêr zoo innig liefhadden, zonder dat ooit het minste wolkje van ongenoegen hunnen helderen levenshemel verduisterde. Er blyft my dus enkel over u de oplossing te geven van een paer kleine raedsels, welke de leste jaren van der echtgenooten leven omsluijerden.
Angelina kon zich nooit meer ten volle ontdoen van de bedeesdheid, die haer overmeesterde, van 't oogenblik dat zy het besef van haren uitzonderlyken toestand had gekregen. Zy schuwde de menschen, wyl zy hunne opmerkzaemheid, hun medelyden of hunnen spot vreesde. Van daer, dat zy slechts uiterst zelden zich in 't publiek vértoonde en nooit haren man op eenig feest, op eenige wandeling vergezelde. Denk niet, dat zy er ongelukkig om was; het tegendeel is waer. Tot den huisselyken kring beperkt, was deze er haer te duerbaerder om geworden en had zy dien tot eene soort van aerdsch paradys weten te maken, die niet weinig aendeel had aen de buitengewoone veredeling van 't karakter en de levenswys van haren echtgenoot. Zelve zeer beschaefd, had zy er een groot, een onuitsprekelyk genoegen in gevonden den ongemeenen aenleg van Z... te benuttigen en hem tot een onder alle opzigten voorbeeldig mensch te vormen. Zoo was hy weldra niet alleen haers gelyke, maer zelfs haer meerdere geworden, zoodanig dat, na eenige jaren huwelyk, zy niet meer noodig had hem tot hare hoogte te verheffen, maer hy zelf integendeel die

{==80==} {>>pagina-aanduiding<<}
van beiden was, welke den anderen tot zich verhief. Ook was het geluk van die beide edele wezens zoo groot, dat zy voorzeker met geene vorsten der aerde hadden willen ruilen. Het eenigste wat aen hetzelve ontbrak, was een kind, eene spruit van hunne huwelyksmin. Zy troostten echter elkaêr zoo wel in die onvolkomenheid van hunne gelukzaligheid, dat den eenen zoo min als de andere daeromtrent, geloof ik, ooit de minste klagte is ontsnapt.
De dood van Z... vernietigde al dat heil, al dien zegen. De brief, waerby Angelina my die meldde, gaf my de overtuiging, dat zy hem niet lang zoude overleven. Ik kon onmogelyk uit Utrecht weg; anders ware ik oogenblikkelyk overgekomen. Zoodra myne pligt als geneesheer het toeliet, spoedde ik my herwaerts. 't Was reeds te laet. De slag, die haer trof, had reeds onherstelbare gevolgen gehad: de tering had zich gezet en was ongeneeslyk geworden. Wat de ziekte zoo spoedig dien ergen graed deed bereiken, was vooral het besluit, door haer genomen, van zich niet te laten scheren en gedurig in hare vertrekken opgesloten te blyven. By myne overkomst, poogde ik te vergeefs haer van besluit te doen veranderen. Zy wilde van niets hooren. Ondanks al myne zorgen, al de hulpmiddelen myner kunst, bezweek zy heden avond na een korten doodstryd. Haer leste aenbeveling aen my was haer lyk door geen scheermes te laten ontheiligen; haer leste zucht een fluisteren, waerin de naem haers echtgenoots hoorbaer was.

Ziedaer, zoo eindigde de doktor, wat gy lang te vergeefs hebt gewenscht te weten. Ik acht het onnoodig u aen het gegeven woord te herinneren: dat gy het nimmer tot een onderwerp van spotterny zult maken; het nimmer op een toon zult voortvertellen, die aenleiding tot spotterny zou kunnen geven.’
De lezer ziet, dat ik myn woord heb gehouden, want hy is de eerste, wien ik deze geschiedenis van de geheimzinnige vrouw vertel.



{==81==} {>>pagina-aanduiding<<}

De boete.

Het avondfeest by den heer Mangels was schitterend geweest. Men had muziek gespeeld, gezongen, gekaert, gegeten, gedronken, gekout,... zelfs gedanst. Hoeven wy te zeggen, dat men niet had gerookt? Foei! Men had er niet eens aen durven denken, de rykversierde en glansend verlichte zalen te verlaten, om ergens in een afgelegen hoekje eenige trekken te gaen doen, uit vreeze dat de lieve juffers die heillooze gedachte op het aengezigt harer bewonderaers zouden hebben gelezen.
Vier uren zonder rooken!... Dit was eene pooging zoo heldhaftig, zoo bovenmenschelyk, dat, byaldien zy ons al geene aenspraek gaf op eene eervolle belooning, ze ons toch wel een weinigje toeliet naer den aengenamen geur eener fyne havanasigaer of eene stevige pyp portorico te haken, te snakken, als dorstige reizigers in de woestyn naer water.
De lezer gelieve ons die redekunstige figuer ten goede te houden: wy veroorloven ons de Vergelyking maer zelden; en die, welke ons daereven ontsnapte, ofschoon nieuw noch dichterlyk, drukt tamelyk wel uit, wat wy zeggen willen, wat wy na die vier uren rook-abstinentie gevoelden.

{==82==} {>>pagina-aanduiding<<}

- Komt, sprak onze vriend Edmond, toen de vigilant die ons, met ons vieren, huiswaerts schokte, voor zyne wooning stil hield: stapt uit, en laten wy ons hart eens ophalen. Er brandt een lekker vuer in myne rookkamer, de bowl punsch zal spoedig klaer wezen, en ik ontving gister van myn eerlyken ouden oom een kastje uitgelezene planters: die moet gy proeven.
- Ik had al liever eene hollandsche pyp en varinas, merkte Kornelis aen.
- Tot uwe dienst! ik zal er u laten rooken, waervan gy zult weten te spreken: treedt maer spoedig binnen.
Wy stapten af, en zonden den vigilantman met zyn ros naer huis. Wy woonden in de buert, en het was waerlyk der moeite niet weerd, ons die eenige stappen verder nog te laten schokken.
Tien minuten later zaten wy rond de vlammende punschkom te dampen, dat de eene den andere nog slechts door eene dikke rookwolk zag, en openden den mond niet, dan om nieuwe wolken naer de zoldering te blazen.
Nadat de eerste rooklust wat gestild was, werden de glazen gevuld en geledigd, en begonnen wy nu en dan al eenige woorden te wisselen. Weldra werd het gesprek levendig. De planters en de varinas van den vriend Edmond waren - dit zal niemand verwonderen, die weet wat het is liefhebber van rooken te heeten - de eerste onderwerpen, die ons stof tot praten leverden. Daerna - ik vraeg de lieve lezeressen om verschooning - kwam de beurt aen juffer Emma de die, juffer Aleidis degene, mevrouw A, mevrouw B, enz. Vandaer viel het gesprek op de papas, de mamas, de egas, en de verdere betrekkingen dier engelen, - op een avondfeest zyn schier al de dames engelen - en eindelyk op diegenen van de overige genoodigden, die vooral onze aendacht hadden gevestigd.
Reeds een klein half uer hadden wy, nu eens ernstig of spottend, dan weêr geestdriftig of onverschillig, de

{==83==} {>>pagina-aanduiding<<}
meeste gasten van den heer Mangels in oogenschouw genomen, toen Kornelis, die sinds eenen geruimen tyd, in stille mymering verzonken, had zitten rooken, zonder veel naer ons te luisteren, eensklaps de pyp uit den mond nam, die op de tafel neêrlei, en als uit een droom ontwakende, uitriep:
- Een zonderling mensch! Ik kan er niet wys uit worden!
- Uit wien?
- Uit dien Mynheer Gauwens.
- Mynheer Gauwens, sprak Edmond, is een der achtbaerste mannen, die ik ken.
- Ik zeg niet neen, doch...
- Wat dan?
- Woont hy al lang in de stad?
- Hy werd er geboren.
- Dan is hy 't niet.
- Wie?
- Niemand. Toen ik voor zes, zeven jaren met myne ouders te Luik verbleef, leerde ik, in onze buert, een' mensch kennen, die hem wonderwel geleek. Doch nu herinner ik my, dat er die veel, veel jonger uitzag. Mynheer Gauwens is grys als een duif en Duvivier...
- Wat zegt gy, Duvivier? - viel Edmond hem in de rede.
- ... Had zwart hair, zoo als gy en ik, antwoordde Kornelis. - En wyl ik nu toch dien naam heb uitgesproken, wil ik u zeggen, hoe ik de kennis maekte van dien heer. Zoo zult gy seffens begrypen, hoe zyn treffende gelykenis met mynheer Gauwens dezen avond myne opmerkzaamheid op hem trok.
De glazen werden nogmaels gevuld; wy staken op nieuw onze sigaren aen, Kornelis stopte eene versche pyp, en verhaelde, onder het rooken:

{==84==} {>>pagina-aanduiding<<}

‘Wy woonden buiten de stad, dat is, in eene der voorsteden, op den boord der Maes. Het huis nevens het onze werd betrokken door gemelden heer Duvivier, en eene vrouwe, die hy zyne zuster noemde, maer die, zulks vernamen wy later, niet als zyne zuster in de registers der policie stond opgeschreven.
Er lag iets zeer geheimzinnigs in de levenswyze dier twee persoonen: ze schenen met niemand hoegenaemd in betrekking te staen, ontvingen nooit bezoek; en ofschoon ze reeds verscheidene jaren in de voorstad woonden, wist niemand tot welke natie zy behoorden noch van waer ze herkomstig waren. De man sprak fransch; wat de vrouwe sprak was onbekend. De laetste ging nooit alleen uit, en de wyze, waerop de eerste den groet beantwoordde van diegenen zyner buren, die hem, by toeval op de straet ontmoetten, deed gemakkelyk zien, hoe hy geen lust had met iemand in nadere kennis te komen. Heel hunne dienaerschap bestond uit eene reeds bejaerde knorrige meid, die, even als hare meeslers, alle aenraking met vreemden ontweek, en elke vraeg, omtrent den stand en het karakter van haren heer, bits en ruw afwyzend bejegende.
Ik was juist te dien tyde, in myne eerste drift, aen het romans lezen. Ik verslond letterlyk ryp en groen, dat is, al wat my in handen viel. Hoe akeliger, hoe onnatuerlyker, hoe schooner! Heele dagen kon ik weenen om de ongelukken van twee gelieven, die nooit hadden bestaen, zoo als de schryver of de schryfster ze my afschilderde. Tot myne geliefkoosde lectuer behoorden de schroomelyk onnoozele geestesuitspattingen van Miss Anna Radeliffe en Monsieur Ducray-Duminil, en de Geheimen van Udolpho en Victor of het kind des wouds waren, in myne oogen, niet alleen veel beter dan de schoonste gewrochten van Cervantes, Walter-Scott en Lesage, maer kwamen my voor als meesterstukken van litteratuer, waerby niets uit de vroegere of latere eeuwen kon vergeleken worden.

{==85==} {>>pagina-aanduiding<<}

Ik moet u niet zeggen, dat ik al spoedig eenen allerliefsten roman had gebouwd op den vry zonderlingen toestand, waerin myne buren verkeerden. Daerin speelden, gelyk gy wel denken kunt, M. Duvivier de rol van eenen onmenschelyken tiran, eene soort van beul, zyne zoogezegde zuster, die van een der meest belangwekkende slagtoffers. De oude meid hield ik dood eenvoudig voor eenen van die grimmige Cerberussen, welke een romanschryver, die zyn vak een beetje verstaet, niet missen kan, wanneer hy een jaloerschen minnaer of echtgenoot ten tooneele voert. Het spreekt van zelf, dat ik daerby myn' buerman een heelen hoop wraekroepende ondeugden, myne buervrouw daerentegen magtig vele voortreffelyke hoedanigheden, en de meid een karaktertje toeschreef, waervan de helsche boosaerdigheid niets te wenschen liet.
Wel lachten myne ouders, broeders en zusters, toen ik hun myne oplossing van het naburige raedsel uiteen zette; wel moest ik sinds dikwyls bytende zinspelingen hooren op myne romaneske verklaring; maer zulks belette my niet, het eens opgevatte denkbeeld nu en dan met nieuwe aenmerkingen te verryken. De vrouw was schoon, beelderig schoon, dit bekenden allen, die haer slechts eenmael zagen, en in heur blik lag iets verwilderds, dat stellig van zielelyden getuigde. Waerom dan onttrok haer M. Duvivier aen elken gezelligen kring, waervan zy zeker het sieraed zoude geweest zyn? Waerom zorgde hy, dat nooit een sterveling haer van naby kon zien, wanneer het soms - dat is uiterst zelden - gebeurde dat hy met haer, tegen de avond, verre van elke bezochte plaets, eene wandeling ging doen? Bleek daeruit niet ten overvloede, dat eene verschrikkelyke yverzucht zynen boezem doorknaegde? Ik aerzelde niet die verschillende vragen met een volmondig ja te beantwoorden, en zyn afschuw van alle verkeer met zyne buren toe te schryven aen de vreeze, de arme verdrukte, die hy in zyne dwingelandsche kluisters hield,

{==86==} {>>pagina-aanduiding<<}
in betrekking te zien komen met wezens, die even als ik, medelyden en moed genoeg mogten hebben, om poogingen ter harer bevryding aen te wenden.
Wat my nog meer in myn gevoelen sterkte, wat myne huisgenooten zelve eenigermate in myne denkwyze deed deelen, was, dat er soms hevige tooneelen in de wooning onzer buren plaets grepen. Meermalen werden wy des nachts door woest getier en akelige kreten in onze ruste gestoord. Die kreten werden ontegenzeggelyk door de rampzalige vrouw geslaekt,en het rumoer, waermede zy gepaerd gingen, duidde genoeg eene worsteling aen. Die kreten hadden eenige reizen ons en andere buren voor de huisdeur van het geheimzinnige paer gelokt. Al onze poogingen, om iets te vernemen, omtrent hetgene by die gelegenheden in de wooning omging, waren echter vruchteloos gebleven. De oude meid had zich niet eens verwaerdigd de deur te openen, wanneer iemand onzer de stoutheid had aen te bellen, en de policie-kommissaris had vlakaf geweigerd een onderzoek te beginnen, dat hem, zegde hy. niets meerder kon doen vernemen, dan hetgene hy reeds wist.
Doch wat wist hy? Daer zat de knoop. Wy verloren ons in gissingen, wy vermoeiden ons met nasporingen, wy braken ons hoofd met allerlei veronderstellingen, te vergeefs: de volgende dag liet ons zoo wys als de voorgaende, en ik zag my genoodzaekt my met myne eerste ultrà-romantische uitlegging te bevredigen. -
Zoo stonden nu de zaken, toen er zekeren nacht in de geheimnisvolle wooning iets gebeurde, dat myne opheldering niet weinig klem byzette, en my dezelve nu nog voor de waerschynlykste doet houden.
M. Duvivier en zyne zuster waren in den namiddag uitgegaen, de laetste, als naer gewoonte, in een grooten schawl gehuld. Nieuwsgierig waren ik en myne jongere zuster hen eenigen tyd gevolgd, en hadden ons eindelyk, toen wy ze nog al verre van onze wooning, uit het oog verloren, verpligt gezien op onze stappen terug te

{==87==} {>>pagina-aanduiding<<}
keeren, zonder iets byzonders te hebben bemerkt. Onze buren waren eerst laet in den avond van hunnen wandeling te huis gekoraen.
Het kon zoo omtrent middernacht wezen. Op eens begon nogmaels het leven in de wooning van M Duvivier, doch erger dan wy 't nog hadden vernomen. Wy hoorden meubels omverre werpen, deuren open en toe slaen, schreeuwen en gillen. Ditmael was het de vrouw alleen niet, die kreten slaekte; wy meenden eene tweede vrouwenstem, en eindelyk zelfs de stem eens mans te hooren. Aendachtig leenden wy het oor, om eenige verstaenbare klanken te onderscheppen; doch konden niets duidelyks onderscheiden. Op eens hoorden wy de mannenstem luider dan te voren weêrgalmen, er stoof iemand den trap af, die naer de eerste verdieping geleidde, en de straetdeur werd met groot gedruisch opengetrokken. Byna op den eigen stond werd er hevig by ons aengebeld. Er was nog niemand in ons huis ter ruste. Spoedig werd er dus geopend. Bleek en sprakeloos stortte de meid onzes buermans binnen. De vrouw was geweldig aengedaen; angst en schroom stonden op haer aengezigt te lezen.
- In 's hemels naem... mynheer! sprak zy kort en met afgebroken woorden tot myn' vader, volg my... kom met my!... zoo gy.. een groot ongeluk... wilt verhoeden.
‘Zonder zich te bezinnen liep myn vader den huize uit. Ik volgde hem met myn oudsten broeder. Zoo ras mogelyk klommen wy naer de zael, waeruit het getier al luider en luider ons tegenklonk, en waerhenen de oude meid ons voorlichtte met eene levendigheid, welke ik van hare gevorderde jaren niet verwachtte.
Ik zal nooit het tafereel vergeten, dat zich voor onze verbysterde blikken vertoonde, toen wy het vertrek waren binnengetreden. Geen enkel stukje huisraed stond nog overeind op zyne plaets. Het was net alsof iemand de gansche kamer het onderste boven hadde gekeerd. Stoelen, tafels, rustbedden, kasten, enz. het lag alles overhoop op den vloer verspreid. De groote spiegel, die

{==88==} {>>pagina-aanduiding<<}
den schouwmuer bekleedde, was in duizend stukken verbryzeld; de vloer was bedekt met scherven porcelyn en glas; de gordynen waren van de vensters gerukt; en het behangsel hing aen flarden gescheurd. Te midden van dit alles lag M. Duvivier, paersch en blauw, op den grond uitgestrekt, naer zynen adem te hygen, en deed wanhopende poogingen, om los te komen uit de handen zyner razende zuster, die half naekt, en als met eene bovennatuerlyke kracht bezield, de kniën op zyne borst drukte, met de eene hand hem den gorgel schier digt neep, wyl zy met de andere zegepralend, en onder het uiten van woeste kreten, een mes boven zyn hoofd slingerde.
Op veel minder tyds, dan ik noodig heb om u dit tooneel te schetsen, hadden wy dit alles gezien, ons op de vrouw geworpen, haer het mes afgenomen, ze van het lichaem haers broeders getrokken, en dezen opgerigt. Op nog minder tyds waren M. Duvivier tot zich zelven gekomen, en de vrouw in eenen staet van gevoelloosheid verzonken die onze verwondering nog vermeerderde, en ons elkander met bevreemding deed aenstaren.
Er volgde een oogenblik stilzwygen. Juist wilde myn vader dit stilzwygen breken, om den buerman, ter wiens redding wy zoo tydig waren toegeschoten, eenigen uitleg te verzoeken, toen deze het woord nam, en op tamelyk barschen toon aen de meid vroeg, wie haer bevolen had vreemden ter zyner hulpe te roepen.
- Maer, Mynheer... stotterde de verschrokken vrouw,... ik dacht... ik meende...
- Gy moest enkel gehoorzamen, ging haer meester voort. Ik jaeg u weg... Gy kunt morgen vroeg uw pak maken.
De vrouw begon te weenen; wy konden niet spreken: de verbazing maekte ons stom, M. Duvivier benuttigde dien stond, om zyne zuster by den arm te nemen, en met haer, die zich thans als een lam liet geleiden, de zael te verlaten, zonder verder een woord te spreken.
‘Te vergeefs poogden wy uit den mond der vrouwe

{==89==} {>>pagina-aanduiding<<}
iets te vernemen, omtrent al die raedselachtige omstandigheden. Zy deed niet dan weenen, sprak geene enkele silbe, en liet ons, nog weenende en sprakeloos, de deur uit.
Des anderdaegs waren onze buren, met de oude meid, spoorloos verdwenen. Eenige dagen later ontving de eigenaer van het huis, dat zy hadden bewoond, een' brief, waerby zyn huerling hem bad de teruggebleven meubels ten voordeele der behoeftigen te doen verkoopen. De huismeester deed zulks met veel genoegen; want hy had, wat hem betrof, geenen centiem van M. Duvivier meer te eischen.

- Ik laet u denken, zoo eindigde Kornelis, hoe ik te moede wierd, toen ik dezen avond, na eene tydruimte van zeven jaren, onder eenen geheel anderen naem, eene persoonaedje hoorde aenmelden, in welke ik den man meende te zien, dien ik in zulke ongewoone omstandigheden leerde kennen. Het verledene, vooral het onverklaerbare tooneel, waerby ik zelf eene kleine rol vervulde, stond my in eens weêr levendig voor den geest. Op dit oogenblik nog komt my zulke treffende gelykenis onbegrypelyk voor; en zoo onze vriend Edmond niet verzekerde, dat de twee persoonen niets gemeens hebben met elkander...
- Ik? sprak Edmond ernstig, ik heb u dat niet verzekerd.
- Hoe! riep Kornelis verbaesd, gy zegdet ons nogtans...
- Ik zegde u, dat M. Gauwens hier werd geboren, en dat hy de algemeene achting geniet en verdient.
- Gy gelooft,... gy weet dus dat M. Gauwens en Duvivier...
- ... Een en dezelfde persoon zyn? Wel zeker. Nog meer, ik ken heel die treurige geschiedenis; en daer er

{==90==} {>>pagina-aanduiding<<}
thans geene redenen meer bestaen, om ze geheim te houden, daer zy, ten andere, niets bevat, dat den heer Gauwens niet tot eer verstrekt, zal ik u, indien gy namelyk nog zoo lang blyven wilt, de ware oplossing van het raedsel mededeelen.
Wy haestten ons Edmond te verzekeren, dat niets ons aengenamer konde wezen, en hy vertelde, op zyne beurt, omtrent in dezer voege:

‘De ouders van M. Leo Gauwens - of Duvivier - behoorden tot de rykste kooplieden dezer stad. Het waren goede menschen, met zeer bekrompene denkbeelden. Zoo waren zy, by voorbeeld, van gevoelen, dat, om wel te zyn, een zoon zich immer het vak zyns vaders moet toewyden, en zoo veel mogelyk in alles en overal dezes handelwyze moet trachten te volgen; dat een kind nimmer andere wenschen mag koesteren, dan zyne ouders; dat deze in niets de neiging of de zienwyze van hunne kinderen behoeven te raedplegen; en dat, wanneer eens het hoofd des gezins een besluit heeft genomen, er den huisgenooten, hoe ver ook in jaren gevorderd, hoe verstandig anders ook, niets overblyft dan... te gehoorzamen.
Dientengevolge had M. Gauwens, de vader, besloten, dat zyn eenige zoon Leo, een koopman zoude worden, lang vóórdat die zoon wist wat een koopman was, lang dus vóórdat hy eenige geneigdheid of eenigen afkeer voor dien stand konde aen den dag leggen. De goede man had, zoo min als zyne weerdige wederhelft, iets onverstandigs in eene dergelyke beslissing gezien. Immers had hy zelf, om zich aen den handel te wyden, slechts den wil zyns vaders, en geenszins zyne eigene neiging behoeven te volgen, en die vader had juist eveneens gedaen, als hy, toen zyn voorzaet hem gebood handelaer te worden. Hoe kon hy dus op de gedachte komen, dat zyn zoon op zyne

{==91==} {>>pagina-aanduiding<<}
beurt iets anders willen, eenige voorliefde koesteren zoude voor eenen anderen staet. Gelukkig keurde Leo, toen hy tot de jaren van verstand gekomen was, het besluit zyns vaders goed, en had de handel niets, dat hem tegen was; anders ware welligt van toen af de eensgezindheid reeds verbroken geworden, waerin hy tot dan toe met zyne ouders had geleefd, en die later op eene zoo ruwe wyze moest worden geteisterd. Zie hier ter welker gelegenheid:
De ouders waren, zegde ik u, goede menschen; dit bleek genoeg uit den bystand, dien zy hunnen ongelukkigen natuergenooten, ten allen tyde, gereedelyk schonken; dit bleek uit de menigvuldige weldaden, die zy met milde hand gedurig rond zich strooiden. Een hunner kantoorbedienden, wiens voorouders sinds onheugelyke tyden in het huis Gauwens werkzaem waren geweest, en dien de vader van Leo, om zoo te zeggen, met al het overige kantoorgerief, van zynen voorganger had overgeërfd, had het ongeluk zyne vrouw te verliezen, en, in eenen reeds gevorderden ouderdom, weduwenaer te blyven met een kind, een meisje van negen jaren. De man bevond zich in eenen nog al moeijelyken toestand. Zyn dochtertje was in de jaren, dat zy de grootste beboefte had aen de zorgen eener moeder, in zyne familie zag hy niemand, die de teêrgeliefde overledene by het kind konde vervangen, en hy was niet voornemens te hertrouwen. In die verlegenheid kwam de echtgenoote zyns patroons hem ter hulpe. Zy besloot het dochtertje in huis te nemen, en over hare opvoeding te waken. Wilde het meisje goed op, welnu,... dan zoude men zien,... dan kon zy later als gezelschapsjuffer by mevrouw blyven, en even als haer vader in zekeren zin van de familie deel maken.
Doch het meisje was schoon en met de jaren nam hare schoonheid toe. Zy wierd als een kind des huizes behandeld, en Leo, een vurige, goedhartige knaep, was met het lieve zustertje buitengewoon in zynen schik. De brave ouders hadden er hun vermaek in; zy beseften de

{==92==} {>>pagina-aanduiding<<}
onmogelykheid niet, dat later zoo iets ooit gevaerlyk konde worden; want vader Gauwens was overtuigd, dat zyn zoon, even als hy, zich niet zoude verstouten te verlieven, dan op de vrouw, welke zyne ouders hem vroeg of laet, als zyne toekomende gade, zouden voorstellen.
Die vrouw nu was al lang gevonden. Een korrespondent, met wien het huis Gauwens, sedert vele jaren, belangryke zaken deed, had insgelyks maer een kind, eene eenige dochter. Toen Leo zes en die dochter dry jaer oud waren, hadden de vaders, onder het verhandelen van eenige balen koffy en ettelyke kisten suiker, eens besloten, de kinderen, wanneer de jongeling zyn vyf-en-twintigste jaer zoude hebben bereikt, door het huwelyk met malkaêr te vereenigen. Wei hadden zy die overeenkomst niet, met gemelde verhandeling van koffy en suiker te boek gesteld; doch het gebeurde nog al, dat zy vry aenzienlyke koopen op het eerlyke woord sloten, zonder schriflelyk bewys; daerom beschouwden zy deze overeenkomst als niet minder verbindend, en wachtten gerust en geduldig het gestelde tydstip af, om ieder van zynen kant de beloofde waer, dat is den beloofden echtgenoot, te leveren.
Eer echter Leo zyn vyf-en-twinligste jaer was ingetreden, werden vader en moeder Gauwens tot hunne verwondering gewaer, dat hun zoon, althans in dit geval, niet geneigd scheen, de voetstappen zyner voorvaderen te drukken. Zy ontdekten namelyk met afgryzen, dat er tusschen Leo en Maria - zoo heette het kind van hunnen klerk - betrekkingen bestonden, het gekende karakter der Gauwensen geheel onweerdig, kortom, dat de jonge lieden smoorlyk op elkaêr verliefd waren. Die ontdekking viel hun te smartelyker, naermate zy min aen de mogelykheid eener dergelyke liefde hadden geloofd. En nog begrepen zy de grootte van het gevaer in geenen deele. Zy beeldden zich in, dat het genoeg zoude wezen de opmerkzaemheid huns zoons op het buitensporige van zyn gedrag te trekken. Zy bedrogen zich. Leo weigerde

{==93==} {>>pagina-aanduiding<<}
slandvastig van het meisje af te zien. Men verwyderde deze; men zond ze naer haers vaders huis terug. Het hielp niet. De gelieven zagen elkaêr elders, en zoo min de bedreigingen van de ouders des jongmans, als de vertoogen en tranen van Maria's vader, konden hen bewegen eene liefde te verzaken, die reeds te diepe wortelen in hunne harten had geschoten, eene ketting te verbreken, die de dood zelve, meenden zy, niet zoude verbryzelen.
De ryke koopman gaf den moed niet op. Dat zyn zoon hem tot zoo verre zoude durven wederstreven, had hy nooit gepeisd. Nu deze zulks waegde, besloot hy hem met onverbiddelyke strengheid te behandelen, en hem niet weder in genade aen te nemen, dan, wanneer hy, door eene volkomene onderwerping zyne wederspannigheid zoude hebben doen vergeten, wanneer hy er zoude in toestemmen van de hand zyns vaders de echtgenoote aen te nemen, welke deze hem had bestemd. Om hem op die onderwerping voor te bereiden, zond hy den ongehoorzame naer Parys, by den korrespondent, met wiens dochter hy hem op zyn vyf-en-twintigste jaer, en nu eerder zelfs, wilde doen trouwen.
Die korrespondent was een man in den aerd van vader Gauwens, dat is, een kruisbrave koopman, met overdrevene begrippen van vaderlyke magt en kinderlyke gehoorzaemheid. Evenmin als zyn handelsgenoot, had hy er ooit aen gedacht, dat de toestemming zyner dochter aen de afgesprokene huwelyksverbindtenis zoude ontbreken, en evenmin als deze, had hy het noodig geoordeeld zyn kind van die overeenkomst iets te melden vóór het tydstip door de vaders bepaeld, om het huwelyk van hun kroost voor goed te sluiten.
De aenkomst van Leo deed alleen hem thans dit tydstip voorloopen, om zyne dochter van die overeenkomst te onderrigten. Vader Gauwens meldde hem, dat hy zyn' zoon vooral naer Parys stuerde, opdat deze met zyne aenstaende bruid kennis zoude maken. By de eerste gelelegenheid dus liet de Paryzenaer de beide jonge lieden

{==94==} {>>pagina-aanduiding<<}
het voornemen der ouders weten, en eindigde met hen te doen verstaen, dat zy zich als wel en degelyk met elkander verloofd hadden te beschouwen.
Leo begreep thans nog beter de handelwyze zyns vaders. Daer hy vast besloten had zyne Maria getrouw te blyven, geloofde hy het zynen pligt den korrespondent en zyne dochter omtrent zyne gevoelens nader in te lichten. De vader lachte met die verklaring, noemde de liefde des jongelings eene jeugdige onbezonnenheid, waerover hyzelf zich later zoude schamen, en ried hem aen, eerst zyne dochter beter te leeren kennen, dewyl hy niet twyfelde of hare lieftalligheid zoude zyne hartstogt al spoedig van voorwerp doen veranderen.
Wat de dochter zelve aengaet, de rondborstigheid des Vlamings had haer noch gebelgd, noch afgeschrikt. Integendeel scheen zy zeer tevreden met hetgene haer toekomende echtgenoot hun van zyne gevoelens zegde. Om zulks te doen beseffen, is het noodig, dat ik u het meisje een weinig meer van naby doe kennen.
Zy behoorde tot dat slach van jonge lieden, die, zoo als men zegt, ryp zyn vóór hunnen tyd. Haer vader zelf had zich nooit veel met hare opvoeding bemoeid; hy had, zegde hy, gewigtigere bezigheden. Hare moeder was eene van die vrouwen, die slechts voor de wereld en hare luidruchtige vermaken leven, die zich tot den stillen huisselyken kring niet kunnen vernederen, en meenen, dat alles wel is, wanneer zy vreemde persoonen betalen, om datgene te doen, wat zy, in hare hoedanigheid van huismoeders, zelve zouden moeten verrigten. Aen menschen overgelaten, wien het onverschillig was, wat er uit haer opgroeide, wanneer zy maer het hun beloofde loon ontvingen, had de dochter geëindigd, met al de zwakheden harer moeder met de ondeugden der huerlingen te vereenigen, die haer omringden, zonder eene enkele der goede hoedanigheden haers vaders te bezitten. Voegen wy er by, dat de lezing van de onzedelykste voortbrengsels der Paryzische modelitteratuer, hare opvoeding of

{==95==} {>>pagina-aanduiding<<}
wat men zoo noemde, had volmaekt, en dat zy uit die lezing begrippen had gezogen, die haer, zoo jong als ze was, tot eene der meestbedorvene vrouwen hadden gevormd van het bedorvene Parys.
Sinds eenigen tyd had zy het oog laten vallen op een jongen dienstbode haers vaders, en met dezen een minnehandel aengeknoopt, die alles behalve onnoozel mogt heeten. Daer zy met hare diepe bedorvenheid eene groote dosis sluwheid en geveinsdheid paerde, had zy zoo goed hare maetregelen weten te nemen, dat niemand der huisgenooten iets van haer wangedrag vermoedde. Zy was echter te slim, om niet te weten, dat die staet van zaken by de minste gelegenheid konde veranderen, en dat eene enkele omstandigheid haer voor lang, zoo niet voor altyd, zoude scheiden van den jongeling, dien zy thans met eene razende drift beminde. Daerom was zy sedert kort op middelen bedacht geweest, om hierin te voorzien. Maer wat zoude zy aenvangen? Den vader hare liefde voor zynen knecht bekend maken? Daeraen was niet te denken; zy kende hem te goed, om te durven verhopen, dat hy ooit in eene echtverbindtenis met den doodarmen jongeling zoude toestemmen. En toch... die echtverbindtenis lag niet in haer plan; want zy wist, dat de wereld tot welke zy behoorde, haer misschien eenen minnehandel, maer nimmer een huwelyk met eenen dienstbode zoude vergeven hebben. Wat haer dus het wenschelyksle voorkwam, was een' echtvereeniging met een' man van haren stand, en van haer karakter, dat is eene echtvereeniging op zyn fransch, op zyn paryzisch, waerin man en vrouw elkaêr, voor het oog der wereld, zooveel aentrekken als het noodig is, om de menschen niet te veel den mond te openen, en waerin, overigens de echtgenooten, ieder van zynen kant, leven, zich vermaken, zich gedragen, gelyk zy het goed vinden.
Gy kunt denken, hoe aengenaem, in deze omstandigheden, de aenkondiging haers vaders en de verklaring van Leo haer moesten in de ooren klinken. Dit was

{==96==} {>>pagina-aanduiding<<}
de schoonste gelegenheid, die zich ooit konde voordoen. Van dit oogenblik scheen een huwelyk met den jongen Gauwens haer het gelukkigste, wat haer kon te beurt vallen, en besloot zy geene middelen onbeproefd te laten, om de sluiting van den echt te verhaesten, die haer aen het gezag harer ouders moest onttrekken, om haer in de vereeniging met eenen echtgenoot, die wist te leven, de ware vryheid te doen vinden.
De eerste tyden van Leo's verblyf in het huis haers vaders, gaven haer weinig reden te gelooven, dat hare hoop zich ooit zoude verwezenlyken. Al de streken, welke de doortrapste behaegzucht haer konde ingeven, dienden tot niets, waren vruchteloos. De jongeling beminde het arme meisje, dat hem hare liefde schonk, te opregt, om veel acht te geven op de veinzeryen en kunstenaryen der Paryzerin. Zy was verre van leelyk te kunnen heeten; doch hy scheen zulks nauwelyks te bemerken. Zy was geestig, gebaerde zich fyngevoelig en deugdzaem: maer al zyne gedachten bleven op Maria gevestigd. De dochter zyn huisheers begreep, dat zy eerst dien hinderpael moest uit den wegruimen, wilde zy zegepralen, en de wyze, waerop zy het aenlegde, om de gelieven van elkaêr los te maken, geeft ons de maet van hare ondeugendheid, eene ondeugendheid zoo groot, dat men ze nauwelyks in eene zoo jonge vrouw zou durven veronderstellen.
Leo ontving wekelyks brieven van Maria. Deze wist zy te onderscheppen, en door andere te vervangen, waerin het schrift en de styl der geliefde met zoo veel kunst waren nagebootst, dat de jongeling zelf er zich door liet verschalken. Van lieverlede begon er thans in die brieven een losse toon te beerschen, waeraen het meisje haren minnaer niet had gewend. Hy had ze nooit behaegziek gekend, en weldra waren hare brieven vol trekken, die hem deden gelooven, dat zy 't in een hoogen graed moest wezen. Zy had beloofd hem trouw te blyven, hoe lang ook de scheiding, die hen bedroefde, zou

{==97==} {>>pagina-aanduiding<<}
duren: en nu deed zy hem niet zelden verstaen, dat die belofte haer berouwde. Eindelyk liet zy hem weten, dat jonge lieden van een' zekeren stand, om hare hand verzochten, en vroeg zy hem zelfs raed, omtrent de wyze, waerop zy jegens hen moest handelen. Het zal wel niet noodig zyn te zeggen, dat zyne antwporden insgetyks werden onderschept, en vervangen door brieven, die op zyn liefste eenen niet min ongunstigen indruk moesten maken. Om 'kort te gaen, op weinig tyds had de dochter des korrespondents het zoo verre gebragt, dat Maria in hare geboortestad en haer minnaer te Parys, allebeide even ongelukkig waren, allebeide evenzeer aen elkanders genegenheid twyfelden.
Op het punt, alwaer de betrekkingen der gelieven thans stonden, behoefde er slechts nog eene gelegenheid, om het werk der listige Paryzenarin te voltooijen. Die gelegenheid bood zich weldra aen.
Vader Gauwens bevond zich te Parys, voor handelszaken, zoo het heette, doch werkelyk, om met zynen korrespondent over het besloten huwelyk te beraedslagen. Op weinige dagen had de looze dochter van den leste hem zoodanig voor zich weten in te nemen, dat hy nog meer dan vroeger er op aen hield, haer zyne schoondochter te kunnen noemen. Zy ging verder. Zy veinsde hartstogtelyk op zynen zoon verliefd te wezen, langer niet zonder hem te kunnen leven, en maekte zich echter, in schyn, de voorspraek van Leo en Maria by den vader; terwyl zy duidelyk met zuchten en tranen liet verstaen, dat hunne vereeniging haer den dood zoude kosten. Alras bragt de ligtgeloovige vader zynen zoon dit alles onder het oog, verweet hem zyne ondankbaerheid jegens eene juffer, wier hy niet weerdig was, en zyne liefde voor een schepsel, dat ze niet verdiende. Leo was reeds aen het wankelen, - wie zoude niet gewankeld hebben? - maer nog hield hy stand, daer iets hem zegde, dat hy niet vry was, zoo lang het meisje, aen wie hy zyn woord verpandde, hem dit woord niet had

{==98==} {>>pagina-aanduiding<<}
teruggegeven. - Eenige dagen later ontving hy een' brief van Maria, waerin zy hem ried voor altoos van haer af te zien, de party aen te nemen, welke men hem voorsloeg en ten slotte aenkondigde, dat zyzelve binnen weinig tyds de vrouwe eens anderen ging worden.
De teleurstelling, de wanhoop, de smart deden thans, wat de raedgevingen en bedreigingen eens vaders, de geveinsde liefde eener listige vrouw en de verwydering niet hadden kunnen te wege brengen, en eene maend na het ontvangen van Maria's brief, trad Leo met de fransche juffer in den echt.
Acht dagen na het voltrekken des huwelyks ontdekte de helsche vrouw den misleiden jongen man heel het geheim, verzekerde hem, dat zyne geliefde hem trouw was gebleven, ried hem aen, haer als zyne byzit tot zich te nemen - mits eenige voorzorgen, om alle opspraek te vermyden, - en verklaerde hem ronduit, welke levenswyze zy in het toekomende meende te volgen. - Omstreeks denzelfden tyd ontving Leo een' niet vervalschten brief uit zyne geboortestad, waerin men hem meldde, dat de ongelukkige Maria, by het vernemen zyns huwelyks, zinneloos was geworden, en thans in het dolhuis zat, nademael haer vader het ongeluk van zyn kind niet had willen overleven, en niemand der verre verwanten, welke zy nog bezat, zich harer had aengetrokken.
De wroeging, welke die tyding Leo berokkende, was niet minder groot dan het afgryzen, dat de ondeugd der gade hem inboezemde, aen welke hy voor zyn leven was gekluisterd. Als een gevloekte ontvlood by de vrouw, wier afschuwelyk beleid hem en Maria in eenen afgrond van ellende had gedompeld. Onder eenen vreemden naem, dien van Duvivier, zwierf hy langen tyd, verre van het vaderland, en van de stad, waer hy zyne geliefde ontrouw wierd. Eerst jaren nadien verzoende hy zich piet zyne ouders, en toen hunne dood hem tot erfgenaem had gemaekt van eene onmetelyke fortuin, was

{==99==} {>>pagina-aanduiding<<}
zyne eerste handeling, de ongelukkige Maria uit het dolhuis te halen. Daer hy zich beschouwde als de oorzaek van haren treurigen toestand, en overtuigd was dat zyne ligtgeloovigheid en ontrouw de schuld waren van haren waenzin, zoowel als van de dood haers vaders, legde hy zich tot boete op, het overige zyns levens aen hare verzorging toe te wyden. In de vervulling van dien droevigen pligt vond hy de verzachting zyner wroegingen, en tevens eenen bitteren troost. Die boete was echter nog al zwaer, want, ofschoon de zinnelooze gewoonlyk zeer stil en ingetogen bleef, en dat hare ziekte veelal in eene soort van onnoozelheid, van kindschheid bestond, zoo had zy nogtans vlagen van razerny, die niet zonder gevaer waren voor hen die haer omringden, en vooral voor den armen Gauwens, dien zy, in die oogenblikken van verdubbelde zinsverbystering, aenzag als den moordenaer van haren geliefden Leo. Nademael zyn naem en zyne geschiedenis in zyne geboortestad te zeer bekend waren, om er hem ongestoord de boete te laten volbrengen, welke hy zich zelven had opgelegd, en dat hy mogt vreezen, vroeg of laet, door zyne onweerdige echtgenoote te worden verontrust, ging hy onder denzelfden onbekenden naem zich te Luik vestigen. Dat hy zich verborg en zoo veel mogelyk den ellendigen toestand zyner gezellinne zocht te bewimpelen, valt ligt te bevroeden. Vandaer de zonderlinge omstandigheden, waerin Kornelis hem leerde kennen. Van Luik begaf hy zich met de zinnelooze naer Italiën. Aldaer vernam hy de dood zyner vrouw, die aen de gevolgen van een ongeregeld en losbandig leven overleed. Vier jaren later verloor hy zyne Maria. Toen eerst keerde hy onder zyn waren naem naer zyne geboortestad terug. Dat hy het eindigen zyner boete betreurt, dat by de zinnelooze niet lang zal overleven, geloof ik daeruit te kunnen opmaken, dat hy sedert zyne terugkomst in ons midden, dat is sedert één jaer, meer vervallen, verouderd en vergrysd is, dan 
gedurende heel den tyd zyner vrywillige ballingschap.’

{==100==} {>>pagina-aanduiding<<}

Het sloeg dry ure. Wy bedankten Edmond, en vertrokken. Hoe het mynen vrienden ging, weet ik niet; maer tot laet in den morgen droomde ik van sigaren, juffrouwen en punsch, van boete, zinneloozen en grys hair.



{==101==} {>>pagina-aanduiding<<}

Baranowsky,

Toen ik, voor eenige jaren, de voorstad A... te B.... bewoonde, had ik tot buren, en, mag ik zeggen, tot vrienden eenige van de voornaemste kunstenaers des lands. 'k Had toen ten tyde een werk onder handen, dat alles behalve aengenaem mogt heeten. Ook gebeurde 't niet zelden, dat ik, na eenige dagen dapper zwoegen, my het hoofd zoo mat, de hersens zoo vermoeid gevoelde, dat ik noodig had my door een paer dagen rust, als het ware, te herstellen, en op eene nieuwe moedige hervatting van den lastigen arbeid voor te bereiden.
Die gedwongen rustdagen benuttigde ik gewoonlyk, om dezen of genen myner buren en vrienden, de kunstenaers, die ik anders my wel eens verpligt zag een zekeren tyd te verwaerloozen, een bezoek te brengen. Zonder den minsten omslag, zonder pligtpleging, ontvingen ze my in hun heiligdom, hunne werkplaets, toonden my het sedert myne leste komst voltooide of begonnen werk, deelden my het nieuws mede, dat de aendacht der kunstwereld gespannen hield, spraken met my over kunst en litteratuer, hielden in een woord my op de hoogte, iets, dat ik by myne afgezonderde en arbeid-
{==102==} {>>pagina-aanduiding<<}
volle levenswys zeer noodig had, om niet te zeer verachterd te geraken.
Ik denk nog altoos met te meer genoegen aen dien tyd terug, daer de kunstenaers, die my destyds met hunne welwillende genegenheid vereerden, sedert myne vrienden zyn gebleven en tot den dag van heden, ondanks den afstand, die ons scheidt, belang stellen in myne litterarische poogingen, gelyk ik, van mynen kant, er een waer geluk in vindt hunnen roem dagelyks te zien vergrooten en my niet weinig gevleid voel door de gedachte met de meeste dier groote namen in nauwe betrekking te hebben gestaen. Geen wonder dan, dat ik dit tydstip van myn leven als het gelukkigste beschouw, en misschien als datgene, welk het meest bybragt, om my het weinigje smaek, het weinigje kennis te schenken, dat ik bezit. Immers, er is in het verkeer met kunstenaers, welke inderdaed dien schoonen naem verdienen, iets opwekkends, iets onbekrompens, iets verhevens, dat niet weinig geschikt is, om iemands gedachten eene breedere vlugt te doen nemen, om zyn oordeel over menschen en dingen te vormen, om heel zyn streven eene ernstige wysgeerige wending te geven, welke het in den omgang met alledaegsche menschen, met zoogezegde stofmenschen, nimmer zoude bekomen.

Een der ateliers, welke ik by voorkeur bezocht, was dat van den regtbefaemden schilder V... 'k Heb weinig meer regtzinnige, meer regtschapen menschen gekend dan dien grooten kunstenaer. Naïef als een kind in alles wat niet met zyn vak in betrekking stond, was hy inderdaed een schrandere kop, een groote geest, zoodra het de kunst gold en al wat met dezelve regtstreeks of onregtstreeks in betrekking staet. Wie hem slechts in het gewoone leven zag, hield hem voor een eenvoudig goedaerdig mensch; maer wien het eenmael gegeven

{==103==} {>>pagina-aanduiding<<}
werd met hem over de kunst in het algemeen en over plastische kunst in het byzonder te handelen, verwonderde hy door zyne verbazende belezenheid, zyne grondige theoretische en praktische kennissen, zyn diep gevoel, zyn groot vernuft en den helderen blik, waermede hy het wyde veld der kunst geheel omvatte. Hy deed uw gezigt verre over den horizont reiken, welke de denkbeelden van den gewoonen kunstminnaer omsluit en opende u, zal ik zeggen, nieuwe uitzigten, even als die bewooner eener landstreek, die, met al de byzonderheden en schoonheden van dezelve bekend, den wandelaer, die meent ze reeds geheel te hebben overzien, nieuwe lichtpunten en treffende vergezigten doet aenschouwen, waervan hy zich tot dan toe nauwelyks een denkbeeld vormde.
Daerby was V... een edel mensch, een ware vriend, wanneer men er eens in geslaegd was zyne genegenheid, die hy niet ligtelyk wegschonk, te winnen. Ik was zoo gelukkig geweest. Een kleine dienst, welke ik in de gelegenheid was hem te bewyzen, deed my zyne kennis maken en later zyne vriendschap verwerven. Geen wonder dan dat ik by voorkeur my tot hem wende, wanneer ik, gelyk ik gezegd heb, my door langdurigen arbeid eenigzins uitgeput gevoelde, en dat het in zyn atelier was, dat ik veeltyds de noodige ontspanning en rust ging zoeken. Ik deed het met te meerder voorliefde, daer dit atelier, gelyk overigens geheel de wooning van den schilder, een alleraengenaemst verblyf uitmaekte, waer alles u van kunst en geestesgenot sprak; waer geen spoor van die slordigheid te zien was, die aen sommigen het merkteeken van den echten kunstzin toeschynt, en die ik nogtans, ik moet het bekennen, by weinige of liever geene ware kunstenaren heb aengetroffen, daer deze meest allen eenvoudige, regelmatig levende menschen zyn, welke de uitspattingen en dolle streken van enkele onzer oude vlaemsche schilders liefst aen hen overlaten, die geen ander middel hebben, om zich van den grooten hoop te onderscheiden.

{==104==} {>>pagina-aanduiding<<}

Eens dat ik by myn vriend V... ten bezoeke, met hem in het werkhuis was gezeten, hy voortwerkende net alsof hy alleen geweest ware, en ik bewonderende, hoe gemakkelyk hy zyne meesterstukken op het paneel tooverde, kwam de atelierknecht een vreemdeling aenmelden. Den naem had ik niet gehoord; doch aen de belangstelling, waermede de kunstenaer de aenmelding vernam, aen den driftigen toon, waermede hy beval den aengekondigden bezoeker binnen te leiden, begreep ik, dat deze een persoon van nog al gewigt moest wezen. Eenige minuten later, meende ik vast my te hebben bedrogen. De knecht leidde namelyk een oudachtig mager manneken binnen, dat er alles behalve voornaem uitzag. Hy kon zoo wat zestig jaren oud wezen en was uiterst pover om niet te zeggen armelyk gekleed. Met bevreemding hoorde ik myn vriend hem heer graef noemen. Het is zeker, dat ik nimmer een graef onder die kale plunjes en heel dat verarmde voorkomen zoude hebben vermoed. Hadde ik hem op de straet ontmoet, 'k zoude hem stellig voor een afgedankt ambtenaer gehouden hebben van een leegen graed, wiens pensioen ter nauwernood toereikend was, om hem karig, zeer karig te laten leven.
De knecht bood den vreemde een stoel. Myn vriend wilde opstaen, gelyk ik. Stilzwygend deed echter de oude een teeken, dat hy zoude blyven zitten schilderen en ging zich dood eenvoudig achter den zetel des kunstenaers plaetsen, om dezes werk te bezien. Na eene tamelyk lange beschouwing, zegde hy in gebroken vlaemsch, dat veel van datgene had, welk men in Limburg, op de grenzen van Duitschland spreekt:
‘'t Is goed!’
Na eene korte poos voegde hy er de niet min lakonieke vrage by:
‘Nog iets?’
De schilder stond regt, haelde uit eene groote in den

{==105==} {>>pagina-aanduiding<<}
muer gemaekte kast een afgewerkt tafereel, plaetste het in zyn daglicht op een ezel te midden van het atelier, schoof een stoel voor den ezel en week eenige stappen achteruit, my onmerkbaer teeken doende den man in 't oog te houden, wiens zonderlinge handelwyze, ik wil het volgeerne bekennen, myne nieuwsgierigheid in hooge mate prikkelde.
De graef, - mits hy toch graef was, - nam plaets voor het schilderstuk. Even aendachtig als het eerste, onafgewerkte, beschouwde hy het inderdaed meesterlyke gewrocht, en nam hetzelve in zyne kleinste byzonderheden waer, met het oog eens kenners, doch zonder de minste goed- of afkeuring te laten blyken. Ik begon te gelooven, dat het hem niet beviel en beduidde zulks myn vriend, voor zoo veel ik kon, zonder des bezoekers opmerkzaemheid te wekken. De kunstenaer grimlachte. Juist stond de zonderlinge vreemde regt. Hy wees met den vinger op de schildery en fluisterde byna onhoorbaer:
‘Ook goed.’
Hy vatte zyn hoed, dien hy by 't inkomen ergens op een stoel had neêrgezet, groette ons ter nauwernood en begaf zich naer de deur. Myn vriend wilde hem uitleiden. De oude deed teeken, dat hy het niet zoude dulden en beval hem, zal ik zeggen, aen zyn werk terug te gaen. Gelukkig stond de knecht, die waerschynlyk des graven gewoonte kende, buiten op wacht. Myn vriend liet den wonderlyken gast aen zyne zorg over en deze vertrok.

- Maer wie is toch die zonderling, vroeg ik, toen wy hem met den knecht beneden hoorden?
- Dat! sprak hy, dat is Baranowsky!
Baranowsky! de naem kwam my niet vreemd voor; maer 'k wist my waerlyk niet te herinneren waer ik hem nog had hooren uitspreken. Dat ik hem nogtans dikwyls had gehoord, daervan hield ik my overtuigd. De schilder kwam my ter hulp.

{==106==} {>>pagina-aanduiding<<}

- Baranowsky, sprak hy, is de grootste liefhebber in schilderyen, dien ik nog heb ontmoet. Hy koopt alleen meer dan tien andere ryke kunstminnaers te samen. Gy moet ten minste zyn naem kennen; want geen kunstenaer van eenige verdiensten te B..., dien hy niet jaerlyks met een bezoek vereert in den aerd van hetgene, waervan gy de getuige zyt geweest. Dat hy een zonderling is, hebt gy kunnen zien.
Ik knikte toestemmend. V... ging voort:
- Wat landsman hy is en waer hy te huis hoort, heb ik tot hiertoe nog niet kunnen vernemen en 'k geloof niet, dat een enkel onzer artisten daeromtrent wyzer is dan ik. Ik heb hem lang voor een Duitscher gehouden, 't Kan ook zyn, dat hy een Polak, mogelyk wel een Rus is. Men betitelt hem graef en hy laet het zich welgevallen, gelyk gy ziet. Is hy 't of is hy 't niet, dat zal ik u niet zeggen. Zoooveel is zeker, dat hy verbazend ryk moet wezen, om zoo maer by elk bezoek twee of dry van myne grootste tafereelen te koopen, zonder zelfs naer den prys te vragen...
- Hoe!
- Ja, vriend, verheug u met my: dat groote stuk daer, waervoor ik anders niet ligt een kooper zoude gevonden hebben, daer het my veel arbeids heeft gekost en bygevolg zeer duer is; dat, waeraen ik thans arbeid en waervan ik een weerdig tegenhanger voor het eerste wil maken, zyn beide verkocht; gy hebt ze zien koopen. ‘'t Is goed’ dat is zoo zyne manier van doen en wil zoo veel zeggen als: ‘Ik neem ze; ge kunt ze my doen bestellen.’ Zonder het te weten, hebt gy graef Baranowsky, dien armgekleeden, schier onderkomen grysaerd, zoo even eene somme van twelf a veertien duizend franken zien besteden. Ik ben het op dit punt nog niet volkomen eens met my zelven; want ofschoon het my vrystaet myn prys zoo hoog te stellen, als ik wil, zoude ik echter, - ge kent my, - geen misbruik van zyne vrygevigheid willen maken, en zal hem maer juist zooveel in rekening brengen, als my regtmatig toekomt.

{==107==} {>>pagina-aanduiding<<}

Ik kon myne verwondering niet verbergen.
- Dat bevreemdt u? hernam de kunstenaer. Ge vindt dat alleraerdigst, ongehoord. Wat zoudt gy zeggen, zoo ik u verzekerde, dat tien, twelf van myne kunstgenooten alhier, van daeg of morgen zoo gelukkig zyn als ik, dat is elk een of meerdere van hunne voornaemste gewrochten aen Baranowsky hebben verkocht of zullen verkoopen? 't Is nogtans zoo, en wanneer gy u by onze vrienden G..., Z... en de anderen wilt bevragen, zult gy van hen vernemen, dat ook zy het bezoek van den graef ontvingen, dat dit bezoek met omtrent dezelfde omstandigheden gepaerd ging en dat de koop voor een of meerdere van hunne werken op dezelfde lakonieke wyze werd gesloten.
- En waer verblyft eigentlyk die zonderling, vroeg ik?
- Waer hy verblyft, sprak myn vriend? ziedaer eene vraeg, die niemand, vrees ik, u zal kunnen beantwoorden.
- Maer gy moet hem toch uwe schilderyen bestellen?
- Inderdaed; maer daermede zyn wy niet meer gevorderd. Het ‘'t Is goed,’ dat gy hem hoordet uitspreken, wil dan zeggen, dat de stukken verkocht zyn. Zie hier nu, wat my te doen blyft: Zoodra het stuk, waeraen ik thans arbeid, af is, begeef ik my met beide tafereelen naer het Hotel U... in de...sche straet. Ik zeg den meester van het Hotel, dat de stukken Baranowsky toebehooren. Hy brengt my in vertrekken op het eerste verdiep, die jaeruit jaerin door den graef in huer worden gehouden. Tot die vertrekken behoort eene kamer, waerin zich voor alle meubels eene magt tafereelen bevinden, die in lagen tegen den muer geschikt staen, met de schildering naer den wand, zoodanig dat men niets dan den rug ziet. Buiten den eigenaer van het Hotel, mag geen mensch den voet in die kamer zetten, dan de kunstenaers, die er nieuwe tafereelen inbrengen en dezelve by de overige zetten. De plaets zelve is reeds aengeduid. Een bordje met hunnen naem wyst hun by welke laeg zy ze moeten

{==108==} {>>pagina-aanduiding<<}
voegen, hetgeen my doet verondersellen, dat elke laeg het werk van een enkel kunstenaer bevat. Ik zeg veronderstellen, want het is ten strengste verboden een enkel stuk om te keeren. Toen ik de leste mael in die kamer trad, stonden er acht schilderyen onder myn naem; F... en G... hadden er net zoo veel. Ik zal er thans tien hebben. Eens de schilderyen afgeleverd, wordt de kamer weêr digt gesloten, tot eene volgende reis. Nog denzelfden dag begeef ik my tot den bankier S..., dien gy kent, en men betaelt my den prys, dien ik voor myne tafereelen eisch.
- En de graef?
- Dien kryg ik niet meer te zien, dan by een volgend bezoek, het jaer daerna. Dat duert zoo reeds vier a vyf jaren, en nu weet gy van Baranowsky zoo veel als ik. 't Loopt niet hoog, gelyk ge ziet. Zyt gy echter nieuwsgierig, gy kunt by onze vrienden vernemen; doch ik twyfel of zy u meer van onzen zonderlingen koopman zullen kunnen zeggen.

Het spreekt van zelf, dat ik den raed van den goeden V... volgde en niet naliet onze vrienden, de andere kunstenaers, te ondervragen. Geen hunner echter kon my iets meerder aenduiden, dan V.... juist gelyk deze had voorzegd. Zy bevestigden overigens al wat hy my had verhaeld, alsmede, dat de omstandigheden van het bezoek des ouden in hunne werkhuizen, volmaekt met die van zyn bezoek by V... overeenstemden.
Het jaer nadien deed V... eene reis naer Londen. 't Was tydens de groote tentoonstelling. Uit gewoonte liep ik nu en dan, in myne rustdagen, by hem eens aen, om naer tydingen van den reiziger te vernemen. Eens dat ik juist de huisgenooten van mynen afwezigen vriend een bezoek bragt, werd weder graef Baranowsky aengemeld. Mevrouw V... beval den dienstbode hem by haer in te leiden. Ik wilde my verwyderen. Daer echter me-
{==109==} {>>pagina-aanduiding<<}
vrouw V... het belang kende, dat ik in den zonderlingen man stelde, verzocht ze my te blyven. Deze trad binnen. Toen hy vernam, dat de schilder afwezig was, scheen zulks hem grootelyks te spyten.
‘Niets onder handen, vroeg hy?’
De vrouw des huizes betuigde haer leedwezen hem niets te kunnen toonen, daer V..., kort voor zyn vertrek, een paer tafereelen had voltooid, die hem door een hollandsch kunstkooper waren besteld geworden. Die tyding stemde Baranowsky niet beter. Stilzwygend zat hy op zyn stoel zich onrustig te bewegen en liet den blik nu hier dan ginds door het vertrek wyden. Vooral vestigden de tafereelen, die aen den muer hingen, zyne aendacht. Hy had heel het voorkomen van iemand, die geerne naer iets zoude vernemen, dat hem zeer aenbelangt, maer die eigentlyk niet kan tot het besluit komen de vraeg, welke hy in den mond heeft, uit te brengen.
Ik moet den lezer met eene byzonderheid van V...'s karakter bekend maken, die mede tot de zeldzaemheden in de handelwyze eens kunstenaers behoort. Wanneer hy namelyk een werk afhad, dat hem byzonder was medegevallen, waervan hy zelf - en 't gebeurde zelden - tevreden was, dan vreesde hy, als het ware, er zich van te ontdoen, haestte zich het uit zyn atelier te verwyderen en in de woonkamer van zyn gezin op te hangen. Zoo was die woonkamer dan gemeenlyk met een aental stukken versierd, die tot het beste behoorde, wat de schilder nog had verveerdigd, en waervan geen enkel terug den weg naer het atelier nam, dan om voor een ander, volgens den kunstenaer nog beter, plaets te maken.
Op het tydstip der reize van V... naer Londen, hingen in de woonkamer eên zestal tafereelen op, die den naem van echte juweelen verdienden. In den gewoonen trant des meesters behandeld, gaven zy in een hoogen graed blyken van de groote hoedanigheden, welke heel de kunstwereld zyn werk toekent. Het waren juist deze ta-
{==110==} {>>pagina-aanduiding<<}
fereelen. die de belangstelling van Baranowsky zoo zeer gaende maekten, zyne aendacht zoo geweldig boeiden, en hem zoo onrustig zich op zyn stoel deden bewegen. Ten slotte scheen hy zich geweld aen te doen, om een besluit te nemen, en op een paer stukken wyzende, zegde hy op zynen gewoonen toon:
‘Goed, zeer goed!’
Mevrouw V... wist wat die woorden beteekenden, en daer zy, van den anderen kant, niet onkundig was van den prys,dien haer echtgenoot aen die tafereelen hechtte, zag ik hoe zy moeite deed, om in passende woorden aen Baranowsky te beduiden, dat V... zich voorzeker ongeerne van dezelve zoude ontmaken. De zonderling echter scheen dien stryd in het gemoed der goede dame niet te bemerken. Regtstaende, deed hy achtervolgens een stap naer elk der vier overige tafereelen, wyl hy met klimmenden nadruk by het wyzen op ieder derzelve herhaelde:
‘Goed!... ook goed!... zeer goed!... nog goed!...’
En alsof hy vreesde, (dat Mevrouw V... hem opmerkingen zoude maken, die hem van een der zes stukken zouden berooven, groette hy ligtjes buigende, bereikte de deur en was weg eer ik van myne verwondering was teruggekomen, eer het de huisvrouw des kunstenaers gelukt was een enkel woord uit te brengen.
Twee dagen later kwam V... van zyne Londensche reize terug, en vernam hy het gebeurde. Hoeveel 't hem ook kostte van gewrochten te scheiden, die hy als de perels zyner kunstkroon beschouwde, durfde hy echter, uit vreeze Baranowsky te vertoornen, niet laten ze naer het hotel U... te brengen. Dat hy zich voor dezelve een beduidenden prys deed betalen, zal men ligt begrypen.

{==111==} {>>pagina-aanduiding<<}

Nog eenmael zag ik Baranowsky sedert dien, en wel eenige maenden voor myn vertrek uit B.... Ik had V.... verzocht my te doen verwittigen, zoodra de voorbeeldige kunstminnaer hem een nieuw bezoek zoude brengen. Hy had het my beloofd en hield woord. Toen ik de werkplaets van myn vriend binnentrad, vond ik den graef, tot myne bevreemding, rustig op eene sofa gezeten en met den schilder druk aen het kouten. Ofschoon hy er uiterlyk nog immer dezelfde uitzag en even armoedig gekleed was, als ik hem vroeger gezien had, scheen er eene zekere verandering in hem te hebben plaetst gegrepen. In stede van den woordkarigen, byna somberen oude, vond ik in hem een gespraekzamen, schier vrolyken grysaerd weder. Hy verhaelde ons in weinige woorden zyne geschiedenis, omtrent zoo als ik ze den lezer hier mededeel:
Hy was van geboorte een Griek, en oorspronkelyke van het eiland Skios, alwaer zyne familie, van poolschen adel, sedert lange jaren was gevestigd, en groote grondgoederen bezat. In 1821 studeerde hy, met vele andere van zyne jonge landgenooten, aen de Universiteit van Weenen. Toen de grieksche omwenteling uitbrak, verliet hy met de meeste dezer de Hoogeschool, om ter verdediging van het vaderland te snellen en tegen de Turken de wapens op te nemen.
Nauwelyks in Griekenland aengekomen, vernam hy den val van Skios, de gruwelen door de Turken gepleegd, en de vermoording van al de leden zyner familie. Alleen in de wereld gebleven, besloot hy zyn leven aen de wraek te wyden en zwoer het zweerd niet weder in de scheede te steken,vooral leer zyn land van den baldadigen overmoed en de bloedige dwingelandy der Osmanlis zoude bevryd wezen.
En hy hield woord. Van dit oogenblik werd zyn leven een onafgebroken stryd tegen de dweepzuchtige Ottomanen, die Griekenland zoo lang verdrukt en al wat hem dierbaer was vermoord hadden. Hy nam deel in schier al de

{==112==} {>>pagina-aanduiding<<}
roemruchtige feiten, die de heldenworsteling der Hellenen kenmerkten. Zoo streed hy mede in het kleine leger, dat onder bevel van Ypsilanti het turksche heir van Dram Ali by zynen aftogt uit Morea hielp vernietigen. Zoo hielp hy Miaulis en Canaris de ramp van Skios wreken en maekte deel van de handvol dapperen, die, onder het beleid van die twee helden, by het eiland Tenedos het turksche admiraelschip en meerdere andere oorlogsvaertuigen, by middel van branders vernielden en daerdoor heel de vloot van den Grooten Heer met eene gewisse verdelging bedreigden. Ook woonde hy de herovering van Korinthen hy. In Augusty 1823 hielp hy Markos Bozzaris by Karpanissi den zege op de Turken bevechten. In 1826 was hy een van de weinige grieksche hoofdmannen, die na den val van Missolonghi, ontkwamen, en later met Raraïskaki te vergeefs beproefden Ibrahim Pacha het beleg der Akropolis van Athene te doen opbreken. Hy woonde den ongelukkigen veldslag van 6 Mei 1827 by, toen de nederlaeg der Grieken de inneming van de Akropolis door de Turken ten gevolge had.
Na de vryverklaring van Griekenland, en toen de kryg tegen de Turken in eenen noodlottigen burgerkryg was veranderd, trok hy zich uit het leger terug. Te vergeefs poogde de president van het grieksche gemeenebest Kapo d'Istrias, voormalig russisch minister, hem door de beloften van eereambten en belooningen in Griekenland te houden. Baranowsky achtte zyne pligt als burger genoeg vervuld, zyne wraek genoeg gekoeld te hebben, en meende door zoo vele jaren strydens het regt op een min woelig, min gevaervol leven te hebben verworven. Hy verkocht de bezittingen, die hy op Skios en andere grieksche eilanden had, en ondernam eene reis door Europa.
Hy keerde niet meer naer Griekenland terug. Op zyne reizen hield hy beurtelings stil in de voornaemste hoofdsteden van ons werelddeel. Aldaer ontwikkelde zich de smaek, dien hy, reeds toen hy te Weenen studeerde,

{==113==} {>>pagina-aanduiding<<}
voor de voortbrengselen der kunst, en vooral der schilderkunst had gevoeld. Die smaek nam overhand toe en veranderde eindelyk in eene ongewoone liefhebbery, eene soort van drift, die hem de samenstelling van een kabinet, eene galery deed ondernemen, zoo ryk, zoo schoon, dat zy voor geene andere moest onderdoen.
Zyne reusachtige fortuin maekte hem de verwezentlyking van dit ontwerp, zoo niet ligt, dan toch zeer uitvoerbaer en hy zette zich aen 't werk. Zonder zich ergens een vast verblyf te kiezen, huerde hy zich in eenige voor, name kunstzetels een vertrek, hoopte in hetzelve de fraeiste voortbrengselen byeen van de moderne schilderkunst, en reisde gedurig van de eene groote stad naer de andere, om zynen kunstrykdom met nieuwe meesterstukken te vergrooten, vast besloten hebbende niet te rusten, vooralleer hy er genoeg had, om eene galery te vormen, welke met elke andere in Europa de vergelyking konde doorstaen.
Twintig volle jaren, zoo bekende hy ons, had hy aen dit byeenbrengen van gewrochten van levende meesters gewerkt. Het aental schilderyen en kunststukken opgeven, die hy gedurende dien langen tyd had aengekocht, was hem onmogelyk. Genoeg, hy had er werkelyk te Brussel, te Parys, te Dusseldorf, te Berlyn, te Amsterdam en wie weet waer nog, heele kamers mede gevuld. De meesten van die gewrochten had hy zelf sedert het oogenblik dat hy ze kocht, niet meer gezien, en hy vertelde ons met eenen toon van waerheid, die geenen twyfel toeliet, dat hy zich herinnerde in 1832 te Florentiën een aental schoone etruske vazen en andere kostbaerheden te hebben gekocht, die men hem later naer Parys had opgestuerd, in kisten, welke hy in zyn vertrek aldaer by de schilderyen had doen plaetsen, maer welke hy sedert dien niet eens de nieuwsgierigheid had gehad te openen noch na te zien.
Thans echter, begon hy te gevoelen, dat hy oud werd en had hy besloten niet langer meer te reizen. Daerby

{==114==} {>>pagina-aanduiding<<}
meende hy nu kunstvoorwerpen genoeg te hebben, om zyne galery te openen. Ook was hy voornemens zich ergens eene prachtige wooning, een paleis te bouwen, hetzelve als eene soort van museum in te rigten, en in het genot van zyne kunstschatten, het overige zyner dagen te slyten. Waer hy zich zoude vestigen, wist hy nog zelve niet. 't Zoude misschien te B... zelf, mogelyk ook te Weenen wezen. Hy eindigde met myn vriend aen te kondigen, dat de schildery, welke hy hem deze reis had afgekocht, waerschynlyk de leste zoude wezen.

Korts nadien verliet ik B..., en hoorde niet meer van Baranowsky gewagen. Dat ik nogtans nu en dan wel eens aen den kunstlievenden graef dacht, zal niemand verwonderen, en dat ik niet zelden, by de beschouwing van zoo menig meesterlyk gewrocht van onze antwerpsche kunstenaers, my zelven onwillekeurig het ‘'t Is goed!’ van den ryken Griek te binnen bragt, moet iedereen natuerlyk voorkomen.
‘Waer toch zoude de zonderling zyn paleis gebouwd, waer toch mag hy zyne ontzaggelyke verzameling meesterwerken uitgestald hebben?’ waren vragen, die ik my zelven meer dan honderd malen reeds had toegestierd, toen ik zekeren dag, in een onzer dagbladen, eene korrespondentie aentrof, welke my de oplossing van dit raedsel als van zelve in de hand speelde. De briefschryver, een Paryzenaer, had eene reize langs de boorden van den Rhyn ondernomen en een uitstapje naer de Baden van Homburg gewaegd. 't Was van daer dat hy schreef, omtrent in dezer voege:
‘Ik wil u eene geschiedenis mededeelen, die, hoe zonderling, hoe buitengewoon ze ook schynen mag, niettemin zeer waer, zeer echt is, en die weinige dagen voor myne aenkomst te Homburg, aen de gesprekken van al de badgasten overvloedige stof had gelêverd.

{==115==} {>>pagina-aanduiding<<}

Er woonde sedert een paer jaren alhier een ryke Rus, of Polak, of Walachyer, men weet niet wel, die onder den naem van Graef Baranowsky bekend stond. 't Was een braef man, wat zwaermoedig van humeur, wat stil van levenswys, die weinig of liever heel niet van gezelschap hield, en alle morgenden in de Kursaal de dagbladen kwam lezen. Na op de terras een sober ontbyt te hebben genuttigd, deed hy eene kleine wandeling in den tuin, sprak niemand aen, vermeed, dat men hem aensprak, en verdween stillekens tot des anderdaegs. Nooit zag men hem in de speelzalen eenen voet zetten en nog min in de danszalen. Men beschouwde hem als een onschadelyken menschenhater, toonde hem soms elkaêr met den vinger aen, maer liet hem leven naer zyn goeddunken. Hy woonde zomer en winter te Homburg.
Men kende hem slechts eene drift, maer eene drift, ontembaer en onoverwinnelyk: die voor schilderyen. Twintig jaren lang had hy beurtelings en op vaste tydstippen Parys, Brussel, Weenen, Milaen, Dusseldorf en Berlyn bezocht en was in de werkplaetsen der beroemdste kunstenaers hunne nog onbekende, en liefst de meest onbekende, meesterstukken gaen koopen. In elke van die steden hield hy in het eene of andere hotel, eene of meerdere kamers in huer, waerin hy de gekochte schilderyen by lagen tegen den wand stapelde. Zekeren dag besloot hy zyne reizen en zyne aenkoopen te staken, en zich eene wooning te bouwen. En inderdaed, hy kocht zich by Homburg, een uitgestrekten grond, nevens de groote baen van Franckfort, regts. Aen de plans, welke hy verschillende bouwmeesters vroeg, kon men ligt bemerken, dat hy veeleer verlangde zyneschilderyen eene woon te verschaffen dan zich zelven, want het gebouw kreeg eene soort van museum-bestemming. Eens de wooning voltrokken, beleefde hy een jaer van genot en vreugde, zich enkel bezig houdende met zyne tafereelen in te lysten en in hun voordeeligste licht op te hangen. Hy bezat er voor ruim een half millioen en het huis kostte hem wel

{==116==} {>>pagina-aanduiding<<}
de helft van die som. Men spreekt van gelukkige menschen; doch ik twyfel of wel een zoo gelukkig was als deze. Zyne schilderyzucht was dubbeld voldaen: hy bezat prachtige tafereelen en niemand buiten hem en de kunstenaers, die ze verveerdigden, kenden dezelve. Men zegt, dat het hem zelfs gelukt was eenige overschoone vrouwenportretten te koopen, waervan maer twee exemplaren op de wereld bestonden: het model en de schildering! - Gy kunt wel denken, dat hy geen enkelen nieuwsgierige, geen enkelen kunstminnaer in zyn huis toeliet. Hy barrikadeerde en grendelde zich in hetzelve, net als een joodsche goudsmid in de middeleeuwen.
Voor eenige weken nog duerde die staet van zaken. Trouwe dienstboden hielden goede wacht aen de poorten van dat groote huis, dat ik treurig nog over eenige dagen beschouwde, heel wit en rood van zyne nieuwe steenen, zoo als het zich verheft, te midden van zyn jeugdigen tuin, wat te laet geplant voor de jaren van hem, die het huis had doen bouwen, zal ik met Lafontaine zeggen. Er was nog geene lommer, ten zy die van de roozelaers, de dahlias, en de kleine ronde kruinen van eenige aen komende acacias. Maer wat gaf dit? De schilderyen waren goed geplaetst, en de kunstliefhebber bragt heel zynen tyd door in de bewondering van die meesterstukken. Wat gaven hem de luidruchtige vermaken der gezelschappen van badgasten! Hy had zyn eigen gezelschap, een uitgelezen kring, uit al de hoeken van Europa byeengebragt, en gekozen onder het schoonste, wat te vinden is. Hoe snel vloden de uren, als hy, in zynen grooten armstoel gezeten, en zyn kykglas in de hand, in zyne ruime zalen rolde, en by elke beweging van den zetel nieuwe schoonheden, nieuwe kunstrykdommen kon in oogenschouw nemen.
Hoe jammer dat het verheven en onvergelykelyk genot van onzen kunstminnaer zoo spoedig moest gestoord worden!
Gy moet weten, dat, sedert vier, vyf jaer, alle zomers hier te Homburg, voor zyne gezondheid, denk ik,

{==117==} {>>pagina-aanduiding<<}
een Spanjaerd aenkomt, half-kunstenaer, half-liefhebher en wat meer dan half-schachenaer in schilderyen en rariteiten. Die afstameling van den Cid had al spoedig van de manie des ouden Baranowskys hooren spreken en zich zelven gezworen, dat hy ten minste zyne nieuwsgierigheid zoude voldoen, het kabinet zoude zien. Daer hy begreep, dat elke pooging tot omkoopery hem by de dienstboden zoude mislukken, besloot hy het middel der verleiding te beproeven. - Hy ging met de meiden van den ouden heer vryen, zult gy zeggen?- Toch niet! Hy randde den grysaerd zelven aen. Van 't oogenblik, dat hy zyn besluit had genomen, begon hy de morgendverschyningen van den graef in het Casino te bespieden, om hardnekkig zyn oorlogsplan uit te voeren, hetwelk bestond in eene belegering in formâ, met opening van loopgraven, omsingelingslynen, voorzigtige verkenningen en bedekte aenvallen. Hy had berekend, dat het beleg twee saizoenen konde duren, en dat hy op 't einde van het tweede, of by den aenvang van het derde saizoen, zonder slag of stoot zich van de sterkte zoude meester maken, dat is in het heiligdom der kunst doordringen.
Hy begon zyne werkingen in 1852. Zoo had hy zorg des morgens in de leeszael het dagblad te bemagtigen, hetwelk Baranowsky het liefste las, om, by dezes aenkomst, het hem te kunnen afstaen. Hy beïeverde zich den hoed van den oude op te hangen, wanneer deze soms op de met dagbladen en tydschriften belemmerde tafel werd omgeworpen. Hy raepte den wandelstok op, die aen de hand des ouden ontsnapte en met groot gerucht op den vloer viel. Hy sloot het venster digt, langs waer de lucht kwam, die den graef hinderde. Buiten bewaekte hy de deur langs waer de grysaerd moest uitkomen, om het genoegen te hebben hem groetend uit den weg te gaen. Hy haelde vuer voor de sigaer; hy sloeg met eene soort van verrukking de maet van de muziekstukken, welke den ouderling schenen te bevallen. Kortom, hy maekte zich de grootste even als de kleinste dingen ten

{==118==} {>>pagina-aanduiding<<}
nutte, om maer den belegerde aengenaem te zyn. Maer, eilaes! 't was alles om niet; hy won niet het minste. Baranowsky bejegende hem voor en na met eene yskoude beleefdheid, die niet geschikt was, om den Spanjaerd aen te moedigen. Deze verloor echter geen geduld. Eens zag hy den graef eene wandeling naer den Taunusberg ondernemen. Schielyk maekte hy een grooten omweg, en bevond zich alleen met dezen by den inkoom van het pynboomenwoud. De oude beantwoordde ter nauwernood den groot, waermede zyn vervolger wilde aen den praet komen, trok een boek uit zyn zak, om alle gesprek te voorkomen en sloeg een smal laentje in, dat aen twee persoonen te gelyk geen doorgang liet. Een andermael vernam de Spanjaerd, dat de kluizenaer naer Franckfort zoude gaen. Hy huerde al de plaetsen van de diligencie, om zich alleen met hem in den bak te bevinden... te vergeefs. De zonderling viel in eenen hoek in slaep en werd niet weder wakker, dan toen het rytuig te Franckfort was aengekomen.
Dat duerde zoo tot in de maend Augusty lestleden. De vervolging en de vlugt waren zoo hardnekkig geworden, dat de bezoekers van de Kursaal eindigden met schier op niets anders meer acht te geven. - Ha! daer is de Hidalgo, die den oude beloert, zegde men. - Ha! daer is Baranowsky; waer mag zyne schaduw wezen?
Ziehier nu wat omtrent het midden van Augusty plaets greep. Het was het einde, een treurig einde, voorwaer! De graef had juist gedaen met, volgens zyne dagelyksche gewoonte, zyn dagblad te lezen en hy verliet het Casino, om ten zynent terug te keeren. Hy was nauwelyks dertig stappen van het gesticht, als eene onweêrswolk losbrak en iedereen op de vlugt joeg. Eensklaps verheft zich een regenscherm boven zyn hoofd en de oude ziet den Spanjaerd voor zich staen:
- Gedoog, heer graef, dat ik u naer huis brenge... Die schroomelyke vlaeg....
- Mynheer, ik heb uwe beleefdheid niet noodig en ik

{==119==} {>>pagina-aanduiding<<}
verzoek u en uw regenscherm my gerust te laten. Ik kan wel een rytuig nemen of op rayne stappen terugkeeren.
- Neen, heer graef, ik zal niet dulden... Gedoog...
- A sa! mynheer, wat moet gy van my hebben? - herneemt de grysaerd, ditmael zyn geduld verliezend en den regenscherm ontwykend, ondanks de poogingen van den andere, om dien boven zyn hoofd te houden. - Denkt gy dat ik uwe handelwyze sedert meer dan twee jaren niet bemerk? Ik ken u niet, wil u niet kennen, wil niemand kennen... Wat duivel! Het is zonderling, het is ongehoord, dat iemand niet naer zyn zin kan leven, zonder dat... zonder dat een... Want ten slotte... Loopt naer den duivel! gy en uw regenscherm.
De oude krygsman - 'k ben zeker dat hy een oud krygsman was - was letterlyk buiten zich zelven, zyne magere wangen gloeiden, zyn oog bliksemde en schier dreigend hield hy zyn rotting in de hoogte. Er viel werkelyk een schroomelyke regen, en hy ontving dien over geheel zyn lichaem. De andere hernam met eene onverstoorbare koelbloedigheid, onder zyn regenscherm, dien hy nog poogde over den vertoornden grysaerd uit te strekken:
- Heer graef, gy zult u nimmer van my ontslaen! Wat ik sedert meer dan twee jaren doe, zal ik nog twee jaren doen en des noods veel langer. Gy moogt u vergrammen, zoo veel gy wilt: het is my gelyk. Nimmer zal ik my door u beleedigd gelooven, door u, een zoo groot, zoo voorbeeldig liefhebber van schilderyen. Slechts een middel zoude u voor myne vervolgingen kunnen bevryden...
- En dit middel, riep de druipende oude?
- O gy raedt het genoeg; ik zie het aen de zorge, waermede gy my vermydt... Dit middel is... my uwe galery te laten bewonderen.
- Myne galery!... Myne galery laten zien!.... Nimmer! Nimmermeer!
- Sta dan toe, dat ik u naer huis brenge, heer

{==120==} {>>pagina-aanduiding<<}
graef, - hernam de schacheraer, nog zyn regenscherm aenbiedend.
De grysaerd was aen eene groote ontroernis ten prooi. Er greep iets ongewoons, een hevige stryd in zyn binnenste plaets. Zyn aengezigt gloeide, wyl zyn lichaem door de killigheid van dien kouden onweêrsregen bibberde. Hy scheen met moeite een heldhaftig besluit te nemen.
- Welnu, mynheer, sprak hy... dewyl er geen ander middel is... om my van u te ontslaen... Welnu ik... Welnu, kom... kom om... twee ure... en ik... ik...
- Ah! heer graef, hoezeer ben ik getroffen, hoe dankbaer voor zooveel goedheid... beleefdheid! Om twee ure, zegt gy? Ik zal stipt zyn. Om twee ure, dat is gezegd. Reken op my. En nu, gedoog, dat ik u te huis brenge... dat ik de eer hebbe...
- Neen, mynheer! laet my met vreden. Ik aenzie u als myn doodsvyand... Vaerwel!...
- Niet vaerwel, heer graef, tot straks!
En de grysaerd snelde door den regen naer zyne wooning. De Spanjaerd en zyn regenscherm traden terug het Casino binnen. Nooit was eenig Spanjaerd zoo fier, zoo gelukkig. De regen was voor hem meer weerd, dan al de zonneschynen van de wereld en 'tscheelde weinig, of hy omarmde den regenscherm, die hem zyne overwinning had doen behalen. Hy zoude dan die vermaerde en geheimzinnige galery zien, die de wanhoop was van alle badbezoekers en waterdrinkers te Homburg! Hy zoude kunnen zeggen, dat hy in die zoo nydig bewaekte wooning had kunnen doordringen. Ah! 't Zoude nimmer twee ure worden!
't Wierd noglans twee ure, en met den eersten klokslag stond de Spanjaerd aen de grillie van Baranowsky's tuin. Hy schelde.
- De heer graef Baranowsky! - vraegt hy vol vertrouwen aen de meid, die hem door de traliën komt bezien.

{==121==} {>>pagina-aanduiding<<}

Hy is niet te huis! antwoordt deze met de gewoonte van een eeuwig wachtwoord.
- Ja wel, mynheer is te huis. Hy heeft my om twee ure doen komen, en 't is twee ure. Doe open!
- Hoe! de heer graef heeft u doen komen? Hier? Onmogelyk!
- Ja, ja, zeer mogelyk!... Open!
Half overtuigd door den vasten toon, waerop die woorden werden uitgesproken, opende de meid degrillie. De Spanjaerd snelde naer de wooning.
Zachtjes, zachtjes, mynheer! sprak weêr de meid. Ik ga den heer graef verwittigen... want ik ben zeer verwonderd...
En zy opende eene deur, sprong binnen en sloot ze weêr digt voor den neus van den Spanjaerd. Een paer minuten later kwam ze weder:
- 'k Heb mynheer den graef overal gezocht, en hy is er niet.
- Dat hy niet overal is, laet zich begrypen! Maer dat hy ergens moet zyn, is zeker... Hy heeft my doen komen, is naer huis gekeerd... Ge moet hem vinden.
- Ja, hy is naer huis gekomen, doornat van den regen... op zynen ouderdom!
- Welnu, meisje, gy moet beter zoeken en hem zeggen, dat ik hier ben. Loop.
Zy gaet. Ditmael dringt de bezoeker in het vestibuel door. Maer weldra weêrgalmt de prachtige wooning van de luide kreten der verschrikte meid en ten prooi aen de grootste ontsteltenis daelt, of liever rolt zy den trap af, tot voor de voeten van den Spanjaerd.
- Ach God!... Groote God!... Myn arme meester!.. Wat is hem overkomen! Help! Help!.. Spoedig!... God! och God!
Door die uitroepen en den schrik van het meisje heen, begreep de Spanjaerd het volgende: Zy had werkelyk eerst haren meester te vergeefs gezocht... Doch ze had eene kleine zael vergeten, waer hy dikwyls ging

{==122==} {>>pagina-aanduiding<<}
rusten, en 't was daer, dat zy hem de tweede reis ging zoeken. De deur bood eenigen wederstand... Zy duwde.. en vond Baranowsky ineengezonken op den grond liggen. Eene geraektheid had hem getroffen...
Te midden van de ontzetting, welke die ramp in het huis veroorzaekte, en te midden van de verwarring der toegesnelde dienstboden, verloor de Spanjaerd zyn doel niet uit het oog.
- Loop een doctor halen... en het geregt! - riep de arme verschrikte meid.
- Langs waer komt men in de galery? - Vroeg de meêdoogenlooze nieuwsgierige aen den toegesnelden tuinman.
En daer men wel wat anders te doen had dan hem te antwoorden, verliet hy het drama, en liep hy zoekend al de deuren openen, die zich op zyn weg bevonden. Onderwyl kwam de geneesheer en poogde den armen graef te aderlaten. Het was te laet; ofschoon nog warm, was toch de grysaerd reeds dood. De justitie kwam ter plaetse, toen de Spanjaerd uit de galery trad, waervan hy al de vensters geopend en al de storen opgetrokken had, om te beter op zyn gemak en nauwkeurig de schatten der ryke verzameling te bezigtigen, welke tot dan toe een geheim was gebleven voor alle oogen, behalve voor die des graven... nu, eilaes! voor altoos gesloten!
Uit het onderzoek bleek, voor het geregt, dat de wetenschap geen andere oorzaek aen de schielyke ramp zag dan eenige hevige ontroering, door den ouden graef gevoeld. Ondervraegd, verklaerde de Spanjaerd, dat hy des middags den grysaerd had ontmoet, en dat deze hem eene samenkomst had gesteld om twee ure... Dat was al. Doch te Homburg twyfelde niemand aen de oorzaek van de ontroering, die Baranowsky de dood aendeed.
Men kent hem geene bloedverwanten, en 't schynt dat een testament, in zyne papieren gevonden, het huis en de schilderyen aen het steedje Homburg maekt, op voorwaerde, dat elke bezoeker van de galery een inkoom-
{==123==} {>>pagina-aanduiding<<}
regt zal betalen ten voordeele van de armen. Voortaen zal dus het publiek dagelyks die wooning kunnen bezoeken, waervan de eigenaer, in zyn leven de intrede had verdedigd... verdedigd totter dood.’

    
{==124==} {>>pagina-aanduiding<<}

Einde.



(1) Peerdengeslachtboek.

(2) Wy leggen verder in nota de beteekenis uit van dit woord.

(3) Peerdenryders, peerdenliefhebbers.

(1) Club der peerdenkenners.

(2) Sport wil eigentlyk zeggen spel, en meer bepaeldelyk jagt of visschery; van daer sportsman, dat is liefhebber van peerden, koersen, enz.

(3) Turf is niets anders dan grasplein; by overdragt het plein, waer de peerdenloopen plaets hebben, en verder de peerdenliefhebbery in 't algemeen.

(1) Verschillende soorten van jagthonden

(1) Inleggelden.

(2) Fondsen.

(1) Mode.


