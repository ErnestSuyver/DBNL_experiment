
    
        
            
                't Leven en Bedryf van Clement Marot
                                
            
            
                
                    Dit bestand biedt, behoudens een aantal hierna te noemen ingrepen, een diplomatische weergave van een herdruk van 't Leven en Bedryf van Clement Marot verschenen tussen 1768 en 1794. De datum van uitgave van de eerste druk is onbekend. De tekst in deze digitale editie is afkomstig uit de editie die P.P. Schmidt in zijn bibliografie Zeventiende-eeuwse kluchtboeken uit de Nederlanden (1986) vermeldt als nr. 46. Er is gebruik gemaakt van een door Stichting Vrijwilligersnetwerk Nederlandse Taal o.l.v. Nicoline van der Sijs en Hans Beelen aangeleverd bestand.
                
                
                    
                        
                        p. 4: mer → met: ‘met een frissche Roemer’.
                        p. 5: niet → (niet: ‘(niet lang voor zijn doodt)’.
                        p. 5: vooreemen → voorneemen: ‘met voorneemen om den Pastoor’.
                        p. 6: braak → draak: ‘met soo een hooge saak den draak te steken’.
                        p. 47: by → hy: ‘of hy begon wel hartig te lagchen’.
                        p. 64: Offsicie → Officie: ‘in het stuk van hun Officie’.
                        p. 65: bebbende → hebbende: ‘hebbende sig (...) gantsch onkundig gemaakt’.
                        p. 70: ontmemen → ontnemen: ‘om hem yets te ontnemen’.
                        p. 70-71: geweeest → geweest: ‘Gryp-steeg verhuyst geweest’.
                        p. 76: duistent → duisent: ‘van duisent andere’.
                        p. 85: det → dit: ‘Clement dit siende’.
                        p. 89: onder → ander: ‘aan een ander vcerkoopen’.
                        p. 104: berre → verre: ‘Sire, het zy verre van my’.
                        p. 105: boopschap → boodschap: ‘brengt aan zijn vrouw deze boodschap’.
                        p. 124: lasteringen → lasteringen): ‘(om uwe grouwelijke lasteringen)’.
                    
                
            
            
            
                _lev019leve02_01
                DBNL-TEI 1
                
                    2016 dbnl
                
            
            
                
            
            
                
                    
                    Universiteitsbibliotheek Amsterdam, signatuur: OK 06-1809, scans van google
                
                't Leven en Bedryf van Clement Marot. Erven Vanderputte, Amsterdam [tussen 1768 en 1794] (herdruk)
                
            
        
        
            
                Wijze van coderen: standaard
                
            
        
        
            
                Nederlands
            
        
        
            
                't Leven en Bedryf van Clement Marot
                
                
                
                
                
                
                    
                    
                    
                
            
            
            
                
                
            
            
            
            
        
        
            
                't Leven en Bedryf van Clement Marot
                
                
                
                
                
                
                    
                    
                    
                
            
            
            
                
                
            
            
            
            
        
        
            
                2016-03-31
                
                    RK
                
                colofon toegevoegd
            
        
    

Verantwoording 

Dit tekstbestand is gebaseerd op een bestand van de Digitale Bibliotheek voor de Nederlandse Letteren (https://www.dbnl.org)

Bron: 't Leven en Bedryf van Clement Marot. Erven Vanderputte, Amsterdam [tussen 1768 en 1794] (herdruk)
 
Zie: https://www.dbnl.org/tekst/_lev019leve02_01/colofon.php

In dit bestand zijn twee typen markeringen opgenomen: paginanummering en illustraties met onderschriften. Deze zijn te onderscheiden van de rest van de tekst door middel van accolades: {==13==} {>>pagina-aanduiding<<} {==Figuur. 1: Onderschrift van de afbeelding.==} {>>afbeelding<<} 

    
        
    




{==1==} {>>pagina-aanduiding<<}

't Leven en Bedryf van Clement Marot. Op nieuws vermeerdert en verbetert.
    
{== afbeelding 
        	
        CLEMENT MAROT.
    ==} {>>afbeelding<<}
    

t'AMSTERDAM, By d' Erven Vander PUTTE, Papier-en-Boekverkoopster, op 't Water, in de Loots-man.

{==2==} {>>pagina-aanduiding<<}




{==3==} {>>pagina-aanduiding<<}

Aan de Goed-Gunstige Lezers.


NAdien deze tyden met veel ongemakken vermengt, en met veel zwarigheden overladen zyn; invoegen dat daar door de alderblymoedigste mensch dikwils tot een knagende mymeringe wort verrukt, zo heeft het my goet gedogt iets vermakelyks om die euvel eenigzints te verdryven, voor den dag te brengen, te meer nu men bevindt dat de Jeugt meer tot het doorsnuffelen van iet klugtigs, dan dat tot iet deftigs genegen is; In dit voornemen is my dan eindelyk ter hand gekomen een Boekjen in Vaarsen, beschreven door den vermaarden Koninglyke Tyd-verdryver Clement Ma-

{==4==} {>>pagina-aanduiding<<}

rot: Begrypende in sig een goed deel Quink-slagen en soete vertellingen, in verscheiden tyden van hem, tot een zelfde einde, als wy het nu vertaalt uwe E. Goet-gunstigheidt hebben opgedragen, en voort-gebragt, (zonder dat wy voor hebben iemand te quetsen, of de jeukerige ooren der dartele Jongelingen te kittelen:) Verzoekende alleen dat het zelve zomtyds voor een versnapering en smakelyke Bruiloft-kost opgedischt en onze gedane arbeid in 't goede genomen mag worden, en myn gezontheid ter gelegener stonde, met een frissche Roemer te gedenken; en versekert u, dat wy dit doende, hier na met iet aardigs te voorschyn te brengen, zullen betonen dat wy zyn, Gunstige Lezers, &c.

    

{==5==} {>>pagina-aanduiding<<}

't Leven en Bedryf van Clement Marot.

Boertig verhaal van Clement Marot, en een Pastoor van Sint Honori, tot Parys.


CLement Marot, zijnde doorgaans in syn leven so vermakelijk, dat niet alleen den Koning, maar elk te weynig aan hem scheen te hebben; geeft zijn laatste snak (by na al Boertig) gegeven: want hy veynsde sig, (niet lang voor zijn doodt) dapper krank te zijn, gebruykende dagelijks verscheyde geneesmiddelen, met voorneemen om den Pastoor van zijn buurt (een man seer bitter tegens de Hugenoten, of die van de Gereformeerde Godts-dienst, so wel in woorden als in werken) een pots te speelen: Ontbiedende ten dien einde eenige van zijn Bloet-verwanten en goede bekende, voor zijn Bedt: gelatende sig niet alleen heel siek, maar ook soo, als of zijn gemoet bezwaart, en ten alder-hoogsten tot 't Roomsche Geloof genegen was: soo dat sy niet anders meenden of het was so als hy sig geliet; terstont het gerugte van zijn qua-

{==6==} {>>pagina-aanduiding<<}

lijk gesteltheyt, en voornemen van bekeringe, door de gantsche Stadt deden draven; Soo haast quam hem dit niet ter ooren, of hy begon hartig te laggen, en zijn Knegt geroepen hebbende, seyde; Gaat terstont by die Pastoor, en segt dat hy sonder vertoeven by my komt, om my met 't heylig Olysel (dewijl ik een groote reys meen aan te nemen) de leste dienst te doen, en te salven: de knegt dit hoorende, meende dat zijn Meester door siekte raaskalde? en half ydel-hoofdig was, om dat hy altijt met de Roomsche Ceremonien hadt gespot; in-voegen dat hy met toeven, dit bevel in de windt sloeg, en niet eer voort ging, voor dat Clement hem ander-maal sulks met harde woorden geboodt te volbrengen: het geen ook terstont wiert gedaan? want de knegt, voegende sig by den Pastoor, bootschapte aan den Geestelijken Heer al 't geene dat hem belast was. Fluks voer de Paap daar op dus uyt: u Meester (geloof ik seeker) drijft met my, en met de H. Dienst van de H. Kerk, den spot: maar hy sal nu haast ter Stede komen, daar hy van al zijn schalkheyd sal moeten rekenschap geven; want seker het is niet goet met soo een hooge saak den draak te steken, en derhalven vond ik het niet geraden by sulk een Ketter te gaan.

{==7==} {>>pagina-aanduiding<<}

Hier mede vertrok sig de Paap, half verstoort, in zyn Studoor, en den knegt ging op een draf weer na huys, vertellende aan zijn kranken Meester al 't geen dat hem weder-varen was. Clement zynde, na dat hy sig geliet, hier over heel ontstelt, seyde tegens zijn knegt spoet u terstondt wederom, en segt tegen den Priester, dat hy ter vlugt moet komen: want 't kan zijn dat ik de reys van daag nog aan-neme; en indien ik gevaar liep, de schult soude alleen op den Pastoor geleydt worden. Binnen weynig tijds was de knaap wederom by de Priester, die uyt dese leste boodtschap niet anders kon af-meten, of het was een opregten ernst: des hy sig, met al zijn gereedschap by den kranken voegde, vermaande deselve sig tot de heylige Biegte te buygen; gebruykende daar by sulke woorden, als hem dogte te dier tijde het oirbaarlijkste te zijn. Hier op gaf Clement tot antwoordt: dat hy zijn reyse misschien wel haast sou aannemen; gebiedende daar by aan zijn Dienaar, dat hy hem zijn oude Laarsen soude voor den dag halen. Den Pastoor dagt dit een seer vreemt gebodt te zijn, wijl hy in doods nood scheen te leggen, en dien volgende geen meer laarsen van nooden had. Dog soo haast was de knegt met de laar-

{==8==} {>>pagina-aanduiding<<}

sen niet voor het Krank-bed gekomen, of Clement seyde; Domine Pastoor, ik heb u en uwen Oly hier ontbooden, om mijn laarsen (dewijl ik een groote reys heb voorgenomen te doen) soo wel te smeeren, als het immers mogelijk sal zijn. Den Paap dit hoorende, was niet weynig vergramt, en liep al knorrende en morrende ten Huys uit, latende den Vos, die hy voor een puer-sieke Sot schol, op het nest, die niet na liet wel lustig om dit bedrijf in zijn vuyst te lagchen.



Vermakelyk verhaal van een Edelman aan 't hof van Parys, die sig liet voorstaan op syn manier alleen te leven.


BInnen Parijs was een out Edelman, die sig liet verluyden dat hy alleen leefde, en met niemandt yet te doen had, het geen ook door de gantsche Stadt wierde gelooft waaragtig te zijn; want niemant kon de voet onder zijn Tafel krijge, dewijl hy uyttermaten gierig, en voor niemant niet, dan voor hem selven yets over had. Dit gerugt quam op 't lest in 't oor van den klugtigen Clement Marot; des hy (wetende dat des vreks Vrou soo ge-aard was,) als de Spaansche Muyl-ezel, die, als men haar met een stroo onder de staart kittelt, agter uyt slaan, dit navolgende

{==9==} {>>pagina-aanduiding<<}

Deuntje op hem rijmde, ende in de Weerelt brogt.
Lieve goet bloet, slegte Jan, 
Heer verkeerde Edelman. 
Hebt gy alle ding alleen. 
En met niemandt yets gemeen; 
Hoe kan dat waaragtig zyn, 
Nu u Wyf, dat ritse Swyn, 
Als een Kat uyt krollen loopt, 
En u zoo veel Swagers koopt 
Als 'er dagen zyn in 't Jaar, 
Of wordt gy het niet gewaar, 
Dat sy na d' ouw gewoont, 
't Gierig hooft met horens kroont; 

	Dit deuntje was binnen weynig dagen onder de hovelingen soo gemeen, dat 'er schier niet anders wiert gesongen: in voegen dat den Edelman sig bevont meer gemeenschap met andere te hebben, dan hy sig selven hadt in gebeelt, hoewel hy het met een stilzwijgen liet deur gaan.


Klugtig Verhaal van een Jong Getroude, aan haar Lief.

EEn een-oogig Jongman, zynde aan een brave Tas gehuwt, bevont dat de zelve zo rein een Maagt, als hy 'er vermoed had te zyn, niet was, het geen hy haar op een avont, half boertende verweet. Dog sy op verscheide Schermslagen bedreven, en redelyk gauw ter taal, voer daar op dus tegens hem uyt;

{==10==} {>>pagina-aanduiding<<}

Lieve Man, waarom verwyt gy my het verlies van myne Maagdom, daar gy zelfs het eene Oog syt quyt geworden. Wel Liefste, seyde hy, die schade heb ik van myne Vyanden bekomen. So quaat, vervolgt zy is het met my nooit toe-gegaan, want myn Maagdom ben ik door hulp van een goedt Vrient quyt geworden, derhalven sal het verlies van uw' een oog aan my, in ons Huwelik, op een dag meer schade konnen veroorsaken, dan dat van myn Maagdom aan u in een gantsch Jaar; want de Maagdom groeyt weer aan, maar het gesigt nimmermeer.


Clement Marot zynde van zyn knegt bestolen, komt door een boertige brief, wederom aan zyn Gelt.

    CLement Marot, zijnde op reyse van een van zijn knegts so uyt-gestreken, dat hy zijn Geldt, Kleederen en Paart moest missen, wist niet hoe hy op den sprong wederom aan ander geldt soude raken. Na lang denken en herdenken, soo besloot hy een Brief aan den koning te schrijven, van desen inhout.
	Heer Koning, het is aan uwe Majesteit seer wel bewust dat geen ongeluk alleen komt, en of ik 'er daar aan voor desen eenigsins had getwyffelt, so moet

{==11==} {>>pagina-aanduiding<<}

ik het selve nu volkomen geloof geven: De waarom daar van is dede: ik had my onlangs versien met een geboore Gasconjer, om daar van na behooren, gedient te zyn, want hy stak boorde-vol goede en Hoofsche hoedanigheden, als: leigen, Hoerejagen, Dronken-drinken, dobbelen, Spelen en so voort. Dese heeft, eer ik hem volkomen kon, zyn tyd so wel waar genomen dat ik my selven derhalven van agteloosheit moet beschuldigen; want onlangs, met hem op de reisse zynde, so sag hy dat ik een buydel met gelt onder myn Oxelen had; des hy deselve, hebbende daar in also groot behagen, als ik selfs: des nagts zonder my in slaap te storen, daar van daan nam, en bergde daar hy 't best betrouwde. Des morgens stak hy hem selven in myn beste gewaadt, omslingerde hem met myn mantel, en settede hem op myn Paart, dat myns oordeels alrede met hem so wyt is weg geloopen dat ik buyten hoop ben van 't selve oyt weer te krygen. Des ogtens, na dat ik wel geslapen had, kreeg ik, in stede van een vrolyke morgen-groet, de bedroefde tydinge van dit myn ongeluk, waar door ik in sulk een mymering geraakte, dat den Apoteker met al het geen ik nog over had voor Slik potten,

{==12==} {>>pagina-aanduiding<<}

Siropen, en ander tuyg deur ging: invoegen, dat al myn rykdom in uwe Majesteyts mildadigheyt bestaat.
	Den Koning dit gelesen hebbende, merkten wel, op wat doelwit den schalkken Clement sogt te schieten, dies hy dus uyt-voer; Clement, ik ben bereyt, om aan u eenig gelt te leenen? maar wat voor verseekering van betalinge wilt gy aan my daar tegens doen? ik sal, seyde Clement, my by de geschrifte verbinden dat ik d'ontfangene Peningen, so haast als uwe Koninklijke glans en glory in Europa wederom vernieuwt, wederom sal moeten uyt-keeren, hier beneven sal ik selfs borg blijven. Terstont begon den koning, en al de Heeren die daar by waren, dapper te lagchen? en Clement wiert naar zijn begeeren, van de Majesteyt met een deel goude Pistoletten geholpen.


Aardige-Quink slag onder een deel vergramde Mevrouwen uitgestrooit.

MEn moet het Vrouwelyk geslagt en de Rosen niet al te hart handelen; want se zyn, so doende; haast verplet, ofse steken met de doornen. Dit bevonde dien Franschen Poëet, nadat hy het boek van de Rosen genaamt de Romans had geschreven: in dit werk deed' hy een arg wanende Sot so veel

{==13==} {>>pagina-aanduiding<<}

gekals tegen die de Vrouwen uitbraken, en veel quaat van 'er seggen dat hy daar door in de grootsten ongenade van de Koningin en al de Hof-jufferen wiert gestelt, in voege datse met elkander een vast besluyt maakten, van sig ter gelegeenen tyd aan hem te wreken; het geen ook haast scheen te gelukken: want de Koningin kreeg den misdadigen, door hulp van eenige Staat juffers, in haar geweld; varende eerst tegens hem (om dat hy het Vrouw-volk so geweldig swart in syn Boek had gemaakt) met woorden dapper uit: daar na geboodse aan 'er hof-juffer, datse hem met roeden op de naakte rug soude geesselen. Hy, siende dat 'et haar ernst was, begost zig met d'alder-beste woorden, die hy geleert had, te ontschuldigen, en genade te versoeken: dog al te vergeefs, het onweer des gramschap was door geen gesmeek te stillen? het rokje most uyt, de rug ontbloot, en hy aan een paal gebonden. Hoe barmhertig hy in dese gelegentheit keek, is niet wel te beschryven, dog d'ontstelde Juffers, hadden daar me gantsch geen erbaring? des hy, siende dat 't op de knip aan quam voor haar op syn bloote kneyen nederboog, versoekende, als het dog anders niet mogt zyn, een kleyne bede

{==14==} {>>pagina-aanduiding<<}

van haar, eer sy met de straf voortvoeren? het welk hy, dog met groote moeite, verkreeg, des hy dus met een bevende stem tegens haar uitvoer, Mejuffers wyl ik sie dat 'er geen genade voor my by u is te verwerven, so bidde en begeer ik dan dat de grootste Hoer van u allen my de eerste slag geeft. So haast waren dese woorden niet gesproken, d' eene keek op d' ander, en gingen, sonder hem yets te misdoen, met beschaamde kaken weg.


Wonderlyke handel tusschen een Jonge Edel Juffer, en een Minne-broeder.

OP een selfde tijt, als Mevrou Margareta van Oostenrijk, in den naam van haren Neef, den Roomschen Keyser tot Kamerik, om de vrede met den Aller-Christelijksten Koning (in wiens plaats haar ter stede was gekomen de Hartoginne Louisa van Savoeyen) te treffen, soo onthielt zig ook aldaar de Gravinne van Egmont met haar Dogtertjen, die terstondt, na dat alles klaar gemaakt was, haar verblijf op een van haar huysen nam, ontbiedende aan den Guardiaan van het Minne broeders Klooster, dat hy een deugtsame Pater (soo wel om te preken, als om te Biegten) by haar op 't Huys beliefde te senden: het geen hy na so haast

{==15==} {>>pagina-aanduiding<<}

volbragt, als begeert was. De gesondene Broeder dede zijn dingen wel dat de Gravin sig zijn preken ten vollen vernoegde. Onderwijl begonnen de Kars-dagen te naken, om aan 't Altaar te gaan, dies besloot sy eerst te Biegten, en dat in een besloote Cappelle, om dies te vryer haar hart voor de Vader uyt te storten; so haast hadt sy die niet verrigt, of sy sondt'er Dogter, om ook gesuyvert te worden, by den voornoemden Monnink. So haast had de jonge Juffer haar geheymen aan hem niet ontdekt, of den loosen gast voelde wel aan wat euvel sy siek was, leyde haar derhalven een klugtige boet-straf op, seggende; mijn kindt, indien gy van al uwe sonden begeert gesuyvert te zijn, so moet gy mijn Gordel drie dagen lang op uwen blooten buyk dragen; want deselve is magtig om 't voorleden weg te nemen en het toekomende quaat te verhinderen. Sy, dit hoorende, stont een wijltijts verbaast niet wetende watse hier in soude doen. Eyndelijk zeytse (dewijlse hem niet ongehoorsaam dorst zijn;) lieve Vader, wilt my deselve (wijl gy weet dat het tot mijnen beste is) behandigen, opdat ik daar so mee doe als gy geboden hebt. Terstont gaf de loose Monnink haar dit tot antwoort; lieve Dogter, u handen zijn tot sulk een hey-

{==16==} {>>pagina-aanduiding<<}

lig werk veel te onreyn; des moet ik het self doen, met die daar mee ik u de zegen gegeven heb, en zijt vry versekert dat sulks soo haast niet sal geschieden, of gy sult van alle uwe sonden ontbonden zijn; de Jonge Juffer begon hartelijk te weenen; des vervolgde de Monnik zijn begonne werk, seggende: wel Dogter, zijt gy kettersch geworden, dat gy u weygerig stelt ontrent de Ordinantien van de Moeder de heylige Kerk te gehoorsamen, dat hoop ik van uwent wegen nimmermeer: daar op sey Meje-juffer, og Vader! dat zy verre van my, gebruykt derhalven den Biegte soo 't de kerk gebiedt, ik wil de Absolutie garen ontfangen, en de boetwerken goet-willig doen, maar te gedoogen dat gy met uwe handen aan mijn bloot Lighaam sult raken, dat kan mijn eerbaarheyd in geenderleye wijse verstaan. Wel nu dan seyde de Pater, soo weyger ik ook aan u mijn Absolutie te geven. Mits rees de Juffer op, zijnde in haar gemoet heel bezwaart, vermits sy waande dapper gesondigt te hebben met den Pater niet te gehoorsamen. Soo haast quamse niet in de Kerk, of haar moeder quam van 't Altaar, des sy haar geliet als ofse daar mee na toe quam gaan: de Gravin dit siende, vraagde haar ofse bereydt was, en al ge-

{==17==} {>>pagina-aanduiding<<}

biegt had? Het antwoordt was: Neen. Wat hebt gy, vraagde de Moeder, dan so lang by de Pater gedaan? ik heb, seyde sy, wel gebiegt, maar wijl ik hem de penitentie, die hy op my leyde, weygerde, so wilde hy myn de Absolutie ook niet geven: De moeder ondersogt daar op de saak so wijsselijk, datse al den handel van den kitteligen Biegt-vader te weeten quam; des sy haar Dogter by een ander dede Biegten en Absolveren, so dat sy nog dien dag het Sacrament ontfing. Soo haast quam de Gravin niet uyt de Kerk in haar huys, of de Staat-juffers begonnen tegens haar over den Biegt-vader te klagen, dewijl hy den eenen dit, en den ander dat tot penitentie had op-gelegt. De Gravin, die den Monnik niet dan alles goets had toebetrout, kropte haar gramschap soodanig in, dat sy niet dan met een lag de verwondering van dese vreemdigheyt uyt boesemde? dog egter lietse niet na den Monnik voor haar te ontbieden, en hem soo lang met roeden te doen geesselen, tot dat hy de waarheyt van al het geen dat'er geschiedt was, beleedt, en haar om genade badt. Sy sondt hem op een wagen, wel vast met touwen gebonden, aan den Gardiaan: belastende de selve na desen een vromer man aan haar om Godts Woort te

{==18==} {>>pagina-aanduiding<<}

Prediken, te senden, als desen vleeschelijken Broeder was.


Aardig Antwoord van een Edelman aan een Juffer.

EEn Edelman wandelende, dikwils voor-by de deur van een Juffer van zijn kennis, die soo moedig was, datse hoe feestelijk hy haar ook grote, niet eens wilde neygen; des hy op een tijt dus tegen haar uytvoer; Me-Juffer 't is aan u persoon wel te sien, dat de schoonste Juffers ook de hoogmoedigste zijn. Terstont schelt zy hem hier over, met een spiste tonge voor een Geytenbaart; dog hy niet flinx zijnde, zeyde, met een bysonder aardigheyd: Me-Juffer, ik weet soo gewis dat ik geen Geyt ben, als ik gewis weet, dat ik, als ik aan u quam te Houwen, tot een Bok soude herschapen worden.

EEn jonge juffer wonende binnen Lions, had haar selven (schoonse met eeren Bruynetje mogte genaamt worden) van 't hooft tot de voeten in 't wit gekleet. In dese gestalte quam sy by een van haar gespeeltjens vraagende aan een van deselve, hoe haar dit spier witte kleet behaagde, terstont begon d' ander te lagchen, seggende, al mees-muy-

{==19==} {>>pagina-aanduiding<<}

lende, Juffer gy lykt, soo waar als ik leef, nu wel een swarte Vloo in een soete-melks-pot.


Een Geyl Wyf tegens haar Man.

Een Hoorndrager (pogende zyn vrient) die seer wantroostig was, om dat zijn Wijf hem van agteren met het Wapen van Bokxbergen kroonde, te troosten; seyde, gy zijt wel sot dat gy u hooft daar mee breekt, en u selven in-beeldt dat de Wijven hare Mans hoorens konnen op setten; was dat waar, men sou hun dikwils voor bulskoppen aansien: want hunne hoorens souden grooter dan Osse-hoorens zijn. De Vrou van desen goed-bloet, daar by zijnde, seyde, om hem tot een logenaar te maken: mijn Man spreekt de waarheyd want indien sulks waar was, sou 'er geen man in de werelt zijn die grooter hoorens dan mijn Man sou dragen.


Boertige Genees-middel tegens een quade Vrouw.

CLement Marot, siende dat de Coning genegen was om eenig tijtverdrijf van hem te hebben; wist nauwelijks wat hy voor soude brengen, om de Majesteyt te vermaken: Eyndelijk schoot het hem in 't sin dat hy garen wat klugtigs

{==20==} {>>pagina-aanduiding<<}

hoorde vertellen; des hy met een vrolijk gelaat dus uytvoer; Sire, het is een gemeyne plaag voor de mans, die de wijven, so haast als sy gehuwt zijn, haar best doen om de broek aan te krijgen, het geen haar dikwils gelukt, mits de mans daar in niet tijdts genoeg voorsien. Het is onlangs binnen uwe stadt Parijs gebeurt, dat een Timmerman, siende dat zijn wyf door over-geve boosheyt hem dagelijks na de kroon stak, soo dapper vergramde, dat hy zijn handen aan het stuk vleesch begon te leggen, en haar de huyt so lang met een maat-stok toude, tot datse, hebbende wel drie of vier gaten in de kop, siek te bedde gink. Hy spaarden geen kosten om haar wederom tot'er vorige gesontheyt te brengen? daaglijks quam'er een Doctor en Wont-heelder, daar by had hy een dienstmaagt gestelt, die niet anders dede dan op hare bevelen te passen: invoegen dat sy, siende dat 'er veel gelts wiert gespilt, by'er selven seyde; Ik wedde dat mijn man my naa dese tijdt wel ongeslagen sal laaten, en aan my den toom wat beter vieren dan hy tot nog toe heeft gedaan; dog sy vond 'er selfs daar na in 'er meeninge wel dapper bedrogen: want soo haast was sy niet weder op de beenen, of de man ontbood den Doktor, Wondt-heeler, en Apotheeker,

{==21==} {>>pagina-aanduiding<<}

seggende, na dat hy met haar hadt gereekent: Siet, daar is soo veel voor het voorgaande en daar is nog so veel, om, of ik u in het toekomende weder van doen had, te eerder geholpen te worden; want by aldien mijn wijf wederom den beest maakt, het sal gewis niet een hayr beter met haar af-loopen dan het nu gedaan heeft. Sy al dese woorden beluystert hebbende, hielt haar na die tijdt so wel te vreden als sy mogt en de deugdelijke Man behielt d' opper-heerschappy, die hem van alle regtswegen toequam. Des is het wel waer, gelijk het oude Spreekwoort segt, dat de Wijven ende Noote-boomen, nootsakelijk (sullense goet zijn) moeten geslagen worden.


Een Advocaat brengt syn quaat Wyf om den hals, sonder voor hem geregt (ten dien eynde) strafbaar te zijn.

MAarot, merkende dat de Majesteyt uyt de voorgaande klugt vermaak genoten had, voer in syn vertellinge voort seggende: Sire, een goet en geleert Advocaat, voor den Hove van Parys, had sulk een loose pry tot een Wyf, dat hy 't daar by niet langer wist te harden, des besloot hy sig daar van te ontslaan, dog sodanig, dat hy in

{==22==} {>>pagina-aanduiding<<}

zyn eer blyven, en van 't gerigte bevrydt zyn mogte. Om dit voornemen tot goet eynde te brengen, so liet hy syn Muyl-ezel drie dagen dorst lyden: op den vierden dag wilde syn quaat stuk-vleesch haar selven op 't landt met 'er Kurnuyts, haar wat vermaken, het welk hy seer garen toe-liet, settede haar op de Muyl, die van dorst by na raasde, soo haast quamse niet ontrent de Loire, of het Beest liep een sloops in de stroom die dapper diep is en seer snel loopt: terstont lag Me juffer uyt de Zadel in het water, daarse, wyl 'er niemant helpen kon, in een oogenblik verdronk, dog den Ezel wiert ter nauwer noot geholpen, en den Advocaat wederom ter hand gestelt, horende met weenende ogen ende een vrolik harte de vertellinge van zyn Vrouws ongelukkig eynde. Dese pots geviel den Koning, en al de Heeren en Edellieden so wel, dat sig niemant van lagchen kon onthouden.


Clement Marot doet des Konings Paarden lagchen.

OP een tijdt wierdt de Majesteyt van Vrankrijk belust om Clement Marot wat te quellen, gebiedende derhalven

{==23==} {>>pagina-aanduiding<<}

aan eenige van zijn Stal-knegts, datse alle de Paarden van Marot, zijnde vier in 't getal de staarten souden af-snijden; het welk (na by) soo haast gedaan, als gebooden was. Des anderen daags soude Clement met den Koning uytrijden; des hy in de stal gekomen zijnde, sag wat'er geschiet was, wel wetende waar van daan hem dit quam: des hy sig, hoe qualijk zijn gemoet gestelt was, even vrolijk aanstelde, en wel hertig begon te lagchen: denkende dat hy sulks, by gelegentheyt, aan den Koning wel soude vergelden; gelijk hy ook op de navolgende wijse deed: hy liet des Konings beste Paarden (door de Stal-knegts) nevens de zijne stallen; dog de zijne met het hooft, en des Konings met het gat na de kribbe, gevende terstont aan zijn knegt bevel, dat hy des Konings Paarden de lippen soo wat soude op-spitten, dat men de tanden kon sien. Dit was so haast niet gedaan, of hy voegde sig by zijn Majesteyt, seggende: Sire, zijt gy belust om een wonder te sien, dat gy noyt gesien hebt, soo volgt my. Den Koning vraagde wat dat was? het zijn, seyde Marot, Paarden, die op uwe stal staan en lagchen, dat men de tanden, als die van de grimmende Apen, siet blinken. Soo haast hadden de Grooten, die by den Ko-

{==24==} {>>pagina-aanduiding<<}

nink waren, die niet gehoort, of sy baden de Majesteyt dat hy soude heen gaan, en dese klugt besien, gelijk hy dan ook deed: maar in de stal gekomen zijnde, so sag hy dat zijn Paarden stonden en likten 't bloed van haar gespleten lippen, des hy verbaast stondt en keek; dog Marot sprak hem met een vrolijke mont, dus aan: siet Sire, heb ik de waarheyt niet gesegt, dat uw' Paarden staan en lagchen dat men haar tanden siet blinken? en dit geschiet niet dan uyt schimp, om mijn Paarden over haar staarteloosheydt te beschamen. De Majesteyt keerende zijn aangesigt na de Heeren, die het spel nevens hem aansagen, seyde, Jesuis baye. Ik ben betaalt, en begon eyndelijk hartig te lagchen, gebiedende de Paarden te verbinden, hoedende sig daar na van aan Marot eenige pots te speelen.


Wonderlyke Klugt van twee nieuwe Gehuwde.

CLement Marot, op een tijdt met de Majesteyt uytgereden zijnde, bevont dat hy des avonds niet al te lugtig van geest was; des hy tot vermaak van den Koning, dus uytvoer; Sire, een Jongman hebbende in zijn jeugt vry wat wilt

{==25==} {>>pagina-aanduiding<<}

geloopen, en met veel vrijsters en vrouwvolk verkeert, begaf sig, zijnde dit leven zadt, met een brave Tasch in 't huwelijk, ook wijl 'er nog van d' oude ranken in zijn kruyn staken, soo noodigde hy op den tweeden dag van zijn Bruyloft, al zijn oude vrijsters en wijven: dese, nieus-gierig zijnde om te sien hoe hy hem in dese staat droeg, en wat voor een hy gekregen had, lieten niet na om te komen, brengende elk iets tot vereringe in zijn Huisraat, voor welke deugt hy haar, na 't maal zeer beleefdelijk bedankte, gelijk hy ook dede voor al de vryigheid die hy by haar-lieden had genooten; voegde daar by, dat hy nu genootsaakt was dat geselchap wat minder dan voor dese te gebruyken, benevens meer andere redenen, die het scheyden veroorsaakt te uyten. Soo haast waren de Venus-diertjes niet vertrokken, of zijn Huysvrouw, zijnde over de geschenken verblijdt, voer met een vriendelijk wesen dus tegen hem uyt: Alderliefste, wat zijn het dog voor Juffers en vrijsters geweest, die ons met al desen huysraat hebben beschonken? Het zijn, seyde hy, al te samen goede Kornuytjes, en sulke diertjes, daar van ik Vryer zijnde, al te mets een vrientschap heb genoten. Wel vervolgde Vrouw, ik ben niet wel vernoegt dat

{==26==} {>>pagina-aanduiding<<}

gy my dit niet eerder hebt gesegt, hadje dat gedaan, ik sou al de mans en vryers, daar van ik wel eer vrientschap heb genooten, daar by genodigt hebben; en gelooft vryelijk dat ik wel eens soo veel van de mijne, dan gy van de uwe hebt genooten, soude gekregen hebben. De Man dit hoorende, sag haar met scheele ogen aan; dog dorst egter niet een woort spreken. Dese vertellinge behaagde den Konink soo wel, dat hy daarom wel hartig begon te lagchen.


Aardige handelinge van twee ongetroude.

MArot, merkende dat de Majesteyt met zijn klugten vermaakt was, begon na een kleyne verpoosinge een andere geschiedenis te verhalen, seggende: Sire, het is binnen weynig weken hier buyten op 't landt geschiedt, dat seker jongman, wandelende met zijn ondertroude lief, die hy voor reyne maagt aansag, en derhalven haar niet sogt te bedriegen, dus uytvoer: alderliefste, daar leydt yet op mijn hert, dat ik niet verborgen voor u kan houden; maar om, als wy getrout zijn, te vrediger te leven, genootsaakt ben ront uyt te openbaren. Ik heb, vreyer zijnde, nu by dese, en dan by geene Dogter een praatjen gehouden? eyndelijk is het ge-

{==27==} {>>pagina-aanduiding<<}

schiedt dat ik met een van allen soo wijt van de mensch-wordinge in reden ben gekomen, dat ik daar door een soon, die my moy opgebakert wiert t' huys gesonden, heb overgewonnen? dit kindt is nog in't leven, en wordt op mijne kosten groot gemaakt: soo bidde ik dan, dat gy dit niet qualijk gelieft te nemen. Terstont gaf sy tot antwoort: mijn wel-beminde, gy verheugt, dus doende, my ten alderhoogsten? want nu is 'er gelegentheyt om onse begonne vrientschap vaster te maken, want ik heb over drie jaren, by een goet gesel, een dogtertjen, dat nog leeft, overgewonnen; soo dat we dese twee, te weten, u soon en mijn dogter, ter gelegener tijd aan elkander kunnen huwen; en alsoo, buyten verwijt, en misnoegen, te samen leven konnen. So haast had Clement niet uyt, of de Konink seyde al lagchende: hoerery en dievery konnen, so het schijnt, niet verhoolen blijven.


Aardige Pots van een snol aan een Jongman, die eer hy huwde, zyn proef wilde doen.

MArot zynde van alle nieuwigheden vol, seyde: Sire, hoewel het tegenwoordig tyd begint te worden om zig tot de ruste te begeven, so moet ik egter

{==28==} {>>pagina-aanduiding<<}

nog een geschiedenis op 't aller kortste, met uw' verlof, verhale: Een koopmans Soon binne uwe Stad Parys, besloot om zig in het groote gilt, der malle mannen te begeven? dog hy vreesde dat hy, wanner hy maagt by de Bruydt quam, de werelt met malle kinderen sou belasten, des had hy voorgenomen om dit onheil te weren, syn proef by een Cortisaan te doen, vervoegde zig ten dien eynde by een Koppelaarster die van de beste van de Stad dagelyks seer veel te doen had, versoekende haar hulp in het geen hy voorgenomen had. Terstont tyt de snoode Feex met hem op de been maar de Snol die sy sogt was also het Preek-tyd was, in de Kerk gegaan, waarom, dat kan elk by sig selven ligt afmeeten. Datelyk voegt sig den Jongman ter selver stede, den Preek heer verhalende de saaken van Maria Magdelena: invoege dat hy 't leven der hoeren en hoeren-jagers niet weynig heekelde. So haast was het Sermoen niet uyt, of sy gink na huis: Ritzer haar na: dog hy dorst haar van sulke dingen, daar hy om quam, niet aanspreken: egter deed hy soo veel bewys, dat sy wel merkte waar 't hem deerde, des voer sy al lagchend dus uyt; lieve vrient, ik stoor my so seer niet aan het

{==29==} {>>pagina-aanduiding<<}

preken van een geleerde Monnink, wyl ik weet dat elk in syn ampt moet leven; hy is om de sonde te bestraffen, en ik om deselve te doen, kort, sy praat het so dat hy te huyskomende, met haar aan vangt om syn proef te doen, het geen hy so wel volbrogt, dat sy hem daar voor met een paar klap-oren beschonk: invoegen dat hy meer dan vyf-en-twintig Kroonen spilde, eer hy daar van verlost wiert. De Konink begon terstont hertig te lagchen en te seggen? Tel ouvre merite, te Salatie.


Wonderlyk bedyf van twee loose Minne-broeders.

CLement, van elk om zijn boertigheyt bemint, was op een tijt in 't geselschap van verscheyde Prelaten, en andere Geestelijke Heeren: en dewijl sy al te samen yets klugtigs van hem verhoopten, soo voer hy dus uyt; Eerwaardige Heeren, in een dorp van de proventie Perigon was een rijke Waardt, die zijn eenige dogter aan een jongman in zijn buurt hadt ten huwelijk gegeven, houdende derhalven soo heerlijk een Bruyloft, als 'er in thien jaren binnen die plaats niet was geschiet: Ter selver tijdt quamen 'er twee Minne-broeders ter Herberge, die, dewijl het niet gelegen quam om haar by de vrienden aan

{==30==} {>>pagina-aanduiding<<}

den disch te setten, in een bysondere kamer wierden gewesen, waar over sy haar niet weynig verstoorden? dog sonder het selve te laten blijken. Nauwelijks hadden dese twee gasten een uur in dit vertrek huys gehouden, of den oudtsten, zijnde de schalkste, seyde tegens zijn Maker! al gunt men ons geen plaats aan de tafel, so hoop ik dat wy egter onse deel aan de Bruyd sullen hebben, indien wy selfs maar wat voorsigtiger te werk gaan. Sy sagen de Bruyd gantsch vrolijk in het midden van de Gasten danssen, en bevonden de selve so goelijk datse niet dan te begeeriger wierden om haar voornemen te volbrengen! door loosheyd quamense soo wijd datse wisten waar des Bruyds slaap-kamer was, en datse uyt hun vertrek daar met een stap of twee in konden komen, het welk de kans te bijster verbeeterende. Omtrent de midder-nagt sagense dat de Bruyd van een deel Vrysters uyt den Dans gerukt, en na het Bed geleyd wierde: dog den Bruydegom, zijnde een goet dansser, was in dit bedrijf soo hevig, dat hy de Bruyd scheen te vergeten: des de outste Monnik, hebbende met haar deernis, zijn graauwe Kap uyt trok, en al soetjes by het Meysje, dat alrede in slaap was, onder-kroop, en terwijl zijn Makker de wagt hielde, de

{==31==} {>>pagina-aanduiding<<}

quaatste torn voor den Bruydegom uytstondt; dog hy dorst sig daar niet al te lang vertrouwen, maar gink by zijn mede-broeder, om te sien of 'er ook onraat in de wagt was. Dog vernemende dat den Bruydegom nog al even lustig was, so gink hy al weer de self de gank, en duerden so lange op het werk, tot dat de Toekijkker hem het teken gaf, dat het danssen uyt was. Terstont vertrok hy daar van daan in zijn Slaapkamer, en den Bruydegom voegde sig, sonder lang te wagten, by zijn liefste onder de Deeken; Dog hy begon so haast met haar niet handt gebaar te worden, of d' onnosele seyde: Wel, hebt gy dan voorgenomen om den heelen nagt op kol te reyen, en my dus te quellen? Den Bruydegom, zijnde eerst van het danssen gekomen, was van dese woorden niet weynig verwondert, vragende derhalven wat quelling hy haar hadt gedaan, dewijle hy so datelijk eerst van het danssen by haar quam. Ja danssen, seyde sy, het is nu wel de derdemaal dat gy, om te slapen, by my op het bedde zijt geweest. Den Bruydegom, door dese woorden nog meer verwondert zijnde dan te vooren, vergat alle dingen om hier af de waarheyt uyt te vinden. Dog soo haast had sy den handel op het breeste aan hem niet vertelt; of hy kreeg terstont agter-denken van de twee Min-

{==32==} {>>pagina-aanduiding<<}

ne-broeders: des hy op staande voet met een brandende kaars in hunne kamer (die naast de zijne was) gink, om te sien of sy sliepen of wakker lagen; dog hy vont 'er niet dan het ledige nest, soo dat hy luyts keels begon te roepen. Help, help, help, waar door al de vrienden op een sprong by hem quamen, en met verwonderen, al het geen dat'er geschiet was, verstonden; verdeelende zig aan vier deelen, en doorsogten met Fakkels en Lantaarnen, oud en jonk, eerst alle Huysen, daar na alle Hoven van het geheele Dorp, soo lang, tot datse de gekapte Vogels by elkander in een Wijngaart vonden. Het onthaal dat men hen deed, was seer erbarmlijk: want men sloeg 'er armen en beenen lam, en lieten 'er soo tot een spot van elk op de weg leggen; invoegen dat dit beter voor Discipulen van Bacchus en Venus, dan van Sante Franciscus moesten geoordeelt worden. De Prelaten dit hoorende, begonnen binnens monds te lagchen, wel wetende dat Marot dit maar by brogt, om haar te tanden daar mede te stoken.


Een geestige Boer tegens een deel Jonge Doctoren.

OP eenen tydt was Clement met den Konink qualyk buyten Parys gekomen, of sy werden van een deel Boe-

{==33==} {>>pagina-aanduiding<<}

ren, die Ezels na de Stad dreven, ontmoet; des den aardigen tydverdryver dus syne vertellinge tegens de Majesteit begon: Sire, een deel jonge Doctoren, wandelende met elkander van Lions na Guilioriere, bejegende een Boer, sittende op een Ezel, die zo haast niet voor hen stont, of sy begon dapper te ginniken, des de Geleerden, poogende met den Boer te spotten, dus uytvoeren: Wel kinkel! kunt gy u Ezel niet beter bedwingen, en hem so wys maken, dat hy ter ongelegener tyt soo luyt en leelyk niet schreeuwt, en de lieden een schrik aanjaagt? Myn Ezel, antwoorde de klugtigen Boer, is so geleert en verstandig, dat hy niet alleen als d' andere Ezelen (wanneer hy in de Wey komt) ginnikt, maar ook so dikwils begint te danssen en te quinkeleren, als hy een bende van syn Broeders op de weg vint, gelyk gy daar even met uwe eygen ooren hebt gehoort. Terstont gingen de Doctoren heel beschaamt voort, en den Boer reed met den wysen Ezel syns wegs. Den Konink begon om dese vertellinge syn lever so te schudden, dat het hem aan het hert gink: en geboodt aan Marot yet anders, om de weg te korten, te bort te brengen.



{==34==} {>>pagina-aanduiding<<}

Klugtige Pleyt om een Hont.

GEen toe val soo vreemt, of Clement Marot wist'er yets op te vertellen. Het gebuerde dan, dat 'er, terwijl hy met den Konink op de Jagt was, een van de beste Honden wert geschooten, daarom de Majesteyt seer moeyelijk wiert; dies hy, dit merkende, terstont dus uytvoer; Sire, een goet gesel, reysende over velt, met een Hellebaart in de handt, wiert van een grote en bijt-agtigen Hont so fel besprongen, dat hy sig qualijk wist te bergen? des hy genootsaakt was zijn lijf te verweeren, gevende het vergramt Beest met den Hellebaart sulk een duw in de huydt, dat hy het bijten na die tijdt gantsch vergat. Den eygenaar van den verslagen Reekel, wilde den Hond van den goeden gesel betaalt hebben, seggende: dat hy aan hem door zijn vlijtig waken en oppassen groote diensten had gedaan: dog wat de eygenaar voorwende, den reysiger wist hem niet een duyt te wil, seggende: dat hy hem niet uyt moetwil, maar door noot om't leven had gebragt, dewijl hy daar van so fel wiert besprongen, dat hy, of de Hont, hayr moest laten: en als 't een beyden moest zijn, so was het beter een beest dood, dan een mensch gewont. Kort, het quam so wijd, dat den goeden

{==35==} {>>pagina-aanduiding<<}

gesel van des Honts meester voor het Geregt wiert gedagvaart. So haast was hy daar niet gekomen, of den Rigter vraagde hem, hoe hy den Hont gedoot had? Hy verhaalde al de omstandigheden, en dat hy van het Beest niet kon ontslagen worden. Gy sout, zeyde den Regter, hem met den stok des Hellebaarts na huys gedreven, of anders gegroet hebben. Terstont geeft de knegt, dat ook een gaauwen baas was, tot antwoort: mijn Heer, indien den Hont my met zijn staart, en niet met den mond had willen bijten, ik had voorseker ook het agterste, en niet 't voorste van de Hellebaart tegens hem gebruykt. De Regter dese gaauwigheyd gehoort hebbende, oordeelde hem van alles vry, ongehouden een pennig voor de Hont uyt te keeren. Dese vertelling was den Koning soo aangenaam, dat Marot terstont wat anders te bord moest brengen.


Een dollen Snoes-haan, pogende twee vegters te scheyden, krygt selfs een houw in de Kop.

SIre, het is voor weinig weken binnen Lions geschiet, dat een Jongeling die over al meester speelde, en niet anders als een twede Rodament aan gink, zig met wandelen een weynig sogt te

{==36==} {>>pagina-aanduiding<<}

vermaken; dog het liep heel anders af dan hy hem wel had ingebeelt: want komen de op de wal, so vont hy twee Edelliede die elkander met Degens te keer gingen: voorts begaf hy sig, volgens syn dappere grootmoedigheit daar tussen, om het gevegt te slissen, en de twistige te bevreedigen? maar hy kreeg terstont sulk een hou op de kop, dat men hem voor doot na de Wont-heelder droeg. De meester het bloet wat afgewassen hebbende, komt terstont met syn Ent-yser voor den dag, om te voelen of de harssenen ook geraakt waren: des een klugtigen baas, zynde daar by geval om den baart wat te laten potsen, dat siende dus met een lagchende mont uitvoer, Meester, gy doet myns oordeels, verloren moeyte? want had de man harssenen in syn hooft, hy soude sig voor sulk een quade houw wel gewagt hebben: maar om dat hy syn harssenen quyt was, daarom heeft hy als een Sot, sig selfs, buiten noot, dit euvel op den hals gehaalt.


Een gaauwe antwoort van een Schoenmaker, gedaagt om van een Gevegt getuygenis der waarheyt te geven.

HEt is binnen Lions op een vastenavont geschiet, dat een deel jongelin-

{==37==} {>>pagina-aanduiding<<}

gen met Degens in het midden van de nagt, elkander soo te keer gingen, dat'er een deel na by voor doot wierden geoordeelt. Des anderen daags onboot de Opperschout een Schoenmaker, voor wiens deur het spel begonnen en geeyndigt was, op dat hy van de saak met Eede soude getuygen: Maar soo haast had men hem de vingeren niet doen opsteken, of hy seyde; Mijn Heeren, ik stak, doen het gevegt aangink, mijn hooft buyten het venster, om niet te hooren: ik liet mijn glas-raam wijt open staan om niet te sien, en ik gink, soo haast de degens opgesteken waren, na het bedt; al het welk in der waarheyt sig so heeft toegedragen: kan ik de Heeren, met dit te be-edigen, eenige dienst doen, ik ben willig en bereyt. De Schout seyde tegens de Geheym-schrijver: schrijft, hy heeft niet gesien, maar gink doen het gevegt gestilt was, gerust leggen slapen.


Een Frans Edelman, behout door een listige vont, syn leven.

OP een tijt reed Marot met den Konink voor by het hals gerigt van Parijs, dies hy, om de tijt te verdrijven, dus uytvoer, Sire, Antonio Marin Frans Edelman, had zig een tijdt lang in Africa onthouden, ende aldaar een neerlaag ge-

{==38==} {>>pagina-aanduiding<<}

daan; waar over hy binnen Constantinopolen gevangen, en ter dood veroordeelt wiert. Soo haast had hy d' ellendige bootschap van zyn sterven niet ontfangen of hy, zijnde een seer losen Vos, seyde: Ik heb hier in mijn gevankenis een vont bedogt, die den grooten Heer seer aangenaam soude zijn, so ik het leven mag behouden. Terstont wiert hem gevraagt, wat het was dat hy voor had? Den Keyser, seyde hy, heeft een Elefant, die wonder schoon en dapper verstandig is, dit Beest weet ik de menschelijke sprak te leeren. Dit was den grooten Heer so haast niet voorgestelt, of hy ontsloeg hem van zijn gevankenisse, op voorwaarde, dat hy 't geseyde volbrengen, of anders een veel strenger dood sterven soude. Den Edelman eyschte, dewijl het een groot Beest was, veel jaren tijds: dog op tien jaren wierdt het verdrag gemaakt, mits dat den Keyser al de noodtsaakelijkheden moeste bekostigen. Nu dat'er een maand of twee verstreken was, so quamen 'er eenige van zijn Vrienden by hem seggende: dat hy een sotte daad had aangevangen, en noyt tot het gewescht eynde soude komen. Terstont geeft hy hen tot antwoord: Mijn lieve Vrienden, zijt (dat bidde ik u) van niets bekommert, want ik heb alreede thien jaren levens gewon-

{==39==} {>>pagina-aanduiding<<}

nen, en in die tijt, dat verseker ik u, sal den Keyser, of ik, of den Elefant, gewis den geest geven. Het geen ook waaragtig wiert bevonden; want het jaar was nog niet uyt, of den Elefant sturf, en den Edelman behield het leven. Dit geviel den Konink soo wel, dat hy voort vertelde.


Van een Joodt, die ter doodt verwesen was, en syn Broeder voor uyt sondt om de Wyn te koelen.

SIre, een Iode, hebbende zig veel jaren met dievery beholpen, wiert eyndelijk, om zijn behoorlijk loon te ontfangen na de galge geleid, zijnde van twee andere Ioden vergeselschapt, die om hem te troosten, dus uyt-voeren: mijn lieve Broeder og! wat zijt gy tegenwoordig in een gelukkige stond; want eer een uur verlopen is, so sult gy van hier in Abrahams schoot vertrecken, en aldaar d' allergrootste heerlijkheyt beschouwen, uwe ooren sullen gestreelt worden door 't uitmuntenste gesang van veel duisent Choren der Engelen, uwe ziele sal in loutere wellust gekoestert worden. Kort, de grootste heerlijkheyd van dese werelt mag voor geen schaduwe van die, die gy daar besitten sult, geschat worden: daar wort u alrede een Koninklijke maaltijd bereyd. Onderwijl men doende was

{==40==} {>>pagina-aanduiding<<}

om hem dus te vertroosten, soo waren sy gekomen aan een smallen weg, boven op een passelyke hoogen Berg; invoegen dat men qualijk met zijn drien bezijden elkander voort kon komen. Den verweesen Iood dit merkende, en van dorst byna versmagt, en van ongedult schier rasende geworden zijnde, gaf zijn eenen Broeder sulk een stoot, dat hy, vallende van boven neder, den halsbrak; seggende, met als hy hem den duw gaf; Spoedt u haastig voor uyt, set de wijn wat te verkoelen, en segt dat ik u binnen een uurtjen volgen sal. So haast hadde Marot die niet ge-uyt, of den Konink begon benevens al zijn Adel, hertig te lagchen, en geboodt Clement dat hy nog een tijdt verdrijfje te bort soude brengen; gelijk hy dan ook vaardig dede, en hen vermaakte met


Een Klugtige antwoort van een misdadige aan syn Regter.

DOorlugtige Majesteyt, een klugtigen dief voor het Gerigt gestelt zijnde, betoonde hem soo stout en vryborstig, of hem niet en deerde, en in het midden van zijn makkers stondt; soo haast had hy het oog niet op den Rigter geslagen, of hy seyde: wel lieve man! nooyt heeft eenig Schilder het weesen van Pilatus soo wel

{==41==} {>>pagina-aanduiding<<}

getroffen, als gy hem tegenwoordig gelijkt. Nogtans, seyde de Regter, die op sulke voorvallen dapper geslepen was, behoef ik geen water om mijn handen te wassen: of ik ook schoon sulk een schelm, als gy zijt, ter doot veroordeel. Hier mede, was den Dief de mond gestopt, en Marot begon yet op te halen.


Van Alfonsus, Koning van Arragon, en een van syn Dienaren.

GRoot-magtige Majesteit, het is, seide Marot geschiet: dat Alfonsus Konink van Arragon en Napels, op een middag, eer hy aan den dis gink een kostelyken rink van syn vinger trok, om des te beter syn handen te wassen, leggende het Juweel regt voor de Knegt, die doen voor hem oppaste, en geliet sig als of hy daarom niet meer dagt, de Knegt siende dat de Majesteit hem de rink niet weder afvorderde, geloofde dat sy al vergeten was, des hyse voor hem selven eigende, en in syn sak stak. Het gebeurde ontrent een jaar na dese geschiedenis, dat den Konink, bereit om syn handen te wassen en ter dis te gaan, wederom van die selfde Knegt wiert gedient; des hy, merkende dat den ontrouwe gast wederom syn oude gank meende te gaan, zig wat

{==42==} {>>pagina-aanduiding<<}

nader by den Dief voegde, en hem dit in 't oor lusterde; Houd u met de eerste rink te vreden: want dese is voor een ander. Hoe sig deze Knaap hier van onzettende, dat is ligt af te nemen.


Aardige Klugt van een Schilder en twee Juffrouwen.

CLement Marot, zijnde met de Konink en het gantsche Hof, van de jagt tot Fontaine-blaau gekomen, wandelde door een Kamer, die met de Schilderyen van den Konst-rijken Rouse meest versien en opgeschikt was; hier door wiert Marot bewogen om dus uyt te varen: Siere, twee Iuffers komende, terwijl den Florentijnschen geest, agter een uyt-gespannen kleet de Wonderen van zijn Penseel in de Werelt brogt, op de gallerye, om het hantwerk van desen Meester te beschouwen; soo sagense onder andere een naakte Apollo, vry grooter dan het leven; hier stondense (sonder op Rouse verdagt te zijn) heel lang op te kijken; eyndelijk seyde de eene, dit beelt is niet wel geschapen, en onvolmaakt van gestalte. Terstont vraagde d' andere: waarom? maar vervolgde d' eerste, my dunkt dat al zijn Leeden veel te grof zijn, en dat zijn mannelijkheydt voor sulk een Man, veel te kleyn is. Rousse hadt dit so

{==43==} {>>pagina-aanduiding<<}

haast niet gehoort, of hy, stekende het hooft buyten het uytspansel, seyde: Me-juffer, stoot u daar niet aan, want doen de Mannen so gestelt waren, doen waren de Vrouwen naar advenant. Dit geluyt sloeg de Iuffers voor het hooft, dat sy met bloosende wangen, sonder omsien, of een woort te spreken, deur gingen.


Een kranke Juffer ende een Klugtige Doctoor.

FRanciscus, Konink van Vrankrijk, zijnde niet wel te pas, ontboot terstont zijn Artz die hem de pols voelde, ende bevont dat de Majesteyt sig alleen een weynig ontstelt hadde, oordeelde derhalven goed, dat men hem eenig vermaak soude aandoen; terstont quam'er Marot: die, dewijl 'er de Koningin en hare Staat-juffers tegenwoordig waren, die tot een tijtverdrijfje voortbragt. Een klugtige Doctor, zijnde by een jonge Iuffer ontboden, begeerde om te beter van haar quaal te oordeelen, haar de pols te voelen; maar sy zijnde heel beschaamt, trok den arm na haar, wanende dat sulks sonder pijn en schande niet kon toe gaan: des trokse de hembsmouw heel over de hand, en leyde de selve so boven op het dek. Opstaande voet neemt den Doktor de sliep van zijn Mantel, en

{==44==} {>>pagina-aanduiding<<}

overdekt daar mede, in stee van haar de pols te voelen, dien gantschen arm: seggende daar by met een lagchende mont: by een linne lakensche Pols, voegt niet beter dan een Wolle-lakense Doctor. Dit dede de Konink soo wel, dat hy daar over lagte dat het schaterde: des moest Clement, ten versoeke van de Koningin, voort varen en yets vertellen.


Van den Hartog van Ferrare en syn Tydt-verdryver.

SIre, seyde Marot, den Hartog van Ferrare, had doen ik in Italien was, een Tijd-verdrijver, genaamt Jonnelle: Het gebuerde op een tijd dat zijn Hoogheyd een vrage aan den Dis voorstelde, van wat slag van Volk, konst en neering men wel den grootsten hoop binnen Ferrare soude vinden. Soo haast had Jonnel de voorstellinge niet gehoort, of hy seyde: seker, dat is geen vragens waart, want de Medecijns overtreffen het getal van al de andere konstenaaren, soo wijt in menigte, dat het naauwelijks te gelooven is. Wel Sot, seyde de Hoogheyd, slaat gy dan de Advocaten, Koop-luyden en Ambagten over het hooft daar mede Ferrare by na gepropt is: wat dat slag van volk belangt daar gy van rept, die zyn so weynig dat 'er

{==45==} {>>pagina-aanduiding<<}

niet eens mag van geseyt worden; derhalven is u seggen valsch, en een al te plompen leugen: Voorts vervolgde Jonnel, en seyde; de rust en vrede daar in uwe Hoogheyt leeft, maakt hem onkundig in de gemeyne saken: derhalven soude ik wel durven wedden, dat ik niet geloogen, maar de waarheyd in desen heb gesproken. Kort, het quam soo wijdt dat den Hartog met Jonnel, een wedding van vyftig Ducaten aanging. Jonnel, op alle boeve-stukken af-geregt, stond des anderen daags (zijnde Sant Peter en Paule) vroeg op, bewindende zijn eenen kaak met een stuk van een Schaaps-vel, en een vuyl Voorlaken, voegende sig in dese gestalte voor de Domkerke, tegens dat het volk ter Misse gink: het gekarm, en deerlijk sien dat hy dede, was soodanig, dat elk met hem mee-lijden had: vragende al Jonnel, wat deert u dat gy dus ellendig daar uyt siet? Hier op gaf hy niet anders tot antwoort, dan, og een onlijdelijke tant-pijn: Voorts vont hy sig van geen ander volk dan van Medicijns, beset, want het was, daar toe weet ik u een goeden raat, doet dit, en doet dat: terstont schreef hy de naamen van de Raad-gevers, en het genees-middel op. Na dat hy hier een groot getal had by een gebragt, so voegd hy sig door het voor-

{==46==} {>>pagina-aanduiding<<}

naamste van de stadt, daar ginget als het voor de Domkerke had gedaan: Ende hy zijn rol oversiende, daar op meer als drie hondert namen telde. Eyndelijk komt hy regt op den middag ten hoof tot voor den Disch van zijne Hoogheyt, speelende daar den ellendige soo geestig, en volmaakt, dat 'er niet een hooveling was die geen deernis met hem hadt, en yder voor een Medecijn meester verstrekte: ja den Hartog, sonder op eenig bedrog te denken, volgt het spoor van al de rest, seggende; Mijn lieve Jonnel, het deert my dat gy dus geplaagt, en nog meer, dat gy dus kleynhertig zijt. Gaat heen, en neemt dat en dat, en doet soo en soo, ik versekert u, dat, gy binnen een uur tijds van dat euvel verlost sult zijn. Soo haast hadde zijn Hoogheyt niet uyt, of Jonnel, hebbende hen so dankbaar als zijn gesteltheydt toeliet, betoont; voegde sig terstont na zijn huys; stellende al de Medecijns, die hunne raadt aan hem hadden mede gedeelt, op een papier in 't net, en den Hartog boven aan. Drie dagen hier na voegde hy sig, volgens zijn oude gewoonte, wederom by zijn Hoogheyt, seggende; hoewel uwe Hoogheyt my voor Sot oordeelde, doen ik seyde dat 'er meer Doctoren dan andere Konstenaren, Kooplieden of Ambagts-lieden

{==47==} {>>pagina-aanduiding<<}

in Ferrare waren, so heb ik egter de wedding gewonnen: en gevende zijn Hoogheyd de rolle, seyde hy siet daar heb ikse al te samen opgeschreven, die my over drie dagen vrywillig hebben gedient. So haast had den Hertog zijn naam boven al d' andere niet gesien, of hy begon wel hartig te lagchen, en gebood, dat men aan Jonnel de vyftig ducaten soude tellen, het geen soo haast gedaan als geboden was; invoegen dat Jonnel daar mede heel verheugt naar huys gink, en in agt dagen geen Doktoren sagt.


Een Hoef-smit vergelykt hem selven by een Doctor in de Medecyne.

HEt gebuerde na eenige tyt, dat den Konink en syn Edel-lieden in t' samen-spraak raakten van de waardigheit der Doctore in de Medicyne, des Marot dit hoorende, daar op dit te bart bragt, seggende; Sire, in myn geboorte stad was een vermaart Doctor in de medicyne, dese sont syn muyl-Ezel, die niet al te wel te pas was, by een Hoef-smit: door syn kunst by alle Boeren en Wagenaars vermaart, om het Beest (indien het mogelyk was) te genesen: het geen de Smit door syn verstant en naarstigheyd, binnen weynig dagen volkomen volbragt,

{==48==} {>>pagina-aanduiding<<}

des komt myn Heer den Doctor, om den Smit voor syn kosten en moeite te betalen; dog de Smit wilde niet eenen pennink ontfangen, seggende: Wy zyn van eenderley konst, en sulke lieden betalen elkander, met geslote buersen: hebt gy heden my, morgen heb ik u van doen, als dan d' eene hant d' ander wast, soo zynse alle bey schoon! Door dese en meer andere redenen liet de Doctor sig geseggen, en bekende also dat de Hoef-smits meer onder hun horen getelt te worden; waar by men dan de agtbaarheyt der Doctoren ligtelyk kan afmeten. Hier over begon den Konink en al de Hovelingen dapper te lagchen: versoekende dat hy nog wat vermakelyks soude voortbrengen; en daar op begon hy te verhalen van


Een Doctor en een heel vet Edelman.

SIre, een Edelman van mijn kennis, versogt (dewijl hy so over vet was, dat hy qualijk over weg konde komen, of op een Paart klimmen) van een vermaart Doktor te weten, wat hem beste te doen stont, om voor soo een overdadig vet, een matelijk lijf te krijgen! Daar, seyde den Arts, is goede raat voor wanneer gy u maar en moeyte geen wat geldts onsiet.

{==49==} {>>pagina-aanduiding<<}

Neen, antwoorde den dikkaart, dat sal ik niet doen: wel, vervolgde den Doctor, neemt dan voor eerst een pontje in, te weten de Liefd' sonder genod, tot u voormiddaags ontbijd? twee pond zwaarmoedigheyd, vermengt met tranen, steenen en sugten, tot u middagmaal: een schotel vol Salaad van alderhande zware gedagten, gewassen in bitter fonteyn-water, tot u schof-tijdt: en twaalf peeren vol angst en sorg, gegroeyd in den Boogaart des herten, tot u avondmaal: komt u dan nog eenige qualijkheyd over, so maakt een overslag, en bedenkt al u leven wel ter deeg over. Bekommerd u daar na des nagts met uw Regts-pleginge, Schult-voorderingen, en het ongelijk dat u van d' een en d' ander wedervaren is; indien gy dit eenige maanden onderhout, gy sult, dat ver seeker ik u, wel haast mager worden. Dat weet ik selfs wel seyde de vette man, des heb ik daar toe u, raad nog hulp niet van nooden; latende den Doktor also ongeloond heen gaan.


Een Edelman verspeelt syn knoopen van syn Rok eer hy het weet.

MEn vind aan het Hof tot Parijs, altyt een deel gesnor van kale Edellieden en Gau-dieven, die gelegentheyd soe-

{==50==} {>>pagina-aanduiding<<}

ken om yets te veroveren. Het gebuerde dan, dat so een Hand-gaauwen Vogel, sig op een avond voegde ontrent een deel grote Heeren, die, sittende aan een ronde Tafel, met elkander in het by zijn van den Konink met de kaard speelden; onder andere was 'er den jongen Hartog van Mambasou, hebbende over zijn rood-Scharlaken kleed een rok van het selfde stof, met fijne goude knoopen beset: dese stonden den Dief so wel aan, dat hy zijn konst daar aan te werk stelde, drayende de selve so fijntjes af, dat het den Hartog, die door 't winnen heel verhit op 't speelen was, niet eens gewaar wierd. Eyndelijk kreeg Marot, staande by den Konink, de snof in de neus, des hy tegens de Majesteyd seyde: Four de compagnon. Den dief dit verstaande, liet de rok los, ende vertrok stil-zwijgende onder het Volk, en voort van het Hof. So haast was het niet ge-eyndigt, of den Hartog wilde zijn af-scheyd van den Konink nemen, maar de Majesteyd begon, mits als hy by quam te mees-muylen, seggende, Monsr. le Ducq waar zijn de knoopen van uwe Rok? ik geloove niet dat gy die, in plaats van geld, by geset en verspeelt hebt? Den Hartog siende hoe't'er geschapen was, stond en keek als een Aap in de Krieke-boom, vragende man ende

{==51==} {>>pagina-aanduiding<<}

maagd na den Dief, dog niemand dan Clement had hem gesien; so dat den Hartog voor zijn schade, niet anders dan spot, so wel van den Conink, als van al d' andere Heeren, ontfing; geleerd zijnde op een ander tijd zijn yver wat te magtigen.


Een Paarde-dief raakt door syn eenvoudig antwoort van het dwers-hout vry.

OP de voorgaande geschiedenis brogt Clement dit tot een vermakelijk tijdverdrijf te bort, seggende: Sire, het is onlangs geschied, dat 'er een Paarde-dief gevangen, en voor 't Regt om verhoord te worden gesteld wierd: de Schout, zijnde een straf man van aansien, gink hem, om de waarheyd (sonder pijnigen) uyt zijn mond te krijgen, hard aan, seggende: siet toe, siet toe; brengt u selven in geen meerder lijden; want wy hebben so veel blijks, dat wy wel weten dat de beschulding tegens u, waaragtig is. Den verdobbelden hals siende dat hy in de klem was, begon heel deerlijk te sien, en te seggen; Genadige Heeren, het is gebuerd dat ik wandelende door een Dorp, een toom van een Boer stal, daar aan een Paard gebonden was, en dit sal misschien het Paard zijn, dat gy meend dat ik gestolen heb. Den Schout en Schepenen, konden hun van lagchen

{==52==} {>>pagina-aanduiding<<}

qualijk onthouden, doen sy dese eenvoudige antwoord hoorden, scholden hem derhalven met een geesseling, mits dat hy sig beloofde te beteren, quijt. En Marot vertelde voort.


Van een Dief, die door een wonderlyke listigheid met een Fluweele Tabbart deur ging.

MYn Heeren, seyde Clement, een Dief van wonderlijk verstand, en braaf in den dosch, sag, terwijl hy by daag om een betje gink, de deur van een Notaris Huis wijd open staan, des hy onbeschroomt daar binnen treed, om te sien of hy eenig voordeel doen kon: So haast quam hy niet in de zijde-kamer, of sag een Vrouwen Tabberd, die meer dan honderd kroonen waardig was, op een Tafel leggen; hy slaat de buyd in malkanderen, en neemdse onder zijn mantel als of het zijn eygen goed was, en in dese gestalte voegd hy sig wederom na de voor-deur, welkers drumpels hy so haast niet betrad, of mijn Heer de Notaris, zijnde gands in fulp gekleed quam in de stoep hem tegen, en begon (siende dat hy yeds onder zijn mantel had) te vragen, wat hy sogt en wat hy droeg. De dief, die stout en loos was, geeft, sonder zijn verf te veranderen tot antwoord:

{==53==} {>>pagina-aanduiding<<}

de Iuffer had my hier ontboden om dat ik haer Tabbaart haalen sou, want sy wil de opslagen wijder, en het boven lijf wat enger gemaakt hebben, dewijl het haar om de borsten niet al te wel sloot. Ook heeft sy my belast dat ik het terstond af maaken moet. De Notaris meenende niet anders of het was de kleermaker, seyde: Wel Meester; haast u dan wat om mijn Vrouw te gerieven; daar mee gink den Dief deur, en hy in zijn Schrijf-kamer. Binnen een half uur komt Mejuffer om 'er Tabberd te vouwen en weg te sluyten, dog sy vond niet anders dan de ledige plaats, des sy eerst de Meyd, en daar na ook haar Man na haar schat, met een Weemoedige stem, begon te vragen; Wel Vrou, seyde hy al lagchende; zijt gy soo vergeet-agtig, dat gy niet en weet wat gy doet? gy hebt den Tabberd selfs aan den snyder, om te verstellen gegeven, en nu komt gy 'er na soeken, als of hy verloren was. Wel antwoorde de Vrou; is het hier van 't Sod; Ik heb Snyer, nog Snyers gelyk gesien, veel minder heb ik aan hem mijn Tabberd te verstellen gegeven; en daar mee begon sy op de Man, en de Man op haar te kijven maar sonder voordeel; Want den Dief behield evenwel de buyt, en sy moesten eyndelijk met elkander de peys maken, het geen

{==54==} {>>pagina-aanduiding<<}

de Notaris ligtelijk wel een nieuwe Tabberd heeft gekost; want een ontstelde vrou later niet, dan ter kosten van de Man versoenen.


Wonderlyke straf aan den vermaarden Clement Marot.

SO haast had de Majesteyd van Vrankrijk de Gereformeerde Godsdienst niet verlaten, en die van de Roomsgesinde aangenomen, of de Papen en Monnikken begonnen haar ooren dapper op te steken, het geen sommige lieden te bijster speet, en verscheyde schemp-schriften veroorsaakte; daar onder de geestige Rijmen van den vermakelijke Marot wel de vinnigste waren, dewijl hy een aarts vyand van kappen en geschoren kruynen was! invoegen, dat den Konink, zijnde zyn bysondere gunstgenoot, sig ten geval der Geestelijke, om niet van kettery beschuldigt te worden, hem zijn vyand moest veinsen te zijn; gedoogende dat Clement niet alleen gebannen, maar ook dat zyn Beeld binnen Parys in het openbaar wierde verbrand: ontrend de tyd van dit bedryf leed den geslepen gast, op de Switserse gebergte, meerder koude dan hy gewent was uyt te staan; des hy het navolgende aan de Majesteit schreef: je n' avois jamais plus tes-

{==55==} {>>pagina-aanduiding<<}

roit que quam je estoit brusse de niete manana Parys. Dit is: ik heb noyt meerder koude geleden dan doen ik lest binnen Parijs wiert verbrand, welk boertig schimp den Coninck soo wel behaagde, dat hy den gevlugtende wederom inriep, en met zyn oude vrijheyd beschonk.


Geestig antwoort aan sommige Geestelyke Heeren, door Clement Marot.

SOmmige Dom-heeren hadden den vermakelijken Marot te gast gebeden, om den tijd met korts-wijlen des te beter door te brengen; eyndelijk, wandelende door hunne versaam-plaats, quamen sy in een Vers, dat versien was met wel gemaakte en vergulde letteren, hebbende in het uytspreken dit geluyd. Sit nomen Domini Benedictum, daar op een van hen allen met den vinger wees, en met een aan Marot vragende of dat niet een schoonen spreuk was. Terstond gaf hy, met een stemmig weesen, tot antwoord; de spreuk is wel goed: dog egter heb ik 'er wel de verboden en valsche Goud-guldens sien staan. Hoe geestig dese antwoord is, so gevielse den Dom-heeren niet al te wel, de wijl sy daar mede te dapper op 'er zeer waren geraakt.



{==56==} {>>pagina-aanduiding<<}

Wonderlyke verslagentheyd, en aardige verontschuldinge van Marot te Roemen.

HEt is geschied dat de Majesteyd van Vrankrijk een van zijn voornaamste Heeren, in Ambassade, om yets gewigtigs met den Paus te handelen, na Romen sond, hebbende onder zijn Edel-lieden en gevolg, ook den geestigen Clement Marot: die hem over al; waar hy ook gink, vergeselschapte. Des hy siende dat den Gesant, tot bewijs van des Konings gehoorsaamheyd, sig op zijn eene knie neder boog, en de Paus de voeten kuste; met een helder stem dese woorden uyt riep; O Wee! ay my! och? och wat raad? loopende also met een groote verbaastheyd tot buyten het Salet. So haast had men hem niet na de waarom van dit bedrijf gevraagd of hy gaf tot antwoord; Och! de Gesand van Mijn Heer den Konink heeft de voeten van den Paus met een groote eerbiedinge gekust, des sal ik zijn agter kasteel voorseeker een goede morgen soen moeten geven, het geen een werk is dat ik ongewoon ben, en niet garen doe. De Edel-lieden, merkende wat hy hier mede betekende, begonnen terstond te lagchen, en geboden hem, om des Majesteyts saak niet te ver-

{==57==} {>>pagina-aanduiding<<}

brodden, sulks te zwijgen, en sig gerust te houden, dewijl het geen daar hy voor vreesde, by de Heylige Vader geen gewoonte was.


Zyn Majesteyt tusschen twee Ezels.

CLement Marot, siende de Majesteyd van Vrankrijk op de Hofplaats, tusschen den Hartog van Guyse en Duc de Nevres wandelen, voegde sig in zijn hembt in een van de bovenste Kamer-vensters. De Konink had dit soo haast niet gemerkt, of hy seyde tegens de Princen; Sie daar den Sot, hy heeft gewis weer yets voor om op onse rekening te stellen: en daar mede voegt de Majesteyd sig met zijn gevolg na de Gallerye, kloppende Clement op den schouder, die sig, na lang aanstoten, gelied of hy uyt een seer diepe slaap ontwaakte; daar op den Konink vraagde, Clement, hoe dus? Terstond gaf de potsemaker tot antwoord: Alder-doorlugtigste, ik was daar aan het slapen, en het dromen geraakt. Daar op Duc de Guise seyde, wel Marot, wat droomde gy dog wonderlijk? datelijk voer hy daar op dus uyt; niet anders, dan dat ik de Majesteyd tusschen twee groote, Ezels op de Hof-plaats, sag wandelen. Den Konink begon te lagchen, dog de Princen

{==58==} {>>pagina-aanduiding<<}

toonden sig maar passelijk wel te vreden, dog Clement, zijnde van geen kleyn gerugt vervaart, hielt sig daar na even blygeestig, en verdreef al de gramschap met zijn over aardig boerten.


Den bedrogen Deur-waarder.

NIet verre van de stad Parijs woonde een Boer, die rijk, boertig, en wonder geld-lievende was: dese had meer dan drie jaren met een Borger gepleyt; dog eyndelijk wiert daar gewesen dat hy het ge-eyschte met al de onkosten en die daar op waren gevallen binnen een maant aan den Borger soude betalen: dog, de Boer gaf geen gelt over, of het moest hem met het uytterste regt uyt de hant gewrongen worden des den Borger genootsaakt was om Copye van het gewijsde te ligten, en aan den Deur-waarder te geven om den Boer te sommeren, en daar na te excuteeren: het geen hy dan ook datelijk deede: raakende juyst by een Deur-waarder, die van desen Boer dapper gehaat was. Soo haast en was de maant niet verstreken, of den Deurwaarder, volgens zijn meesters last, gink om de Sommatie te doen, seggende so haast hy by den Boer quam, dat hy binnen vier en twintig uuren, het gewijsde soude voldoen, op pene van ge-exe-

{==59==} {>>pagina-aanduiding<<}

cuteert te worden; hier over hielt den Boer sig bijster vreemt, seggende: binnen vier-en-twintig uren? laat het 24 dagen zijn. Neen, seyde den Deur-waarder, so haast zullen de 24 uuren niet om zijn, of ik zal weder komen, ende Executie (by aldien gy niet betaalt hebt) sonder eenige uitstel doe. Ik denk, antwoorde den Boer, dat gy dat wel sult laten; 't is geen gebruyk dat men de lieden soo kort overvalt: 't Moet te Parijs eerst jaar-markt geweest zijn, eer ik u kan betalen, ende daar is nog wel drie weken tijdt toe, des sal het best zijn dat gy heen gaat en dit aan u Meester boodtschapt. Gy zijt, vervolgende den Deur-waarder, een van de rijkste Boeren hier omtrent, gy hebt gelts genoeg by u leggen om terstont te betalen by aldien gy van geen quade en gierige geld-duyvel waart beseten; daarom sal ik so lang niet wagten. Hier soekt gy uytstel, en hout u seer armlijk; maar siet gy kans om yemant met Land of Koeyen, af te kopen en te bedriegen, dan sal het u aan geen Schieven ontbreeken; of meent gy dat men u niet en kent; Het is nog geen vier-en-twintig dagen geleden, dat gy uw Buurman, die dapper dronken gemaakt was, zijn Ezel, Paarden en andere Vee, voor contant afkoft, en hem voor meer dan vyftig guldens by de neus

{==60==} {>>pagina-aanduiding<<}

had. Daar is u, antwoorde de Boer, in 't alderminste niet aan gelegen wat ik doe of laat? al had ik ook nog soo veel gelds leeg leggen, soo wil ik u egter, spijt u hart, niet eerder dan over drie weeken betalen, en indien gy eerder komt, so zijt vry versekerd dat gy vuyst-look sult eten; want ik laat my van sulk een babok, als gy zijt, niet ringel-ooren. Kort, de woorden wiesschen tusschen hen beiden so hoog, dat de Boer eyndelijk begon op zijn tanden te bijten, grijpende voort een Hout, daar mede hy den Deur-waarder so af-touwde, dat hy met een gat in de kop, een paar blauwe ogen, en een dikke neus uyt-liep, seggende, gy Reekel, dat sal u so waaragtig als ik leef een duur slaan zijn. Den Boer, zijnde wat bedaart, begon het heel zwaar te wegen, seggende by hem self; wat duyvel heb ik gedaan? hy sal my voorseker beklagen, en een goet stuk gelds uyt het gat kloppen: dog het is nu geschied, en het moet geschiet blijve, dan was het nog te doen, ik soude mijn handen wel t' huys houden; Maar, verhaalden hy dan wederom, wie zou ook al de spijtige woorden van dat besukte hond-aas konnen verdragen? Ik niet, al soudet halsen kosten. Ia Man seyde het Wijf, gy zijt al veel te korthoofdig: had gy u gramschap wat inge-

{==61==} {>>pagina-aanduiding<<}

bonden, het waar beter geweest, het Hof sal dit geweldig qualyk nemen, en uyt ons welvaaren stoten; des soude het mijns oordeels best zijn, dat wy den Deur-waarder te vreden stelden, en maakten dat hy zweeg. Dat dunkt my (seyde de Boer) ook, men moet, nu het gedaan is, den besten raat soeken om van dien duyvel verlost te worden: reyst gy morgen na de Stad, want ik durf 'er niet komen; ook soude ik met hem niet konnen accorderen, en gy moogt 't op een klagen en bidden setten, en besien of gy de koop met hem eens kond worden: neemt vijf of ses pont groot by u; hy sal, als hy geld siet, hem, hoop ik, laten vernoegen. Dese daad wiert des anderen daags in 't werk gestelt: de Vrouw vraagde soo lank tot datse den Deur-waarder, wel met doeken om het hooft bewonden, in zijn kamer vond sittten: terstond begon sy het op huylen en klagen te setten, en presenteerde hem de ses ponden groot dat hy zwijgen, en over hare Man aan het Hof niet klagen soude; maar hy wilde nergens na hooren, seggende: ik sal hem dit slaan wel so dier doen betalen, dat 'et hem al zijn leven heugen sal. De Vrouw bad egter, met 't geld in 'er handen, soo arm en erbarmelijk als sy mogt; dog het was al verlooren moeyte, des ginkse heel bedroeft 

{==62==} {>>pagina-aanduiding<<}

wederom na Huys, vertellende aan haar Man hoese gevaren was. Den Boer was hier over dapper zwaarhoofdig, en sond des anderendaags de Vrouw met agt ponden groot wederom by hem, dog het was al windt. Eyndelijk quam het soo wijt, dat den Deurwaarder voor hondert Daalders beloofde te zwijgen. Dit dogt den Boer al te veel gelds te zijn; des hy self stillekens binnen Parijs, ter gelukkiger tijd by Clement Marot (zijnde hem een heel goed Vriend) quam, daar aan hy al den handel vertelde, en met een raadt en hulp, om best af te komen, versogt. So dra hadde Marot het verstant niet weg, of hy seyde; Kan ik hem na myn wil komen te spreken, soo sal ik 'er u goet koop af helpen. Terstond voegde hy zig by twee van zijn bekende, gink daar mede regel regd na het huys van den Deur-waarder; maar qualijk waren sy een straat-weegs of twee voort gegaan, of den Deur-waarder, zijnde nog dapper met doeken bewonden, quam haar, of het wesen wou, te gemoet: des Marot, met een stemmige trony dus tegens hem uyt-voer: Wel Heer Deur-waarder, gy hebt lustig te gast geweest daar gy dat gekreegen hebt; wat zijt gy voor een Bloet-beuling, dat gy u van een Boer laat slaan? Zeeper, dat is al te groot 

{==63==} {>>pagina-aanduiding<<}

een schande voor sulk een man als gy zijt. Den Deur-waarder, zynde seer hoogmoedig gaf tot antwoort; dat hy dat van geen Boer gekregen had: en dat sulk volk hun handen wel van hem souden houden, eensdeels van wegen zijn Officie, en anderdeels om dat hy ook een haan was, die spooren had, als het op een vegten gink. Wel, vraagde Marot, hoe komt gy 'er dan dus uyt te sien! Dat heb ik, vervolgde den Deur-waarder, voor een dag of vier klimmende over een hek, dat, alsoo het mooytjes regende, en vry glat was gevallen. Ik dogt zeker, seyde Clement, dat gy van een Boer waart geslagen; dog ik ben blyde dat 'et so niet is; want gy sout by de schade, van de boeven niet dan schimp toe hebben. So haast hadde hy dit niet ge-uit, of hy nam zijn afscheyt, en ging met zijn geselschap eens loops na den Boer, vertellende aan de selve hoe sy gevaren waren, en verklaarden voor een Notaris, dat den Deur-waarder had gesegt, dat hy niet van een Boer geslagen, maar soo ellendig gevallen was. Soo haast had den Boer dat niet in handen, of gink vry-borstig na des Deur-waarders wooning, seggende, doen hy by hem quam; Heer Deur-waarder, ik heb mijn partye, u meester voldaan, (dit was hem van Marot geraden); des wil 

{==64==} {>>pagina-aanduiding<<}

ik wil weten? hoe veel gy moet hebben voor de sommatie die gy gedaan hebt, soo mag ik u ook van mijn hals quijt maken. Neen vrient, antwoorde den Deurwaarder, wy sullen elkander so niet quijt schelden; gy moet nog eerst proeven wat voor een bittere nasmaak het heeft. Deurwaarders, in het stuk van hun Officie, te slaan: Hoe seyde den Boer, wat praat is dit, heb ik u geslagen; dat sulje niet konnen waar maaken. Ia, vervolgde den Deurwaarder, souje dat nog durven ontkennen, soo sal mijn verhaal egter by de Heeren van den Raad gelooft worden; ik pas, seyde den Boer, op uw' klagten nog verhaal niet een sier, dewijl 'er certificatie van is, dat gy uwe wonden hebt gevallen, en datse u niet geslagen zijn: voorts haalde hy de copy daar van voor den dag, seggende; wilt gy nu een pont groot tot een vereering hebben, dat kanje krijgen, anders doet u best, ik weet u niet een pennink meer te wil. Den Deur-waarder, siende dat hy bedrogen was, nam het gelt, denkende dat hy zijn schade, by gelegentheyt, op hem soude verhalen. Hoewel hier over den Boer te vreden is geweest, dat kan elk by hem selven afmeten.



{==65==} {>>pagina-aanduiding<<}

De verlege Waardin.

BInnen Parys was een Waardin, die door haar loosheyt elk wist te bedriegen, en het selve niet ontsag voor een klugjen aan de gasten te vertellen. Marot dit vernomen hebbende, besloot by sig selven dit haar te verleeren; dies hy, bebbende sig door het scheeren van syn baart, kleederen, en anders gantsch onkundig gemaakt, daar als een vreemt Koopman quam huys vesten, hebbende niet anders by hem dan een Bonsjet en Rapier, dat hy aan niemant dan aan hem selfs betroude. Na dat hy ontrent veertien dagen daar hadde geweest, wel gegeten en gedronken had, soo gebuerde 't dat de Waardin, sittende nevens haar Man by hem aan den Disch, een schaal met roode Wyn in de hand nam, en haar Gast eens toedronk: dies hy seyde dat hy een konst kon, daar mede men roode en witte Wyn uit een Vat kon tappen. De Waardin dit hoorende, liet 'er voorstaan dat sulks onmogelyk was: Maar hy seyde, dat 'et een slegte, dog een seer profytelyke konst was, en dat 'er in gansch Vrankryk, niet meer dan nog een Man nevens hem was die sulks wist, dat 't hem van een Waart, 

{==66==} {>>pagina-aanduiding<<}

daar hy t' huys gelegen had, een hondert gulden was geboden om 't hem te leeren, dog dat hy het niet had willen doen. Hier door wiert de Waardin soo begeerig tot wetenschap, dat sy hem niet ongequelt liet om 't haar te leeren, het geen hy eindelyk beloofde te doen, op voorwaarde, dat sy 't selve aan geen ander soud leeren. Dit was zo haast niet belooft, of de Waardin wilde wel dat hy 'er terstond de konst geopenbaart had, dog hy seyde, dat hy daar toe yets moest besigen, dat op die tyd niet by de hand was; dus liet hy nog een dag of drie door-schieten, tot dat hy op een morgen, terwyl de Waardt en de Dienst-boden uit waaren syn slag waar nam, seggende, na dat hy syn goet gereet gelegt hadde, tegens de Waardin: Kom, laat ons nu in de kelder gaan, en neemt een schaal mede, ik sal nu aan u myn belofte voldoen, en ik ben blyde dat 'er niemant in is die ons kan beluysteren wat ik u wysen en seggen sal: want de konst is al te eel om so gemeen gemaakt te worden. Dus pratende, quamen sy te samen in de Kelder, so haast waren sy daar niet, of hy nam een Foret, en boorde daar mede een gat in den bodem van een vol Oxhooft roode 

{==67==} {>>pagina-aanduiding<<}

Wyn, want hy had haar wys gemaakt dat men aan een vol Vat moest beginnen, en dat 'et soo lang sou dueren tot dat de Wyn uit was, tappende dan daar uyt de schale boorde vol, en geboodt haar een duim voor 't gat te houden, het geen de goede sloof terstont dede; daar na boorde hy wat lager nog een gat, dat sy met haar andere duim toe hielt? doen keek hy heel verbaast om, als of hy na een glas sag, seggende: Wel hey, is 'er niet een Roemer in de Kelder? het antwoort was neen: so moet gy seyde Marot, daar soo lange blyven staan, tot ik een Roemer en een paar swikken van de kamer heb gehaalt. De Waardin geen arg denkende, liet hem gaan. Dies hy, krygende syn Degen, Mantel en Bonsjet, den aars in den arm nam, en ten huyse uitging, latende de Waardin dus, sonder handen aan het Wynvat gebonden, in de Kelder staan? hoe luyt een leelyk sy om syn weder-keeren riep: so wiert sy echter niet eerder, dan doen de Dienstmaagt t' huys quam, verlost. Sy vraagde na haar Gast, maar de Maagt wist nergens van? des sy op de Kamer gingen daar-sy hem vermoede te syn, dog bevonden dat hy met syn goetje deur was, hebbende niet anders voor 

{==68==} {>>pagina-aanduiding<<}

betalinge gelaten, dan een klein Papiertje, gevult met dit navolgende vers.
Uw loosheyt heeft de Schuld dat ik uw heb bedroogen, 
Wilt dan na dese tyt van uwe list niet dogen. 
Of anders kom ik weer, in een vermomde schyn, 
En leer u nog een konst, by dese, vande Wyn. 



Den klugtigen Dief.

HEt gebeurde op een tijdt dat de Koning sig met de vertellinge van Marot wat sogt te vermaken, daar toe de Boodts maaker terstont bereyt was. En alsoo men op die tijd juyst sprak van de kloekmoedigheyt die een regtschapen Christen tegens de doodt hoort te betoonen, so seyde Clement; indien dit het regt teeken van een Christen is, soo is 'er onlangs een regtschape Christen opgehangen: want desen Dief zijnde drie en-twintig jaren oudt, tot de strop veroordeelt, verschrikte (doen hy dese ellendige boodschap kreeg) niet meer dan of men hem een luys ontnomen hadt, seggende: Ik heb wel thien jaren (voor dat ik gevangen wierde) geseyt, dat ik liever van de Vogelen dan van de Wolven wilde gegeten zijn. Des morgens eer men hem haalde om zijn 

{==69==} {>>pagina-aanduiding<<}

Sententie te ontfangen, seyde hy tegens de Ciper, dat hy een goet Eyke-vuur soude stooken, om hem eens deur en deur te warmen, dewijl hy den gantschen Winter in de koude, hagel en sneeuw sou hangen sonder een vonk vuurs te sien. Als hy uit de Boeyen, om aan magere Lyn te huwen wiert gehaalt, so seyde hy met een lagchende mond, tegens de voornoemde Cipier: Heer Waart, ben ik t' avont ten negen uuren niet in huys, so hoeft gy na mijn niet te wagten, maar vry gerust liggen slapen, want ik sal u in de nagt niet aan de deur rammelen. Tegen den Opperschout voer hy, doen hem zijn Sententie voorgelesen was, dus uit; Heer Schout, wilt gy van daag een half uurtje voor my uytstaan, ik wil alle dagen, het gantsche jaar door drie missen voor u hooren? Hem wiert een Iacobiner Monnik, na d' oude gewoonte, toe geschikt om hem te onderwijsen, hoe hy sig bekeeren, met Godt versoenen, en hem tot de doodt bereyden soude: de woorden, die de Geestelijke Heer tot dit werk gebruykte, waren in deser voegen geschiet, O Soon! hoe gelukkig zijt gy, dat gy den tijt en 't eynde van uw Pelgrimagie weet, en dat gy uit dese bedroefde werelt scheyden sult; hoe mening is 'er die tot dese kennis 

{==70==} {>>pagina-aanduiding<<}

niet gekomen zijn: daarom seg ik, dat gy gelukkig zijt, siende het eynde van uwe verdriet, en het begin van uwe vreugde: Og Heer schoot hy 'er voorts op uit, woud gy dese gelukkige Pelgramagie voor my doen; ik wil voor u wolle en barrevoets te Romen gaan. Daar op gaf de Monnik, die ook de slegtste suster niet was, wederom tot antwoort: mijn vrient ik soude het u niet weygeren, indien mijn Prioor my daar toe maar oorlof geliefde te geven om kosteloos en schadeloos uyt ende t' huys te komen. Terwijl de Beul besig was om hem den strop om den hals te doen, so sag hy onder de toe-kijkers een Man, daar hy diwils hadt gehuysvest sonder oyt kans te vinden om hem yets te ontnemen. Dese man had hem eens op Dievery betrapt, en wakker afgerost, het geen hy belooft had te vergelden: des hy, denkende daar toe nu best gelegentheyt te hebben, terwijl hy met den strop om den hals op de ladder stont, den Opper-schout dus aansprak: Mijn Heer, ik sie daar onder den hoop een Man, die altijd mijn gestolen goedt, om de derde part van de waarde heeft gekoft; hy wist wel hoe ik 'er aan quam; altijd was het zijn gadinge; had ik hem niet gehadt, ik waar al lang uyt de Gryp-steeg verhuyst ge-
{==71==} {>>pagina-aanduiding<<}

weest: maar siende dat ik het goed by hem altijd soo maakelijk quyt wiert, soo groeyde de lust tot het raaken dagelijks aan. So dat het spreek woort waaragtig is, warender geen heelders, daar waren geen steelders. Kort, hy maakte het soo, dat dese Man, die hem altijdt voor heel degelijk hadt gehouden, als een Dief wiert aangetast en voor de Regters gebragt. So haast was dese degelijke man, die sig dapper op zijn onschult beriep, soo na niet dat de Dief hem siende, en toe spreeken kon, of men vernam yets wonders, want den verwesen begon met een lagchende mont tegen den gevangene dus uyt te varen: Heb ik het u nu niet vergolden gelijk ik beloofde, doen ik voor de Lakens, die ik in uw Huys gestolen had, van u soo lustig gebeukt wierde, dat het my meer dan drie dagen heugde? Ook vertelde hy voort al den handel aan de Schout en Schepenen, invoegen dat de goede Man, ontslagen zijnde, dede dat den Dief met een vrolijk aangesigt van de ladder sprong, en tusschen Hemel en aarde bleef hangen; bewijsende dus in al zijn bedrijf dat hy voor de doodt in het alderminste geen vrees in zijn herte had gehuysvest. Dog of hy daarom onder het getal der Christenen zy te schatten, daar aan sou-
{==72==} {>>pagina-aanduiding<<}

de ik geweldig twijffelen. Het geen de Konink en al de Heeren met hem seer garen toe stonden.


De Levendige Doodt.

EEn deel van des Koninks Gunst-genooten, handelde met elkander met de Majesteyt, van de schadelijkheyd der Pest, en dat het selve niet dan verderf na haar sleepte. Dit was van Clement soo haast niet gehoort of hy ley 'er tegens in, seggende: dat hun voor-stellinge niet sloot, dewijl dese siekte verscheyde Lieden voordeelig was geweest: Ia de bloote naam daar van, kan, alsse wel gebruykt wort een verleegen Man uyt de nood helpen; gelieft gy Heeren daar van het bewijs te hooren, so luystert toe: Het is binnen Venetien, gelijk om meer andere plaatsen de manier, dat de Huys-huir voor alle andere schulden moet worden betaalt; ook hebben de Edel-lieden daar gemeenlijk so veel Huysen, datse van des selfs huire meest leven. Hier was een loose Vos, en bedorve Waart, die niet wijdt buyten Venetien, een Huys genaamt Allen, in het vierde jaar, sonder een duyt huyr te betalen, had bewoont, en de Huys-heer met een deel leugens so lang gepaayt, tot dat hy van hem voor 't Regt geroepen en tot de beta-
{==73==} {>>pagina-aanduiding<<}

linge, op poene van gegeesselt te worden, gecondemneert wiert. Den Waart, merkende dat het eyndelijk op een quaat eynde soude uytlopen, maakte met zijn Wijf een aanslag, hoe sy haar houden souden als den Huys-Heer quam om het gewijsde tegens hem in 't werk te stellen. Op een dag, wetende dat hy voorseker het net spannen sou, hielden sy de wagt, om hem, als hy quam, van verr' te sien. So haast vernamen sy het gezwarm der Dieveleyders niet, die de last hadden om den schuldenaar te vangen, of de lose Waart vertrok zig in een Kamer, en leyde sig op de vloer neer soo lank als hy was; terstond quam het Wijf, en spreyde hem een zwart kleet, versien met een wit kruys, over't gantse Lijf, settende een brandende kaars by het hooft, en by de voeten, in alle manieren of hy dood waar. Na weynig tijd quam den Edelman met zijn gevolg aan de deur kloppen. De Vrouw deed open, huylde en weende bitterlijk. Maar den Edelman, zijnde begerig om den Waard te krijgen, en drong sonder de Vrouw yet te vragen, met de Dievenleyders na binnen; het Wijf liep hem al huylende na; en deed de deur van de kamer, daar de levendige doode in de lag, wijd open, seggende dat haar Man schielijk aan de Pest was ge-

{==74==} {>>pagina-aanduiding<<}

storven. Den Edelman, en de Dieve leyders, waren dit hoorende, soo benauwt, datse niet gauw genoeg uyt 'er huys wisten te komen. Soo haast quam de Edelman niet in zijn woning, of hy nam, van overgeve boosheyt, zijn Boek, daar in al de reekeningen, die hy met den Bedrieger had, in stonden, en scheurde het Blad daar uyt, en smeet het op het vuer. De waart verresen zijnde, toefde niet lang, maar droeg al het zijne daar uyt, en vertrok met zijn wijf in een ander wooning, meer als een half mijl daar van daan; sulks dat den Edelman, die de Waart voor doodt agtede, niet wist waar de Vrouw gebleven was. Ontrent een jaar hier na, komt den Edelman den Bedrieger, die zijn een oog toe hielt, en al stijf deur gink, tegen. Den Edelman keek hem na, denkende by hem selven, hadde die Carel soo wel twee oogen, als een, ik soude wel durven zweren, dat het mijn overleefde schuldenaar was: en dat hy van den doot verresen zijnde, hier quam woonen om my te voldoen. Eenige weeken hier na quam den Edelman hem so onverwacht tegen, dat hy zijn oog vergaat toe te doen: dies hy hem terstondt kennende; dus uyt voer: O gy schalk! gaat gy hier nog langs de straat, en ik meende, dat gy lang doodt, en be-

{==75==} {>>pagina-aanduiding<<}

graven waart; dwingende hem voort om mede tot in zijn huys te gaan; het geen hy hoewel seer ongaren dede. Terstont sloeg den Edelman het schult-boek open, dog hy kon des Waarts rekening niet vinden, des hy eyndelijk bedogt, dat hy 't uyt zijn Boek gescheurt, en verbrant had. Daar op vraagde hy den Schalk, hoe het sterven met hem was toegegaan; den Waart vetelt het van stukje tot beetje. Den Edelman, dit hoorende, begon van gramschap te lagchen, en schonk hem de schult quijt; bedenkende, dat men van een kalen vogel, geen goede pluymen kan plukken. Siet; vervolgde Marot, gy Heeren, wat voordeel sig desen vos met de naam van Pest wist te doen. En hier mede agt ik dan mijn woord bevestigt, en uwe E. E. al te samen voldaan te hebben: gelijk hy ook versekert had, want niemant brogt 'er yet anders tegen in, dan te laggen dat longh en lever drilde als een Troms-vel als 'er op geslagen wort, des hy sig wederom voegde, om yets te verhalen van


Het wonderlyk Geluk.

CLement Marot vond sig op een tijd in het gezelschap van een deel Edel-lieden, die hebbende meer vyanden met de tong als met oorlogs-tuygh bevogten, 

{==76==} {>>pagina-aanduiding<<}

en meer woonden in de scherm-school van Venus, dan onder de bloetvaan van Mars ontfangen, egter niet anders deden dan snorken en snoeven van hunne dappere daden, en grouwelijke gevaren, die sy, hier in het bestormen van Steden en Forten en daar in openbare Velt-slagen hadden uytgestaan. Des den vermakelijken, en doortrapten Potzemaker, eyndelijk dus uytvoer: Dat uwe bedrijven ernst-veste Heeren, loflijk en doorlugtig zijn, kan niemant ontkennen, dewylse in het Fransse Geschiet-boek, nevens mijne daden sullen gestelt worden: Want zijt vry verseekert dat ik geen van de minste Helde-stukken gedaan, geen van de gerinste gevaren uytgestaan heb. En of 't selve U E. niet waar bewust, so dunkt het my best te zijn een daar van tot bewijs van duisent andere, te verhalen. 't Is binnen weynig Maanden geschiet, dat ik my een wijl tyds in een van de voornaamste steden van Arthois onthield, en op een Maandag, die my gedurig in mijn gedagten spookt, voornam de Fortresse van de voorseyde plaats te beschouwen. Nauwelijks was ik de helft van de Wal kring gepasseert, of den Hemel begon sig gantsch droevig boven mijn hooft te vertoonen. De Son vertrok sig agter een digte drift van

{==77==} {>>pagina-aanduiding<<}

zwarte wolken, de wint begon uyt den Zuyd-westen soo dapper in de boomen te blasen, dat men van 't gegons pas horen kon: Hier op volgde niet dan blixem en donder, en een ysselijke stort-regen naderde van lieverlee: Wie verlegen was, dat was ik, siende gants geen gelegentheyt om my voor het nakende ongeval te bergen, dan een dubbel kartouwe, staande op de punt van 't Bolwerk, daar ik my in dat selfde oogenblik vont; en hoewel ik dat schrikkelijk ding niet garen tot mijn wooning had verkoosen, moest het egter om bestens wil geschieden: soo haast had ik den Regen op mijn rokje niet gevoelt, of ik kroop in de mont van die kooperen Draak, gezwangert met drie ponden pulvers, en een kogel van agt en-veertig ponden ysers. Het onweer had omtrent vier uuren geduurt, doen 't sig wat bedaarder liet aansien, dog daar op volgde den tweeden storm, aangedreven door een deel Spaansche Ruyters, die tot voor de poorten quamen braveren. Den Gesag-voerder quam met een deel van de Besettelingen op het Bolwerk, en liet, eer ik my selven wist te bergen, het Kartouw benevens nog 2 Veld-slangen, op den hoogmoedigen hoop los branden. Terstont vloog ik als een Kray in de lugt, omtrent een half uur 

{==78==} {>>pagina-aanduiding<<}

gaans van de Stad, zijnde ten deele Weylandt en ten deele Moras. Duysenderly gedagten had ik, eer ik neer quam: doch noch meer doen ik my neer gekomen zijnde tot aan de kin toe in de modder vont, en de nacht begon te naderen, sonder dat ik eenige gelegentheydt sag, om van eenig Mensch geholpen te worden. De doodt was mijn eenige troost, en sou 'er gewis op gevolgt hebben, by aldien een graserende Melk-koe het selven door 'er dorst niet had belet. Daarom mag men wel seggen, dat hy in de Zee niet sal verdrinken, die tot de galg gebooren is, derhalven heeft een Persiaans Poëet dese versjes in de werelt gebracht,
Geen dink valt anders uyt, 
Dan naar Godts raat besluyt. 

	De Koe dan begeerig zijnde om haar heete lever met een koelen dronk te ververschen, vont nergens geen water, dan regt voor my, in een laagte daar voor de Wey, en het Moeras van elkander wiert gescheyden. Naauw'lijks had het beest haar halve dorst verslagen, of ik sloeg twe grage handen aan haar hoornen, waar door sy, dapper verbaast zijnde, te rug sprong, en my uyt mijn graf rukte: 't Be-

{==79==} {>>pagina-aanduiding<<}

lul was 'er niet om los te laten; des de Koe met my uyt de wey in een stal liep, en daar seer ysselijk begon te brullen; invoegen dat ik daar door tot mijn selven gekomen zijnde, de vuysten opende, en my in het hoy tot het krieken van den dag neerley; en het lijf, gelijk gy Heeren siet, door dit wonderlijk geluk, daar af brocht. Des ik met recht mach seggen:
Een wonderlyke Draak my uyt 'er kaken spoog, 
En dreefme met een barst van blixem hemel hoog, 
Maar 't Lyf was veel te zwaar om op de wint te zweeven: 
Des daalde 't schielyk neer tot in den weymondt: 
Van ons Bestemoer, daar de oude Majer stondt: 
Dog Melkers Koe heb dank, want zy behielme 't leeven. 

	De Snorkers, wel merkende waar op den aardigen Tijt-verdrijver met dese pijlen schoot, namen terstont hun afscheyt, en Clement voegde sich naar den Disch, daar hy eerst zijn buyk, en daar na den Conink, met verscheyde lekkernyen vernoegde.



{==80==} {>>pagina-aanduiding<<}

De Hoofsche Oorlogs-Trom.

EEen van de grootste van Vrankryk, dog op verr' na geen van de verstandigste, voegde gewoonlyk aan des Koninks zyde, en tergde het geduld van syn gehoor met een ontelbaar getal van laffe en ongesoute woorden: de Majesteyt wilde, hoewel hy daar van walgde d' agtbaarheyd van dese redenaar niet met voeten treden schoon hy wel gaarn sou gesien hebben, dat een ander hem een weynig mostaart op de tong had gesmeert. Clement die hier in vaardig was, dit merkende, loerde niet dan op gelegentheyd die hy binnen weynig dagen vont; want siende de Konnink in 't geselschap van een der Prince van den bloede, benevens desen Ratelaar, op de hof plaats wandelen, soo geboot hy terstont aan eenige van de Lyf-wagt hem te volgen: voorts greep hy een Hellebaart in de vuyst, en moedig, als een ervaren Hooftman, (gevolgt van een deel onvertsaagde Krygslieden) in dese gestalte voor de Majesteyt, vragende met een gefronste trony waar het te doen was, en onder wat vaandel hy hem met syn by-hebbende magt soude voegen. Den Konink geliet sig nergens 

{==81==} {>>pagina-aanduiding<<}

van te weten, dies hy, na sig wat bedaart hebbende, dus uytvoer: Wel Clement, wat beweegt u dus gewapent voor ons te verschynen. Sire antwoorde hy, niet anders dan het geluyt van die geweldige Oorlogs Trom, die gy daar op uwe zyde hebt. Den Konink, dit hoorende, begon te mees muylen, gebood den Tyt-verdryver te vertrekken, daar in hy goedwillig gehoorsaamde, maar de vereering die hem daar voor van den onwyse Prater wiert belooft, Weygerde hy met een sonderlinge aardigheyt te ontfangen, en beschonk hem met dit navolgende Schimp versje:

Op de Woorden die een Zot spreekt:

Al fronst hy zyn gelaat, Al stoft hy op zyn staat, 
Al zit hy in den Raat, Gans buiten reden praat, 
Uytstroit in overdaat, Staag uitvint sonder maat: 
Zyn als het hol geluit dat uit den Trommel gaat. 




Den Bedrogen Advocaat.

SEker Advocaat, binnen Parijs, meer genegen om in 't wedde tegens yemant een pot wijns te veegen, en een gebraden Kapoen te ontleeden, dan een pleyt te vorderen; voegde sig gemeenlyk in het ge-

{==82==} {>>pagina-aanduiding<<}

selschap van sommige aansienelijke, ende milde Drinke-broers, dewijl hy zijn eygendom by na aan de Waarden en Waardinnen op lijf-renten uytgeset had. Clement, begeerig om hem van dese oneerlijken wandel, den weg tot een beter leven te wijsen, noodigde hem in een van de voornaamste Herbergen van de Stad, daar op, die tijdt eenige groote Heeren by elkander waren. Den Advocaat liet sich geen twee malen bidden; maar gink terstond met Clement naar het Huys van vreugde: daar hy aan zijn holle Maag en drooge lever een goeden dag beloofde. Soo haast waren sy daar niet gekomen, of den Tijd-verdrijver seyde: Mijn Heer, gelieft hier beneden u een weynigh met een pot wijns te behelpen terwijl ik boven gaa, en d' Edellieden van uwe komst verwittig; ik twijffel niet, of sy sullen u terstond ontbieden, dewijl ik wel weet dat u tegenwoordigheyd hun aangenaam is, met het uytten van dese woorden nam Clement zijn afscheyd, latende den armen stumper beneden. Na dat hy hier omtrent een half uur, met een groot verlangen had getoeft, soo begonnen de Koks jongens met allerley lekkerny voor de Kamer voor by de hongerigen Advocaat te zwieren, sonder aan hem yets anders te laten dan de lucht; dat aan

{==83==} {>>pagina-aanduiding<<}

hem, in de gestalte, niets dan voor oly in 't vuur verstrekte, dewijl zijn eet-lust daar door so dapper verwakkerde, dat hy sig siende dat men hem vergat, niet langer van bedelen kon onthouden; in voegen dat hy, zijnde met den Geest der Poësy bezwangert, de navolgende versjes op het papier stelde, en met een van de Kokskrauwels aan Clement sondt:
De Hoop is lydens troost, maar och; ik zit te hoopen: 
	En lyde vast gebrek, vermits gy my vergeet; 
Socht gy uw weldaadt oyt, aan myne dank te knoopen, 
	Zoo zent my nu een Hoen dat ik myn buyk vol eet. 


    Soo haast had den geestigen Clement dit beedel briefje van den hongerigen Advocaat niet ontfangen, of hy, siende op het woordje Beth, daar mede den armen Duyvel gebynaamt was, sondt door deselve bode, dit navolgende kneppel-digje.
Men vult geen Beth met vleesch, maar met geplukte veeren; 
Want anders zou het Vet het ligte Beth besmeeren; 

{==84==} {>>pagina-aanduiding<<}

Ga heen, en voeg uw dan omtrent het Varkens kot, 
Daar vintge, ô Beth, voor u een dienst'lyk overschot. 

	Wat voor een bedenk den Regtveerdigen hier op had, is ligt te vermoeden: dog de schaamte kreeg daar na so veel vat op hem, dat de Kroegen vry minder, en de pleyt-zaal vry meerder besogt, invoegen dat hy geen andere redenen had dan den vermakelijken Botsemaker, voor zijn gedane dienst te bedanken.


De gehoonde Trouw.

CLement Marot vond sig op een tijdt in het geselschap van een deel Hovelingen, onder elkanderen handelende van de nuttigheid, en rampen der Huwelijks, en van de onstanvastigheyd der Vrouwen: dog de bespraakste, van hun allen hielt het daar voor dat de Mannen versettelijker waren dan de Vrouwen, en dat de Trouw veel meer door de Broek, dan door de Doek wiert bedrogen en gehoont. Om dit te bewijsen, brogt hy verscheyde geschiedenissen, soo wel van de oude als nieuwe tijd, te bort: Waar tegens d' andere sig gelijkerhant soo hevig begonnen te kanten, dat hy genootsaakt wierd te zwijgen, en de vlag in te halen, invoe-

{==85==} {>>pagina-aanduiding<<}

gen dat Clement dit siende, dus begon uyt te varen: Mijn Heeren, binnen Nantes woonde voor desen een Edelman, genaamt la Ferte, die Huwde sig aan een jonge Iuffer, die Lucretia gedoopt was, zijnde van aangesigt, leden en zeden so schoon, dat men Helena en Pandora, daar by voor leelik sou uytgekreten hebben. Sy leefden met elkander in sulk een volkomen liefde en eenigheyt, dat 'er geen tijt scheen te verdrieten dan die, die, sy in kussen, kouten en minnelijke omhelsingen niet doorbrochten. Dog het schijnt dat 'er geen dinkt ter wereldt soo volkomen is, of de verandering heeft 'er vat op, 't geen sig ontrent dese Gelieven baarblijkelijk laat sien. Want de Son des geluks had dit heerlijk Huwelijk nog geen jaar bescheenen doen het onweer, dat 'er al te ellendig drukte begost te naderen: Alsma, een Iuffer in de Swarte konst soo wel ervaren, datse voor geen Medea noch Circe behoefde te wijken, wiert op la Ferte so dapper verslingert, datse aller konst en vermogen aanspanden om hem tot de voldoening van 'er onkuische begeerte te brengen, maar hy stont in de Trouw als een onbeweeglijke Rotz. De bevalligheden, giften en schone woorden van de verliefde Alsma, waren gantsch vergeefs; wijl hy, 

{==86==} {>>pagina-aanduiding<<}

zijnde van de liefde en getrouwigheyd van zijn eerbare Lucretia genoeg verseeckert, zijn sinnen op geen andere kon setten: Ia, hy soude om haar te behagen, de schoonheyd van den Berg Ida versmaad hebben: doch daardoor kon hy het vuur, dat in het herte van de kuys-sieke Toveres blaakte, niet dooven, noch haar versoek doen staken. Op eenen tijd vond Alsma haar by la Ferte alleen, des sy dus tegens hem uytvoer; La Ferte, hoe ik u van herten liefhebbe, soo moet ik echter uwe getrouwigheyd prijsen, by aldien gy met getrouwigheyd van uwe Huys-vrou word bemint; maar hoe kunt gy u van een dink versekeren, daar van gy noyt proeve genomen hebt? Lucretia komt by niemand, noch wert van niemant besocht, vertrekt u eens een wil tyds, en laat het aan een yder kenbaar worden, so verr' sy dan de rol van Penelope volkomen uytspeelt, en u, sonder brugge over zee, niet naar Hamburg send, soo moogt gy haar getrouw, en u selven ook wel gelukkig achten. Kort, Alsma brocht het soo wijd, dat hy begeerig wiert om te soeken, dat hy noyt wenschte te vinden. Maar, seyde hy; Hoe sal ik gewaar worden of sy haar tot noch toe eerbaar heeft gedragen: Ik sal, antwoorde Alsma, aan u een glas geven, daar 

{==87==} {>>pagina-aanduiding<<}

uyt een ontrouwe Vrouw niet kan drinken, sonder al de Wijn die daar in is, te storten, dit sult gy voor en na uw vertrek gebruyken; en alsoo u selven van de waarheydt versekeren; La Ferte liet sig overreden; nam de proef, en bevont Lucretia soo als hy 'er wenschte, 't geen hy terstont aan Alsma met een uytnemende vrolijkheyt boodschapte. Daar op sy hem het vertrek voor een Maant of ses weeken riedt, om daar na te vernemen hoe sy haar gedragen had. Doch hy seyde, dat hem sulcks onmoogelijk was: en al hoewel ik aan haar eerbaarheyt niet twijffel, soo woude ik echter wel besoeken, hoe sy 'er versocht zijnde, houden soude. Wel seyde Alsma, ik sal u een andere weg, door mijn konst en wetenschap wijsen. Tot Nantes had sig een weynig van te vooren, een van de grootste van Vrankrijk een wijl tijts opgehouden, en een groote gemeenschap met la Ferte gemaakt; invoegen dat hy dikwils verwondering in d' over groote schoonheit van d' eerbare Lucretia had gehad: en met minne ontsteken zijnde, verscheyde verlooren stormen op 'er hadt gedaan, hoe wel hy een van d' aansienlijkste en volmaakste Edel-lieden van zijnen tijdt was: hebbende een ouderdom van ontrent 25 jaren, vry en ongehuwt: In de ge-

{==88==} {>>pagina-aanduiding<<}

daante van desen aanlokkelijken Iongeling verscheen la Ferte, voor de konst van Alsma, die hem in die gelegentheyd voor Pagie diende, voor d' oogen van zijn Beminde, die alleenig zijnde, hem met behoorlijke eerbiedingen verwelckomde. Voorts begon la Ferte zijn rol te spelen, en haar met de alderschoonste woorden die hy bedenken kon, aan te gaan aanbiedende haar daar nevens verscheyden Kleynodien van Diamanten, Robijnen, Peerlen, en Goud door Alsma aan hem ten dien eynde gelangt, voorgevende dat dit van seer kleyn een waarde was by het gene dat sy hem te wil zijnde, soude genieten. Stellende daar by de goede gelegentheyt, door het uyt-zijn van haar Man, en zijn langduerigie liefde, ten minsten eenige vergeldinge waardig was. Dese bedriegelijke woorden konden in 't eerste op haar niet vatten, maar vestende 't gesigt te seer op de glans van de edel Gesteenten, en het flikkerende Goud, soo begon sy van voornemen te veranderen, seggende met weynig woorden, dat sy 't wel doen sou by aldien hy aan haar wilde versekeren, dat het by haar beyden verborgen soude blijven. Geen Zegelrink gink oyt so diep in 't Was als dese woorden in het herte van la Ferte. Dog in een selfde oogenblik veranderde hy, door de

{==89==} {>>pagina-aanduiding<<}

konst van Alsma, in zijn eygen gedaante. Lucretia siende dat sy haar voor d' oogen van haar man soo bijster had misgreepen, was niet minder ontstelt dan hy; niet wetende wat in desen stont te doen. De tranen biggelde uit d' ogen die sy van schaamte gedurig naar d' aarde sloeg, over haar besturven wangen. La Ferte een weynig bedaart zijnde, voer dus tegens haar uyt; Wel Lucretia! soud gy my dus verraden, en u schoot, voor een weynig gout, en een deel ydele woorden aan een ander verkoopen, dat had ik op u nimmermeer vertrouwt. Sy bleef als opgetogen staan sonder een eenig woort te antwoorden, niet soo seer door schaamte als wel door spijt over het ongelijk dat haar door de nieuwsgierigheyd van 'er Man was aangedaan. Waar door sy ook met sulk een haat, en Vyantschap, tegens hem wiert ontsteeken: dat sy haar slag waarnemende, van hem tot den Edelman, wiens gestalte hy om haar te verleyden had aangenomen, is gevlugt, daar sy soo wel wiert ontfangen, dat la Ferte noyt eenig deel aan haar mogt hebben, invoegen dat hy, overdenkende zijn dwaasheyd, zijn leven in een groote quellinge versleet, en met een onversoenlijke gramschap tegens Alsma ontstak, die dit ook aan 't herte ging, datse daar van na

{==90==} {>>pagina-aanduiding<<}

Nantes vertrok, sonder dat men oyt hoorde waar sy gebleven is. Waar mee ik UE. voldaan, en genoegsaam heb bewesen, dat het houwelijk meerder en eerder door de Mannen dan door de Vrouwen word gehoond. Elk hield sig voldaan; des voer den Tijd-verdrijver, na dat hy wat moets gemaakt hadde, voort, en verhaalde met een sonderlingen aardigheyd, de vermakelijke klucht van.


Den bedrogen Gierigaart.

EEn doortrapten Hoveling, op de vrye slemp te lijdig afgerecht, hoorde veel seggen, van de groote naarstigheyd, die seker rijk Man, om veel gelts te winnen, offende: dog daar by hielt hy echter, hoewel het wat ongemeen onder de Vrekken is, een goeden disch: den Hovelink geloofde vast, dat desen Rijkerd te slim was, om van eenig geld, door loosheyd gesnoten te worden, liet sig genoegen, met eenmaal zijn Disch-genood te zijn. Om hier toe te komen, had hy alre 't uur, wanneer de Geld-samelaar ter Tafel gink, verspiet, kloppende juyst op die tijd, dat hy middagmaal soude houden, aan de deur. Aan een jongman die open deed, vraagde hy, of het Heerschap t' huys was; 't Antwoort was ja. Kan ik hem, vervolgde den gesle-

{==91==} {>>pagina-aanduiding<<}

pen Gast, ook eens spreken? niet wel, seyde den Iongen, want hy staat gereed om te eten. Ey, vervolgde hy, mijn Vrient? gaat heen; en segt hem, dat het noodig is dat ik hem terstond spreek, want ik heb yet aan hem te seggen, daar uyt wat voordeels van hem aan vast is, doch de saak kan gantsch geen uytstel lijden. De Iongman liep vaardig, en seyde het zijn Meester, die den Hoveling, hoewel hy de handen al gewassen had om 't Maal te beginnen, deed binnen komen. Hy vindende sig in de zaal, dede aan al de geen die daar waren groote eer bewijsinge, en versogt het Heerschap een woord of twee in 't oor te mogen luysteren: dit toegelaten zijnde, syde hy, Mijn Heer, indien gy lustig zijt: ik kan u terstond tien duysend Kroonen in gereed geld doen winnen. Den rijken slokspek dit hoorende, seyde: dat sou my heel wel dienen: maar is 'er ook eenige zwarigheid in? Neen Heer antwoorde den Hovelink, het bestaat maar alleen in u selfs. Seg my dan, vervolgde den Rijkaart, waar in het bestaat, en wat het is: Mijn Heer seyde hy, dat is van so lang een aassem, dat ik u, die bereyd staat te middagmalen, te lank soude ophouden; maar ik sal, terwijl gy eet,gaan wandelen, en u, als gy gedaan hebt, weder komen aan spre-

{==92==} {>>pagina-aanduiding<<}

ken. Den Vrek, naar dese winst dapper verlangende, vreesde dat desen Kabouter yemand mogt ontmoeten, die hem dit vetjen uyt de neus soude strijken; des hy met een vrolijk gelaat dus uyt-voer, mijn Vrient het is onnodig elders te gaan, wanneer gy u belieft te genoegen met het geen mijn Kok geschaft heeft, en als wy wat moets gemaakt hebben, dan kunt gy hier aan my met gemak verhalen. Dit waren de koten die den loosen hovelink sogt, evenwel liet hy sig een weynig noden, maar haast geseggen: Hy settede sig aan den Disch, en hebbende met voordagt daar op gevast, vergat niet zijne pens vol te proppen, sonder eenige Tafel reden terwijl men at, te gebruiken, door vrees van zijn bekomst niet te krijgen: en had hy voor acht dagen spijs in zijn holster konnen steken, gewis hy had het niet gelaten: Godt om de schimmel in zijn maag, geen vat op de kost te laten, soo veel wijn door het keelgat als 'er voor hem quam. De Maaltijd gedaan, en de kost opgenomen zijnde: nam den Rijkaard, vlammende op de buyd zijn Gast by de hand, seggende; gaan wy in mijn vertrek, daar wy van de saak, te voren geroerd, breeder sullen spreken. Daar zijnde, vraagde hy; gaat de winst seeker, en bestaatse gelijk gy gesegt hebt in gereed

{==93==} {>>pagina-aanduiding<<}

geldt? Ia mijn Heer, antwoorde den Hovelink, is het niet so dat gy u Dogter uytgehuwt, en daar mee twintig duysend kronen tot een Bruyd-schat gegeven hebt? waar op ja ge-antwoord zijnde, voer hy voort: Nu hebt gy 'er nog een die ongehuwt is, denkt gy haar ook soo veel niet te geven? Dat is niet meer dan betamelijk seyde den Rijkaard: wel, vervolgde den Hoveling; Soo gy haar aan my gelieft te Huwen, sal my met tien duysend Kroonen laten genoegen, invoegen dat gy op staande voet tien duysend Kroonen in gereed geld kont winnen. Den Vrek was soo ontsteld van so uytgestreken te zijn, dat hy aan hem, al vloekende het gat van de deur wees, daar den Schalk, die voor heen geen andere gissinge gemaakt had, sig weynig aan stoorde, maar den Rijkkaart voor zijn maal, met uit-lagchen en schimp betaalde. Des is het seker, dat een Poëet, siende op dese gelegentheyd, heeft gezongen:
Een gierigaart is als een Hondt, 
Die met de beeten in de mondt, 
Zoo greetig naar de schaduw hapt, 
Dat hem 't schimmend' broot ontsnapt, 
Of als een los kop, die zyn geldt, 
Aan loos' en snode Heydens teldt, 

{==94==} {>>pagina-aanduiding<<}

Op hoop van dat hy door heur kal; 
Verborge Schatten vinden zal, 
Maar als hy aan het zoeken tydt, 
Dan is hy 't een en 't ander quyt. 
Gelukkig is dan zulk een Man, 
Die hem met 't zyn vergenoegen kan. 



De wonderlyke Opstanding.

OP een Dorp, niet wijd buyten Parijs, was een Paap, die door lankheyd van tijd, een goede somme gelds by een hadde gesameld. Dese heylige schat leyde hy, om datse dog wel bewaard soude zijn, in het Sacraments-huysje, schrijvende daar op, Dominus est in loco isto, dat is: de Heere is in dees plaats. Onsen Tijd verdrijver quam op een tijd met een Majesteyd in het voorseyde Dorp, en met een in de Kerk. Terstond sloeg hy zijn gesicht op die Heylige plaats, en op de woorden die daar voor stonden; door naarstige overlegging verstonde hy den sin, lied derhalven den aap weg nemen, schrijvende met een, onder het voorgaande schrift dese woorden, Surrexit non est hic: dat is, hy is hier niet, hy is opgestaan. Wat dese sorgvuldige Paap, siende de wonderlijke opstandinge, by sig selven heeft gedagt, kan men ligtelijk bevroeden; Want,
    
{==95==} {>>pagina-aanduiding<<}

    
Al druypt een Papen-tong, om gelt, zeer licht van zegen, 
Zo vloektse door 't verlies, wel eens zo ligt daar tegen. 



Marias schoot

EEn Fransch Baron viel, sonder sig te beseren, (behalven dat hy een grooten buld voor 't hooft kreeg) uyt een venster, waar over sig yder ten allerhoogste verwonderden, maar den Baron seyde: Maria heeft 'et ongeluk verhindert, en my in haar schoot ontfangen. Clement dit hoorende, gaf tot antwoord; Soo moet de Heylige Moeder dapper hard, en mager van knyen zijn, dewijl u genade daar op soo een buld voor 't hooft heeft gestoten Den Baron de scheut gewaar wordende; keek eens leep om: sonder een woord te kikken, gedenkende aan het geen men voor een gemeen spreekwoord in de mond voer:
Wie zig voelt op zyn zeer geraakt, 
Die zwyg, eer hy het erger maakt. 



d' Onvindelyke Schuyl-hoek.

CLement Marot, met een bysonderen haat tegens de Roomsche Godsdienst ingenomen, soo dat hy in seker

{==96==} {>>pagina-aanduiding<<}

schimp-digt, des selfs Geestelijkheyd so afgrijselijk en zwaar afmaalde, datse eerder Duyvelen, dan Menschen scheenen te zijn. Een Edelman hier over vergramd, seyde; dat hy hen, soo hy sulks weer vernam, aan den Bisschop soude beklagen. Den Bootzemaker schoot 'er, na een hertelijke lag, dit op uyt: Ho ho! mijn Heer dat moogje doen, maar zijt versekert dat ik my in sulk een Schuyl-hoek sal versteken, dat hy my niet vinden sal. Dat moet, seyde d' Edelman, dan uyt de wereld zijn. Daar op den tijdt verdrijver antwoorde, 't sal niet wijder zijn dan in zijn Boek-kamer; want daar in heeft hy zijn voeten binnen d' eerste drie jaren niet gehad. Den Edelman dese abelheyd merkende, liet sig genoegen met de vriendschap van Clement, die zijn tong tot sulke scheuten geslepen, en altijdt vaardig hadt.
Wie van geen scherssen weet, die tast geen Scharsaaars aan, 
Haar Salf vergroot de wont, haar kozery is slaan. 



De Levendige Arke.

CLement Marot raakte met een deel Roomsche Geestelijke in woorden,

{==97==} {>>pagina-aanduiding<<}

van de ware Kerke; daar op de Monnikken seyden; dat de Roomsche Kerke deselve was, en dat men daar in alleen kon behouden worden. Want sy draagt het na-beeld van Noachs Arke. Terstont liet den doorslepen gast dit van zijn Tong rollen: Het is aan de Paters wel bewust, dat 'er in Noags Arke veel Beesten, maar weynig Menschen waren. Hier mede was al de twist geëyndigd, en Clement bleef na die tijd van de Paters ongemoeyd.
Wanneer een Hondt de knip krygt op de staart, 
Dan vlugt hy staag voor hem die 't onheyl baart. 



Den verdoolden Artz.

EEn jonge Vrouw, leggende aan de Buyk-siekte te bedde, liet een Docter ontbieden, om, waar 't mogelijk, door zijn hulpe gesond te worden.
	So haast quam hy niet voor het Bed, of hy greep terstond haar linkse arm, om aan de Pols te vernemen, of sig daar ook binne koortsen onder vermengde. Clement, staande met de man aan 't hoofden eynde, dit siende, seyde: mijn Heer mijns oordeels hebt gy u dapper vergrepen, de-

{==98==} {>>pagina-aanduiding<<}

wyl gy den arm voelt, daar de Vrouw geen pijn heeft, en den buyk daar 't haar let, blijft van u ongetroost: Og! schoot de sieke vrouw, daar op al sugtende uyt: mijn leven Clement, dat heb ik mede al gedagt. Zeper ik sou aan u mijn genesinge tienmaal liever, dan den verdoolden Arts vertrouwen.
Den Rink geen Doctor maakt, en 't lange Mes geen Kok, 
De voeringe van de Broek, is 't leven van de Rok. 



Van Clements beleeftheyt.

DE Koning op een tyd gaande wandelen in een groote Zaal, in welke veel schoone Schilderyen hingen, sag, dat een van de Schilderyen niet wel en hing, gebood aan Clement dat hy die soude regt hangen. Marot, op de leer geklommen zijnde, maakte veel potsen, waar over den Koning by hem komende, met de hand voor zyn agter quartier sloeg, waar op Marot van agteren los brande met een donderend geluyt, dat de geheele Zale vervulde met stank, waar over hem de Koning bestrafte over dese zyn vuyle daat. Marot wend hem na den Koning, en segt: Sire wat poorte soude niet open

{==99==} {>>pagina-aanduiding<<}

springen daar zyn Majesteyts handen aan komen kloppen? waar over sy alle begonden te laggen.


Marot op 't Ganse nest.

NA dat door geheel Vrankrijk de onmenschelijke moord door het aanhitsen van de Papen, aan die van de Gereformeerde Religie was begaan, in welke moort veele dappere en wijse mannen zijn om-gebragt, welke naast Godt oorsaak waren geweest, waar door het Landt tot desen gezegende staat was gekomen. Clement Marot. soekt gelegentheyd, om dese quade daat den Koning door eenige gelijkenis weder in zijn sin te brengen, op dat de Koning zijn gedagten op dit droevig spektakel slaande, mogte verandert worden, en dat de aanhitsinge der Papen geen magt meer verleent wierde; maar zyn gehoorsame Onderdanen, die altijt bereyd zijn, om haar leven als in haar handen te dragen; ja willig zijn haar leven op te offeren als het des Konings Regeering, en der gemeene ruste vorderlijk is; daarom soo neemt Marot de gelegentheyd waar, siende dat den Koning gaat wandelen op een plaatse, in welke mede was een Ganse-kot. Marot kruypt haastelijk in het kot, en gaat op de Eyeren neer sitten, grijpt de

{==100==} {>>pagina-aanduiding<<}

Geusen of Gansen by haar hals, waar door dit Gediert een groot gekakel maakten. Den Coning dit horende, was over dit ongewone gekakel verwondert, waar door de nieusgierigheyd hem dreef om te sien de oorsaak van dit ongewoone gekakel. Marot, siende dat de Coning quam, krijgt weder de Gansen by den hals, houd hare bekken ontrent zyn oren, vraagt waar haar ouders gebleven waren? Den Coning staat lange en denkt, wat hier van de beduidenisse mogte wesen, dog 't selve niet konnende bedenken, vraagt aan Marot wat sulks bediede; Marot is vaardig d' oorsaak van zijn doen den Coning bekend te maken: Sire, segt hy, 't is u wel bekend, dat in u Majesteyts Rijk veel duysend oude Gansen zijn gedood, waar door ik in vreese was, dat het geslagte soude uytsterven, daarom heb ik my op de Eyeren neder geset, om weder jongen te broeden, want wie van de oude ik na hare ouders vraag, antwoorden sy dat de selve gedood zijn. Gevende door dese gelijkenisse den Coning te verstaan, van niet den raad van 't Pauselijk gebroed te geloven in 't geen dat Religie aangaat, op dat hy door hare geyle woorden niet bedrogen worde.



{==101==} {>>pagina-aanduiding<<}

Hoe Marot den Koning aan Gelt helpt.

DEn Coning was op een tijt heel verlegen om een grote somme gelts, tot onderhout van zijn Krijgsvolk, sogt derhalven by zijne Onderdanen dat sy hem souden assisteeren; dog yder klaagt dat sy door de lasten die sy dagelijks moesten dragen, niet magtig waren zijn Majesteyt te helpen; waar over den Koning op 't hoogste bedroeft was: Clement siende dat zijn Majesteyt niet wel te vreden was, vraagt; Sire, wat is het dat u deert? openbaart het my, ik verhoope dat ik uwe Majesteyts begeerte sal voldoen. Den Koning antwoorde Marot, dat hy hem niet helpen konde, ende daarom hem niet vorderlijk konde zijn te weeten wat hem deerde. Marot houd soo lange aan met bidden en smeeken, tot dat den Coning hem ten laasten 't selve openbaart; seggende: De oorsaak van mijn droefheyt is een groote somma gelts die ik van doen hebbe, kunt gy my daar aan helpen, my sal groten dienst geschieden. Marot de oorsaak gehoort hebbende, segt, daar is goed raat toe, Sire: ik sal u daar in korten tijt aan helpen, so uwe Majesteyt my een bede gelieft te vergunnen. De Coning vraagt,

{==102==} {>>pagina-aanduiding<<}

wat zijn begeerte was? Marot versoekt dat hy Bybels mag uyt Hollant ontbieden, en deselve aldaar verkopen, belovende zijn Majesteyt in korten tijt een somme gelts, meer als zijn begeerte was te leveren, 't welk hem den Koning toelaat.
	Den Biegt-vader, een Iesuit zijnde van den Koning, sulks verstaande spoet hem haastig na zijne mede-broederen, haar dese saake openbarende, hoe den Koning aan Marot toe gelaten had de Kettersche Bybels, uyt Hollant, alhier te verkopen, het welk de Roomsche Religie groote schade soude doen, en vele devote zielen tot de Ketterye soude leyden; besluyten derhalven, na de oorsake hier van, aan den Koning te vragen: by den Koning gekomen zijnde, bidden, dat hy dog niet soude toe-laten de Kettersche (so sy ons noemen) Huys-Bybels in het Lant te brengen, op dat de Apostolische Religie mogt blijven staan? en beloven, so zijn Majesteyt haar sulks belooft, in alle begeerte zijn Majesteyt te voldoen. Marot dese belofte gehoort hebbende, segt: Sire, nu is 't tijt, opdat nu uw' wille, gy sult nu voldaan worden in uw' begeerte. De Koning roept de Supplianten by hem, haar wille sal geschieden, so sy des Konings wil willen doen, wiens wille is een groote somme geltd om zijn solda-

{==103==} {>>pagina-aanduiding<<}

ten te onderhouden, welke somme sy beloven den Koning te geven op dat de Geuse Bybels uyt Vrankrijk souden blijven. Waar uyt men kan sien, hoe lief haar de vette Clooster-soppen zyn: so hulp Marot, door subtylheyt, den Koning aan gelt.


Marot komt voor den Koning op een Wagen vol aarde.

CLement Marot, die een vyandt was van het Paus gebroet, diende den Coning, waar hy eenige fouten van haar sag of hoorde, aan, waar door de Papen gestadig practiseerden, om hem in ongunste van den Koning te brengen, beschuldigden hem dagelijks met veel zware beschuldingen, waar door sy ten laasten de ooren des Konings soo vervulden, dat den Koning hare klagten begon gehoor te geven: hebben doen haar begonnen werk met sulken kragt aangewent, dat den Koning, om haar te consenteren, aan Marot zijn Lant verbood. Clement dese tijding hoorende, trekt vaardig naar Engelant, en koopt van den Hartog van Bukkingham een wagen vol aarde, en spoeyt hem daar mede vaardig wederom na Vrankrijk, en so voort na Parijs. So dra was Marot niet binnen Parijs gekomen; of de tijding wierd den Coning door de Papen

{==104==} {>>pagina-aanduiding<<}

aangedient, hoe Marot zijn Coninglijk gebod veragte, dat hy, alhoewel gebannen, nog weder binnen Parijs derfde komen. Den Koning geboodt dat Marot by hem komen soude, 't welk Marot so dra niet gehoort heeft, of rijd met zijn wagen na het Paleys van den Coning, de welke hem op de plaatse bejegende, hem als met een toornige stemme bestrafte over zijn stoute daat, nadien hy gebannen was uyt zijn Landt, en in 't korte daar weder durfde bestaan te komen; of hy nu wel wiste, dat hy in des Conings ongenade gevallen was. Marot des Conings reden gehoord hebbende, verontschuldigt hem op 't hoogste; hy segt: Sire, het zy verre van my, uw' Majesteyts geboden, kleyn te agten, veel min die te veragten, daarom heb ik in Engelant van den Hartog van Bukkingham dese aarde gekogt, op dat ik uwe Majesteyts aarde, tegen uwen wille, niet en soude betreden. Den Koning denkende, dat hy in voorleeden tijden hem menigmaal verheugt hadde, gebood hem van den Wagen te komen om yet nieuws van hem te hooren, stelt hem weder in zijn volle possessie.



{==105==} {>>pagina-aanduiding<<}

Aardige trek van Marot tegens de Koninginne.

DE Koning van Vrankrijk begeert van Clement Marot, dat hy aan zijn Vrouw sal boodschappen, dat hy haar sal komen besoeken; 't welk Marot met een droevig aangesigt, en half besturven woorden, aanneemt om te doen. De Koninginne, die niet als een vrolijk wesen, en vriendelijke woorden van Marot gewend was, staat in gedagten, niet wetende wat het mogte bedieden, dat Marot zijn wesen en woorden verstelt heeft; vraagt aan Marot na de oorsaak die hem hier toe beweegde: Marot is bereyt de Coninginne haar begeerte te voldoen; seyde, uwe Majesteyt is bekent, dat mijn Vrou heel doof is, welke de oorsaak is, waarom ik so treurig sag, op dat uwe Majesteyt door het groot geroep u niet soude ontstellen. Hare Majesteyt gehoort hebbende de oorsaak, kende evenwel van haar begeerte niet onthouden worden, segt tot Marot? Ik sal mijn stemme na hare doof heyt voegen. Marot siende dat het der Coninginne wille was zijn vrouw eens te spreken, brengt aan zijn vrouw dese boodschap, dat de Coninginne begeerig was haar te spreken, ik heb uwer soo veel verschoont als my mogelijk

{==106==} {>>pagina-aanduiding<<}

was, dog heb mijn begeerte niet konnen verkrijgen, daarom spoeyt u vaardig om tot haar Majesteyt te gaan, dog bereyt altijt u stemme, om dat de Koningin u volkomen mach verstaan, want sy is geheel door een Catarn, welke haar voor de ooren geschooten is, verdooft; 't welk sy aan Marot belooft te doen. So dra was Marot zijn Vrouw niet in 't gesicht van de Koningin gekomen, of begint haar met een opgeheven stem te groeten, haar wenschende voorspoet en een lang leven. De Koninginne wenscht haar het selve met gelijke stemme, versoekt dat sy by haar zal gaan sitten, 't welk sy garen consenteerde; dog is so dra niet omtrent de Coninginne geseten, of openbaart de droefheyt haars herten, van wegen dat de Koninginne door 't schieten van een Catarn so verdooft was. De Koninginne dese woorden hoorende, was grootelijks verwondert over dese woorden, denkende haar doofheit haar hare Majesteyt reden so heeft doen verstaan, begint daarom nog veel harder te roepen dan te voren, seggende, dat haar geen doofheyd en deerde; maar dat haar man haar bekend hadde gemaakt dat sy doof was, en dat sy daarom soo luyde riep. Marots wijf zijn loosheid merkende, segt tegen de Koninginne, dat haar man haar had

{==107==} {>>pagina-aanduiding<<}

wijs gemaakt, dat de Koninginne doof was. De Koninginne dese klugt zijn Majesteyt vertellende, begon daar over seer te laggen.


Marot ontfangt gelt van de Rent-Meester op des Konings Naam.

OP een tijdt dat aan den Coning veel Requesten gegeven wierden, was 'er een Request welke heel schoon geschreven was, op 't welke de Koning lange stond en sag, die ook mede een goet Schrijver was. Marot vraagde den Koning, hoe hy dat schrift soo besag; waar op den Koning antwoorde dat hy noyt soo heerlijken schrift gesien hadde; Marot begon te laggen, en seyde, Sire, gy kunt beter schrijven als dese Schrijver, 't welk den Koning ontkende. Waar op Marot aan den Koning versoekt, dat hy op 't alderbest zijn naam geliefde te schrijven, 't welk den Koning dede. Marot des Konings naam hebbende, schrijft boven deselvige een Assignatie, en gaat daar mede na des Konings Rente-meester, ende eyscht een groote somme geldts, 't welke den Rent-meester niet weygert op des Konings hant-schrift aan Marot te geven. Marot laadde het geld op wagens, en rijt daar mede naar des Konings Paleys, en laat

{==108==} {>>pagina-aanduiding<<}

het in des Conings kamer dragen, waar op de Coning aan Marot vraagde, van waar hy het geld bragt; Clement antwoorde; ik heb 't gehaalt by uw' Rent-meester; op u Naam, die gy geschreven hebt, waar uyt uwe Majesteyt nu sien kan, dat gy den besten Schrijver zijt, want alle schriften die tot uwe Majesteyt komen, bidden en smeeken om een goede Apostelijk antwoort op haar versoek te krijgen; willende den Coning te verstaan geven, dat men meer op den inhout van 't geene dat geschreven is, moet zijn oogen slaan, als op het maaksel van de Letteren.


Marot krygt door behendigheydt des Konings Biegt-Vader zyn Paart.

CLement Marot hoorde in des Conings bywesen, van zijn Majesteyts Biegt-Vader, van veele misterien ofte verborgentheden zwetsen, verhaalde onder allen mede van de Transubstantiatie, ofte Wesentlijke Verandering van het geconsacreerde Ouwelken in de Mis, welken door kragt van de vijf woorden van broodt in vleesch veranderde. Den Koning een weynig daar na met Marot wandelende, vraagde Marot wat hem van de reden dogte die zijn Biegt-vader gesproken

{==109==} {>>pagina-aanduiding<<}

hadde? Marot seyde Sire, u Biegt Vader heeft veel gesproken 't geen hy selve niet verstaat; ik bid u, Sire, vraagt uwe Biegt-Vader waar in hy bewijsen kan dat zijn seggen waaragtig is: want na dien ik mijn gedagten laat gaan op de vijf woorden, die u Biegt-Vader van soo grooten kragt roemt te wesen, kan ik de waarheyt van zijn seggen niet waar bevinden, ja in den geheelen Bybel sal hy niet vinden geschreven, waar mede hy 't kan goet maken; daarom bidt ik u, Sire, vraagt u Biegt-Vader, hoe 't mogelijk is, een geheel Lighaam onder soo kleenen Ouwelken kan verborgen zijn, en dat evenwel het Ouwelken zijn coleur nog smaak verliest, hebbende te vooren schuym van Broot geweest, nog schuym van Brood blijft? ja dat dit Lighaam na het consacreren van de mage verteert, en van de muysen kan gegeten worden, 't welk strijdig is tegen een waar lighaam. Den Coning Marot zijn voorstel gehoort hebbende, ontbied zijn Biegt-Vader, stellende, vraags-wijse, Marot zijn redenen voor. Den biegt-Vader siende dat hy in 't net verwart was, wetende des Conings vrage niet te beantwoorden, seyde: zijne Majesteyt moet geloven dat de Roomsche Apostolische Kerk gelooft, de welke eendragtig van dat

{==110==} {>>pagina-aanduiding<<}

gevoelen is, en ik, die u Biegt-Vader ben, die voor uw' Ziele sta, gelooft het, dat het zy zijn Majesteyt genoeg. Marot een weynig hier na weder by de Koning komende, vraagde na des Biegt-Vaders antwoord op zijn voorstel, 't geen hy Marot verhaalde. Marot hoorende dat sy op haar Geloof soo vast stonden, begint te laggen, en seyde: Sire, ik hoor dat uwe Biegt-Vader zijn Geloof stelt op het eynde van alle tegen-sprekinge. Desen Biegt-Vader hadde een schoon Paart, in 't welke Marot lange sin hadde gehad, dog den Biegt-vader wilde het aan Marot niet verkoopen; doe sag Marot een middel, om het Paart sonder gelt te krijgen, nu het sonder bewijs op het geloof aan quam. Marot gaat na den Biegt-Vader, versoekt het Paart voor den Koning, om hem daar op te vermaken, 't welk hem gewort. Marot 't Paart hebbende, gaat haastelijk na een vermaart Schilder, en laat het Paart na het leven af-schilderen, en brengt de Schildery op 't Paleys in een hoek, ende trekt naar een Edelmans Huys buyten Parijs en veylt het Paart; die het van Marot koopt. Het lijt een dag twee of drie, dat onsen Biegt-Vader zijn Paart weder t' huys verwagt, dog en verneemt het niet, waar over hy oorsake

{==111==} {>>pagina-aanduiding<<}

neemt om zijn Majesteyt te vragen, hoe zijn Paart hem geviel. Den Koning niet van Marots daat wetende, seyde dat hy zijn Paart niet hadde laten halen, en ook geen last daar toe gegeven had; vraagde vorder, wie van zijn Hofgesin op zijn naam het Paart gehaalt heeft? Den Biegt-vader antwoorde, Sire, Marot. Den Koning liet Marot ontbieden, om terstont by zijn Majesteyt te komen. Marot by den Koning gekomen zijnde, vraagde den Koning of hy zijn Biegt-Vaders Paart gehaalt hadde? seyde, ja Sire: en waar hy het gebragt heeft? boven, Sire, seyde Marot, waar over den Koning begon te laggen, seggende dat het onmogelijk was een Paart boven te brengen; ja Sire seyde Marot, het geloof is 't al, ik sal 't gaan af halen, waar over de Koning nog meer verwondert wierde: Marot brogt de Schildery af, de Biegt-Vader de schildery siende, seyde, dat is mijn Paart niet. Clement antwoorde 't is u Paart al: ik geloof 't, dat is 't eerst van alle tegensprekinge. Doe begost den Biegt-vader te denken uyt wat oorsake Marot hem het Paart onthaalt had, ging beschaamt na Huys, en de Koning verwonderde hem over Marots wijs beleydt, en Marot behielt het gelt van 't Paart.



{==112==} {>>pagina-aanduiding<<}

Marot met de Sots kap.

WAnneer Clement de Sots-kap op hadde, dorst hy alle dingen die hem niet en behaagde, uyt-spreken: 't Gebeurde op een tijd dat de Coning aan een vremdeling twaalf duysent gulden aan gelt gaf, om in Hongaryen Paarden voor zijn Majesteyt te kopen. Marot verstaan hebbende het goed geloof dat de Koning op yder hadde, hoewel hy veelmaal bedrogen wiert: soekt den Koning voortaan af te manen, om niemant, die hem niet beter bekent was, soo ligt te gelooven. Marot komt met een papier in de handen door 't Hof lopen, op 't welk hy des Conings naam boven aan had, en op alle kanten stont Gekken geschreven. Marot omtrent den Coning gekomen zijnde, verheft zijn stem en begint veel luyder te roepen. De Coning het papier siende, vraagde wat daar op geschreven was. Marot antwoort Sire, Gekken. Den Coning hier over verwondert zijnde, die zijn keuren wel kende, vraagde na de oorsaak van zijn geroep? ik ben gereedt seyde Marot 't selve uwe Majesteyt te verklaren: Ik hebbe gehoort dat uwe Majesteyt aan een Vremdeling twaalf duysent gulden gegeven heeft, om Paarden te kopen in Hongaryen,

{==113==} {>>pagina-aanduiding<<}

het welk my dunkt een geke daadt te wesen, daarom heb ik uwe Majesteyts naam boven aan geset. De Coning de oorzaak van Marot verstaan hebbende, seyde tegen Marot, als den man weder komt met Paarden die hy gekogt heeft, wie sal dan de Gek zijn? Marot seyde: De Paarde-kooper, Sire; Want hy heeft nu soo veel Geld, daar mede hy zijn leven lang hem kan generen, daarom soud ik hem voor een driedubbelde Gek houden, so hy weder tot uwe Majesteyt keerde, nu hy uwe Majesteyts handen genoeg ontvlogen is. Willende hier mede betonen, dat men niet al te licht de Vreemdelingen geloven moet, op dat men van haar niet bedrogen wordt.


Den Spaansen Ambassadeur een Ezel.

OP een tyd dat in 't Hof een Balet soude gedanst worden, gaat den Koning in een venster leggen, op dat niemant door hem het gesigte soude benomen worden. Den Spaanschen Ambassadeur zig omtrent den Koning voegende, begint op 't laatste den Koning so na aan 't Lyf te komen, dat den Koning begint om te sien. Den Klugtigen Marot, en heeft het soo dra niet gesien, of begint alle die daar omtrent

{==114==} {>>pagina-aanduiding<<}

waren, door syn geroep, en wysen van syn handen, na den Ambassadeur haar oogen te leyden, en roept met luyde stemme: Wie sag ooyt dwaser Esel in Vrankryk? Willende hier mede te kennen geven dat men altyd syn oogen-lust matigen moet; op dat men hem niet tot syne schanden bestraft.


Marots loose Begraffenis.

MArot, die alle Papen vyandt was, had ook alle Papen tot vyandt, na dien hy haar-lieder doen altijdt bespotte, waar door sy altijdt middelen sogten, om hem voor den Koning soo zwaar te beschuldigen, dat hy mogte gebannen worden: 't welk sy ten laasten soo verr' bragten, dat Marot soude gebannen worden. Marot dese tyding door eenige van zijn Vrienden gekregen hebbende, bedenkt hoe hy 't best ontgaan sal, vindt ten laatsten goedt, dat hy 't gerugte sal met zijn Dienaar door Parijs laten loopen, dat hy haastelijk krank geworden is, op dat zijn bannissement mogt uytgestelt worden; het welke den Konink ook op houd, om te sien, hoe het met Marot soude aflopen. Een dag twe of drie hier naar, laat Marot door den selven Dienaar, het gerugte gaan dat hy gestorven is, laat een Doot-kist

{==115==} {>>pagina-aanduiding<<}

maken en gaat daar in leggen, en sendt zijn Huysvrou aan de Coningin, en opent de begeerte van haar overleden man, dewelke aan haar versogt heeft in zijn leven, dat hare Majesteyt aan den Koning soo veel geliefde te bidden, dat zijn Majesteyt hem dog alles geliefde te vergeven, soo hy zijn Majesteyt yets in zijn leven misdaan hadde, en zijn uitvaart met zijn tegenwoordigheyt te vereeren, het welke de Coninginne aanneemt, en van zijn Majesteyt verwerft. Marot dit verstaan hebbende, gebiedt dat men zijn Lijk op een seker uur voor by het Hof soude dragen, wetende dat den Koning gewent was, daar als dan te gaan wandelen, het welk geschiede. Den Coning de statie van verre siende, vraagde of het de Uytvaart van Marot was? wordt van de Edel-lieden geantwoort, ja; den Coning om zijn belofte te volbrengen, spoeyt hem naar de Kist, en gebiedt dat men deselve sal neder setten, seggende: Marot ik vergeef 't u uyt mijn geheele ziele wat gy my ooyt misdaan hebt, ik wenschte gy nog tegenwoordig hier waart. Marot dese blijde tijding hoorende, smijt het deksel van de Kist af, ende regt hem op zijne voeten, bedankt den Coning van zijn genadige vergiffenis, en word also weer met zyn vergramde Ma-

{==116==} {>>pagina-aanduiding<<}

jesteyt versoent: soo was Marots Begraffenisse de oorsaak van zijn vergiffenis, tot spijt van zijn vyanden.


Byvoegzel. Bestaande in verscheyden quink-slagen en aardige Potsen, op de voorgaande Materie dienende.

Een Boer Ridder geslagen.

SEker Boer, van geheel groote middelen, dog van slegt verstant, quam eens voor den Keyser Henricus, seggende: Genadigste Heer Keyser, ik wilde wel, so 't uwe genade beliefde, een bede aan u versoeken: De Keyser vraagde, wat die bede was? Genadigste Heer Keyser seyde de Boer, ik dorf jou 't niet seggen? Wat is het seyde de Keyser weer? Genadigste Heer, seyde de Boer, ik en dorf niet; Wilje seyde de Keyser, versoeken eenig Pardon voor iets dat gy misdaan hebt; Neen, Genadigste Heer Keyser, seyde de Boer, dat en is het niet: Wilje, seyde de Keyser, dat uwe schulden vry gesprooken zijn, Neen, Genadigste Heer Keyser, dat en

{==117==} {>>pagina-aanduiding<<}

is het niet; wilje, seyde de Keyser, Schout van u Dorp zijn? Neen: Genadigste heer Keyser, seyde de Boer, dat en is het niet, het soude op een Duysend gulden drie vier niet aan kome, kon ik maar verkrijgen het gene ik wel woude. Wat is het dan, seyde de Keyser: Genadigste Heer Keyser, seyde de Boer, ik durf niet. Wilt gy dan Ridder geslagen zijn, seyde de Keyser: Ja so een bruy is het seide de Boer. De Keyser seyde, sit dan neer, ik sal u Ridder maken. Hy dede het, en terwijl de Keyser met het zweert in de nek sloeg, liet hy van agteren een dapperen (raat wat het is) vliegen: Schelm, seyde de Keyser, gy sult sterven, want gy bespot de Ridderschap. Genadigste Heer Keyser, seyde de Boer, doe de Edelman daar in quam, moest immers de Boer daar uyt.


Pleyten valt Kostelyk.

EEen Boer had een goede, en regtvaardige zaak in 't Regt, doch wiert van zijn Advocaat en Procureur, (die vreesden met fatsoen, niet gelds genoeg daar van krijgen soude, by aldien deselve soo haastig, als wel geschien konde, af liep) opgehouden, hem ondertusschen alhier en daar onkosten rekenende. Den Boer merkte ook wel, als hy d' Advokaat somtijdts

{==118==} {>>pagina-aanduiding<<}

wilde spreeken, dat men hem in een herberg, daar men quansuys andere Comparitien had, verdagvaarde. Hier quam dan den Procureur by, en dan moest hy de witten uytdoen, en d'Advocaat soo nu en dan noch wel d' handen vullen, en dan wierdt hem altijdt goede moet gegeven, en haastige expeditie toegeseyd. Den Boer klaagde eyndelijk, dat hy niet verstaan kon, hoe dat soo een klare en regtveerdige saak soo lang kon dueren; d' Advocaat sey dat de Regters en Raats-heeren soo veelderley dingen in 't hooft hadden, datse op een saak so terstond niet konde letten, en dat d' outste zaaken die 10 of 12 jaren in 't Regt gehangen hadden, veeltijds moesten voorgaan; dat zijn party, die wel voelde dat sy 'et verliesen souden, hem ook dikwils ophielden, en uytstel versogt, eyschte hier en daar nader verklaringe, waar tegen hy dan wederom moest aangaan, met nieuwe attestatien, interrogatien, en diergelijke, en dat hy wel wist, 't welk hem ook leet was, dat'er soo veel tijdt verliep en geld koste, dan dat hy evenwel wel sou boven liggen, dewijl zijn saak goet was; maar het Regt is so edel en teer sey d'Advocaat, dat geen vonnis uytgesproke was dan met langsame, rijpe en wel doorgegronde redenen, die veel overleggen en

{==119==} {>>pagina-aanduiding<<}

hooftbreken kosten. Ia, antwoorde de Boer, ik word ook wel gewaar, dat het Regt een zeer kostelyk ding is, dat wel duur moet gekost zyn.


Hoerery ontdekt door de onnoselheyt van een Kint.

EEn oude Procureur had een jonge en schoone Vrouw, die op 'er Klerk een schoon Iongeling verliefde, die ook wel haast de goede wil van zijne Meester tot hem bemerkte. Op een tijd dat de Meester uyt was, ende hy eenige posten schrijvende, quam dese jonge Vrouw hem aantokkelen, ende stiet hem somtijds aan zijn arm, op dat hy verbijsteren soude, quam schoon de Klerk haar twee oft driemaal soetelyk te rugge stiet, al weer. Hy, speurende waar het heen wilde, stiet'er op een nieu te rugge, haalde met een doove kool een streep op de vloer, en seyde: soo gy over dese streep komt, ik beloove u, dat ik u op het bed sal werpen, daar ik u soo handelen sal, datje my op andermaal niet weer quellen sult. De jonge Vrouw, die niet anders sogt, antwoorde: dat wou ik wel sien, en tradt, dit seggende, over de streep die de Klerk gemaakt hadde. Hy siende op wat voet datse ging, vatten 'er aan, en wierp'er op het Bed, daar hy geen

{==120==} {>>pagina-aanduiding<<}

tegenstand vindende, zijn wille met 'er dede. De Procureur had een jonge Soon, daar men om zijn jonkheyd niet op dagte, die al dit spel sag: ende dat de Vader, als die weer t' huys quam, en de Klerk yets te schrijven willende geven, siende dat hy de streep maakte, riep: Vader, gaat over de streep niet, op dat onse Klerk u niet en doe als hy mijn Moeder gedaan heeft, die 'er over wilde gaan: want hy nam 'er, en heeft 'er wel een uur op het bed gehouden.


Van een Spanjaart en een Hond.

YEder weet dat het in Spanjen veel heeter dan in Nederland is, en dat het daar selden vriest, en dan nog so sober, dat het so haast als de Son opkomd, weg is. Seker Spanjaard in Nederland komende, in 't koutste van de Winter, dat het steenen dik vroor, en door een Dorp gaande, daar menigte honden hem na basten, wilde hy om hen af te keeren, een steen op nemen, maar die was so vast aan de aarde gevrosen, dat hy z'er niet af kon krijgen, des hy ongewent zijnde sulks te sien, in zijn Spraak datelijk vinnig uytborst; An que maldera Tierraadendor suelatan los portosy, atan las pedras. Dat is te seggen; Ag! wat vermaledijder Land is dit, daar men de Honden los laat, en de Steenen vast maakt.



{==121==} {>>pagina-aanduiding<<}

Den bedrogen Biegt-Vaar.

EEn aan-koment Meysjen, ging by haren Biegt-vaar (een tweede Broer Cornelis) te Biegten, na dat sy alles op gebiegt hadde, vraagde hy haar ofse noit by een mans persoon geslapen hadde. Neen ik, antwoorde 't Meysjen: Hebt gy sulks wel gedagt, vraagde hy: Och ja ik, seyse; Mijn kint, dat is groote sonde, sprak den Biegt-vaar: want of gy het gedagt of gedaan hebt, dat is al even eens: sy dit hoorende, badt om een goede absolutie, en beloofde hem te vereeren met een vette Karper, d'absolutie weg hebbende, is sy henen gegaan, maar den Karper bragt sy hem niet: Een tijt lang daar na weder te Biegt komende, seyde hy dat sy haar woort niet gehouden hadde. Mijn Heer, seyde sy, ik heb u lest hooren seggen, (dat ik ook wel overdagt hebbe,) dat een saake bedagt of gedaan te hebben al even veel was, soo heb ik ook gedagt gehadt aan mijn Heere een Karper te brengen, meynende dat het daar mede wel was.



{==122==} {>>pagina-aanduiding<<}

Van een, die men dede gelooven dat hy Blindt was.

DRie klugtige Rabouters, in een Herberg buyten Orleans het avontmaal te samen gehouden hebbende, raakten aan 't dobbelen, een van haar was so ongelukkig dat hy al zijn gelt verloor, en 't elkens vloekte hy soo grouwelijk, dat d' ander d' hayren over-end reesen, die, met haar bestraffingen, hem nog veel meerder daar in deden voortvaren, zijn gelt nu al verloren hebbende, most hy 'er eerst uytscheyden en na 't bedt gaan, dog dit en geschiede niet zonder afgryselijk vloeken en zweeren, hy nam oorlof van zijn twe makers, die hem rieden (om vergiffenis van dit vloeken) te bidden, op dat hy daarom niet gestraft mogt worden. Hy leyt sig te bed in deselven kamer daar men speelde, latende de twee andere nog al voort staan dobbelen, hy had niet lang op 't bedt gelegen, of begon voort te ronken? de ander twee, die nog te samen speelden, merkende dat hy vast sliep, beslooten, hem een pots te speelen, sy deden de kaars uyt, en bedekten het vuur, so dat men in de kamer niet een hand voor d' oogen kon sien: sy veynsden hun ofse te samen twisten, over seker worp daar van den eenen steen quansuys niet te

{==123==} {>>pagina-aanduiding<<}

deeg en stont, hier over maakten sy al sulken gerugt, dat desen slapende daar van ontwaakte, die d' oogen open doende, en niet met allen siende, riep; zijt gy met de kop gebruyt, dat gy in 't donker met dobbelsteenen speelt? Ia, ja, seyden sy, gy droomt nog, slaap al voort; en hun houdende of sy om hem niet meer dogten, begonden weder voort te spelen, so dat d' ander weder aan 't sluymeren geraakte; de twee, die de maniere van speelen maakten, begonden wederom op nieuw te krakeelen, so datse den slapert ontwaakten, en begeerden dat hy sou oordelen, of een van de teerlingen op een vier, of op een vijf stont, al soose daar over niet eens konden worden: dese ontwaakt zijnde en d' oogen geopent hebbende seyde, hoe duyvel wilje dat ik het u seggen sal, daar ik mijn self, nog niet ter werelt sien kan; ey seyden sy, vrijft de vaak tog ter degen uyt u oogen, en scheyt ons; hy begon te vrijven wat hy vrijven mogt, en riep, doe hy bevondt dat'et niet en hulp, een schelm moet ik sterven so ik een steek kan voor my sien, d' andere hielden hun dapper verbaast, en vraagden hem: maar by uw waarheyt, en kont gy niet sien? neen ik waaragtig niet antwoorde hy, haal hier de kaars eens, sey doe een van twee, 't welk d' ander sig ge-

{==124==} {>>pagina-aanduiding<<}

liet te doen, die wederom by het bedde gekomen zijnde, hem vraagde, of hy de kaars niet sien konde, neen ik by al den pots martel, geheel niet, antwoorde hy. Ag sey een van de twee, ik vreesde al, dat den hemel, (om uwe grouwelijke lasteringen) u straffen sou, voorseeker zijt gy hier over met blintheyt geslagen. Dese vloeker hier over ontstelt zijnde, begon te schreijen, en de hemel om vergeving te aanbidden, op dat hy hem wilde genadig zijn. Een van de twee andere seyde tegen zijn maat, breng de kaars eens hier digte by, 't welk de andere hem veynsde te doen, en alsoo quansuys scherpelijk hem besiende, seyden tegen, malkander, ag, siet eens hoe wonderbaarlijk dit is, zijn oogen staan so klaar en helder open, datmer gants geen hinder aan sien kan, en evenwel is hy zijn gesigt quijt: zy vertroosten hem, soose best konden, en vermaanden hem, dat hy de ootmoedige genade voor zijn misdaat sou versoeken, en daar op gingense mede naar 't bedde. Maar desen hummeling en dede niet anders dan sugten, steenen, en zijn sonden te beklagen, en beloofden soo veel beloften en bevaarden, en noyt weder te vloeken, dat hy ten langen lesten van den slaap overvallen werde: des morgens ontwakende, was hy dapper verwondert dat

{==125==} {>>pagina-aanduiding<<}

hy den dag sien konde, en beelde hem in, ('t welk zijn makkers ook toestemden) dat 'et door een wonder werk des hemels most wesen, dat hy wederom sag, en na 'et berouw dat hy over zyn sonden gehad had, hem dese genade had doen verkrijgen, en dat door oorsaak van al de beloften, die hy gedaan had, dewelke sy hem vermaanden te volbrengen, dat hy ook dede; en leefde zedert die tijd seer schikkelijk, latende die quade gewoonte van vloeken en zweeren, (die hy te vooren gedaan hadde) t' eenemaal varen.


Klugtige Avontuere van 't nieuwsgierig Aagje van Enkhuysen.

TEn tijde van den treves of het twaalfjarige Bestant, tusschen den Koning van Spanjen, en de Vereenigde Nederlanden, woonde t' Enkhuysen een jonge Vrouw, die onlangs aldaar met een Smit getrouwt was; In hare Buurt woonde ook een Schipper, die somtijdts op Antwerpen voer. Dese quam veeltijds wanneer de Sneeuw-vlokken vlogen, of de vriesende wint allerscherpst waayde, by dese Smit om een praatje, ende warmde hem met eenen by de Smisse, alwaar hy so veel van de voortreflijkheyt der stadt Antwerpen verhaalde, dat hy Aagje (soo hee-

{==126==} {>>pagina-aanduiding<<}

te des Smits vrouw) belust maakte om 't selve te gaan besien, sy leide de Smit so lang aan het hooft, dat hy haar terstont als 't Somer sou zijn, om met Frerik-Buur (dit was de Schipper) heen te varen, en Antwerpen besien: ende gaf haar hondert gulden aan geld mede, om eenige behoeftigheden voor hem aldaar te kopen. De Somer gekomen zijnde, gaat de reys aan; sy komen op een middag t' Antwerpen aan de Kaay, Frerik-buer loopt terstont binnen om zijn Vragt-brieven te bestellen, terwijl dat Aagje haar selven met de beste Enkhuyser kleeren opciert, en boven op het Schip Frerik-buurs wederkomst sit en wagt, om haar in de Stad te leyden en die te laten sien, maar 't verlangen datse hier toe hadde, maakte haar so onverduldig in 't wagten, datse besloot alleenig Steewaarts in te treden; haar quam in den sin, datse hare Moer wel eertijts had horen seggen datter een van haar Neven was, die op Spanjen handelde, en van daar veeltijts selfs te Antwerpen quam, die men daarom in 't geslagt, Neef Ian van Spanjen noemde; Aagje beelde haar in, dat dese haar siende, wel kennen soude, sy nam de hondert gulden by haar, en beval den Iongen 't Schip en gaat op d' Enkhuyser moode ter stadt in slof tof-

{==127==} {>>pagina-aanduiding<<}

felen. Sy hadde niet lang gaan slepen, als haar een Signoor Spaanschen Brabander, van d' alderligtste stof, ontmoet, dese dit Enkhuyser maaksel vreemt dunkende, begint'er van verre, van boven tot onderen te besien, en by haar komende, seyde goeje dag Nigteken, (een bynam daar men de Ligtekooyen aldaar veel mede vereert) egter sy de naam van Nigteken hoorende, beelde haar selfs in dat het haar voor seyde neef was, en seyde tot hem: wel Neef Ian van Spanje, dat 's goet dat gy hier nu zijt, en dat ik 'er mede ben: ja Nigteken, antwoorde hy al laggende, en bleef staan, ik ben nu hier tot uwen dienst, maar wanneer zy dy hier gekomen? doe begon sy hem d' oorsaak van haar komst te verhalen, als mede, dat sy getrouwt was: hoe 't met haar Vrienden ging, en onder andere, dat sy de hondert gulden by haar genomen hadde, en niet langer naar den Schipper, die haar de Stad woude laten sien, konde wagten. Desen Cabouter, hoorende van gelt spreken, maakt'er voort een aanslag op, en biedt zijn dienst, om de Stad te besigtigen, haar aan. Sy wandelende alsoo te samen, en komen eyndelijk in de Lepel-straat, hy leyde haar in 't slimste Hoer-huys dat 'er was, en seyde, dat daar van zijn Vriendschap woonde, het

{==128==} {>>pagina-aanduiding<<}

welk ook ligtelijk niet geloogen was; hier toest hy Aagje met Spaansche wijn, so vriendelijk, datse begon te starr' oogen, en geen Wijn meer te meugen, 't welk hy merkende, laat de Suyker komen, en maakte de Wijn soet, die Aagje al inslorpende alsoo bequam, datse van Teeuwes nog van Meeuwes wist, doe ligte hy de hondert gulden uyt Aagjes Rok, en verbergdse in zijn Spaansche Broek, en leyde haar op een bed, dog wat hy voorts dede en weet men so by sonderlijk niet, want sy beyde maar in de kamer waren; dog so de nakomelingen van Ian van Spanjen verhalen, so dede hy zijn uyterlijke en innerlijke beste om haar te doen ontwaken, dog te vergeefs, want 't meest dat sy seyde, was: stil, stil, Neef Ian van Spanjen, laat my betyen, sonder datse voort een lidt van haar lijf verrepte, het welk hy merkende, wiegdese voort heel vast in slaap; doen liet hy de Moer met al de duyven, die op dat slag gehouden wierden, binnen komen; hier dronk en speelde men den halven nagt, op rekening van Aagjes Silver werk. De hoeren sat zijnde, trokken Aagje heel uyt, en setten haar een Schippers Mutsje op 't hooft, en kleeden haar voort in een Bootsgesels kleetje; dat misschien voor een halve-daalders

{==129==} {>>pagina-aanduiding<<}

gelach aldaar was blijven staan: zy krijgen een Baakermat by der handt, daar word Aagje al slapende in-geleyt, en door vier van dese ligt hartekens, een groot stuk weegs, daar van daan gedragen, en in een eerlijk mans stoep nedergeset; dit scheen de verloren Soon te zijn, dog was in der daat 't verlooren Wijf: Want Frerik-Buur de Schipper hadde den gantschen nagt na haar loopen zoeken. Doen den dag aanquam wiert Aagje eerst van eenige Hantwerks luyden gesien, die na haar werk gaande, malkanderen toeriepen: Ba siet eens goeliens hier leyt een dronken Fiel in een Bakermat. Sy wiert van dese zoo lang gestoten en gesolt datse ten lesten ontwaakte, dog eerze haar oogen regt open sloeg, riepse: O Neef Ian van Spanjen, waar hebje my gebrogt; hier op begonne de omstanders een groot geroep ende gelach te maken, dat haar de oogen dede openen, en riep; Neef Ian van Spanjen waar benje nou? d' Ambagts Gasten haar uytlaggende, toonden haar malkanderen, ende vraagde haar, is dit neef Ian van Spanjen, d' andere seyde Ian van Spanjen trekt zijn Schoenen aan, hy sal terstont komen: dog doese te regt sag waarse was, en hoese was, begonse te huylen, en riep: Og!

{==130==} {>>pagina-aanduiding<<}

og! weer is me toe gekomen? Og Freek-buur, Freek-buur, daar op ging 't gejouw van de bystanders weder aan? in 't kort, sy verstrekte voor dit volkje een Brandewijntje, dat van eenige hier over versuymt wierd. Maar doen door dit geraas, de deur daarse in de stoep lag, geopent wierd, ende men haar seyde, datse haar Bakermat op den rugge sou nemen, en daar van daan gaan, doen wasse in duisent lasten: sy begon haar op te regten, en juyst doe sagse Frerik-buur, die haar door de verandering van kleederen niet kende, en ook even al soo hy nog na haar sogt, aldaar quam aan gaan: Og Frerik-buur benje daar! roeptse overluyd, wel seyde Frerik-buur, hoe! kend dese schobjak my! Og! ik ben jou Aagje seyde sy. Ia daar sieje wel na uyt, antwoorde de Schipper. Geloofje het niet, seyde Aagje, sie daar zijn mijn hayr-vlegten, en daar mede trokse haar de Muts van 't hooft: doen wierdt Frerik-buur haar kennende, en vraagde: wel Aagje? waar hebje geweest, waar zijnje kleeren ende al jouw moye goed, hoe benje hier dus geraakt? dat weet ik niet, mijn lieve Frerik-buur, seyse: maar breng my hier van daan uyt 'et volk. Hier mede gingen sy te samen naar 't Schip, en lieten de Bakermat tot

{==131==} {>>pagina-aanduiding<<}

een buyt voor de Iongens. Hoe suyver en schoon dit Aagje de Smit, haar man, t' huys quam kan een yder denken. Dog tot Enkhuysen wiert dit avontuertje soo veel verduystert als 't mogelijk was: maar t' Antwerpen verstrekte het voor een Confortijfje in veel Geselschappen, van Ian van Spanjen en zijn Confraters.


Een Klugtigen Potse-maker.

SEeker Pots-maker by een Prins den vryen ingang hebbende, en van zijn Ampt eenige trek, ofte vermalijkheyt doende die hem behaagde, beloofde de Prins hem een seer schoon kleedt, dat hy hem toonde, en hy self niet meer begeerde te dragen: En beval zijn Kamerling, dat hy het hem als hy eens weer quam, soude geven. De Gek miste 's anderen daags niet, maar pasten neerstig op om te komen. De Kamerling, van zijnes Meesters milheydt die soo qualijk gebruykt was, heel t' onvreden, dogt 't Lijf-Wambuys daar af te nemen, om 'er de Passement alleen af te hebben, dat was d' oorsaak dat hy'er de mouwen uitsnee, en 't lijf op-sloot, vouwende al d' andere rest in een Laken, en gaf het aan dese Gek, die geloovende dat 'et daar al was, daar mede, sonder dat hy het besag, tot zijnent ging.

{==132==} {>>pagina-aanduiding<<}

Maar hy het ontdoende, en siende datter het Lijf van het Wambuys gebrak, door de nydigheyt van de Kamerling, want hy vermoede wel dat dit niet dan door hem kon komen, besloot dat door een vond te krijgen, die de Prins, die hy van goeden aart kende, aan 't lagchen sou helpen, en daar door ligtelijk hem tot een nieuwe milldigheyt verpligten. Hy ging by de Pastoor van de Prins, dien hy seyde, dat 'er een daar binnen gestorven was, en dat men hem sondt om hem te halen, om die ter aarde te helpen. Den Pastoor sont daar Priesters met het kruys en het vaandel, en de Gek ging voor, die hem regt naar de wooning van desen Prins geleyden, so die uyt soude gaan. Hy dese toerusting siende, verwonderde 'er sig af, en vraagde wat dit seggen woude. De Gek trad voort, en seyde: Mijn Heer, het heeft u belieft my d' eer te doen, aan my een van uwe klederen te schenken. U Kamerling heeft my de Mantel en de Broek gegeven, wat 't Wambuys belangt, daar heb ik maar de Mouwen af, wy komen 't lijf soeken. De Prins geviel dese aardigheyt soo wel, dat hy zijn Kamerling bekeven hebbende, beval dat men hem 't lijf gaf.



{==133==} {>>pagina-aanduiding<<}

Alles is berispelyk.

EEn oudt Man reedt met zijn Zoontjen na Parijs, sittende beyde op een Ezel, eenige Luyden haar ontmoetende, seyden: Siet dese twee dit arme Beest verdrukken, en over-laden, sy zullen 't voorseker de rugg' in-rijden; d' oude Man kon dit niet verdragen, dede overzulks zijn Soontjen te voet gaan, d' eerste die haar aldus ontmoeten, seyde, of hem desen Man niet voor ons en schaamt, dat hy gemakkelijk ryt, en laat dit Iongsken als een hont na loopen. Dit quelde d' oude man wederom, steeg van den Ezel af, ging te voet, en liet zijn Soontjen daar op rijden: Soo haast ontmoete haar geen volk, of seyden, dit is in de verkeerde Weereld, dat dees oude man met zijn stramme leden te voet gaat, en laat desen jongen bengel op zijn gemak rijden: ik sou hem zijn beenen van jongs op anders doen gewennen. d' Oude man stond hier over verset, dog wilde het nog eens op een ander manier versoeken, en dede de jongen af klimmen, gingen beyde te voet, en dreven den Ezel ledig voort; maar sy wierde van d' eerste die hun tegen quamen, aldus uit-gelagchen: Dese luyden moeten voor-seker niet wijs zijn, dat sy dees sterken Ezel zijn luyigheyt so

{==134==} {>>pagina-aanduiding<<}

veel toe geven, hem ledig drijvende en self te voet gaan, was hy de mijn, ik soud dees verkeerde barmhertigheit geen plaats geven, en hem wel anders ter proef stellen wie mag den botsten Ezel van hun drien zijn? De oude man siende, dat hy, hoe hy 't ook aanleyde, niet onberispelijk voort kon, nam zijn gemak, settede sig met zijn Soontje op d' Ezel, reed voort, en trok hem geen berispinge meer aan.


Van een Man die met zyn Vrou twiste.

EEn Man, die alle dagen met zijn Vrouw overhoop lag, op seker dag met haar kijvende, seyde dat hy meester in huys wilde zijn, ende sy hem gehoorsamen most; en ik versta, antwoorde de vrouw, dat alle dingen hier in huys naar mijn hooft sullen gaan, en niet na het uwe, en gehoorsaamt my ook datelijk, of ik sal toonen dat het my leet is, ik sal het doen, sey de man, en greep voort na kannen, kandelaars, potten, ketels, tongen, roosters, en wat los was, en hem voor de hand quam, en wierp het haar na haar hooft, dat de stukken over de kamer heen vlogen; och ik ben verlooren, ik ben verlooren, riep de vrouwe, hy dit hoorende, nam een besemstok, en sloeg 'er so dapper datse begon te bloeden, ende schreeuw-

{==135==} {>>pagina-aanduiding<<}

de soo luyde alsse kon. Hier op quamen eenige gebueren in huys lopen, die het slaan van den man weerden, seggende: dat hy hem behoorde te schamen, dat hy so wreed met zijn Vrouw leefde: mijn goede geburen antwoorde de man, gy weet niet hoe de saak leyd, ik en mijn vrou hebben so even getwist, wie de heerschappy hier in huys sou voeren: maar ik hebt verlooren, want sy wilde dat alle dingen hier in huys na haar hooft, en niet na het mijne sullen gaan, en dewijlse my dapper dreygde, heb ik haar bevel na gekomen, werpende alle dingen, die ik voor de hand vond, na haar hoofd, is 'er nu yets te hard aangekomen, dat is mijn schuld niet, doen begonse te roepen, datse verloren was, hier was ik genootsaakt, haar wederom om te soeken 't welk ik met dit eyntje houts gelukkig uytgevoerd heb, gelijk gy sien kondt, soo datse haar nergens over te beklagen heeft, dan dat ikse al te veel gehoorsaamt, en verlooren zijnde, al te yverig gesogt heb. De gebueren, hier mede lagchende, gingen weg.



{==136==} {>>pagina-aanduiding<<}

Droom is Bedrog.

ROdrigo, een vermaart konstig Schilder te Romen, had een schone Vrouw, daar hy misschien niet sonder reden, dapper jalours van was. Hy had in een Kapel geschildert het jongste oordeel, daar in hy de Duyvelen so menschelijk afgemaald had, dat sy alleen uyt deselve, door hoorens, klauwen staarten of yet diergelijks, te onder scheyden waren. Op seker nagt droomde hy, dat de Duyvel voor hem verscheen, en aldus aansprak, Rodrigo wy zijn ten hoogsten aan u verpligt en verbonden, door dien gy ons zoo vriendelijk in u Schilderyen vertoont hebt, daar andere Schilders ons op het afgrijselijkste, als haar mogelijk is, afmalen: eyscht hier nu voor, 't geen u belieft, het sal u geworden. Rodrigo dogt aldus hier op te antwoorden, Geld en goed heb ik genoeg, kan ook door mijn konst, wel meer overwinnen, maar dit een ding bezwaart mijn gy weet dat ik een zeer schoone Vrouw heb, en ik twijffel niet of sy wort van andere wel gelief-koost, dog ik wenschte slegts alleen te weeten, wie zulke mogten zijn, of ik eerlijke Lyden of canailie tot zwagers had. Is't anders niet, antwoorde de Duyvel, daar weet ik raat toe, hou

{==137==} {>>pagina-aanduiding<<}

daar is een Rink, steekt die aan uw vinger, en soo lang gy die daar aan hebt, sult gy wel weten wie dat by uwe Vrouw is. Daar mede verdween de Duyvel, en Rodrigo ontwaakte van blijdschap, dog was strak jaloers, vreesende dat de Duyvel met zijn Vrouw al deur was, maar wiert die voort, nevens hen gewaar en met eenen de Ring daar in zijn Vinger stak, en de woorden des Duyvels over-leggende, bevonde dat hy, (hoewel een leugenaar) de waarheyt geseyt had, en dat niemant, soo lang dese Ring om zijn Vinger was, met zijn Vrouw, buyten zijn weten, kon te doen hebben. Maar dese Ring konde hy niet gebruyken, dan in zijn Vrouws bywesen, want dit haar eygen natuurlijke Ring was, en aan haar lijf, van jongs op was vast gegroeyt, soo dat hy bevont, dat hy evenwel van den Duyvel bedrogen was.


Wonderlyk Aspect.

EEn Borger, zijnde een Goutsmit tot Frankfort, had een sootje schone groote Revier-kreeften, die men aldaar Krebs noemt, gekoft: hy brengt deselve t' huys, en behandigt die aan zijn Meyt, haar belastende, dese tegen 's avonds te koken. De meyt, die nog nieuw en onervaren was, als mede de Kreeften nog niet wel ken-

{==138==} {>>pagina-aanduiding<<}

nende, sette deselve, met het mandeken daarse in waren, in haar Meesters en Vrouws slaap-kamer. Een van de grootste kreeften klom by 't mandeken op, en ligte het houte deksel, dat los daar op lag, soo hoog op, dat hy daar uyt quam; hy wandelt de kamer over en kruypt eyndelijk agter 't behangel. D' ander kreeften worden 's avonts gesoden en gegeten sonder op des eene te denken. De meester en vrouw gaan te bedde, en vallen in slaap. De kreeft komt uyt zijn schuylhoek, hier en daar wandelen, komt omtrent het bed, raakt op een voetbank, en van daar in de Pis-pot die voor 't bed stont, waar in de Man, al eer hy te bed gegaan was, gepist had. De vrou omtrent midder nagt wakker wordende, was genootsaakt dese pot ook te gebruyken; so haast en begon dit gedisteleert water in de pot niet te ruyschen, of de kreeft beelde sig in dat hy in zijn Element des waters, en loopende revier was, en verhopende eenig aas te bekomen, wierp sig ront om, en vatte met een zijner scharen, een van dees vrous onderste lippen, die so fel nypende, dat sy daar overluyde begon te schreeuwen, waar van de Man ontwakende, vraagde wat 'er te doen was; de vrouw, die ondertusschen de kreeft gewaar was geworden, en die sogt

{==139==} {>>pagina-aanduiding<<}

of te trekken, wiert nog harder genepen. De man d' oorsaak van de vrous schreeuwen verstaan hebbende, sloeg terstont met een vuurslag vuur, en een kaars aanstekende, sag dees gelegentheyd aan, en de kreeft soekende af te trekken, dede hem te harder nypen, so dat hy most aflaten, de vrouw seyde: Liefste, ik heb wel hooren seggen, dat dese Kreeften yets gevat hebbende, en daar men stijf op blaast, 't selve straks los te laten; Dat sal ik haast besoeken, antwoorde de man, en voegde hem met neus en mont soo digt by de Kreeft, dat hy beginnende te blasen, met d' ander schaar des kreefts, in d' onderste lip so dapper genepen wiert, dat hy also luyde als de vrou gedaan had, schreeude, welk schreeuwen door de vrouw verdubbelt wierdt, so haast den man, sig willende los trekken, sy beyde van de kreeft met de twee scharen te gelijk, so hard als hy kon aan wederzijde geknepen wierden. Hier over mosten sy so stille leggen, datse niet aan haar lijf dorsten verroeren, maar grynsde malkander seer leelijk aan, d' een met een mont vol, en de ander sonder tanden, dog beyde wel gebaard, maar d' een met geschooren en opstaande, de ander met ongeschoren en hangende knevels; en hoe seer de kreeft zijn best dede, om dese twee monden by mal-

{==140==} {>>pagina-aanduiding<<}

kander te brengen, en kon hy geen lust tot kussen aanbrengen. Eyndelijk was de vrou genootsaakt so luyde te roepen dat 'er een van de knegts in de kamer quam, die dit grynsen siende, en de vaak nog in de oogen hebbende, dapper verschrikte, meynde dat 'er een van beyde gewont was, dog de vrou (want de Man niet wel spreken kon) geboodt hem een schaar en nijptang uyt de winkel te halen, waar mede hy de twee scharen des Kreefts te gelijk af knipte. Dit scheen een wonderlijk aspect in 't teyken des Kreefts maar of het Conjunctio of Oppositio was, laten wy de Sterrekijkers oordelen.


Van een Vrybuyter, die men hangen soude.

EEn klugtige Vrybuyter, (die men na buyten voerde, om gehangen te worden,) aan de poort komende, sag, dat het volk, met groot gedrang, na buyten liep, seyde tot haar, ey mijn lieve vrienden, en haast u, nog loopt soo seer niet, want men sal daar niet doen voor dat ik 'er ook ben. Aan 't Geregt komende, en 't gebed gedaan zijnde, vraagde men hem, of hy nog yet te seggen had. Ik bedank u, sprak hy tot de Toekijkers, seer hooglijk dat gy my de eer aandoet, van my in mijn leste uure,

{==141==} {>>pagina-aanduiding<<}

met u tegenwoordigheyt te vereeren, ik bidde Heeren van 't geregt mede, datse u van uw werken nootsakelijkheden niet al te lang willen ophouden, want gy wagt al te samen na mijn. Maar ik sie, seyde hy tegen het volk, een Barbier onder u staan, die selve wilde ik nog wel eens spreeken. Men dede den Barbier by hem komen: waar tegen hy seyde: Meester, ik heb dikwils hooren seggen, dat yemandt noyt ader gelaten zijnde, voor d'eerstemaal het hem 't leven doet behouden, ik zweer u, dat ik noyt gelaten ben, kont gy my nu hier van, door 't laten bevrijden, soo sal ik bevinden dat 't seker gaat. De Pastoor seyde, hy behoorde hem nu met andere saken te bekommeren, dan sulke ydelheyt uit te slaan; men dede hier over hem terstont de leer opklimmen, en met 'et regt voortvaren: Nadien dan, seide hy, dese proef my geweygert wordt, so versoek ik, dat men my slegts een pijpjen toebak behandige: wat sou u dat tegenwoordig konnen helpen, seyde de beul; ik heb altijt horen seggen, antwoorde hy, dat de toebak geweldig opdroogt, en om dat ik dese nagt bloots-hooft onder den blauwen hemel sal moeten blijven, so sal ik voorseker dapper met koude sinkingen gequelt worden, agte over sulks, dat den toebak my seer nut

{==142==} {>>pagina-aanduiding<<}

sou wesen. Hier door begon 't volk luydkeels te lagchen en te jouwen, ja, ja, riep den Vrybuyter, lagt, jouwt en spot, soo veel gy wilt, 't is nu uw beurt, maar ik sal mijn beurt ook wel haast krijgen, wanneer ik u na mijn dood, met 't uytsteken van mijn tong, alle sal bespotten en de guyg na steeken: De Heeren, siende datter niet als guytery voor den dag quam, belasten den beul voort te varen, 't welk terstont gedaan wiert.


Van een die Bang voor de Zee was.

ZEker vrient, die yemandt van zijn bekende, die op een huys woonde dat hoog op een berg digt aan de Zee lag, was komen besoeken, sag, dat door een onweer, het water en de winden als tegen malkander worstelden; en eenige schepen in groot gevaar; waar over hy seyde, my verwondert, dat men so stoute luiden vint, die haar selven op de zee in schepen derven vertrouwen: Men vraagde hem, waarom? om dat men, antwoorde hy, dagelijks soo veele ongelukken op dit wankelbaar element siet gebeuren. Ik verwonder my dan seyde een ander, hoe gy te bedde durft gaan, aangesien datter veel meer menschen, op de bedden, dan op zee sterven.



{==143==} {>>pagina-aanduiding<<}

Van eenige Boere Kerk-Meesters.

VIer of vijf mijlen van Parijs, leydt seeker Dorp, van welke Parochie Sint Sebastiaan de Patroon is, wiens beeltenis op 't groot altaar, in deselve Kerk gesien wordt, maar in den tijdt des Oorlogs hadden de Beeldt-stormers, nevens andere Beelden, deesen Heylig mede aan boort geweest, die hem zijn hooft en armen, sonder yets daar tegen te seggen, had laten ontroven, blijvende alsoo een tijdt lang staan pronken. Dit dede den Pastoor den elendige stant van S. Sebastiaan soo dikmaals aan zijn Dorp-lieden te vooren stellen, dat men eyndelijk Geldt schafte, om een nieuw te laten maaken; De last hier van kreegen de Kerk-Meesters, die naar Parijs by een Beeldthouwer gingen, dewelke sy vraagden, voor hoe veel gelt hy haar een S. Sebastiaan wilde maaken? Den Beeldt-houwer vraagde haar van wat hout sy dien hebben wilden? Van Eyken hout antwoorden sy, om daar na versilvert te worden, hy begeerde de groote te weten, die sy hem toonden, aan een Maat daar toe mede genomen? nog vraagde de Beeld-houwer, of sy 't beeldt wilden hebben gelijk of 't leefde, of gelijk stervende, of gelijk dood?

{==144==} {>>pagina-aanduiding<<}

Hier in waren de Kerk-Meesters geweldig bekommert, door dien sy hier op noyt gedagt of eenige bysondere last toe hadden. Hoe! seyde d' eene, sullen wy hierom moeten wederkeeren? Ia wy antwoorde d' ander, want indien wy hem als levendig laten maken, en sy begeeren hem als dood te hebben, soo sullen wy grooten ondank begaan: en soo sy hem als levende willen, en wy hem als dood doen maken, sal 't van gelijken t' ondeeg weesen. Een van haar, die hem selven wyser agte dan al d' andere, seyde; Is dit waardig om so seer daar in bezwaart te zijn; vaar gy maar voort sprak hy tot de Beeldt-houwer, en maakt hem als levende; by aldien sy hem doodt of stervende willen hebben, wy konnen hem haast dood smijten.


Gustaaf Adolph.

GUstaaf Adolph, Zweedsche Coning, veroverde in seker Stadt in Duytslandt, twaalf Metale Bussen, voerende de Namen der twaalf Pausen, waar op hy met een ernstig gelaat dus uyt-voer: Zy mogen dan Pausen genaamt worden daarse zijn, egter dat zulke uitleggingen zijn dodelijk, ende feilbaar; en zal met haar alle gewis vergaan.

EYNDE.



