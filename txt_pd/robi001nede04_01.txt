
   
        
           
               De Nederlandsche Tyrtaeus. Liederen voor de verdedigers des vaderlands. Deel 2
               C.P.E. Robidé van der Aa
           
           
               
                   Dit bestand biedt, behoudens een aantal hierna te noemen ingrepen, een diplomatische weergave van De Nederlandsche Tyrtaeus. Liederen voor de verdedigers des vaderlands. Deel 2 van C.P.E. Robidé van der Aa uit 1830.
               
               
                   
                       p. 3, 4, 6, 7, 9, 11 en 13: de kop met de naam van de schrijver is tussen vierkante haken toegevoegd.
                   
               
           
           
           
               
                   
                   2, 16
                   
                   
               
           
           
               robi001nede04_01
               DBNL-TEI 1
               
                   2011 dbnl
               
           
           
               DSOLmetadata:yes
           
           
               
                   
                   exemplaar Koninklijke Bibliotheek Den Haag, signatuur: Lbl KB Wouters 21021
               
               C.P.E. Robidé van der Aa, De Nederlandsche Tyrtaeus. Liederen voor de verdedigers des vaderlands. Deel 2. G.J.A. Beijerinck, Amsterdam 1830
               
           
       
       
           
               Wijze van coderen: standaard
               
           
       
       
           
               Nederlands
           
       
       
           
               De Nederlandsche Tyrtaeus. Liederen voor de verdedigers des vaderlands. Deel 2
               C.P.E. Robidé van der Aa
               
               
                   
                   
               
           
           
           
               
               
           
           
           
           
       
       
           
               De Nederlandsche Tyrtaeus. Liederen voor de verdedigers des vaderlands. Deel 2
               C.P.E. Robidé van der Aa
               
               
                   
                   
               
           
           
           
               
               
           
           
           
           
       
       
           
               2011-07-14
               
                   MP
               
               colofon toegevoegd
           
       
   
            
Verantwoording 

Dit tekstbestand is gebaseerd op een bestand van de Digitale Bibliotheek voor de Nederlandse Letteren (https://www.dbnl.org)

Bron: C.P.E. Robidé van der Aa, De Nederlandsche Tyrtaeus. Liederen voor de verdedigers des vaderlands. Deel 2. G.J.A. Beijerinck, Amsterdam 1830
 
Zie: https://www.dbnl.org/tekst/robi001nede04_01/colofon.php

In dit bestand zijn twee typen markeringen opgenomen: paginanummering en illustraties met onderschriften. Deze zijn te onderscheiden van de rest van de tekst door middel van accolades: {==13==} {>>pagina-aanduiding<<} {==Figuur. 1: Onderschrift van de afbeelding.==} {>>afbeelding<<} 




{==1==} {>>pagina-aanduiding<<}

DE NEDERLANDSCHE TYRTÆUS.
Liederen VOOR DE VERDEDIGERS DES VADERLANDS.
UITGEGEVEN TEN VOORDEELE VAN HET DAAR TE STELLEN FONDS
VOOR DE VERMINKTEN EN NAGELATENE WEDUWEN EN WEEZEN
DER GESNEUVELDEN IN DEN TEGENWOORDIGEN STRIJD.
No. II.
GEDRUKT TE AMSTERDAM BIJ C.A. SPIN
EN UITGEGEVEN BIJ G.J.A. BEIJERINCK.


      

{==3==} {>>pagina-aanduiding<<}

Het lied van Chassé.

    [Door Mr. C.P.E. Robidé van der Aa]

Wijze: Vivat Oranje! hoezee!


Wie praalt aan 't hoofd der heldenstoet? Chassé! 
Wie heeft gewroken Hollands bloed? Chassé! 
Wie spreekt uit monden van metaal 
Der Trompen en de Ruijters taal? 
    Chassé! Chassé! Chassé! (bis.) 
 
Wie heeft gestraft het snoodst verraad? Chassé! 
Wie redde 't bolwerk van den Staat? Chassé! 
Wie toonde wat de Leeuw vermag, 
Dien voormaals de aard' nooit sluimren zag? 
    Chassé! Chassé! Chassé! (bis.) 
 
Wie heeft der muitzucht perk gezet? Chassé! 
Wie 't monster in zijn nest verplet? Chassé! 
Wie is, als Neêrlands oudste zoon, 
De hechtste steun van 's Konings troon? 
    Chassé! Chassé! Chassé! (bis.) 
 
Oud-Neêrland zijt gij dier en waard', Chassé! 
Uw heldenroem klinkt luide op aard', Chassé! 
Voor u rijst onze zegenbeê; 
Wij zingen met het leger meê: 
    Vivat Papa Chassé! (*) (bis.) 




      




{==4==} {>>pagina-aanduiding<<}

Vaarwel.

    [Door Van de Pavord Smits]

Wijze: Brulant d'amour et partant pour la guerre.


Het uur is daar, wij gloeijen van verlangen: 
Ten heilgen strijd! ginds dreigt gebroed der hel. 
Heft, makkers! aan uw Vaderlandsche zangen, 
En dan één kus, één handdruk, één Vaarwel. 
Voor liefde en trouw te leven! 
Voor 't Vaderland te sneven! 
    Wie kent een zaalger lot, een' zoeter' pligt...} bis. 
    Vaarwel! Vaarwel! dit maakt het scheiden ligt.}  
 
Rust, daaglijksch werk! wij grijpen naar de klingen; 
't Is Hollands Maagd, die ons in 't eerperk noodt: 
Komt dat wij haar het hooge feestlied zingen, 
En zweren dan de Vrijheid of den dood. 
Voor liefde, enz. 
 
Neen! nooit vergeet, wie struiklen moge of vallen, 
De jongeling den dierbren moedergrond. 
Verstoot, verdoem hem vrij, die van ons allen 
In lief of leed ooit die belofte schond. 
Voor liefde, enz. 

{==5==} {>>pagina-aanduiding<<}

't Zij roem zijn kroon voor ons op nieuw zal sieren: 
't Zij 't nedrig graf ons vroeg ontrukt aan de aard'; 
Wij zijn voldaan zoo 't regt mag zegevieren, 
En God ons Land en zijnen Koning spaart. 
Voor liefde, enz. 
 
En keeren wij, verlost van valsche Belgen, 
In vrede en rust naar eigen haardsteê weêr, 
Dat welvaart dan dit oorlog uit moog' delgen, 
En Hollands kroost den Hemel danken leer'. 
Voor liefde, enz. 
 
Het uur is daar, wij gloeijen van verlangen: 
Ten heilgen strijd! ginds dreigt gebroed der hel. 
Heft, makkers! aan uw Vaderlandsche zangen, 
En dan één kus, één handdruk, één Vaarwel. 
Voor liefde en trouw te leven! 
Voor 't Vaderland te sneven! 
    Wie kent een zaalger lot, een' zoeter' pligt...}bis. 
    Vaarwel! Vaarwel! dit maakt het scheiden ligt.} 




      




{==6==} {>>pagina-aanduiding<<}

Krijgslied.

    [Door G. Timme]

Wijze: Wien Neêrlandsch bloed.


Het oproer moordt en brandt en rooft, 
En wint al plundrend veld: 
Wij bukken nimmer 't vrije hoofd 
Voor muitzucht en geweld! 
Wij zijn getrouw aan pligt en eed, 
En, eerloos aangerand, 
Staan wij ten eedlen strijd gereed 
    Voor 't lieve Vaderland. (bis.) 
 
Geen laffe vrees prangt ons de borst, 
Al wacht ons lijfsgevaar! 
Wij schutten onzen braven Vorst, 
En haardsteê en altaar! 
Geen rang, hoe hoog, geen stand, hoe min, 
Verscheurt den broederband; 
Wij strijden trouw en één van zin 
    Voor 't lieve Vaderland. (bis.) 
 
Laat bulderen het krijgsmetaal, 
Wij staan geen voetbreed af! 
Laat schitteren het oorlogsstaal, 
Wij vreezen niet voor 't graf! 
Wij geven 't schot verdubbeld weêr, 
Dat op ons leger brandt, 
En blijven trouw aan deugd en eer, 
    Aan Vorst en Vaderland. (bis.) 




      

{==7==} {>>pagina-aanduiding<<}

Herinneringen uit vroegere dagen.

    [Door Mr. C.P.E. Robidé van der Aa]

Wijze: Du lancier Polonais, of Te souviens-tu.


Herinner u, o kroost der Nederlanders! 
Alom ontzien, in vroeger', beter' tijd, 
Nu 't Belgisch rot verheft zijne oproerstanders, 
En ge u vereent ten algemeenen strijd; 
Herinner u, wat Neêrland was voordezen, 
Wat wisselkeer het vaak moest ondergaan; 
Herinner u, hoe 's Landskronijk doet lezen, 
Dat Neêrlands God het steeds heeft bijgestaan. 
 
Herinner u, hoe de overmoed van Spanje 
Der Vadren regt - der Vadren wetten schond; 
Herinner u dien Willem van Oranje, 
Wiens kostlijk bloed geheiligd heeft uw' grond; 
Herinner u, hoe 't steigren der gevaren 
Der Vadren moed staâg meer ontvlammen deed; 
Hoe Neêrlands God, te land en op de baren, 
Voor Neêrland waakte en voor zijn Vrijheid streed. 

{==8==} {>>pagina-aanduiding<<}

Herinner u, hoe half Euroop' verbonden, 
In later eeuw, uw Vaderland besprong; 
Hoe Lodewijk uw vesten heeft geschonden, 
En met zijn heir in 't hart van Neêrland drong; 
Herinner u, hoe tweedragt, allerwegen, 
Tot 's Lands verderf haar pijlen had gewet; 
Herinner u dien nood zoo hoog gestegen, 
En denk, hoe God uw Vadren heeft gered. 
 
Herinner u, hoe 't schuim van Frankrijks slaven, 
Nog in deze eeuw, heeft Nederland verpest, 
En hoe, schoon wij en kroost en schatten gaven, 
Noch dorst naar goud, noch bloeddorst werd gelescht; 
Herinner u de Celles gruwelstukken; 
Denk aan Stassart, toen steun der dwinglandij; 
Hoe diep gij zonkt, hoe wreed ge u zaagt verdrukken. - 
Der Vadren God was u ook toen nabij. 
 
Herinner u die groote trouw des Heeren: 
En stijgt ook nu nog de algemeene nood - 
Denk steeds er aan: Wie Orde en Wet verweren, 
Die tellen God als hunnen bondgenoot. 
Herinner u, o kroost der Nederlanders! 
Der Vadren lot, hun redding uit gevaar; 
Schaar u vereend om Nassau's zegestanders, 
En strijd met moed voor haarstede en altaar. 










{==9==} {>>pagina-aanduiding<<}

      
Krijgslied van Amstels schutterij,


bij haar vertrek.

    [Door H.H. Klyn]

Wijze: Tegen de zorgen in dit leven. (Uit het Matroosje.)


Op, te wapen! op, te wapen! 
Op! beschermt het Vaderland! 
Op, gij mannen! op, gij knapen! 
Doet den heilgen eed gestand! 
Voorwaarts! voorwaarts! - langs de velden 
Klinkt de raauwe kreet van moord! 
't Oproer brult, snelt aan, o helden! 
Vorst en Vaderland! zij 't woord! 
 
Ons ook, aan dees' dierbre boorden, 
Ons, aan d'Amstel opgevoed, 
Schokt de galm dier heilge woorden, 
En reeds kookt ons Neêrlandsch bloed! 
Ja ook wij, wij Amstellaren, 
Dagen in den naam van God! 
Wat zijn nooden, wat gevaren, 
Bij 't ons nadrend dreigend lot! 

{==10==} {>>pagina-aanduiding<<}

Ouders! Broeders! Zusters! Vrinden! 
Ziet! - wij trekken rustig voort! 
Orde en Wet zal ons verbinden, 
Vorst en Vaderland! is 't woord! 
Ja, wij zullen rustig strijden: 
De Almagt helpt; - maar wat ook keer', 
Gij, gij ziet ons, na 't bevrijden, 
Nooit, - of als verwinnaars weêr! 
 
Dreunt, kartouwen! klinkt, trompetten! 
Neêrlands heldenvlag! waai uit! 
Niets kan onze trouw verzetten, 
Niets dat onze geestdrift stuit! 
Hoort! - zij dreunen! hoort! - zij klinken! 
Ziet! - daar zwiert de heldenvaan! 
Broeders! doet uw waapnen blinken! 
En gij - heilge togt! - vang aan! 


1 November, 1830.


      




{==11==} {>>pagina-aanduiding<<}

De Brusselsche modes.

    [Door Mr. C.P.E. Robidé van der Aa]

Wijze: Wer niemals hat ein Rausch gehabt.


Zie, hoe elkeen met wuften zin 
Naar vreemde snorren tracht; 
Uit overdreven modemin, 
Wat Holland geeft, veracht, 
En zich vergaapt aan valschen schijn, 
Daar alles moet uit Brussel zijn. 
 
Wat Brussel in haar muren heeft, 
Kleedt slechts een meisje goed; 
Den schoen, die 't kleine voetje omgeeft, 
Haar' kakelbonten hoed, 
Haar' muts, haar' toer, haar verdren tooi 
Vindt zij alleen in Brussel mooi. 
 
Het vrouwtje, pas in d'echt getreên, 
Zoo zij den ton verstaat, 
Trekt naar 't galante Brussel heen, 
Dat niets te wenschen laat; 
En rigt geheel haar huisgezin 
Naar 't modeblad van Brussel in. 

{==12==} {>>pagina-aanduiding<<}

Uit Brussel wordt zij gemeubleerd 
Voor een' modieken prijs; 
En haar boudoir is gestoffeerd 
Door 't Belgische Parijs; 
Uit Brussel komt, geheel van kant, 
Zoo 't noodig wordt, haar luijermand. 
 
Mijnheer, als hij den smaak bemint, 
Trekt ook naar Brussel heen; 
Alwaar hij rok en laarzen vindt, 
Geschikt om hem te kleên; 
Ja 't keurslijf, dat zijn leên omvat, 
Dat levert hem de muiterstad. 
 
Elk, die zijn goed uit Brussel kreeg, 
Is billijk desperaat: 
De magazijnen stal men leeg, 
Versperd zijn poort en straat: 
Ach, welk een ramp! hij moet voortaan 
Ter markt in 't oude Neêrland gaan. 
 
Doch, modepoppen! weet gij, wat 
Nog 't volgen mooglijk maakt? 
Naar 't allerlaatste modeblad, 
Loopt men te Brussel naakt: 
Verandert dus ook uw kleedij: 
Wordt Sans-culottes, zoo als zij! 




      




{==13==} {>>pagina-aanduiding<<}

Lied voor uittrekkende schutters.

    [Door T.J. Kerkhoven]

Wijze: God save the King.


Op, makkers! niet versaagd! 
Nu Eer en Vorst het vraagt, 
Den kamp gewaagd! 
Niets dat onze aandrift stuit; 
Wij trekken moedig uit, 
En grijpen 't zwaard in hand 
Voor 't Vaderland. 
 
Hier voegt geen tranenvloed, 
Hoe ons ook de afscheidsgroet 
Treffe in 't gemoed. 
Wij voelen ons gemis; 
Al wat ons dierbaar is 
Aan deze zij van 't graf.... 
Wij staan het af. 
 
Grijnst ons 't gevaar ook aan, 
Wij willen 't wederstaan 
En tegengaan. 
Op dan! met moed vervuld, 
En geen gespuis geduld, 
Dat Land en Vorst verried! 
Wij vreezen 't niet. 
 
Voor Orde en Wet ontzag! 
Maar zien wij de oproervlag, 
Zij scheure als rag. 
Stroom' dan ook 't heldenbloed, 

{==14==} {>>pagina-aanduiding<<}

Ons wordt het sterven zoet, 
Want ons is 't loon bereid 
In de eeuwigheid. 
 
't Regt is aan onze zij; 
God staat nooit muiterij 
Of meineed bij. 
Op dan, ten strijd'! vooruit! 
't Is God, die 't onregt stuit, 
En die, hoe bang 't ook staat, 
Ons nooit verlaat. 
 
Dat niets ons siddring baar'! 
Maar sluiten we in 't gevaar 
Ons aan elkaâr! 
Dit maakt ons d'onspoed ligt. 
't Oog op 's Lands Leeuw gerigt: 
Hij klemt, hoe ook verrast, 
Zijn pijlen vast. 
 
Dit prenten wij ons in, 
En voegen Godsdienstmin 
Bij Heldenzin. 
Niets dat ons schrik verwekt, 
Door zulk een schild bedekt; 
Hoe 't moordend lood ook gonz'..., 
De zege is ons. 
 
Op, makkers! niet versaagd! 
Nu Eer en Vorst het vraagt, 
Den kamp gewaagd! 
Niets dat onze aandrift stuit; 
Wij trekken moedig uit, 
En grijpen 't zwaard in hand 
Voor 't Vaderland. 



{==15==} {>>pagina-aanduiding<<}

INHOUD.
Het Lied van Chassé, van Mr. C.P.E. Robidé van der Aa	Blz. 3.
Vaarwel, van van de Pavord Smits	Blz. 4.
Krijgslied, van G. Timme	Blz. 6.
Herinneringen uit vroegere dagen, van Mr. C.P.E. Robidé van der Aa	Blz. 7.
Krijgslied van Amstels Schutterij, bij haar vertrek, van H.H. Klyn	Blz. 9.
De Brusselsche Modes, van Mr. C.P.E. Robidé van der Aa	Blz. 11.
Lied voor Uittrekkende Schutters, van T.J. Kerkhoven	Blz. 13.




(*) Papa Chassé is de naam, welken de krijgslieden hunnen geliefden Generaal gewoon zijn te geven.


