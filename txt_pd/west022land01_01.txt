
   
        
           
               De landstorm
               Marten Westerman
           
           
               
                   Dit bestand biedt, behoudens een aantal hierna te noemen ingrepen, een diplomatische weergave van De landstorm van Marten Westerman uit 1832.
               
               
                   
                       p. 3: de kop ‘De landstorm’ is tussen vierkante haken toegevoegd.
                       p. 6: ‘greznen’ → ‘grenzen’: ‘Zoo moedig langs de grenzen trekt.’
                   
               
           
           
           
               
                   
                   2
                   
                   
               
           
           
               west022land01_01
               DBNL-TEI 1
               
                   2011 dbnl
               
           
           
               DSOLmetadata:yes
           
           
               
                   
                   exemplaar Koninklijke Bibliotheek Den Haag, signatuur: Lbl KB Wouters 20003
               
               Marten Westerman, De landstorm. M. Westerman en Zoon, Amsterdam 1832
               
           
       
       
           
               Wijze van coderen: standaard
               
           
       
       
           
               Nederlands
           
       
       
           
               De landstorm
               Marten Westerman
               
               
                   
                   
               
           
           
           
               
               
           
           
           
           
       
       
           
               De landstorm
               Marten Westerman
               
               
                   
                   
               
           
           
           
               
               
           
           
           
           
       
       
           
               2011-07-19
               
                   MP
               
               colofon toegevoegd
           
       
   
            
Verantwoording 

Dit tekstbestand is gebaseerd op een bestand van de Digitale Bibliotheek voor de Nederlandse Letteren (https://www.dbnl.org)

Bron: Marten Westerman, De landstorm. M. Westerman en Zoon, Amsterdam 1832
 
Zie: https://www.dbnl.org/tekst/west022land01_01/colofon.php

In dit bestand zijn twee typen markeringen opgenomen: paginanummering en illustraties met onderschriften. Deze zijn te onderscheiden van de rest van de tekst door middel van accolades: {==13==} {>>pagina-aanduiding<<} {==Figuur. 1: Onderschrift van de afbeelding.==} {>>afbeelding<<} 







{==1==} {>>pagina-aanduiding<<}

DE LANDSTORM,
Uitgesproken in den Stads Schouwburg.
3 December 1832.

{== afbeelding 
	
==} {>>afbeelding<<}
    

Amsterdam,
BIJ M. WESTERMAN EN ZOON.
1832.


         

{==3==} {>>pagina-aanduiding<<}


{== afbeelding 
	
==} {>>afbeelding<<}
    


[De landstorm]


Het hooge woord is uitgesproken, 
Het woord, voor hoogen nood gespaard; 
De standaard is weêr opgestoken, 
Die al wat handen roert vergaârt; 
't Geldt niet slechts rustige oorlogsknapen: 
De alarmklok klept en alles woelt; 
Elk Nederlander vliegt te wapen, 
Die 't hart nog in den boezem voelt. 

{==4==} {>>pagina-aanduiding<<}

't Waakt alles tegen 't overromplen, 
De zwakheid zelfs verkeert in moed: 
De grijsaard biedt, in 't grafwaarts stomplen, 
Nog ruggesteun aan 't jeugdig bloed. 
De Staatszorg trachtte nog te sparen, 
Waar kracht ontbreekt of kracht vergaat: 
Wie telt naar jeugd of zilvren haren, 
Als 't water aan de lippen staat! 
 
Al wat zich spitst op gruwelplegen 
Dringt aan op 't erf door trouw bewaakt; 
Maar de achtbre Landstorm druischt er tegen, 
En stikt den gloed, dien de afgrond braakt. 
De kreet gaat op uit iedre woning, 
Geen manlijk harte blijft er koel: 
Met God, voor Vaderland en Koning 
Waagt alles zich in 't krijgsgewoel. 
 
Wij weten, wat het nu kon gelden, 
Zoo iemand schaamtloos achterbleef. 
Wij kunnen onzen kindren melden, 
Hoe ver hier 't eens de moedwil dreef, 
Wij weten, dat ze ons sluipend naadren, 
Wie moedersmart nooit heeft geroerd, 
Wier wrok, verhard voor 't wee van Vaadren, 
Het kroost ter slagtbank heeft gevoerd. 

{==5==} {>>pagina-aanduiding<<}

Zie 't rot aan uwe grenzen zwieren, 
En loerend zweven in het rond; 
Dat eens, gelijk een zwerm van gieren, 
Zoo hongrig neêrstreek op uw' grond; 
Dat rusteloos vernieling aâmde, 
U uitzoog op der Vaadren graf: 
En 't geen het nog zich zelven schaamde, 
Een' snooden Belg ten uitvoer gaf. 
 
ô Hoeden we ons voor 't loos verrassen, 
En zij de noodweer niet te flaauw; 
Nog zijn de teeknen niet verwassen, 
Van d'alvernielbren haviks-klaauw. 
ô Dat wij anderwerf niet blozen, 
Ons zelve een spel er van te zien: 
Gelukte eens nog de greep der boozen, 
Ons jammer waar' niet te overzien. 
 
Te wapen dan, en all' te wapen, 
Wat nog een tintling voelt in 't bloed; 
Op ééns zij Neêrlands Volk herschapen 
In een' ontzagbren oorlogsstoet: 
Het woord, dat uitging van 's Lands Vader, 
Is Godspraak voor 't regtschapen hart: 
En wekt den gloed in borst en ader, 
Die alle doodsgevaren tart. 

{==6==} {>>pagina-aanduiding<<}

Uw wapenkreet doe de uitspraak hooren, 
ô Needrig Volk, zoo klein in tal, 
Of gansch Euroop' in gruwlen smoren, 
Of voor de deugd heramen zal; 
Of de aarde stroomen bloeds zal zwelgen, 
Of jublen op de vreê-bazuin; 
Of 't misdrijf alles zal verdelgen, 
Of zinken met verplette kruin. 
 
En kon het door den ringmuur dringen, 
Waardoor ons erfgoed wordt gedekt, 
Dien de eedle bloem der jongelingen 
Zoo moedig langs de grenzen trekt. 
Dan, hoe 't zijn hoornen op moog' steken, 
Zou 't door heel de aard' gevreesd geweld 
Nog op d' ontzagbren Landstorm breken, 
Als laatste noodweer aangesneld. 
 
Dan zou, schoon de achtbaarheid der jaren 
Door 't gruwelrot ook werd verguisd, 
Dat woest geweld met schrik ontwaren, 
Wat kracht in stramme handen huist. 
Dan zou 't die Vaderen ontmoeten, 
Door 't heiligst regt tot wraak gespoord, 
En 't zou voor 't bloed der zonen boeten, 
Door 't vuig verraad zoo laf vermoord. 

{==7==} {>>pagina-aanduiding<<}

Ja, 't uur, ô Vaders! is gekomen, 
Dat ook u 't regt tot kampen geeft; 
Toont, bij het moedig zamenstroomen, 
Welk vuur nog in uw' boezem leeft. 
Moest gij dat vuur met spijt bedwingen, 
Toen gij van telgen afscheid naamt: 
Thans wordt, bij 't blikkren van de klingen, 
Uw grootsch gevoel niet meer beschaamd. 
 
Het hooge woord is uitgesproken, 
Het roert ons, als de stem van God! 
De Landstorm, bruisend opgestoken, 
Beslist der volken angstig lot, 
Te wapen! om den drang te weren, 
Waartegen regt noch reden helpt; 
Te wapen! om den vloed te keeren, 
Die heel de wereld overstelpt! 
 
En is 't geweld de kracht ontwassen, 
Die de Almagt u nog overliet; 
En keeren de opgezwollen plassen 
De woeste gruwelbende niet; 
En schiet de magt van zoo veel braven 
Bij eerlooze overmagt te kort, 
Wroet dan uw steden om tot graven, 
Waarin gij strijdend nederstort. 

{==8==} {>>pagina-aanduiding<<}

Maar neen! Hij hoort, de Algoede Vader, 
De beê gestort in angst en druk; 
Geen vreemd geweld, hoe driest het nader', 
Kromt immer Neêrland weêr in 't juk. 
Een eed gaat op uit iedre woning, 
Die eed is 't heilig regt gewijd: 
En, trouw aan Vaderland en Koning, 
Gaan wij, op God gerust, ten strijd. 
 
M. WESTERMAN. 







