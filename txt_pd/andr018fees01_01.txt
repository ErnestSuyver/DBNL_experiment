
   
        
           
               Feestgeschenk voor onze jongens en meisjes bij het zilvren feest van Z.M. den Koning, 12 mei 1849-1874
               P.J. Andriessen
           
           
               
                   Dit bestand biedt, behoudens een aantal hierna te noemen ingrepen, een diplomatische weergave van Feestgeschenk voor onze jongens en meisjes bij het zilvren feest van Z.M. den Koning, 12 mei 1849-1874 van P.J. Andriessen uit 1874. De illustraties zijn van de hand van J.C. Leich.
               
               
                   
                       p. t.o. I: de kop ‘Feestgeschenk voor onze jongens en meisjes bij het zilvren feest van Z.M. den Koning.’ is tussen vierkante haken toegevoegd.
                   
               
           
           
           
               
                   
                   II, IV, IX
                   
                   
               
           
           
               andr018fees01_01
               DBNL-TEI 1
               
                   2011 dbnl
               
           
           
               
           
           
               
                   
                   exemplaar Koninklijke Bibliotheek Den Haag, signatuur: Ki 1818
               
               P.J. Andriessen, Feestgeschenk voor onze jongens en meisjes bij het zilvren feest van Z.M. den Koning, 12 mei 1849-1874. Scheltema & Holkema, Amsterdam 1874
               
           
       
       
           
               Wijze van coderen: standaard
               
           
       
       
           
               Nederlands
           
       
       
           
               Feestgeschenk voor onze jongens en meisjes bij het zilvren feest van Z.M. den Koning, 12 mei 1849-1874
               P.J. Andriessen
               
               
                   
                   
               
           
           
           
               
               
           
           
           
           
       
       
           
               Feestgeschenk voor onze jongens en meisjes bij het zilvren feest van Z.M. den Koning, 12 mei 1849-1874
               P.J. Andriessen
               
               
                   
                   
               
           
           
           
               
               
           
           
           
           
       
       
           
               2010-12-17
               
                   EB
               
               colofon toegevoegd
           
       
   
               
Verantwoording 

Dit tekstbestand is gebaseerd op een bestand van de Digitale Bibliotheek voor de Nederlandse Letteren (https://www.dbnl.org)

Bron: P.J. Andriessen, Feestgeschenk voor onze jongens en meisjes bij het zilvren feest van Z.M. den Koning, 12 mei 1849-1874. Scheltema & Holkema, Amsterdam 1874
 
Zie: https://www.dbnl.org/tekst/andr018fees01_01/colofon.php

In dit bestand zijn twee typen markeringen opgenomen: paginanummering en illustraties met onderschriften. Deze zijn te onderscheiden van de rest van de tekst door middel van accolades: {==13==} {>>pagina-aanduiding<<} {==Figuur. 1: Onderschrift van de afbeelding.==} {>>afbeelding<<} 








{==t.o. I==} {>>pagina-aanduiding<<}

    [Feestgeschenk voor onze jongens en meisjes bij het zilvren feest van Z.M. den Koning.]



{== afbeelding 
	
30 MAART.

28 NOVEMBER.==} {>>afbeelding<<}
    



{== afbeelding 
	==} {>>afbeelding<<}
    



{==I==} {>>pagina-aanduiding<<}

Koning Willem de Eerste.

I. Drie Portretten.

Drie portretten! Misschien kent ge ze wel. Niet? Een daarvan zeker; kijkt maar eens goed. Nu, van wie is dat middelste portret? - ‘O, ja, dat is onze koning!’ - Juist, dat is onze koning, en die aan de beide zijden zijn ook de portretten van onze koningen. - ‘Maar hebben we dan drie koningen?’ - Wel neen, we hebben er op 't oogenblik maar éen, en die heet Willem de Derde. Want vóordat Willem de Derde koning werd, hadden we al twee koningen gehad, die Willem heetten, en daarom heet onze tegenwoordige koning natuurlijk Willem de Derde. - ‘Maar ik heb nog nooit iets van die andere koningen gehoord; ik heb ze nooit gezien!’ - Dat je ze nooit gezien hebt, is zeer natuurlijk: want binnenkort, en wel op den twaalfden Mei, zullen we feest vieren, omdat onze koning Willem de Derde vijfentwintig jaren lang koning is geweest. Vóor dien tijd was er een Willem de Tweede, en eer die koning werd, was er een Willem de Eerste. En sedert die Willem de Eerste geen koning meer is, zijn er al meer dan drieëndertig jaren verloopen. Toen was je nog ver te zoeken. Dus is 't immers heel natuurlijk, dat je ze niet gezien hebt. Ziet ze dan nu maar eens goed aan; die man met dat breede, goedige gezicht is koning Willem de Eerste, en die vriendelijke man met dat hooge voorhoofd is Willem de Tweede.
En daar je er nu misschien nooit iets van gehoord hebt, zal ik u 't een en ander van alle drie onze koningen vertellen. Maar dan moet je heel goed toeluisteren en 't onthouden ook!

II. Oranje-Nassau.

Misschien hebben uw Pa en Ma Willem den Tweeden nog wel gekend; als je nog een Grootpa of Grootma hebt, dan zullen die u wel wat van Willem den Eersten kunnen vertellen. Daar is echter vroeger een andere Willem de Eerste geweest; doch die heeft noch je Pa, noch je Ma, evenmin als je Grootpapa of Grootmama gekend; want die man is al haast driehonderd jaren dood. Die Willem de Eerste nu was Prins van Oranje Nassau; en daar onze koningen kindskinderen van zijn kindskinderen zijn, zoo heeten ze ook Oranje-Nassau. - ‘En ik dacht, dat ze Willem de Eerste, Willem de Tweede en Willem de Derde heetten.’ - Nu ja, maar als jij Jan heet en je Papa heet Fransen; dan heet jij immers Jan Fransen. En zoo is 't met onze koningen ook. Die Willem de Eerste van Oranje-Nassau had twee zoons, en die heetten Maurits en Frederik Hendrik van Oranje-Nassau, en zoo ging het voort tot op onzen koning, die Willem de Derde van Oranje-Nassau heet. - ‘Maar waarom zijn ze met koning Willem den Eersten weer van één af beginnen te tellen? Als er al een Willem de Eerste was, die voor driehonderd jaren gestorven is, dan mocht hij wel Willem de Twintigste heeten.’ - Dat zal ik u zeggen. Vroeger, vóór het jaar 1815, was on sland geen koninkrijk; dat wil zeggen, toen regeerde er geen koning. 't Was een republiek, waarin een heele boel menschen wat te zeggen hadden, en dan was er meestal een Prins van Oranje-Nassau aan 't hoofd, en dien noemde men stadhouder. Dat is echter veranderd; nu is er éen de baas, en dat is de koning; en daarom begon men met koning Willem I den eersten te tellen. Maar daarom veranderde zijn naam van Oranje-Nassau niet, net zoo min als uw naam Fransen zou veranderen, al werdt gij ook minister of professor. Daarom zegt men: koning Willem de Derde, prins van Oranje-Nassau.


{==II==} {>>pagina-aanduiding<<}

III. Aankomst van koning Willem I te Scheveningen.

‘Lieve Hemel! 't Is of al die menschen mal zijn! En willen ze zich allemaal gaan verdrinken? Ze loopen regelrecht in zee! En 't moet warm weer ook zijn; want ze houden hun hoeden in de hand. En wat staat die menheer met zijn lange jas daar gek op dien boerenwagen. Die heeft zeker gedacht, dat hij op zee hooien kon en komt nu zonder vracht terug!’ - Ho wat! Praat toch zulke gekke praat niet bij 't zien van ons tweede plaatje. Vooreerst moet ik u zeggen, dat die menschen alles behalve mal zijn. - ‘Maar dan zijn ze toch dronken!’ Ze zijn niet dronken ook; maar zoo blij, dat ze haast niet weten, wat ze doen. - ‘O, daarom willen ze zich gaan verdrinken. Want verdrinken willen ze zich, dat is zoo klaar als een klontje - ze loopen allemaal de zee in.’ - Neen, ze hebben er volstrekt geen zin in om zich te verdrinken; 't ergste is, dat ze kans hebben op een paar natte voeten. Die menschen zijn zoo blij, dat de man die op den wagen staat, weer in 't land komt, dat ze niet kunnen wachten tot hij aan wal is. En die man is niet in zee gegaan om te hooien; hij is met een heel groot schip uit Engeland gekomen en toen met een boot naar strand gevaren. En toen de boot niet verder kon, zijn ze hem met dien wagen gaan afhalen. Die man is prins Willem van Oranje-Nassau, en zal later koning Willem de Eerste worden. En dat de menschen hun hoeden in de hand houden is niet om de warmte; maar uit eerbied voor dien prins. En de prins zelf is ook blij, dat hij weer in 't land komt, dat kun je wel aan zijn vriendelijk gezicht zien.

IV. Waarom 't volk zoo blij was.

‘En waarom was het volk zoo blij, toen Willem de Eerste op den 30sten November 1813 in 't land terugkwam? En waarom was Willem de Eerste dan niet eer teruggekomen en bleef hij achttien jaren lang weg? Als ik iemand blij kan maken, wacht ik er zoo lang niet mee.’
De papa van Willem den Eersten heette Willem de Vijfde van Oranje-Nassau. Die was geen koning, maar stadhouder. Nu meeende men hier te lande, dat men 't best zonder stadhouder afkon, en toen had prins Willem de Vijfde gezegd: ‘Nu, als jelui 't zonder mij afkunt, dan ga ik maar stilletjes heen.’ En zoo was hij met vrouw en kinderen 't land uitgegaan. De Nederlanders hadden er later wel spijt van, dat ze de familie Oranje-Nassau hadden laten gaan; want nu begonnen hier de Franschen den baas te spelen. Eerst lieten ze ons heel veel geld betalen, toen gaven ze ons een Franschman tot koning, en toen zei Napoleon, de keizer der Franschen: ‘Al de Hollanders zijn Franschen.’ Dat was al erg genoeg; en dan deed die Napoleon ons zooveel kwaad! En de arme Nederlanders durfden niets tegen hem te doen: want iedereen was bang voor dien Napoleon; die had zooveel soldaten.
Maar toen die ondeugende Napoleon ook het groote Rusland in zijn macht wou krijgen, kreeg hij daar geducht klop, en verloor er bijna al zijn soldaten. Toen zeiden de Pruisen en de Oostenrijkers: ‘Nu zullen we met Rusland en Engeland samen doen en dien Napoleon eens afleeren, om zoo den baas te spelen.’ En toen hadden de Nederlanders de Franschen uit hun land gejaagd en een boodschap aan prins Willem gestuurd, of hij nu asjeblieft terug wou komen. En de prins, die voor zijn pleizier geen achttien jaren uit het land was geweest, had gezegd: ‘Met alle pleizier!’ En nu kun je wel begrijpen, dat het volk blij was, toen ze hem terugzagen: want het had altijd zooveel van de familie Oranje-Nassau gehouden.

{==t.o.III==} {>>pagina-aanduiding<<}



{== afbeelding 
	==} {>>afbeelding<<}
    



{== afbeelding 
	==} {>>afbeelding<<}
    



{==III==} {>>pagina-aanduiding<<}

V. Hoe Willem de Eerste in Amsterdam werd ontvangen.

‘Nu, dat is alweer een rare plaat. Menschen, die een rijtuig trekken! Dat is immers 't werk van paarden!’ - Daar heb je gelijk in. Doch 't was hier een bijzonder geval.
Je moet dan weten, dat Willem de Eerste, toen hij in 's Gravenhage was aangekomen, tegen zijn vrienden zei: ‘Morgen of overmorgen moet ik naar Amsterdam; want dat is de hoofdstad van mijn land.’ Daar had men intusschen gezegd: ‘We maken Willem den Eersten geen stadhouder, zooals zijn vader was; maar we zullen hem tot souvereinen vorst benoemen. En dat was goedgevonden, en toen Willem de Eerste in de hoofdstad kwam, was hij al souvereine vorst. Daarover was nu 't volk zoo blij, dat ze bij duizenden aan de Haarlemmerpoort stonden, om hun souvereinen vorst te ontvangen. Er was toen nog geen spoorweg, en hij kwam dus met rijtuig. - ‘Hoe!’ riepen nu de turfdragers, ‘zouden die paarden u in Amsterdam rijden! Neen, dat zullen wij doen.’ - ‘Ach, dank u vriendelijk, goede menschen!’ antwoordde de souvereine vorst. ‘Mijn blessen zullen 't best tot op den Dam uithouden!’ - ‘Ja, dat weten we wel,’ antwoordden de turfdragers. ‘Maar 't is te veel eer voor de paarden om u binnen onze stad te rijden.’ Er hielp niets aan; ze spanden familjaar de paarden aj en gingen onder 't geschreeuw van ‘Oranje boven!’ zelf het rijtuig trekken.
En nu zult ge wel denken, dat Willem de Eerste heel blij was, dat ze hem tot souvereinen vorst gemaakt hadden. O, neen, hij wou 't eerst niet aannemen, en toen hij het deed, maakte hij de voorwaarde, dat het volk een grondwet zou maken, waarnaar hij kon regeeren. Op den 30sten Maart 1814 kwam hij nog eens in Amsterdam, om den eed te doen op die grondwet.

VI. Wat er alzoo onder Willem den Eersten gebeurde.

‘Hoort eens, jelui land is veel te klein,’ zeiden Rusland, Engeland, Oostenrijk en Pruisen een jaar later tegen ons. ‘We zullen er u België bij geven, en dan wordt jelui souvereine vorst koning der Nederlanden.’ En al hadden we daar niet veel zin in, en al had de souvereine vorst er ook niet veel mee op, er was niets aan te doen. Den 16den Maart 1815 werd ons land met België vereenigd en Willem de Eerste koning der Nederlanden.
Heel best ging het in den beginne al niet. Keizer Napoleon, dien ze gedwongen hadden om Frankrijk te verlaten en die geen keizer meer was, kwam eensklaps in zijn land terug en met een groot leger op ons land af. De Engelschen en Pruisen hielpen ons, en in den slag bij Waterloo werd Napoleon geslagen en moest hij vluchten. De Engelschen namen hem op zee gevangen en brachten hem op 't eiland Sint Helena, midden in den Oceaan, van waar hij niet meer ontvluchten kon. Toen dachten we een goed en rustig leventje te hebben. Maar jawel; de Belgen hielden niet van koning Willem en wij niet van de Belgen. Dat gaf een onophoudelijk geharrewar. Als de koning wat voor de Belgen deed, dan riepen de Noord-Nederlanders: ‘Dat is valsch; de Belgen krijgen meer dan wij!’ En deed hij wat voor ons, dan schreeuwden de Belgen: ‘Je kunt het wel merken, dat de Noord-Nederlanders zijn lieve kindertjes zijn!’
Daarenboven kwam er in het jaar 1825 een verschrikkelijke watervloed, waarbij veel menschen en beesten omkwamen. En 't volgende jaar een besmettelijke ziekte, waardoor duizenden menschen stierven. Dat alles kon Willem de Eerste nu wel niet helpen; maar 't was toch ongelukkig, dat hij 't juist zoo moest treffen. Hij deed anders wel zijn best, om ons gelukkig te maken, en men hield hier ook veel van hem.


{==IV==} {>>pagina-aanduiding<<}

VII. Ontmoeting van den koning met den kroonprins.

Sedert het jaar 1826 was er vrij wat voorgevallen. De Belgen hadden het onzen koning hoe langer hoe lastiger gemaakt. Eindelijk, in 1830, zeiden ze: ‘Weg met Willem den Eersten! We willen van hem en de Noord-Nederlanders niets meer weten.’ Toen had de koning geprobeerd, om de zaak te sussen. Maar jawel, alles was mis. Daarop had hij tegen Rusland, Engeland, Pruisen, Oostenrijk en ook tegen Frankrijk gezegd: ‘Hoort eens, jelui hebt me België present gedaan; helpt me nu eens, om dat volk gehoorzaamheid te leeren.’ Maar die groote mogendheden, zoo noemt men ze, zeiden: ‘Ja, beste vriend, zoo hebben we 't niet bedoeld. Je moet ze zelf stilhouden; daar zit niet anders op. Maar we zullen eenige artikelen maken, dan kunnen de Noord-Nederlanders en de Belgen als goede vrienden scheiden.’ En ze maakten artikelen, en de koning zei: ‘Best! ik neem ze aan.’ - Maar de Belgen namen ze niet aan en kozen een anderen koning, namelijk voor zich alleen, een zekeren Leopold. Toen zei koning Willem de Eerste: ‘Dat is nu toch al te brutaal. Dat ze een koning kiezen is tot daaraantoe; maar eerst dienen ze de artikelen van scheiding aan te nemen; want zoolang ze niet wettig gescheiden zijn, blijf ik hun koning.’ - En toen had hij tegen den kroonprins gezegd: ‘Ga jij die stoute Belgen eens op hun baatje geven. Je kunt het heele leger meenemen.’ En de kroonprins had de Belgen bij Hasselt en Leuven geslagen, en zeker zou hij hen onderworpen hebben, als Frankrijk geen leger gestuurd had om hen te helpen.
En nu was de prins van Oranje in den Haag teruggekomen en alles was groen gemaakt. En toen hij aan 't paleis kwam, ziet, daar stond de koning hem reeds op te wachten. En Willem de Eerste was zoo blij, dat hij zijn zoon gezond en wel terugzag, en dat het volk dien zoon zooveel eer bewees, dat hij hem om den hals viel en hem kuste.

VIII. Het eind der regeering van Willem den Eersten.

Toen nu de Belgen bij Hasselt en Leuven zoo klop gehad hadden, wilden ze nog geen goede vrienden met ons zijn. Intusschen hadden de mogendheden alweer andere artikelen gemaakt, die de Belgen goedvonden, omdat ze heel voordeelig voor hen waren; maar onze koning wilde die niet aannemen. Dat duurde zoo wat negen jaren lang. In die negen jaren kwamen de Franschen, om ons de citadel van Antwerpen te ontnemen, waarop generaal Chassé het bevel voerde. Chassé wilde die niet overgeven; maar ze schoten er zoo lang op, tot hij 't wel doen moest, of hij wilde of niet. Eindelijk zei koning Willem: ‘In vredesnaam; als het dan niet anders kan, dan zal ik die laatste artikelen maar aannemen. Een mensch kan toch niet altijd in ongenoegen en ruzie leven.’ Nu hadden die negen jaren ons land wat geld gekost; want zoo'n portie soldaten kosten wat aan kleeren en schoenen en eten; en ze moesten toch nog een zakduitje ook hebben. 't Land zat mooi in de schuld, en koning Willem de Eerste, die vooral in de laatste jaren veel verdriet gehad had door dat gemaal met België, zei: ‘Ik heb genoeg van 't regeeren. Ik word alle dagen een dagje ouder en 't is beter, dat mijn zoon de kroonprins, die zooveel jonger en sterker is, mijn post overneemt.’ Zoo liet hij den kroonprins en de ministers en de staten-generaal bij zich op 't Loo komen, en daar gaf hij in 1840 de regeering aan zijn zoon over. Daarop vertrok hij naar Berlijn, waar hij onder den naam van koning Willem Frederik woonde, en den 12den December 1843 stierf. Zijn lijk werd naar Delft gevoerd, en daar in 't graf van Prins Willem den Eersten begraven.

{==t.o. V==} {>>pagina-aanduiding<<}



{== afbeelding 
	==} {>>afbeelding<<}
    



{== afbeelding 
	==} {>>afbeelding<<}
    



{==V==} {>>pagina-aanduiding<<}

Koning Willem de Tweede.

I. Quatrebras.

De Prins van Oranje was zijn Papa onder den naam van Willem den Tweeden opgevolgd. Er was echter, vóor hij koning werd, een heele boel met hem gebeurd, en dat moet ik u nu eens vertellen. Hij was een riddelijk vorst en een dapper soldaat. Toen hij nog jong was, had hij met den Engelsche generaal Wellington in Spanje gevochten, en zich zoo dapper gedragen, dat iedereen tot lof van hem sprak. Toen nu zijn papa hier in 't land terug gekomen was, zei de prins tegen de Engelschen: ‘Nu hebben de Nederlanders mijn hulp noodig; dus moet je me niet kwalijk nemen, dat ik u verlaat en mijn eigen land ga helpen.’
Hier te landen was men heel blij, dat de dappere prins terugkwam; want als er eens een vijand aanviel, dan kon hij aan 't hoofd van ons leger te velde trekken. En 't was wat gelukkig, dat hij teruggekomen was; want, zooals ik u reeds verteld heb, Napoleon trok met een groot leger op ons land af. Dezelfde Wellington, onder wien de prins in Spanje gediend had, was bevelhebber van het Engelsche en Nederlandsche leger, en de prins generaal over de eerste afdeeling.
Op den avond van den 15den Juni 1815 kreeg Wellington de tijding, dat de vijand zich bij Qutrebras vertoond had. De prins, die gezorgd had, dat zijn volk in orde was, vliegt te paard en snelt naar Quatrebras, waar hij met een klein hoopje volks een heel Fransch leger tegenhoudt, totdat Wellington hem te hulp kan komen. Ziet hem daar maar op ons plaatje, dien dapperen prins, hoe hij 't volk aanvuurt en niet bang is, om zijn leven te wagen. En 't was wat gelukkig, dat hij de Franschen bij Quatrebras had tegengehouden. Waren ze daar doorgedrongen, dan hadden ze Brussel ingenomen en waren heel gauw in ons land geweest. En dan zouden we er van gelust hebben!

II. De slag bij Waterloo.

Wellington prees onzen prins zeer, en hier te lande deed men 't niet minder. Maar al was 't leger van Napoleon nu tegengehouden; 't was daarom nog heel magtig. Doch Wellington had nu tijd gehad, om zijn troepen te verzamelen. Twee dagen na 't gevecht bij Quatrebras had de slag bij Waterloo plaats. Den heelen dag had onze prins hier dapper gevochten.
Maar 's avonds om half acht werd hij door een geweerkogel in zijn arm gewond, terwijl zijn paard door een anderen kogel gestroffen werd. Hij kon dus 't eind van den slag niet bijwonen, waarin Napoleon geheel en al overwonnen werd. Gelukkig genas de prins van zijne wond. Maar het dankbare volk prees den dapperen prins, die zijn bloed had gestort voor 't behoud van onze vrijheid, en uit naam van dat volk gaven de Statengeneraal hem het lustlot Soestdijk present. Ge hebt immers wel eens van Soestdijk gehoord, niet waar?
Het volgende jaar trouwde de prins met een Russische prinses Anna Paulowna genaamd, een heel brave, lieve vrouw, die zich hier te lande zeer bemind gemaakt heeft, en 't volgend jaar kreeg hij een zoon, Willem Alexander Paul Frederik genaamd, onzen tegenwoordigen koning Willem de Derde. Kunt ge nu wel uitrekenen, hoe oud onze koning dit jaar op den 19den Februari is geweest? Dan zult ge ook even goed kunnen berekenen, hoe oud hij was, toen hij vóor vijtentwintig jaren koning werd.


{==VI==} {>>pagina-aanduiding<<}

III. De Prins van Oranje te Brussel.

Toen ik u van de regeering van Willem den Eersten vertelde, heb ik u gezegd, hoe de Belgen, in 't jaar 1830 zeiden: ‘Weg met Willem den Eersten! We willen van hem en de Noord-Nederlanders niets weten!’ Onze koning, die dat maar niet zoo kon aanzien, zeide tegen zijn beide zoons, den prins van Oranje en prins Frederik: ‘Je moet met het leger naar Brussel gaan, en dat ondeugende volk eens tot bedaren brengen. Maar bedenkt, dat het mijn onderdanen zijn; en dus wat zachtjes aan, hoor!’
En de prinsen hadden aan dat bevel gehoorzaamd, en lagen met hun volk te Vilvoorden, niet ver van Brussel. Daar kwamen eenige heeren uit Brussel, die den prins van Oranje verzochten, alleen, zonder soldaten in de stad te komen; dan zou 't volk wel weer heel zoet wezen en zeggen: ‘leve de koning!’ De prins, die daar nu wel niet heel veel van geloofde, maar toch vond, dat hij alles moest doen, om menschenbloed te sparen, ging alleen in de oproerige stad. Nauwelijks echter was hij binnen de poort, of hij hoorde al roepen: ‘Weg met den prins!’ En overal dreigde men hem met bijlen en messen, ja zelfs wou er een een geweer op hem afschieten. Denk evenwel niet dat onze prins bang werd! Jongens neen! Dat leek er niet naar. Op een oogenblik maakte men het hem toch al te erg. Maar de prins springt over een barricade (dat is een dam die van den eenen kant der straat naar den anderen wordt opgericht. Zie maar op ons plaatje, dan kunt ge begrijpen, wat een barricade is.) Zoo komt hij zonder eenig letsel in zijn paleis, en een paar dagen later uit Brussel. Hij had zijn best gedaan, om de zaken te schikken; 't was zijn schuld niet, dat de Belgen niet wilden.

IV. Van Speyk.

Nu kreeg prins Frederik bevel, om met zijn troepen in de oproerige stad te trekken. Maar die arme soldaten kregen het daar ongemakkelijk te kwaad. Uit de ramen der huizen en der kelders schoten de Belgen op hen, ja, ze spoten ze met vitriool in de oogen, zoodat er verscheidene blind teruggekomen zijn. Kwaadheid had dus evenmin geholpen als goedheid, en nu trok prins Frederik België maar uit, waar men overal het voorbeeld van Brussel gevolgd en ‘Weg met koning Willem den Eersten!’ geroepen had. Wel bombardeerde generaal Chassé de oproerige stad Antwerpen uit zijn citadel, waarbij onze Amsterdamsche luitenant ter zee Jan Carel Josephus Van Speyk uit zijn kanonneerboot het eerste schot loste; maar 't hielp niet veel. Ze durfden wel in de stad Antwerpen niet veel beginnen; doch in België wilden ze maar niets van onzen koning weten. En toen den 5den Februari 1831 de kanonneerboot van denzelfden luitenant van Speyk door een harden wind tegen den wal van Antwerpen werd gedreven; toen kwamen er een heele troep Belgen op de boot en haalden de Nederlandsche vlag naar beneden. Dat kon Van Speyk niet aanzien. Eerst had hij wel zijn best gedaan, om de Belgen van zijn schip te houden; maar toen hij zag, dat het hem toch niet hielp en dat ze onze vlag afhaalden, ging hij naar beneden, stak het kruit in den brand en vloog met het schip en al in de lucht. Nu waren de Belgen wel een beetje bang voor de Nederlandsche zeelui geworden en durfden ze hen niet meer aan. Want daar waren met Van Speyk een heele troep Belgen in de lucht gesprongen - dat kunt ge begrijpen.


{==VII==} {>>pagina-aanduiding<<}

V. Bautersum.

Eindelijk zei koning Willem de Eerste tot de Nederlanders: ‘Hoort eens, jongens! zoo kan het niet langer gaan. Jelui moet me helpen, om die Belgen-te dwingen, een fatsoenlijken vrede met ons te sluiten.’ - En ieder Nederlander, die de wapens kon dragen, was soldaat geworden. Toen er nu soldaten genoeg waren, zei de koning tot den prins van Oranje: ‘Nu maak ik u veldmaarschalk of opperste over 't geheele leger. Zorg nu maar, dat die Belgen een eerlijken vrede met ons maken.’ En onze dappere kroonprins ging naar 't leger, en zei tot zijn volk: ‘Voorwaarts!’ - Toen trok men den 2den Augustus 1831 de grenzen over. Het duurde niet lang, of onze troepen ontmoetten de Belgen bij Hasselt, en daar had een veldslag plaats, waarin de Belgen heel gauw aan 't loopen gingen. De prins trok al verder voort. Bij Bautersum trof een vijandelijke kanonskogel's prinsen geliefd paard, Allice genaamd; de linkervoorpoot van 't arme dier wordt afgeschoten. De prins valt naar beneden, en allen vreezen dat hij gewond is. Maar de prins is gelukkig niet gewond, hij staat dadelijk op, houd zijn steek met de witte pluim in de hoogte, en roept uit: ‘'t Is niets, volstrekt niets, mijne heeren! Ik ben in 't geheel niet gekwetst!’ Daarop behaalde hij nog een overwinning op de Belgen bij Leuven.
Maar de Belgen, die wel zagen, dat ze het tegen onzen prins en zijn dappere Nederlanders niet houden konden, hadden een boodschap aan de Franschen gezonden, of ze hen toch wilden komen helpen. En de Franschen, die veel van de Belgen hielden, hadden gezegd: ‘Met alle pleizier!’ En juist toen onze prins de overwinning bij Leuven had behaald, kwamen de Franschen aan en zeiden: ‘Als je niet weer naar uw land terugtrekt, prins van Oranje, dan moet je met ons vechten.’ Dat wou de prins niet; want hij wou geen oorlog met Frankrijk maken, en hij trok dus met zijn leger naar ons land terug. En omdat die veldtocht juist tien dagen geduurd had, noemt men dien den Tiendaagschen veldtocht.

VI. Willem de Tweede als koning.

Nu heb ik u al zooveel verteld van Willem den Tweeden, vóor hij koning was. Maar dat moest ik wel doen, om u hem te leeren kennen als een heel dapper vorst.
Toen hij nu in het jaar 1840 koning werd, behoefde hij niet meer te vechten; want we hadden vrede gesloten met België. 't Volk hield dol veel van hem; want hij was een heel lief, vriendelijk man, die zelfs tegen 't kleinste kind zou spreken. En voor de arme menschen was hij ook heel goed. Toen hij koning werd, had ons land een heelen boel geld te betalen, waaraan de oorlog met België de schuld was. Maar onder zijne regeering is die schuld betaald geworden.
Koning Willem de Tweede hield veel van schilderijen, en daar gaf hij veel geld voor uit. Hij had bij zijn paleis een prachtige zaal laten bouwen, en die zaal hing vol van de prachtigste schilderstukken. Het was de moeite waard om ze te zien. De knappe schilders vonden dat wel heel pleizierig, en die deden hun best om heel mooie schilderijen te maken; want koning Willem de Tweede betaalde er hun goed voor.
Koning Willem de Tweede was nu ruim zeven jaren koning geweest, en 't volk had al meer dan eens gezegd, dat het graag een andere grondwet wou hebben. In 't begin van 't jaar 1848 zei de koning tot de Statengeneraal: ‘Weet je wat, maakt nu maar eens een andere grondwet.’ En 't volk was daar heel blij om, vooral omdat de koning 't zoo uit zich zelf gezegd had.


{==VIII==} {>>pagina-aanduiding<<}

VII. De dood van Willem den Tweeden.

Die nieuwe grondwet was in de maand October van dat jaar aangenomen; maar koning Willem de Tweede zou niet lang naar die grondwet regeeren. Zie uw plaatje maar eens, en ge zult wel begrijpen, wat ik u nu vertellen zal.
Koning Willem de Tweede was, zoo als ik u reeds vertelde, getrouwd met een Russische Prinses, Anna Paulowna genoemd. Nu zei hij op Dinsdag den 13den Maart tot zijn vrouw: ‘Ik ga van daag eens naar Tilburg; ik moet toch eens zien, hoe het staat met het nieuwe paleis, dat ik er laat bouwen.’ En koningin Anna Paulowna vond het wel goed, dat haar man zich eens uitspande van al die drukte van 't regeeren. Toen hij dien namiddag in Tilburgkwam, gevoelde hij zich al niet heel pleizierig, en 's avonds wat koortsig. Dat ging zoo voort tot Vrijdag den 16den Maart, toen er eenige hoop op beterschap kwam. Intusschen was zijn zoon, prins Hendrik, te Tilburg gekomen, die zijn vader tamelijk wel vond. 's Avonds tusschen 6 en 7 ure kwam ook koningin Anna Paulowna, die natuurlijk heel ongerust was en 't in den Haag niet had kunnen uithouden.
't Was 's nachts tegen drie ure, den 17den Maart 1849, dat de koning eensklaps doodsbenauwd werd. Dadelijk werd dokter Everard geroepen, die met 's koning kamerdienaar den zieke naar zijn stoel bracht. ‘Mijn krachten ontzinken mij!’ roept de koning eensklaps, en blaast den laatsten adem uit. Toen Prins Hendrik binnenkwam, vond hij zijn vader reeds dood. Koningin Anna Paulowna, die ook niet bij het sterven geweest was, viel bitter schreiende naast haar man op de knieën en riep uit: ‘O, wat ben ik ongelukkig!’
En zoo stierf de goede Willem de Tweede, nadat hij nog geen acht en een half jaar koning over Nederland was geweest. Het heele volk was erg bedroefd over zijn dood.

VIII. Wie er koning moest worden.

En zoo waren er nu al twee koningen over Nederland geweest; koning Willem de Eerste, die zijn kroon aan zijn oudsten zoon had afgestaan, en koning Willem de Tweede, die te Tilburg gestorven was. Nu hebben wij in ons land een wet, waaraan zoowel de koning als het volk moet gehoorzamen, en die heet de grondwet. Ik heb u al verteld, hoe koning Willem de Eerste geen souverein vorst wilde worden, zonder dat het volk eerst een grondwet gemaakt had, en hoe die grondwet onder Koning Willem den Tweeden was veranderd. Wat er echter in die grondwet niet veranderd was en ook niet mocht veranderd worden, was dit: ‘Als de koning sterft, moet zijn oudste zoon hem opvolgen.’ - Welnu, toen koning Willem de Tweede den 17den Maart 1849 te Tilburg gestorven was, toen moest zijn oudste zoon, de Prins van Oranje, hem dadelijk opvolgen, dat is, koning worden in zijn plaats. Die oudste zoon, die getrouwd was met prinses Sophia Frederika Mathilda van Wurtemberg, onze tegenwoordige geëerbiedigde koningin, was op dat oogenblik in Engeland. Toen lieten de Ministers een groot stuk papier drukken, en dat in 't heele land aanplakken, en op dat stuk papier, hetwelk men ‘proclamatie’ noemt, zeiden ze: ‘Nederlanders, koning Willem de Tweede is gestorven, en volgens de grondwet is nu Willem de Derde onze koning.’ En toen stuurden ze iemand naar Engeland, om koning Willem den Derden te verzoeken, terstond in 't land te komen. En dat deed hij ook, en toen liet ook hij zoo'n ‘proclamatie’ aanplakken, waarin hij zei, dat hij 't koningschap aannam, en hoopte, dat de Nederlanders trouw zouden blijven aan de spreuk hunner vaderen: ‘Eendracht maakt macht.’ Dat was op den 21sten Maart 1849.

{==VIII==} {>>pagina-aanduiding<<}



{== afbeelding 
	==} {>>afbeelding<<}
    



{== afbeelding 
	==} {>>afbeelding<<}
    



{==IX==} {>>pagina-aanduiding<<}

Koning Willem de Derde.

I. Inhuldiging van koning Willem den Derden.

‘Dat is nu eens een mooie plaat!’ hoor ik u zeggen. ‘Dat lijkt wel een koning op zijn troon! En wat zijn dat voor heeren met roode rokken aan, en hun steken onder den arm?’ Die plaat stelt voor de inhuldiging van koning Willem den derden, op den 12den Mei 1849, in de Nieuwe kerk te Amsterdam, en die vier heeren met hun roode rokken zijn pages van den koning. Dat zijn jongeheeren uit heel aanzienlijke families, die bij al zuike plechtige gelegenheden tegenwoordig zijn.
‘Maar wat is inhuldiging? Dat is, wanneer het heele volk zegt, dat ze iemand tot hun koning nemen. Nu kan het heele volk dat slecht zeggen, en daarom kiest het enkele personen, en die noemt men Statengeneraal, en die zeggen dat dan uit zijn naam. Maar dan moet eerst de koning beloven, dat hij volgens de grondwet zal regeeren en dat hij een goed koning zal zijn.
Nu, die inhuldiging had, alweer volgens de grondwet, plaats te Amsterdam, dat de hoofdstad van Nederland is, en ik zal u eens vertellen, hoe dat in zijn werk ging. Maar kijk eerst nog eens naar den koning. Wat een mooien mantel heeft die om! Dat is fluweel, met hermelijn gevoerd, en de degen, welken hij op zij heeft, heeft hij dien morgen van onze edele koningin present gekregen. En de stoel, waarop hij gezeten heeft, is een present van zijn mama, de koningin weduwe Anna Paulowna.

II. Hoe die inhuldiging in zijn werk ging.

De Nieuwe kerk was op den 12den Mei 1849 heel prachtig versierd. In die kerk nu kwam allerlei rijkdom en grootheid. Vooreerst de koningin met haar twee zoontjes, prins Willem en prins Maurits, prinses Frederik en haar dochter, prinses Louise, en een heele boel heeren en dames van 't hof. Dan de leden van de eerste en tweede kamer der Statengeneraal, de ministers, hooge officieren en allerlei prachtig gekleede dames. Toen die nu allemaal op hun plaats zaten, begon men de kanonnen af te schieten, de klokken te luiden; en het blazen van de trompetters verkondigde, dat de koning uit zijn paleis ging. Kort daarna kwam hij, vergezeld van prins Frederik en prins Hendrik, de kerk binnen en nam plaats op den troon. Daarop zei hij tot de Statengeneraal, dat hij heel graag koning wou zijn over zoo'n braaf en goed volk als de Nederlanders, en deed hij den eed op de grondwet. En toen zei de president van de Statengeneraal, dat ze hem in naam van 't Nederlandsche volk als koning huldigden, en deden al de leden hem den eed van getrouwheid.
Nu riep een heer, die dien dag wapenkoning was, heel hard in de kerk: ‘Zijne Majesteit koning Willem de Derde is ingehuldigd!’ en begon de muziek Wilhelmus van Nassouwen te spelen. En toen ging de wapenkoning met nog twee andere wapenkoningen de kerk uit, en strooiden zij op verschillende plaatsen onder 't volk penningen uit; waarop stond, dat Willem de Derde nu koning der Nederlanden was.
Dat is nu vijf-en-twintig jaren geleden, en al dien tijd is koning Willem de Derde een heel goed koning voor de Nederlanders geweest. Onder zijn regeering is al heel wat gebeurd, dat heel gelukkig voor ons land was. En daarom vieren nu de Nederlanders den 12den Mei 1874, en daarom hebben ook de kinderen op school geld bij elkander gebracht, om dien goeden koning, van wien ze zooveel houden, een mooi present te geven.


{==X==} {>>pagina-aanduiding<<}

III. De Watersnood van 1861.

Weet je, wat watersnood is? Ik zal 't u vertellen. In ons land zijn een heeleboel rivieren. Aan allebei de kanten van die rivieren zijn hooge, stevige aarden wallen, en die noemt men dijken. Als nu 't water van die rivieren wat hoog wordt, dan houden die dijken het tegen en het kan niet op 't land komen.
Als het des winters hard gevroren heeft, zijn die rivieren ook bevroren en kan men er schaatsen op rijden. Maar als het gaat dooien, dan komt er uit Duitschland, waar die rivieren hun oorsprong hebben, veel water en ijs opzetten. Als nu 't ijs in onze rivieren los is, is dat niemendal; want dan spoelt al dat water met het ijs in zee. Maar dat gebeurt niet altijd. Soms zet het ijs zich tot een dam midden in de rivier, en dan komt het water wel eens tot boven aan den dijk. Als nu zoo 'n dijk breekt, dan stroomt al het water met al die brokken ijs in het lager gelegen land, en de bewoners van dat land moeten op hun zolders, ja op hun daken vluchten en verdrinkensoms jammerlijk.
In 't begin van 1861 was dat het geval met den Bommelerwaard en den Tielerwaard; honderden menschen waren hun woningen ontvlucht en hadden hun toevlucht genomen in die woningen, welke door 't water gespaard waren gebleven. Sommigen waren door moedige mannen van de daken hunner woningen gered; anderen waren verdronken. Een achtjarig kindje, onder anderen, Hanna van Beek, had zes dagen lang op een stuk van het dak harer ouders rondgedreven, eer ze gered werd. Maar ze had haar vader, haar moeder en haar vier broertjes en zusjes verloren. Die waren allen verdronken!

IV. Onze koning in den watersnood.

Onze koning Willem de Derde had het gehoord, hoe ongelukkig die menschen door den watersnood geworden waren. En hijverliet den Haag en ging er naar toe. Hij had al heel veel geld gestuurd en de Nederlanders ook; want de arme menschen hadden niets kunnen redden, en ze moesten toch eten en drinken, en ze moesten toch wat hebben om zich te kleeden en om 's nachts op te kunnen slapen.
Koning Willem de Derde ging overal rond, om te zien of die meuschen 't wel goed hadden. Eens moest hij over de rivier de Waal bij Tiel. Toen zeiden zijn vrienden tot hem: ‘Ik zou 't niet wagen, Sire! 't Is zoo gevaarlijk.’ - Toen vroeg hij aan den veerman, die hem moest overzetten: ‘Durf jij het te doen?’ - Ja Uwe Majesteit,’ antwoordde de veerman. - ‘Nou dan durf ik het ook!’ - En toen zijn vrienden zeiden: ‘En als uwe Majesteit nu eens van nacht op den dijk moet blijven!’ antwoordde hij: ‘Dan kan ik het daar ook wel een nacht uithouden. Er zijn er zooveel die 't moeten doen!’ - En toen een van zijn adjudants zei: ‘Sire, ons geld raakt op!’ want overal gaf de koning maar geld; toen zei hij: ‘Weet je wat, dan moeten wij ons maar wat behelpen; die arme bloeden hebben 't meer noodig dan wij.’ Eens kwam hij in een huis, waar driehonderd van die arme menschen bij elkander waren, toen sprak hij tegen allen een vriendelijk woord, en zei, toen hij heenging: ‘Houdt je maar goed, vrienden! Ik zal wel zorgen, dat het je aan niets ontbreekt.’ Op een andere plaats proefde hij zelf de soep, die voor die arme zielen werd opgeschept. ‘Wel, dat is een lekker soepje,’ zei hij. ‘Dat zal dien menschen goed doen.’
Dat deed koning Willem de Derde, en 't volk gaf geld met hoopen, net als zijn koning. Want je weet wel, wat het spreekwoord zegt: ‘Goed voorgaan doet goed volgen.’

{==t.o. X==} {>>pagina-aanduiding<<}



{== afbeelding 
	==} {>>afbeelding<<}
    



{== afbeelding 
	==} {>>afbeelding<<}
    



{==XI==} {>>pagina-aanduiding<<}

V. Het feest van Nederlands herstelling.

‘Nu, dat is prettiger plaat dan die van den watersnood! Daar zou men 's nachts wel eens van kunnen droomen! Vooral van die arme Hanneke van Beek, die zes dagen op 't water ronddreef en vader, moeder, zusjes en broertjes in éen dag verloor. Dat vond ik toch zoo akelig!’ - Geen wonder! Maar je vondt het toch niet zoo akelig, dat koning Willem de Derde zich daar zoo vriendelijk en goed toonde. Die watersnood was nu alweer ruim twee jaren geleden en door 't vele geld dat er van alle kanten gekomen was, was de schade hersteld. Ook de dijken waren weer stevig gemaakt, en sedert dien tijd heeft er zulk een ramp niet plaats gehad. 't Was de 17de November van 't jaar 1863, en net vijftig jaren geleden, sedert ons volk de Franschen het land uitjoeg en koning Willem den Eersten terugriep. Dat wilde men graag eens vieren. 's Maandags den 16den had men dat te Amsterdam gedaan, en toen had daar een groote optocht plaats gehad, een optocht van zesduizend menschen, en waarbij wat mooie zegewagens waren. En 's avonds was er een groote illuminatie geweest. O, dat was zoo'n prettige dag! Maar nu zou het den 17den in den Haag feest zijn, en dan zou koning Willem de Derde den eersten steen leggen tot een gedenkteeken, dat daar in 't Willemspark moest worden opgericht, opdat men altijd aan die dagen zou kunnen denken. Als je te 's Hage woont, dan kent ge 't monument in 't Willemspark wel, en anders moet je niet vergeten, wanneer je in de Hofstad komt, dat eens te gaan kijken. Want het is der moeite wel waard, dat durf ik zeggen. En daarom willen we eens zien, wat er gebeurde, toen koning Willem de Derde den eersten steen voor dat monument legde.

VI. Het leggen van den eersten steen voor 't monument te 's Gravenhage.

Daar waren op den 17den November 1863 in 't Willemspark te 's Gravenhage groote houten loodsen opgericht met banken er in. Men noemt ze tribunes. Een der mooiste was voor den koning en zijn familie. En daar waren heel wat groote lui en ook menschen uit alle deelen van ons land bijeengekomen. Want uit ons geheele land had men geld bij elkander gebracht, om in 't Willemspark een mooi monument te bouwen. Daar kwam ook koning Willem de Derde en de koningin, de kroonprins en prins Alexander, prins en prinses Frederik met hun dochter, prinses Marie, en prins en prinses Hendrik. En daar werd mooi gezongen, en toen hield professor Oosterzee een toespraak. Toen ging de koning met de prinsen en met prinses Marie naar de plaats, waar het monument moest komen te staan. Daar gaf men hem een looden bos, waarin hij een perkament stopte en al de munten van ons koninkrijk deed, en die bos legde hij in een gleuf van den steen. Nu gaf prinses Marie hem een zilveren troffel, en toen schepte hij wat kalk uit een mahoniehouten kalkbak en gooide die kalk op den steen. Daarop werd een andere steen neergelaten en gaf de koning er een slag op met een prachtigen hamer - en zoo was de eerste steen voor het monument gelegd.
Toen liet zich 't kanongebulder hooren, daarna sprak professor Oosterzee en zong men weer, en koning Willem de Derde zei, dat hij heel blij was, dat hij dien eersten steen gelegd had. Dien avond was er in den Haag groote illuminatie, en reed de koning met de koningin in een open rijtuig door de stad, en waar zij kwamen, riep het volk: ‘Leven de koning en de koningin! Oranje boven!’


{==XII==} {>>pagina-aanduiding<<}

VII. Koning Willem de Derde bij een braaf man.

Wat is dat een eerwaardig grijsaard, niet waar? Ja dat is hij, en aan zijn geheele houding, hoe gebogen die ook is, kunt ge zien, dat hij een oud-militair is. Die man heet Köhler en de beide knapen, welke je bij hem ziet staan, zijn zijn twee kleinzonen. Die jongens zijn ook al hun vader kwijt. Waaraan of die gestorven is? Ik zal het u zeggen: door de kogels der Atchineezen. Toen verleden jaar de eerste tocht tegen Atchin plaats had, was hun papa opperbevelhebber van de troepen, die daar heengezonden werden om den sultan te straffen voor 't kwaad hetwelk hij bedreven had. Misschien hebt ge wel gehoord, dat die tocht slecht afliep en de generaal-majoor Köhler bij den aanval op den kraton sneuvelde.
Toen nu onze koning Willem de Derde verleden jaar in Groningen was, liet de oude heer Köhler hem vragen, of hij hem eens spreken mocht. ‘Hoe,’ zei de koning, ‘zou die oude man bij mij komen? dat gaat niet; zeg hem, dat ik hem over een uur of wat zelf een bezoek kom brengen.’ Dat was spoedig in de geheele stad verbreid, en nu liep er veel volk samen voor de woning van mijnheer Köhler, die in een afgelegen straat woonde. Toen nu de koning met zijn koets dicht bij die straat kwam, konden de paarden niet door 't volk heen en moest hij uit zijn rijtuig stappen en te voet naar het huis van mijnheer Köhler gaan.
Daar ziet gij nu onzen edelen Vorst in het huis van den ouden man, wiens brave zoon in 's Lands dienst is gestorven. Hoe mooi van hem, dat hij dien grijsaard zelf opzocht, niet waar?
En toen hij heenging, gaf hij den ouden man en den jongens vriendelijk de hand. En weet ge, wat men in Groningen zei: ‘Nu dat is een braaf Koning, die Willem de Derde!’ En dat zeggen we ook. En daarom willen we ten slotte nog zien:

VIII. Waarom de Nederlanders zooveel van koning Willem den Derden houden.

‘Ja, waarom houden de Nederlanders zooveel van Koning Willem den derden?’ Vooreerst, omdat hij een vorst is uit het Huis van Oranje-Nassau, en de Nederlanders zijn heel Oranjegezind. Ten tweede, omdat koning Willem de Derde zulk een goed koning is, en dat hebben we gezien in den watersnood van 1861 en door zijn bezoek bij den ouden heer Köhler. En ten derde, omdat er onder zijn regeering zooveel goeds gebeurd is. Ik zal u daarvan eens 't een en ander opnoemen, hetwelk gij begrijpen kunt. Onder koning Willem den Derden zijn er overal spoorwegen gekomen, zoodat men nu naar Friesland, Groningen, Zeeland en Noord-Braband, ja, naar den Helder per spoortrein kan komen. Door 't heele land zijn onder zijn regeering telegrafen aangelegd, waardoor men heel gauw tijding van elkander kan krijgen. De Haarlemmermeer is droog gemaakt en daardoor is er veel land gekomen. Vroeger had men in Westindië slaven, en die zijn alle onder koning Willem den Derden vrijgemaakt. En ik zou u nog zooveel kunnen noemen; doch gij zoudt dat alles niet begrijpen. In één woord, gedurende de vijfentwintig jaren van Konings regeering is ons Land veel vooruitgegaan.
En daarom hebben we alle reden, om den 12den Mei te vieren. Op dien twaalfden Mei moeten we vooral onze edele en brave koningin niet vergeten, die zooveel goed doet aan armen en ongelukkigen! Jongens, neen! Dus, lieven! Veel pleizier op den 12den Mei! Roept dan eens ferm: ‘Oranje boven! Lang leve Koning Willem de Derde! Lang leve onze geliefde Koningin!’

{==t.o. XII==} {>>pagina-aanduiding<<}



{== afbeelding 
	==} {>>afbeelding<<}
    



{== afbeelding 
	==} {>>afbeelding<<}
    




