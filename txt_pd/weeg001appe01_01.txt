
   
        
           
               De appeldieven en De Blaauwkuip
               Martinus Johannes Cornelis Weegenaar
           
           
               
                   Dit bestand biedt, behoudens een aantal hierna te noemen ingrepen, een diplomatische weergave van De appeldieven en De Blaauwkuip van Martinus Johannes Cornelis Weegenaar uit 1854.
               
               
                   
                       
                   
               
           
           
           
               
                   
                   2, 4, 6, 8, 10
                   
                   
               
           
           
               weeg001appe01_01
               DBNL-TEI 1
               
                   2010 dbnl
               
           
           
               
           
           
               
                   
                   exemplaar Koninklijke Bibliotheek Den Haag, signatuur: BJ 25516
                   
               
               Martinus Johannes Cornelis Weegenaar, De appeldieven en De Blaauwkuip. Lutkie & Cranenburg, 's-Hertogenbosch 1854
               
           
       
       
           
               Wijze van coderen: standaard
               
           
       
       
           
               Nederlands
           
       
       
           
               De appeldieven en De Blaauwkuip
               Martinus Johannes Cornelis Weegenaar
               
               
                   
                   
               
           
           
           
               
               
           
           
           
           
       
       
           
               De appeldieven en De Blaauwkuip
               Martinus Johannes Cornelis Weegenaar
               
               
                   
                   
               
           
           
           
               
               
           
           
           
           
       
       
           
               2010-08-02
               
                   MF
               
               colofon toegevoegd
           
       
   
            
Verantwoording 

Dit tekstbestand is gebaseerd op een bestand van de Digitale Bibliotheek voor de Nederlandse Letteren (https://www.dbnl.org)

Bron: Martinus Johannes Cornelis Weegenaar, De appeldieven en De Blaauwkuip. Lutkie & Cranenburg, 's-Hertogenbosch 1854
 
Zie: https://www.dbnl.org/tekst/weeg001appe01_01/colofon.php

In dit bestand zijn twee typen markeringen opgenomen: paginanummering en illustraties met onderschriften. Deze zijn te onderscheiden van de rest van de tekst door middel van accolades: {==13==} {>>pagina-aanduiding<<} {==Figuur. 1: Onderschrift van de afbeelding.==} {>>afbeelding<<} 




{==1==} {>>pagina-aanduiding<<}

De historie van vier appeldieven.


{== afbeelding 
	
==} {>>afbeelding<<}
    


Ginds in den tuin van Krelis-Oom, 
Daar stond een prachtige Appelboom, 
Hij hief zijn kruin hoog in de lucht, 
Beladen met de rijpste vrucht. 
 
Maar Krelis-Oom houdt trouw de wacht, 
Zijn fruit, dat ieder tegen lacht, 
Heeft vaak de schooljeugd reeds verleid, 
Bekoorde sterk hunne eerlijkheid. 

{==3==} {>>pagina-aanduiding<<}


{== afbeelding 
	
==} {>>afbeelding<<}
    
 
Maar wilde Frits, een looze guit, 
Krijgt zin in 't overheerlijk fruit, 
Hij denkt aan straf noch aan gevaar, 
Maar roept zijn makkers bij elkaâr; 
‘Wie gaat er mêe naar Krelis-Oom, 
Daar staat een lekkere Appelboom, 
Komt, volgt mij rustig langs dit pad, 
Want Krelis-Oom is naar de stad!’ 
En Piet en Job en domme Klaas, 
Die luistren naar den stelersbaas 
En ijlen naar den App'lenboom, 
Ginds in den tuin bij Krelis-Oom. 
De domme Klaas zit boven in 
En knabbelt regt naar hartezin, 
De wilde Frits volgt op den voet 
En doet zich aan het fruit te goed; 
Klein Jobje grijpt een vetten tak 
En vult zich vlug den grooten zak, 
Bol Pietje scharrelt maar in 't rond 
En raapt de App'len van den grond. 
 
Maar Krelis-Oom hield trouw de wacht, 
Dat had ons volkje niet verwacht, 
Hij liet de dieven stil begaan 
En komt met de policie aan. 

{==5==} {>>pagina-aanduiding<<}


{== afbeelding 
	
==} {>>afbeelding<<}
    
 
Naauw zien de jongens Krelis-Oom 
Of springen ijlings uit den boom 
En Frits roept: Jongens! loopen maar! 
Daar is vooreerst nog geen gevaar! 
De domme Klaas loopt als een haas 
Hij vreest den stok van Krelis-Baas 
En Frits en Jobje vlug ter been 
Zij klimmen over 't haagje heen. 
Bol Pietje volgt denzelfden weg 
Maar ach! blijft hangen aan de heg. 
Oom Krelis hitst zijn bulhond aan. 
Deez' bragt de dieven vlug tot staan, 
Tot Krelis met de Veldwacht kwam 
Die zijn gevangnen medenam. 

{==7==} {>>pagina-aanduiding<<}


{== afbeelding 
	
==} {>>afbeelding<<}
    
 
O bittre schande! zie eens hier, 
Daar gaan de dieven alle vier, 
En heel de schooljeugd ziet het aan 
Hoe zij naar 't schandlijk tuchthuis gaan. 
Men brengt de knapen achter slot, 
En in een aaklig, donker kot, 
Daar zitten zij, hun leed is groot, 
Op water en beschimmeld brood. 
 
Voorwaar, die les heeft goedgedaan, 
Zij zullen niet meer stelen gaan; 
Zij leerden hoe begeerlijkheid, 
Tot misdaad en tot schande leidt. 





{==9==} {>>pagina-aanduiding<<}

Baldadigheid.


{== afbeelding 
	
==} {>>afbeelding<<}
    


In dat huis met schoone pui 
Wonen heele rijke lui. 
Jan de verwer kreeg bevel, 
Om, heel netjes en heel snel, 
Deze pui in haar geheel 
Op te verwen in het geel. 
Janbaas grijpt zijn groote kwast 
En hij kwijt zich van zijn last, 
Zoo 't een knappen baas betaamt 
Dien zijn arbeid nooit beschaamt 
Eens liet Jan zijn verwpot staan, 
Om ten middagmaal te gaan; 
Daar had Karel opgeloerd, 
Met zijn vriend, een' looze ploert; 
Zie hij schildert, vol van vuur 
En bekladt den heelen muur, 
Janbaas ziet zijn verw vermorst 
Wie dat schelmstuk wagen dorst! 

{==11==} {>>pagina-aanduiding<<}


{== afbeelding 
	
==} {>>afbeelding<<}
    
 
Heel in 't blaauw, van kop tot teen, 
Stuurt nu Janbaas Karel heen, 
Ook zijn makker, welk een pret! 
Is in bergblaauw afgezet. 
Haar en oogen alles blaauw 
Buis en broek! toe, loopt maar gaauw! 
Dat ge u uit de voeten maakt 
Eer gij onder 't voetvolk raakt. 
Aanstonds gaan de scholen uit 
En dan spant het, blaauwe guit, 
En het dartel straatgespuis 
Brengt u in triomf naar huis- 
Karel had geducht geleerd 
En hij heeft zich ook bekeerd, 
Nimmer zal hij 't meer bestaan 
Om uit schilderen te gaan. 

{==13==} {>>pagina-aanduiding<<}


{== afbeelding 
	
==} {>>afbeelding<<}
    
 
's Andrendaags kwam Karel weêr 
Maar hij trof 't niet deze keer; 
Zoek maar niet naar verw en kwast 
Jan heeft beter opgepast, 
Om het hoekje van de straat 
Waar hij op den uitkijk staat, 
Schiet hij eensklaps woedend uit, 
En hij pakt den kleinen guit; 
Met zijn makker; die hij bei 
Meêneemt naar zijn verwerij. 
Wacht, hier hebt ge verw en kwast, 
In de blaauwkuip, kleine gast! 
En hij geeft hun bei een bad 
In het vuile blaauwe nat; 
Wat hij schreeuwt of aan mag gaan 
Karel moet de kuur doorstaan. 






