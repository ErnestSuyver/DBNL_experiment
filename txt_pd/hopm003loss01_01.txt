 
   
	  
		 
		  Losse bladen uit het zondenregister van ondeugende
			 kinderen 
		  Hopmanius 
		 
		 
		  GEBRUIKT EXEMPLAAR 
		  exemplaar Koninklijke Bibliotheek Den Haag, signatuur: 1087 A 56
		  
		    
		  ALGEMENE OPMERKINGEN 
		  Dit bestand biedt, behoudens enkele hierna te noemen ingrepen, een
			 diplomatische weergave van Losse bladen uit het zondenregister van
			 ondeugende kinderen van Hopmanius uit 1859. 
		    
		  REDACTIONELE INGREPEN 
		  Bij de omzetting van het oorspronkelijke tekstverwerkingsbestand
			 naar deze publicatie in de dbnl is een aantal delen van de tekst niet
			 overgenomen. Hieronder volgen de tekstgedeelten die wel in het origineel
			 voorkomen maar hier uit de lopende tekst zijn weggelaten. Ook de blanco
			 pagina's (p. 20 en 22) zijn niet opgenomen in de lopende tekst. 
		    
		  [pagina ongenummerd (p. 1)] 
		  LOSSE BLADEN UIT HET ZONDENREGISTER 
		  van 
		  ONDEUGENDE KINDEREN. 
		    
		  EEN KEURIG BOEKGESCHENK 
		  VOOR DEUGDZAME HOLLANDSCHE JONGENS EN
			 MEISJES, 
		    
		  door 
		  HOPMANIUS. 
		    
		  Met gekleurde Platen en Portretten. 
		   
			 
{== afbeelding  
					 
			 ==} {>>afbeelding<<}
    
 
		  AMSTERDAM, 
		  G.W. TIELKEMEIJER. 
		    
		 
		 
		   
			 2004 dbnl 
			   
		   
		  hopm003loss01_01 
		 
		 
		  Hopmanius, Losse bladen uit het zondenregister van
			 ondeugende kinderen. G.W. Tielkemeijer, Amsterdam z.j. [1859]. 
		    
		 
	  
	  
		DBNL-TEI 1 
	  
	  
		 
		  2004-05-03 
		   
			 LvtL 
		   
		  colofon toegevoegd 
		 
		 
		  2005-02-21 
		   
			 JvdH 
		   
		  conversie van het bestand naar teixlite 
		 
	  
   
  
Verantwoording 

Dit tekstbestand is gebaseerd op een bestand van de Digitale Bibliotheek voor de Nederlandse Letteren (https://www.dbnl.org)

Bron: Hopmanius, Losse bladen uit het zondenregister van ondeugende kinderen. G.W. Tielkemeijer, Amsterdam z.j. [1859].
 
Zie: https://www.dbnl.org/tekst/hopm003loss01_01/colofon.php

In dit bestand zijn twee typen markeringen opgenomen: paginanummering en illustraties met onderschriften. Deze zijn te onderscheiden van de rest van de tekst door middel van accolades: {==13==} {>>pagina-aanduiding<<} {==Figuur. 1: Onderschrift van de afbeelding.==} {>>afbeelding<<} 
 
	  
		
	  
	  
		 
{==2==} {>>pagina-aanduiding<<}
 
		  Cornelis de gulzigaard.
 
		   
			 De jongen die zijn lekkers  
			 Met niemand mededeelt,  
			 En 't liever in een hoekje  
			 Ter sluiks en gulzig eet;  
			    
			 Zoo 'n jongen is niet waardig  
			 Dat hij één vriendje heeft.  
			 Men moet hem steeds vermijden,  
			 Die voor geen ander leeft.  
			  
				
{== afbeelding  
				  	 
				==} {>>afbeelding<<}
    
  
			    
			 Cornelis was een knaapje,  
			 Dat dikwijls lekkers kreeg;  
			 Doch dat hij voor zijn vriendjes  
			 Dan altijd maar verzweeg.  
			    
			 Wel tienmaal in een uurtje  
			 Kroop 't ventje in een hoek,  
			 En altijd zat zijn mondje  
			 Besmeerd met stroop en koek  
			    
			  
				
{== afbeelding  
				  	 
				==} {>>afbeelding<<}
    
  
			 Eens kreeg hij van zijn tante  
			 Een heerlijk stuk banket.  
			 ‘Och! geef mij ook een stukje?’  
			 Vroeg buurman's kleine Net.  
			    
			 Cornelis zag het meisje  
			 Met gramme blikken aan,  
			 En sloop toen van haar henen  
			 Als had hij 't niet verstaan.  
{==3==} {>>pagina-aanduiding<<}
 
			 Hij slikte en hij hikte  
			 En smakte met den mond,  
			 Tot hem alleen door 't haasten  
			 Het oog vol tranen stond.  
			    
			  
				
{== afbeelding  
				  	 
				==} {>>afbeelding<<}
    
  
			 Maar in 't verkeerde keelgat  
			 Schiet hem een kruimel taart......  
			 Hij krijgt een forsche hoestbui,  
			 Die niet heel gaauw bedaart.  
			    
			  
				
{== afbeelding  
				  	 
				==} {>>afbeelding<<}
    
  
			 Hij trappelt van benaauwdheid,  
			 En werpt zich op den grond;  
			 Hij kan geen lucht meer krijgen,  
			 En gaapt met open mond.  
			    
			  
				
{== afbeelding  
				  	 
				==} {>>afbeelding<<}
    
  
			 Steeds hoest hij, en zijn aanzicht  
			 Wordt geel en blaauw en rood......  
			 En voor er hulp komt dagen,  
			 Is hij gestikt en - dood!  
			    
			  
				
{== afbeelding  
				  	 
				==} {>>afbeelding<<}
    
  
			 Mijn vriendjes zijt nooit gulzig  
			 Deel meê, wat ik u raad;  
			 Of 't gaat u als Cornelis,  
			 En dan - is het te laat.  
		  
 
		 
		 
{==4==} {>>pagina-aanduiding<<}
 
		   
			 
{== afbeelding  
					 
			 ==} {>>afbeelding<<}
    
 
		   
{==5==} {>>pagina-aanduiding<<}
 
			 Heintje de klikkespaan.
 
			  
				Men hield niet veel van 't stille Heintje,  
				Want Heintje was een klikkespaan,  
				En altijd zeî hij aan den meester  
				Wie van zijn vriendjes had misdaan.  
				   
				Hij had een groot getal gebreken,  
				En was volstrekt geen deugdzaam kind.  
				Een ieder had aan hem een hekel; -  
				Hij werd door dier noch mensch bemind.  
				   
				Hij gigchelde altijd in zijn vuistje,  
				Als hij Monsieur het lijstje gaf,  
				Waarop hij méér dan trouw noteerde,  
				Welk kind iets had verdiend tot straf.  
				   
				En daarom schuwden hem zijn vriendjes,  
				En was ons Heintje steeds alleen.  
				Wie zou met zulk een valschaard omgaan? -  
				Hij werd gemijd door iedereen.  
				   
				 
				  
{== afbeelding  
					 	 
				  ==} {>>afbeelding<<}
    
  
				Maar eens dat Heintje huiswaarts keerde,  
				Nadat hij weder had geklikt,  
				Gevoelde hij zijn tong verstijven,  
				En werd zij plotseling verdikt.  
{==6==} {>>pagina-aanduiding<<}
 
				 
				  
{== afbeelding  
					 	 
				  ==} {>>afbeelding<<}
    
  
				Zij werd bij elken voetstap langer;  
				De dokter kwam, maar wist geen raad;  
				Want ach!die tong bleef steeds aan 't groeijen,  
				Geen medicijn, hoe duur gaf baat.  
				   
				Ik beef en ril om het te zeggen;  
				Maar na een week of wat toen hong  
				Hem ellen, mijlen lang uit 't mondje  
				Die kwade, vuile lastertong.  
{==7==} {>>pagina-aanduiding<<}
 
				Bij elken stap viel hij er over,  
				Zoodat hij naauwelijks kon gaan;  
				En iedereen kan wel begrijpen,  
				Dat zoo iets schrikklijk mal moet staan.  
				   
				En ieder wees hem met den vinger,  
				Neen, met de beide handen aan;  
				En zeide spottend tot den vreemdling:  
				‘Kijk, daar is Heintje Klikkespaan.’  
				 
				  
{== afbeelding  
					 	 
				  ==} {>>afbeelding<<}
    
  
			 
 
		   
		 
		 
{==8==} {>>pagina-aanduiding<<}
 
		  Allerverschrikkelijkste
			 geschiedenis van Pietje Hoogmoedig.
 
		   
			  
				
{== afbeelding  
				  	 
				==} {>>afbeelding<<}
    
  
			 De kleine Piet, een aardig kind,  
			 Werd om zijn leerzaamheid bemind,  
			 En wie den lieven jongen zag,  
			 Begroette hem met knik en lach.  
			 Maar ach! één groot gebrek had hij: -  
			 Hij was niet gansch van hoogmoed vrij.  
			 Had hij wet schoolwerk afgedaan,  
			 Dan ging hij voor den spiegel staan,  
			 En keek zoo lang in 't spiegelglas  
			 Tot hij er bijna blind van was. -  
			 Zijn Vader, die het dikwijls zag,  
			 Bestrafte hem wel dag aan dag; -  
			 Maar 't kwaad zat reeds te diep bij Piet  
			 Geworteld en - hij liet het niet.  
			    
			  
				
{== afbeelding  
				  	 
				==} {>>afbeelding<<}
    
  
			 Eens stond hij weder op een stoel, -  
			 Men raad gewis wel tot wat doel, -  
			 En vond zich zelf heel mooi en net.  
			 Wat had nu Piet een dolle pret!  
			 Hij boog zich meer en meer naar 't glas,  
			 Waarin zoo 'n lieve jongen was.  
			 Maar ach! verloor het evenwigt,  
			 En viel voorover met 't gezigt  
			 Vlak in den spiegel, die ‘knak, knak!’  
			 In meer dan duizend stukken brak.....  
			 ..............  
{==9==} {>>pagina-aanduiding<<}
 
			 Daar zat nu Piet tot aan zijn das  
			 In 't scherpe glas;  
			 En schreeuwde en gilde lang en luid:  
			 ‘Ach, trek mij toch den spiegel uit!’  
			    
			  
				
{== afbeelding  
				  	 
				==} {>>afbeelding<<}
    
  
			 Gelukkig was Papa nabij, -  
			 Juist bij de kamerdeur stond hij. -  
			 Met Fik, den hond,  
			 Vloog hij terstond  
			 De kamer in, en bleek van schrik,  
			 Zag hij in d' eigen oogenblik  
			 Wat er met Piet  
			 Nu was geschied!.......  
			 ..............  
			    
			 Maar zonder noodeloos beraad,  
			 Zoo als op onderstaande plaat  
			 Heel duidelijk geteekend staat,  
			 Hielp hij zijn Piet dra uit den nood. -  
			 De jongen was van pijn half dood -  
			 Want de ooren vielen van zijn hoofd;  
			 Ook was hij van zijn neus beroofd;  
			 Zijn lippen gingen de ooren na......  
			    
			 Etcetera! Etcetera!  
			  
				
{== afbeelding  
				  	 
				==} {>>afbeelding<<}
    
  
{==11==} {>>pagina-aanduiding<<}
 
			  
				
{== afbeelding  
				  	 
				==} {>>afbeelding<<}
    
  
			 Toen de arme Piet een' week of wat  
			 Te huis op bed gelegen had,  
			 Kwam hij voor 't eerst eens weêr op straat; -  
			 Maar ach! beklaagde zich te laat  
			 Zijn hoovaardij; - een jongenstroep  
			 Vervolgde hem met luid geroep. -  
			    
			 En onze Piet  
			 Verkropte 't niet; -  
			 Maar werd zoo mager als een riet;  
			    
			 En stierf een week of wat daarna,  
			 Tot groote smart van zijn Papa.  
			  
				
{== afbeelding  
				  	 
				==} {>>afbeelding<<}
    
  
		  
 
		 
		 
{==12==} {>>pagina-aanduiding<<}
 
		  De Geschiedenis van den muurbekladder.
 
		   
			  
				
{== afbeelding  
				  	 
				==} {>>afbeelding<<}
    
  
			 Wilt naar dit lief, klein huisje kijken,  
			 Daar juist de schilders verw op strijken.  
			 Half rood, half wit, heel net en schoon.  
			 Zoo stelt het huisje zich ten toon.  
{==14==} {>>pagina-aanduiding<<}
 
			  
				
{== afbeelding  
				  	 
				==} {>>afbeelding<<}
    
  
			 Op eens komt Ernst, en welk een' schand.  
			 Hij trekt figuurtjes op den wand;  
			 Die deugniet, met zijn gekke kuren,  
			 Besmeert gestadig al de muren.  
			    
			 Maar ziet! de schilder komt geloopen,  
			 En doet hem 't grapje duur bekoopen,  
			 Hij pakt den jongen bij zijn kop,  
			 En knijpt zijn oor, en slaat er op.  
			  
				
{== afbeelding  
				  	 
				==} {>>afbeelding<<}
    
  
{==15==} {>>pagina-aanduiding<<}
 
			  
				
{== afbeelding  
				  	 
				==} {>>afbeelding<<}
    
  
			 Hoe Ernst ook schreeuwt, hij houdt hem vast,  
			 En neemt zijn groote schilderkwast,  
			 En doopt hem in zijn' pot met groen,  
			 En smeert den knaap van haar tot schoen.  
			    
			 Zijn heele aangezigt was groen,  
			 Zijn buisje en zijn broek was groen,  
			 En wie of ook den jongen zag,  
			 Begon te schateren van lach. -  
			  
				
{== afbeelding  
				  	 
				==} {>>afbeelding<<}
    
  
		  
 
		 
		 
{==16==} {>>pagina-aanduiding<<}
 
		  Waanwijze Miet.
 
		   
			  
				
{== afbeelding  
				  	 
				==} {>>afbeelding<<}
    
  
			 Een leergierig, leerzaam kind  
			 Wordt door iedereen bewind;  
			 Doch een kind, dat weinig weet  
			 En de kleinste les vergeet,  
			 Steeds met menschen medepraat,  
			 Wordt door iedereen gehaat.  
			    
			 Zulk een waanwijs kind was Miet.  
			 Vlijtig leeren deed zij niet;  
			 Dommer was zij dan de Kat,  
			 Die steeds aan haar zijde zat.  
			 Altijd had zij 't hoogste woord  
			 En sprak zonder denken voort.  
			    
			 Als Mama gezelschap had,  
			 En men sprak van dit of dat,  
			 Dan was Mietje weldra klaar  
			    
			 Met haar leelijk: ‘'t is niet waar!’  
			 En zij babbelde steeds voort; -  
			 Niemand kwam er meer aan 't woord.  
			    
			  
				
{== afbeelding  
				  	 
				==} {>>afbeelding<<}
    
  
			 ‘Foei!’ Zei Pa, ‘mijn kleine Miet,  
			 Foei, die wijsheid past u niet.  
			 Houdt u met uw lessen op;  
			    
			 Speel, na 't leeren met uw pop.  
			 't Kind dat alles weten wil,  
			 Draagt weldra den Reuzen-bril!’  
{==17==} {>>pagina-aanduiding<<}
 
			  
				
{== afbeelding  
				  	 
				==} {>>afbeelding<<}
    
  
			 En zoo waar het is geschied,  
			 Dat der kleine wijze Miet,  
			 Toen zij neêr lag in haar bed -  
			 Snel een bril werd opgezet,  
			    
			 Die zóó vast op 't neusje zat,  
			 O zóó vast, als 'k weet niet wat!  
			 Nooit ging hij er weder af. -  
			 Dat had Mietje tot haar straf!  
			    
			 Kindertjes wilt gij een raad?  
			 Volgt dan Miet niet na in 't kwaad.  
			 Die naar raad niet luist'ren wil,  
			 Draagt ook gaauw den Reuzen-bril.  
			  
				
{== afbeelding  
				  	 
				==} {>>afbeelding<<}
    
  
		  
 
		 
		 
{==18==} {>>pagina-aanduiding<<}
 
		  Ontzettende geschiedenis van Jaap,
			 die iedereen onverwacht verschrikken deed.
 
		   
			 Het was voor Jaap de grootste pret.  
			 Zijn broertjes, zusjes en Nanet.  
			 De fransche kamenier - Papa,  
			 Mama, de meid, etcetera,  
			 Te laten schrikken waar hij kon  
			 Dat was volstrekt niet lief; 't begon  
			 Een ieder te vervelen; doch  
			 De kleine Jaap, ach! deed het toch  
			 Soms zat hij uren in een kast;  
			 En kwam de meid er met een last  
			 Van keukengoed bedaard voorbij,  
			 Dan sprong Jaap voor den dag, tot zij  
			 Van louter schrik in d'eigen stond  
			 Den boel liet vallen op den grond.  
			 Dat was een vreugd! doch Kees de hond  
			 Zat op en schudde met den kop;  
			 Hij blafte treurig: ‘Jaap pas op!  
			 Dat loopt met u verkeerd eens af;  
			 Gij weet op kwaad volgt altijd straf.’  
			  
				
{== afbeelding  
				  	 
				==} {>>afbeelding<<}
    
  
			    
			 Eens kroop hij weder in een kist,  
			 Heel op den zolder, om door list  
			 Een ieder, die naar boven kwam  
			  
				
{== afbeelding  
				  	 
				==} {>>afbeelding<<}
    
  
{==19==} {>>pagina-aanduiding<<}
 
			 Te laten schrikken; maar, ram! plam!  
			 Daar slaat het zware deksel digt  
			 En valt in 't slot door eigen wigt! ...  
			 Daar zat nu Jaap gevangen! o,  
			 Hij gilde, bonsde en trapte zoo!  
			 Maar ach, geen mensch vernam zijn stem,  
			 Neen, niemand, niemand hoorde hem.  
			  
				
{== afbeelding  
				  	 
				==} {>>afbeelding<<}
    
  
			    
			 Aan tafel miste men den knaap;  
			 Men zocht door 't gansche huis naar Jaap.  
			 Doch wat men ook doorzoeken liet,  
			 Slechts op den zolder kwam men niet.  
			    
			 Een dag ging om, een week voorbij;  
			 Nog vroeg men droevig: ‘Waar is hij?’ -  
			 Men telde weken bij 't dozijn;  
			 Van Jaap zag men helaas geen schijn!  
			    
			  
				
{== afbeelding  
				  	 
				==} {>>afbeelding<<}
    
  
			 Een jaar vervloog - 't was Kees de hond,  
			 Die toen de kist op zolder vond.  
			 Hij krabt aan 't deksel met den poot,  
			 Tot men haar eindelijk ontsloot.  
{==21==} {>>pagina-aanduiding<<}
 
			  
				
{== afbeelding  
				  	 
				==} {>>afbeelding<<}
    
  
			 Men vond een pet, een zwarte das;  
			 Een hes, een broek, een hoopje asch;  
			 Daarbij wat beendren en een tol,  
			 Een kleinen zak met knikkers vol. -  
			 Dat was het overschot van Jaap;  
			 Zóó kwam hij aan zijn end, de knaap!  
		  
 
		 
		 
{==23==} {>>pagina-aanduiding<<}
 
		  Mietje de nagelbijtster.
 
		   
			  
				
{== afbeelding  
				  	 
				==} {>>afbeelding<<}
    
  
			 Hebt gij dat meisje niet gekend,  
			 Dat altijd op haar nagels beet,  
			 En steeds aan zeere vingers leed?  
			 Nu heeft zij dat gebrek ontwend.  
			 Toen noch verzoek, noch strenge straf,  
			 Zoo streng als het slechts mooglijk was,  
			 Het eigenzinnig kind genas,  
			 Of in het minst verandering gaf,  
			 Toen kwam de smid van d' overkant,  
			 En greep het spartlend meisje aan,  
			 Voor dat het op den loop kon gaan.  
			 Hij had een nijptang in de hand.  
			 En daarmeê trok de zwarte man  
			 Haar tot een welverdiende straf  
			 De nagels van de vingers af;  
			 De pijn.... 'k zeg liefst geen woord er van.  
			  
				
{== afbeelding  
				  	 
				==} {>>afbeelding<<}
    
  
			    
			 Zij moest terstond naar bed gebragt;  
			 Zij kermde droevig dag en nacht:  
			 ‘Wat was ik een ondeugend kind!’  
			 En schreide schier haar oogjes blind.  
			 Maar toen zij weêr genezen was,  
			 Toen gaf zij Pa en Moê een zoen,  
			 En zeî: ‘Ik zal het nooit weêr doen.’  
			 Dat lief en braaf van Mietje was.  
		  
 
		 
		 
{==24==} {>>pagina-aanduiding<<}
 
		  Hoe ongehoorzame kindertjes gestraft
			 worden.
 
		   
			 Vader liet zijn huis verbouwen,  
			 Want het zag er leelijk uit;  
			 Jan, zijn zoon, vond dat heel aardig;  
			 't Was een pretje voor den guit.  
			    
			 Maar Papa zeî aan den jongen,  
			 Dat, als 't volk was heengegaan,  
			 Jantje niet, als naar gewoonte,  
			 Op de ladders zou gaan staan.  
			  
				
{== afbeelding  
				  	 
				==} {>>afbeelding<<}
    
  
			    
			 Jantje leî zijn hand op 't hartje,  
			 Hief zijn blikje vroom omhoog.  
			 ‘'k Zal 't niet doen Pa!’ - Zei hij ernstig,  
			 Maar - het kleine Jantje loog.  
			    
			 Want toen Vader eens ging wand'len,  
			 En ook Moê was uitgegaan,  
			 Klom hij schielijk op de ladder,  
			 Die het volk had laten staan.  
			  
				
{== afbeelding  
				  	 
				==} {>>afbeelding<<}
    
  
			    
			 Doch de ladder stond niet stevig;  
			 Jan beklom die keer op keer,  
			 Maar daar glijdt ze - Jan springt neder,  
			 En - komt op zijn hakken neêr.  
			  
				
{== afbeelding  
				  	 
				==} {>>afbeelding<<}
    
  
{==25==} {>>pagina-aanduiding<<}
 
			 Door den schok was 't hoofd van Jantje  
			 Heelemaal in 't lijf gezakt;  
			 En zijn welgemaakte beentjes  
			 Schenen ook als afgehakt.  
			  
				
{== afbeelding  
				  	 
				==} {>>afbeelding<<}
    
  
			    
			 Mie de Poes en Piet het
				vinkje  
			 Riepen beiden: ‘dat is erg!  
			 Nu is 't vroeger mooije Jantje  
			 Een afschuwelijke dwerg!’  
			    
			 Toen zijne Ouders wederkeerden,  
			 Gilde hij van puur verdriet;  
			 Maar zijn Vader zeide koeltjes:  
			 Neen, die dwerg is Jantje niet.  
			    
			  
				
{== afbeelding  
				  	 
				==} {>>afbeelding<<}
    
  
			 Moe zeî dito van 's gelijken,  
			 En zij bragten hem op straat;  
			 Aklig stond hij daar te jamm'ren,  
			 Maar nu kwam berouw te laat.  
			    
			 Nu moet hij zijn volgend leven  
			 Beed'len om een stukje brood.....  
			 O! dat ongehoorzaam wezen,  
			 Brengt veel kindertjes in nood!  
		  
 
		 
		 
{==26==} {>>pagina-aanduiding<<}
 
		  Daan de knorrepot.
 
		   
		  Een afschrikwekkend voorbeeld voor alle kinderen, die
			 bij de minste straf een hoofdje toonen.
 
		   
			 Krijgen kindren somtijds straf,  
			 O, zij moeten dan niet pruilen,  
			 't Hoofdje toonen, uren huilen;  
			 Moeder kust het immers af!  
			  
				
{== afbeelding  
				  	 
				==} {>>afbeelding<<}
    
  
			    
			 Ouders straffen als het moet;  
			 Maar het doet hun leed aan 't harte  
			 En 't veroorzaakt hun dus smarte,  
			 Als hun lieveling misdoet.  
			    
			 Daarom, hebt gij iets misdaan,  
			 Draag uw straf dan heel gelaten;  
			 Morren zal u toch niet baten;  
			 'k Weet het van dien stouten Daan.  
			    
			 Ja die Daan, dat was een kind!...  
			 Altijd was hij ontevreden;  
			 Steeds aan 't pruilen zonder reden,  
			 Werd hij door geen mensch bemind.  
			    
			 Mogt hij soms door eigen schuld  
			 Slechts de minste straf verdienen;  
			 Dan aan 't pruilen, dan aan 't grienen...  
			 Daantje had geen zier geduld.  
			    
			 Door dat pruilen en gemok,  
			 Zwol zijn hoofd en bleef aan 't zwellen,  
			 't Werd - zoo liet ik mij vertellen -  
			 Grooter dan de torenklok!  
			  
				
{== afbeelding  
				  	 
				==} {>>afbeelding<<}
    
  
{==27==} {>>pagina-aanduiding<<}
 
			  
				
{== afbeelding  
				  	 
				==} {>>afbeelding<<}
    
  
			 't Groeit nog steeds bestendig aan;  
			 't Wordt zoo zwaar reeds, dat de jongen  
			 Die eens vrolijk heeft gesprongen,  
			 Nu geen voetstap meer kan gaan.  
			    
			 Daarom vriendjes, denk er aan:  
			 Krijgt gij soms eens lust in 't huilen,  
			 Voelt ge trek in knorrig pruilen,  
			 Loop dan eerst eens naar vriend Daan.  
		  
 
		 
		 
	  
   
