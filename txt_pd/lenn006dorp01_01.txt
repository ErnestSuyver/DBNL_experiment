
   
        
           
               Het dorp aan de grenzen
               Jacob van Lennep
           
           
               
                   Dit bestand biedt, behoudens een aantal hierna te noemen ingrepen, een diplomatische weergave van de tweede druk van Het dorp aan de grenzen van Jacob van Lennep uit 1831. De eerste druk dateert ook uit 1831.
               
               
                   
                       p. VIII, 24, 25, 34, 45, 64, 65: accolades verspreid over meerdere regels kunnen in deze digitale versie niet weergegeven worden. Daarom wordt de accolade hier, met bijbehorende tekst, op iedere regel herhaald.
                   
               
           
           
           
               lenn006dorp01_01
               DBNL-TEI 1
               
                   2018 dbnl
               
           
           
               
           
           
               
                   
                   exemplaar Koninklijke Bibliotheek Den Haag, signatuur: 9196 G 101
               
               Jacob van Lennep, Het dorp aan de grenzen. P. Meijer Warnars, Amsterdam 1831 (tweede druk)
               
           
       
       
           
               Wijze van coderen: standaard
               
           
       
       
           
               Nederlands
           
       
       
           
               Het dorp aan de grenzen
               Jacob van Lennep
               
               
               
                   
                   
                   
               
           
           
           
           
               
           
           
               
               
           
           
           
           
       
       
           
               Het dorp aan de grenzen
               Jacob van Lennep
               
               
               
                   
                   
                   
               
           
           
           
           
               
           
           
               
               
           
           
           
           
       
       
           
               2018-08-13
               
                   TA
               
               colofon toegevoegd
           
       
   
   
Verantwoording 

Dit tekstbestand is gebaseerd op een bestand van de Digitale Bibliotheek voor de Nederlandse Letteren (https://www.dbnl.org)

Bron: Jacob van Lennep, Het dorp aan de grenzen. P. Meijer Warnars, Amsterdam 1831 (tweede druk)
 
Zie: https://www.dbnl.org/tekst/lenn006dorp01_01/colofon.php

In dit bestand zijn twee typen markeringen opgenomen: paginanummering en illustraties met onderschriften. Deze zijn te onderscheiden van de rest van de tekst door middel van accolades: {==13==} {>>pagina-aanduiding<<} {==Figuur. 1: Onderschrift van de afbeelding.==} {>>afbeelding<<} 





{==I==} {>>pagina-aanduiding<<}

HET
DORP AAN DE GRENZEN.

{==II==} {>>pagina-aanduiding<<}


{==III==} {>>pagina-aanduiding<<}

HET
DORP AAN DE GRENZEN,
SCHETS
UIT DEN TEGENWOORDIGEN TIJD.
IN TWEE BEDRIJVEN.
DOOR
Mr. J. van Lennep.
Tweede Druk.
TE AMSTERDAM, BIJ
P. MEIJER WARNARS.
1831.

{==IV==} {>>pagina-aanduiding<<}








{==V==} {>>pagina-aanduiding<<}

Voorbericht.

Het gunstig onthaal, hetwelk dit stukje, op vereerend verzoek van Heeren Commissarissen van den Stads Schouwburg vervaardigd, bij deszelfs vertooning heeft mogen genieten, moet aan twee oorzaken worden toegeschreven: vooreerst, aan de goede gezindheid van het Amsterdamsche publiek, om alles toe te juichen, wat de strekking heeft, om liefde voor Koning, land en orde aan te kweeken: en ten tweede,

{==VI==} {>>pagina-aanduiding<<}
aan de ijverige en talrijke medewerking van al diegenen zonder onderscheid, aan welke de opvoering van dit stukje was toevertrouwd, en waarvoor ik hun te dezer plaatse mijnen openlijken en welgemeenden dank betuig.
Zal diezelfde goede gezindheid van het Publiek mijn vluchtig werk bij de lezing blijven sparen, nu het ontbloot is van de veelvermogende hulp van hen, wier uitmuntend spel er geest en leven aan wist bij te zetten? - Ik mag dit slechts hopen, geenszins verwachten, den lezer verzoekende, in 't oog te houden, dat mijne schets in veertien dagen tijds ter nedergeschreven, gecopiëerd, van de noodige zangwijzen voorzien, gerepeteerd en gespeeld

{==VII==} {>>pagina-aanduiding<<}
werd, zoodat ik mij in de onmogelijkheid bevond, mijnen arbeid slechts eenmaal bedaard na te zien - aan elk een ten overvloede de bede van mijn slotcouplet toeroepende:

Blijf deez' proef, valt hier geen kunst te loonen, 
Om het doel door uw kritiek gespaard. 


De Schrijver.
amsterdam,
28 December 1830.



{==VIII==} {>>pagina-aanduiding<<}

Personen.


nicolaas, Burgemeester en Kastelein.

michiel, zijn Knecht.

maria, zijne Meid.

van werve.

klara, zijne Dochter.

edeling, Wachtmeester bij de Lanciers.

d'eglantiers, Kapitein. } Belgische Vrijwilligers.

taelinck, Luitenant. } Belgische Vrijwilligers.

pluckx, Sergeant. } Belgische Vrijwilligers.

nestiers, Korporaal. } Belgische Vrijwilligers.

passereau. } Belgische Vrijwilligers.

De Schoolmeester.

Dorpelingen.

Hollandsch Krijgsvolk.

Belgische Vrijwilligers.



Het stuk speelt in een dorp op de grenzen.



{==1==} {>>pagina-aanduiding<<}

Het dorp aan de grenzen.

Het tooneel verbeeldt het voorvertrek eener herberg, met drie of vier zijdeuren en eene middeldeur, welke op straat uitkomt. Ter rechterzijde van den aanschouwer staat een linnenkabinet. Er is vuur aan den haard.

Eerste bedrijf.

Het is avond. Op de tafel brandt eene lamp.

Eerste tooneel.

michiel, in een' stoel slapende. maria.


maria, 
nog buiten. 
Michiel! Michiel! Waar zijt gij? (opkomende:) Daar ligt hij waarachtig zijn middagslaapje te nemen. Hij is zoo lui als een lid van het Brusselsche Committé. - Michiel! sta op!




michiel, 
ontwakende. 
Nu ja!... wat is er nu weêr aan de hand?




maria. 
Wel! word ten minsten wakker! Is 't geene schande, 's avonds te zeven ure al te liggen snorken als een os?




michiel. 
Wie hinder ik daarmeê?



{==2==} {>>pagina-aanduiding<<}



maria. 
Valt er dan niets te doen?




michiel. 
Dat zal niet bijster veel wezen. De reizigers komen ons niet meer lastig vallen: die hebben er wel de maan van om tegenwoordig over de grenzen te trekken: en de boeren hebben hun geld achter 't slot en geene cent over om het zoopje te komen nemen.




maria. 
Hebt ge dan geene andere bezigheden. Kunt ge niet in uw' ledigen tijd eens het geweer op schouder nemen, en u wat oefenen in de dienst? Alles exerceert tegenwoordig: er is geen kind, of het kan ten minsten de lading in twaalf tempo's maken. En gij vooral moest pront en klaar zijn, om van u af te kunnen spreken, als de rebellen ons eens een bezoek kwamen geven. Een grensbewoner althands dient altijd vaardig te zijn.

	Wijze: de Marianne.
Wie op de grens wil blijven wonen, 
Moet, tegen allen aanval klaar, 
Steeds zich bereid en wakker toonen: 
Licht morgen is de vijand daar. 
Zorglooze rust strekt hem tot schand. 
't Krijgsmans geweer zij gestaâg bij de hand: 
Blijf hij in moed altijd ontbrand, 
Vaardig te strijden voor koning en land. 
Slaap zal den vijand niet verdrijven. 
Met waakzaamheid en kruid en lood, 
Kan men alleen in tijd van nood 
De grens bewonen blijven. 





{==3==} {>>pagina-aanduiding<<}



michiel. 
Wel, dat hebt ge nu net aan 't verkeerde end. Ik zal het u eens anders leeren:

	Wijze: als voren.
Wie op de grens wil blijven wonen, 
Moet ook, van alle markten klaar, 
Altijd een dubbel aanzicht toonen: 
Zoo slechts ontkomt men elk gevaar. 
't Hollandsche heir koom voor den dag, 
Bestig! wij hijschen de Hollandsche vlag. 
't Brabantsche volk sta voor de deur, 
Bestig! wij nemen de Brabantsche kleur. 
Om al die troep van hier te drijven, 
Baat ons gewis geen kruid of lood: 
Met list alleen kan elk in nood 
De grens bewonen blijven. 






maria. 
Weet ge wel dat ge verdiendet gehangen te worden met zulke infame stelsels?




michiel. 
Wel het is juist om niet gehangen te worden, dat ik die in praktijk wensch te brengen, zoo als onze schoolmeester zegt.




maria. 
Onze schoolmeester zegt, dat ge een domme ezel zijt; maar ik zie, dat ge ten minsten iets onthouden hebt.




michiel. 
Onze schoolmeester zal het zich nog beklagen, zoo van mij gesproken te hebben!... doch dat daargelaten, en

{==4==} {>>pagina-aanduiding<<}
om weder op ons gesprek te komen: ik heb wat schoons bedacht.




maria. 
't Zal wat wezen.




michiel. 
Luister! wij kunnen er toch niets aan doen, als een van de beide partijen ons wil inpakken. Daarom moeten wij ze ook allebei te vriend houden, en ze allebei doen geloven, dat wij op hare zijde zijn. Nu heb ik een paar verfpotten aan den schilder gevraagd: daar staan ze. Ge zegt ik voer niets uit: dat zult ge eens zien.




maria. 
Nu, en verder?




michiel. 
Nu weet ge, de oranjevlag staat nog op den toren.




maria. 
Ja, en als ge er aan durft raken, krab ik u de oogen uit.




michiel. 
Nu wilde ik die aan de Brabantsche zij met de Brabantsche kleuren beschilderen. Komen de Hollanders van de noordzij; goed! zij zien oranje. Komen de Brabanders; best! zij zien hunne kleuren.




maria. 
Wel dat hebt ge fraai uitgevonden.




michiel. 
Niet waar? Mij dunkt, zij mochten mij uit de dorpskas wel een premie geven: want zoo red ik ze allen uit de verlegenheid.



{==5==} {>>pagina-aanduiding<<}



maria. 
Maar een ding hebt ge toch vergeten?




michiel. 
Vergeten! en wat dan?




maria. 
Dat, als de wind verandert, de Brabanders oranje zien zullen, en de Hollanders de Brabantsche kleur: en dan schieten zij misschien het dorp aan weêrszijden in brand en u er bij, waar juist wel het minst aan verloren zoude wezen.




michiel. 
Dat is waar: daar heb ik niet aan gedacht;... maar toch, zou er niets op te vinden zijn? als men bij voorbeeld met een touw...




maria. 
Gij onnoozele politiek! Gij althands had niet moeten vergeten, dat de wind kan keeren.

	Wijze: Le Diplomate.
Wie met elken wind wil waaien; 
Die onthoude bovenal, 
Dat de wind somtijds zal draaien, 
Niet bestendig wezen zal. 
Hij blijf, heeft hij dit vergeten, 
Voor een wissen val beducht. 
Hij ligt, eer hij 't zelf kan weten, 
Met de beenen in de lucht. 


Dus, Michiel! houd u maar voortaan buiten alle politiek, of ik zal aan onzen baas zeggen, welk een slach van een vent gij zijt.



{==6==} {>>pagina-aanduiding<<}



michiel. 
Zoudt ge gaan klikken? omdat ik een weinig meer verstand heb dan onze baas, die ons nog allen in 't ongeluk zal brengen, omdat hij niet weet te geven of te nemen.




maria. 
Dan zoudt gijlieden samengenomen een man naar uw hart uitmaken. Want wat den baas betreft...

	Wijze: La Somnambule.
Bezoek in 't dorp al de arme liên, 
Die hij behoudt in 't leven, 
Gij zult aan hunne erkent'nis zien, 
Of hij ook weet te geven. 
Maar zoo ik oordeel naar uw aart, 
Het zou mij niet bevremen, 
Of zoo ge in zijne plaatse waart, 
Gij wist alleen van nemen. 






michiel. 
Ja: hebben is hebben en krijgen is de kunst. 't Zal den baas ook veel helpen, of hij al goed geefs is. Daar hebt ge den Koning: wat heeft die niet al een menschen met zijn eigen zakgeld geholpen: en wat wint hij er bij? - niets. Zij maken oproer met het eigen geld dat zij van hem ontfangen hebben.




maria. 
En zoudt gij het voorbeeld willen volgen van zulke ondankbare schelmen?




michiel. 
't Is tegenwoordig de vraag: wat geeft best? en als

{==7==} {>>pagina-aanduiding<<}
wij eens een paartje moeten worden, dan zal het toch noodig zijn, dat wij eerst wat bijeen schrapen om ordentelijk te kunnen leven.




maria. 
Wij een paartje? Stel dat gerust uit uw gedachten.




michiel. 
Niet? - Nu! Ge zult wel eens veranderen en mij nog op uw bloote knieën komen bidden, van u maar tot mijne vrouw te verheffen, als ik ook eens een groot heer word, net zoo als die man met den walvisch, die tegenwoordig al generaal is bij de Brabanders.




maria. 
Als het genoeg is, een gek en een schurk te zijn, om bij de muitelingen een' hoogen rang te krijgen, dan loopt ge zeker veel kans; doch ik spreek niet meer met u.




michiel. 
Hebt ge niets meer te zeggen? anders ga ik weder wat slapen.




maria. 
Anders niet, als dat ge, bij voorraad, zoolang ge nog geen generaal zijt, naar Peter Kluisken gaat en het varken haalt, dat de baas gekocht heeft.




michiel. 
Een plesant werk! Bij den avond den weg op te kuieren, naar den kant, waar de Brabantsche voorposten staan! - Nu pas maar op! als ik ze ontmoet, ik breng ze hier, op mijn woord! (Hij gaat heen.)



{==8==} {>>pagina-aanduiding<<}



maria, 
alleen. 
Die schurk! Hij zoude doen gelijk hij zegt. En hij zoude mijn man worden! 't lijkt er wel naar:

	Wijze: Monsieur Jovial.
O neen! geen dubbelhartig man 
Zal immer mij behagen: 
Zoo ik in 't eind besluiten kan, 
Het huwlijksjuk te dragen, 
'k Ben met een enkel hart te vreên; 
Doch dat zij slechts voor mij alleen. 






Tweede tooneel.

maria, nicolaas, met de courant.


maria. 
Wel baas! wat nieuws is er?




nicolaas. 
Goed nieuws, mijn kind! eene divisie van onze brave Noord Nederlanders rukt aan; misschien wel dat zij hier doortrekken.




maria. 
Dat zal eene vreugde zijn! Ik wenschte, dat er maar een gedeelte van hier bleef, dan zouden die rooversbenden, welke gisteren een paar uren hier van daan geweest zijn, het niet weder wagen, zich te vertonen.




nicolaas. 
Die zullen zich, hoop ik, voortaan schuil houden.

{==9==} {>>pagina-aanduiding<<}


	Wijze: la sentinelle.
Wanneer de Leeuw zich toont in 't open veld, 
Zal 't wolvenheir verschuilen in zijn krochten. 
Het Brabantsch rot, tot rooven aangesneld, 
Heeft enkel moed voor stroop- en plondertochten. 
Wie door 't verraad slechts triomfeert, 
Slaag' voor een wijl in 't schandlijk pogen; 
Maar wee hem als de kans verkeert, 
En hem in 't einde kennen leert, 
Wat moed en burgertrouw vermogen. 






maria. 
Staat er nog meer nieuws in, baas?




nicolaas. 
Hm! hm! bedaard wat, meisje! (hij doorloopt de courant:) men schijnt te Brussel nog niet er over eens te wezen, wien men aan 't hoofd van de zaken stellen zal.




maria. 
Dat geloof ik wel: en ik denk niet dat er zich vele liefhebbers voor zulk een verward boeltje zullen opdoen.




nicolaas. 
Zij zullen ook lang zoeken, die ondankbaren, eer zij een' vorst terug vinden, onder wien zij zoo gelukkig zijn als zij onder onzen braven Koning waren;

	Wijze: Paul Jones.


1.
In te dollen overmoed, 
Spijt bezworen eeden, 

{==10==} {>>pagina-aanduiding<<}

Heeft een muitziek roofgebroed 
Willems recht vertreden. 
Zoekt nu oost en west mijn maats! 
Zoekt een ander in de plaats, 
Nergens vindt ge een beter. 






maria. 
Is er nog meer nieuws in de courant, baas?




nicolaas, 
lezende. 
Laat mij toch in vrede lezen... hm! ja... dat men in al de Belgische steden van gebrek klaagt.




maria. 
Dat verstaat zich.

	2.
Was het Hollandsch volk gehaat 
Door die lieve kwanten, 
't Hollandsch geld werd niet versmaad 
Door hun fabrikanten. 
Maar nu is 't verloopen, maats! 
Holland zendt u geld noch kaas! 
Zoekt nu naar wat beters! 






nicolaas. 

	3.
Ja; zij bleven op den smaak 
Van oud Holland smalen. 
Voor tabakslucht zag men vaak 
Hen de neus ophalen. 
Maar Chassé, mijn beste maats, 
Geeft u kruidlucht in de plaats. 
Smaakt dat pijpje u beter? - 






maria. 
Staat er niets meer in, baas?



{==11==} {>>pagina-aanduiding<<}



nicolaas. 
Ja kind: de mogendheden hebben weder besloten, het systema van non interventie te blijven handhaven.




maria. 
Non interventie! wat is dat toch? dat moet al een fraai ding zijn; elk heeft er de mond vol van.




nicolaas. 
Ja! hoe zal ik u dat het best beduiden:.. Dat heet... zich niet in eens anders zaken te moeien; bij voorbeeld:

	Wijze: La bonne aventure o gué.
Wordt uw buurman aangerand, 
Vraagt hij om defensie, 
Staat zijn huis of schuur in brand, 
Smeekt hij adsistentie, 
Zeg dan: vriend! ik ga naar bed; 
Zie hoe dat jij zelf het redt. 
Dat 's non interventie, kind! 
Dat 's non interventie. 






maria. 
Maar zeg baas! is er nog wat nieuws?




nicolaas. 
In de courant juist niet; maar Peter Slof is in de vesting geweest: en die heeft mij verteld, dat er weder versch volk was aangekomen uit Friesland of Groningen, dat weet ik zoo net niet; en er is ook geen oog op te houden, want zij komen uit al de gewesten van ons oude Nederland even trouwhartig op. Althands, het moet aandoenlijk geweest zijn, te zien, hoe zij hunne Amsterdamsche wapenbroeders, die zij in de vesting

{==12==} {>>pagina-aanduiding<<}
vonden, de hand drukten, en zwoeren, dat zij het goede, te Amsterdam genoten, nimmer vergeten zouden, maar zich des noods voor die stad laten doodslaan. Zij moeten dan ook recht hartelijk in de hoofdstad ontfangen geweest zijn. Het is ook geen wonder, want

	Wijze: Ein fögelfanger bin ich ja!
De ramp, die Zuid en Noord verdeelt, 
En zoo veel droeve jamm'ren teelt, 
Versterkt den band, die elk gewest 
Vereent van 't oud gemeenebest: 
En de eendracht, uit dien band ontstaan, 
Brengt reeds haar zaal'ge vruchten aan. 
Zij dus het onheil bang en groot, 
Men kent zijn vrienden in den nood. 






maria. 
Nu zullen de Amsterdamsche schutters wat verlicht worden in hunne zware dienst.




nicolaas. 
Daar heeft de Amsterdamsche schutterij nog nooit over geklaagd.

	Wijze: Simple histoire.
Ver van 't gewoel der oorelogen; 
Bij boek, kantoor of lessenaar; 
Tot vredes kunsten opgetogen, 
Dacht geen van hen om 't krijgsgevaar. 
De Koning roept. Zij staan herschapen 
In helden, aan den krijg gewend: 
Thans zijn zij beter met het wapen, 
Dan voormaals met de pen bekend. 



{==13==} {>>pagina-aanduiding<<}

Maar luister eens!... hoor ik daar geen hoefgetrappel? Wat zal dat zijn?
Eene stem buiten. 
Woont hier de burgemeester? -




nicolaas. 
Ik kom al, ik kom!




maria, 
naar buiten ziende. 
Lanciers! lanciers!




Derde tooneel.

De vorigen, edeling met twee lanciers.


edeling 
in 't opkomen. 
Ik moet den Burgemeester spreken. Woont die hier?




nicolaas. 
Kom maar binnen Wachtmeester! Komt binnen, heeren! ik ben recht verheugd u te zien.




edeling. 
Zoo!




nicolaas. 
Wat zal UEd. gebruiken? Maria! loop snel naar de kelder als een meid en haal een beste flesch. (Maria gaat heen.)




edeling. 
Verschoon mij, ik zal niets gebruiken. Mijn tijd is kort en mijne orders ook.




nicolaas. 
Ik hoor naar niets voor dat de heeren zich eerst wat

{==14==} {>>pagina-aanduiding<<}
verfrischt hebben. (Hij schenkt den wijn in, dien Maria gebracht heeft.)




edeling. 
Ik ben geen vriend van onnutte plichtplegingen. Ik heb last om hier eenig groot vee te kopen en het terstond naar het Hoofdkwartier te brengen. Hoeveel stuks kunt gij mij leveren en hoe duur, tegen kontante betaling? -




nicolaas. 
Wij zullen zien. (tegen Maria:) Is Michiel al terug?




maria. 
Die is zoo even eerst heen gegaan.




nicolaas. 
Ja, dan zult gij de boodschap doen moeten. Loop spoedig naar Peter Slof en Cornelis de Ruijter en verzoek dat zij eens hier komen om over leverantie van vee te spreken. Nu, hoe staat ge zoo te draaien?




maria. 
Dat komt, dat komt, (naar de lanciers ziende:) ik ben zoo in mijn schik. (zij loopt schielijk heen.)




nicolaas, 
(wijn aanbiedende.) 
Komt! nu een glas gedronken.




edeling. 
Indien het volstrekt zoo wezen moet... (mistrouwend) Gij drinkt mede, burgemeester! - (na gedronken te hebben:) Hoeveel is 't?




nicolaas. 
Wie spreekt van betaling? Zoude ik niet een glas wijn voor onze brave verdedigers over hebben?



{==15==} {>>pagina-aanduiding<<}



edeling. 
Gij zijt immers kastelein. - Hier zijn twee guldens. Steek die op, want

	Wijze: Le diplomate.
Ons is de strenge last gegeven 
Van niets te aanvaarden op crediet; 
't Bevel getrouw, mij voorgeschreven, 
Begeer ik hier ook niets voor niet. 
Uw geld is klaar, gij kunt het nemen. 
Ik eisch zelfs dat gij 't houden zult. 
De Belg moog' 's anders goed ontvremen, 
De Hollander betaalt zijn schuld. 






nicolaas. 
En ik zeg, dat ik het geld niet hebben wil. Ik ben ook koppig, als ik begin. Neem het en bied het uit mijn naam aan 't Gouvernement als vrijwillige gift. Gij mistrouwt mij, Wachtmeester! en dat grieft mij in de ziel. Ik zie dat ik mijn zondagspak zal moeten aantrekken; misschien zal ik u dan meer vertrouwen inboezemen. (Hij haalt eene rok, waarop een ordekruis, voor den dag en trekt die aan. De lanciers salueeren.) Zie nu, of ik in staat ben, u te verraden.

	Wijze: Femmes voulez-vous éprouver.
Bij Waterloo heb ik gestreên, 
En na den strijd gaf Neêrlands Koning, 
Van d'ouden Nicolaas te vreên, 
Dit blijk hem van zijn gunstbetooning. 
Het kruis van eer versiert deez' borst; 
Maar luider dan dit roemrijk teeken, 
Zal voor mijn Vaderland en Vorst 
Deez' trouwe boezem blijven spreken. 





{==16==} {>>pagina-aanduiding<<}



edeling. 
Vergeef mij, zoo ik u mistrouwde. Maar, zoovelen van uws gelijken, vooral hier op de grenzen, hebben ons verraden, dat wantrouwen ons tot een droevige pligt is geworden.




nicolaas. 
Erg genoeg!




edeling. 
Hoe is de geest hier op uw dorp?




nicolaas. 
Zoo redelijk! Ik vrees, dat als de muiters eens hier komen opdagen, zij bij dezen en genen nog al steun zullen vinden. 't Is of de menschen met blindheid geslagen zijn; zij willen maar met alle geweld verandering. Men maakt hun wijs, dat zij onder het Brabantsche bestuur niets te betalen zullen hebben.

	Wijze: (le diplomate.) Quoi vous m'accusez d'imposture.
Men zegt: uw lot zal zalig wezen, 
Wanneer de vrijheid u bestraalt: 
Want geen belasting die nadezen 
Door 't nieuw bestuur wordt opgehaald. 
Het rijk van heil en zegen daalt. 
Maar 't geen die schelmen steeds vergeten, 
En 't geen vooral moet zijn verhaald, 
Is dat, als niemand meer betaalt, 
Weldra ook niemand heeft om te eten. 


Dat is 't ongeluk van die menschen. Zij zijn dom, zij redeneeren niet.



{==17==} {>>pagina-aanduiding<<}



edeling. 
Het is hun niet kwalijk te nemen. Het geluk is hun niet te beurt gevallen om van hunne kindschheid af eene goede opvoeding te genieten, gelijk aan die, waaraan in onze Noordelijke Provintiën, onder een verlicht bestuur, alle rangen en standen kunnen deelnemen.

	Wijze: Al is ons Prinsje.
Bij ons toch zijn en arm en rijk 
In 't oog der overheid gelijk: 
En ieder stelt er hoogen prijs 
Op 't onwaardeerbaar onderwijs. 
Rampzaal'ge domheid wordt geweerd, 
En wet en recht en vorst vereerd: 
En liefde voor het vaderland 
Bezielt er elken rang en stand. 


En het is dat heilrijk onderwijs, waaraan onze landgenoten het te danken hebben, dat zij hun oordeel gebruiken en de droevige gevolgen van muitzucht en tweedracht voorzien, het is dat onderwijs, hetwelk men in 't Zuiden versmaadt, om er op nieuw het rijk van domheid en wanorde te stichten. Dan! hoe is het, mijn waarde gastheer! zouden uwe vrienden spoedig komen?




nicolaas. 
Zoo dadelijk hoop ik. UEd. schijnt haast te hebben. Is het hoofdkwartier hier ver van daan?




edeling. 
Een paar uren. Wij zullen morgen weder met den dag vertrekken. Het spijt mij, dat wij niet wat verder

{==18==} {>>pagina-aanduiding<<}
gaan; want ik vrees dat wij geene vijanden zullen ontmoeten. Ik had hen zoo gaarne een bezoek gegeven.




nicolaas. 
Gij verlangt dan zeer naar den strijd.




edeling. 
Bijzonder; want buiten mijn zucht om voor Land en Koning mijn plicht te doen, heb ik nog eene bijzondere afrekening met die heeren van het Zuiden te regelen. - Zij houden mijne bruid gevangen.




nicolaas. 
Uwe bruid! Ik vleide mij, dat de vrouwen althands werden geëerbiedigd.




edeling. 
Haar vader is een bekend en beroemd krijgsman: toen de eerste onlusten mede uitbraken in het plaatsje, waar hij het bevel voerde, heeft hij op de muiters laten schieten. Dit hebben zij hem nimmer vergeven. Hij had het ongeluk van hunne handen niet te kunnen ontkomen en zucht thands in eene droevige gevangenschap, waarin zijne dochter hem niet wilde verlaten.




nicolaas. 
Wellicht heeft hem die gevangenis nog het leven behouden, en belet, dat hij even als de martelaar Gaillard het slachtoffer werd zijner getrouwheid.




edeling. 
Het is met dat al zeer onaangenaam voor mij, dat mijn lief bruidje in zulke handen is, en als ik eens die schelmen voor mij heb, beloof ik u, hun te doen ondervinden, dat een student ook van zich weet af te slaan.



{==19==} {>>pagina-aanduiding<<}



nicolaas. 
Gij zijt Student, Wachtmeester! - Het verheugt mij een' onzer brave vrijwilligers te zien. De studenten houden zich dan voortreffelijk!




edeling. 
In tijd van vrede laten wij het polisiseeren over aan hen, wien het aangaat; doch wordt ons vaderland bedreigd, dan vreezen wij geenszins, de wapens tot deszelfs verdediging optevatten en het is niet in de laatste gelederen dat men ons vinden zal. Maar de Belgische studenten!...

	Wijze: Te souviens tu.
Zij schroomden niet, hoe jong en onbedreven, 
Met vorst en plicht en wet en orde in strijd 
Aan 's lands bestuur de les te willen geven. 
Zoo spilden zij hun besten studietijd. 
Maar wij, te vreên met vrolijk, stil te leven, 
Verzuimden nooit de ons opgelegde taak: 
En zoo wij thands het muzenkoor begeven 
Het is alleen voor Neêrlands heilge zaak. 






maria 
binnenkomende. 
Daar komen Peter Slof en Cornelis de Ruijter al aan.




nicolaas. 
Bestig! willen wij hen dan niet te gemoet gaan om ons gezamenlijk naar de stallen te begeven?




edeling. 
Gaarne! Ik dank u, meisje! voor de bezorging en ziedaar iets om aan den Wachtmeester te blijven denken.


(Hij geeft haar eenig geld en zij vertrekken.)



{==20==} {>>pagina-aanduiding<<}

Vierde tooneel.

maria, alleen, vervolgens van werve en klara.


maria. 
Een gulden! nu, die zal ik ook als een aandenken blijven bewaren. Dat is een lieve Wachtmeester! Men kan wel dadelijk aan zijne milddadigheid zien, dat hij uit Holland komt.... Maar wie zijn die vreemdelingen, welke daar zoo schroomvallig binnen treden?


(Van Werve en Klara komen op.)


van werve. 
Kan men hier vernachten?




maria. 
Neem het mij niet kwalijk, ik moet eerst vragen: waar komt UEd. van daan? wij mogen aan niemand nachtverblijf geven, zonder ons eerst wel te verzekeren, wie wij herbergen.




van werve. 
Uwe vraag zal ik aan den Burgemeester beantwoorden. Waar woont hij en is hij te spreken?




maria. 
Hij woont hier. De Burgemeester en de Kastelein zijn hier één. De baas zal zoo dadelijk hier wezen.




klara. 
Zeg ons, lief meisje! in welke Provintie bevinden wij ons?




maria. 
In Noord - Brabant, mejuffrouw.



{==21==} {>>pagina-aanduiding<<}



klara. 
Goddank! gij zijt gered, mijn vader!




maria. 
Gered! - Dus vluchtelingen!




van werve. 
Klara!




klara. 
Ik was onvoorzichtig. Vergeef het mij, mijn vader! Doch ik konde mijne vreugde niet bedwingen. Na hetgeen wij uitgestaan hebben, is het zoo zoet, zich weder op vaderlandschen bodem te bevinden.




van werve. 
Ik ben nog niet overtuigd dat wij hier veilig zijn.




klara. 
Indien wij hier iets te vreezen hebben, het eerlijk gezicht van dat meisje waarborgt mij, dat zij althands ons niet verraden zal.




maria. 
Ik u verraden! O liever stierf ik duizendmalen. Doch gaat toch zitten! gij schijnt vermoeid.




klara. 
't Is waar; wij hebben lang geloopen, en ik begin het nu te voelen.




van werve. 
Mijn dierbaar kind! aan welk eene droevige en bange reis hebt gij u niet blootgesteld, om uwen vader te redden.



{==22==} {>>pagina-aanduiding<<}



klara. 

	Wijze: Le Marin.
Hollands volk, zijn vorst getrouw, 
Tart en wind en nacht en koû: 
Ook de Belgische verrader 
Vreest geen winterjaargetij, 
Mits hem buit beschoren zij. 
Zoude ik minder doen dan hij, 
Voor mijn dierbren vader? 






van werve tegen maria. 
Ja mijn kind! Ik zat in eene droevige gevangenis te zuchten. Het gelukte mijne dochter mij te redden: aan haren onbezweken moed, aan hare tegenwoordigheid van geest in 't gevaar heb ik het te danken gehad, dat wij door alle vijandelijke posten heen dit dorp hebben kunnen bereiken.




maria. 
Dat treft uitmuntend, dat gij juist heden komt. Er zijn hier zoo straks eenige Hollandsche krijgslieden gekomen: die zullen niet weigeren u verder in veiligheid te brengen, zoo gij nog schroomen mocht hier te blijven.




van werve. 
Mijne krijgsmakkers! O waar zijn zij? breng mij bij hen.




maria. 
Ik zal hen terstond hier roepen: of wacht! mij dunkt ik hoor hen reeds komen.





{==23==} {>>pagina-aanduiding<<}

Vijfde tooneel.

De vorigen. edeling.


maria. 
Zoo Heer Wachtmeester! Dus alleen. Waar zijn uwe makkers?




edeling. 
Die zijn reeds vooruit met de ossen. Ik heb hier mijn mantel vergeten.... Maar wat zie ik!




van werve. 
Die stem is mij bekend.




klara, 
naar hem toesnellende. 
Edeling!




edeling. 
Klara! - Mijnheer van Werve!

	Wijze: Monsieur Jovial.
Gij hier! 






klara. 
Mijn vriend! 




edeling. 
Mijn teêr beminde! 
Wat heil dat ik u wedervinde! 
Wat vreugde voor mijn droef gemoed. 




van werve. 
Een' blijder tijd is ons beschoren! 




klara. 
Reeds dachten we ons geheel verloren. 



{==24==} {>>pagina-aanduiding<<}



van werve, edeling en klara. 

Wat is dit oogenblik ons zoet } Te samen. 
Dat smart en rampen ons vergoedt. } Te samen. 






maria. 

Wat is dit oogenblik mij zoet! } Te samen. 
De Hemel zelf heeft hen behoed. } Te samen. 






edeling. 
Gij zijt weder bij mij, Klara! Ik mag u weder aan mijn minnend hart drukken.




klara. 
O! ik ben al te gelukkig! mijn vader is gered: ik betreed weder den vaderlandschen bodem, en ik vind mijn vriend terug.




van werve. 
En gij hebt ook dienst genomen, Edeling! braaf gedaan, mijn jonge! Dit verwachtte ik van den waren Hollander als gij zijt.




edeling. 
't Is waar, en uwe woorden, mijnheer! herinneren mij, dat ik thands mijn eigen meester niet ben.
Het vervolg van voorgaande wijs. 

O ja! ik moet naar 't leger streven. 
Ik word aan 't kamp elk oogenblik verwacht. 






klara. 

Moe gij mij weêr begeven, 
Nu 't lot ons samenbracht. 






maria. 

Zoo is des krijgsmans leven: 
Geen rust bij dag of nacht. 





{==25==} {>>pagina-aanduiding<<}



edeling. 

Ik mag niet langer beiden. } Te samen 
'k Heb reeds te lang vertoefd. } Te samen 






klara. 

Helaas! wat treurig scheiden! } Te samen 
Dat heel mijn ziel bedroeft. } Te samen 






maria. 

God moge u dan geleiden, } Te samen 
En helpen waar 't behoeft. } Te samen 






klara. 
En wij kunnen niet met u gaan!




edeling. 
Ik beb slechts mijn paard; doch, misschien is hier op het dorp wel een wagen te krijgen.




maria. 
O! drie voor een. Ik loop er spoedig een bestellen.


(Zij wil gaan.)


van werve. 
Meisje! eer gij gaat... Een wagen! ach! ik bezit niets meer om een' wagen te bekostigen.




edeling. 
Hier is mijne beurs; doch ik moet waarlijk weg!




van werve, 
de beurs weigerende. 
Ik mag die niet aannemen: ik kan u die nimmer terug geven! Ik bezit niets meer! -




edeling. 
Niets!




van werve. 
Geen cent. Het weinige geld, dat wij bij ons had-
{==26==} {>>pagina-aanduiding<<}
den, is onderweg verteerd; en dezen morgen had ik het ongeluk, van in een dorp, waar wij ons nachtverblijf gehouden hadden....




edeling. 
Welnu? -




van werve. 
Mijn valies, hetwelk mijn geheel vermogen bevatte, achter te laten.




maria. 
Ja, valies of niet! Een wagen moet gij hebben en ik ga hem halen.


(Zij vertrekt.)


van werve 
vervolgt. 
Het was geene onachtzaamheid; wij werden op de hielen gevolgd. Niets dan eene overhaaste vlucht kon ons behouden: en wij hadden den tijd niet iets te redden, dan ons zelve.




edeling. 
En is het mij dan niet genoeg dat ik u gered zie, mijn vader, u en mijne Klara. Is dan niet alles, wat ik bezit, het uwe. Neem mijne beurs! Spoedig in een' wagen, en volgt mij zoodra gij kunt; want ik durf geen oogenblik langer hier vertoeven.




maria, 
haastig opkomende. 
Redt u! om 's Hemels wil! redt u! daar komen zij!




de overigen. 
Wie? wat?... (Gedruis buiten.)




maria. 
De briganten! Hoort gij hen niet. Zij schreeuwen: vive de liberteyt!



{==27==} {>>pagina-aanduiding<<}



edeling, 
zijne pistolen voor den dag halende. 
De eerste die zich verstout....




maria, 
hem bij den arm grijpende. 
Zijt gij dwaas? Wat zoudt gij met uwe pistolen tegen eene geheele bende. Spoedig de achterdeur uit: (tegen van Werve en Klara): en gij, in dat vertrek. Ik kom terstond weder bij u.




edeling. 
Maar, indien....




maria, 
hem eene zijdeur uitdringende. 
Geen maren! haast u! - (Edeling vertrekt.)




van werve. 
Kunnen wij hem niet volgen?




maria. 
Vooral niet. Hij is een jong kaerel alleen. Hij zal zich wel redden. Met u drieën zoudt gij vermoedens wekken, en zoo hij zich te weer stelde, misschien mede in 't ongeluk komen. Gaat maar hier binnen. (Zij opent een zijvertrek.)




klara. 
Wij stellen ons lot in uwe handen. (Van Werve en Klara af.)





{==28==} {>>pagina-aanduiding<<}

Zesde tooneel.

maria, d'eglantiers, taelinck, pluckx, nestiers en andere vrijwilligers, door michiel binnengeleid.


allen, 
behalve maria. 

	Wijze: La dame Blanche.
Viktorie! Viktorie! 
De vijand is er uit! 
Weêr zegeviert, door dapperheid, 
Oud Brabant en de liberteyt! 
Viktorie! Viktorie! 
Voor ons zijn eer en buit! 






maria. 
Zij lijken wel gek! en die schurk van een Michiel, die ik bij hen zie!




d'eglantiers, 
zijn degen afvegende. 
De ziege is mit ons, kaomeraoden! ons couragie heeft den vijand verdrieven en de gleurie van onzen naom gemainteneerd. Loitenant Taelinck! ge zult zorgen, dat er gienen van den Ollanders iechappeere, die zich hier genesteld hebben, zullie?




taelinck. 
Daor is voor gesoigneerd, Kapitein! Al de uittochten zijn wel gegardeerd.




maria, 
ter zijde. 
Die arme Wachtmeester, hoe zal hij ontkomen?




michiel. 
Wat zullen de Heeren gebruiken? Alles wat zich hier in huis bevindt is tot uw dienst.



{==29==} {>>pagina-aanduiding<<}



maria. 
Hoor mij dien schoelje eens aan.




d'eglantiers, 
tegen Michiel. 
Ge zijt, begut, ien brave kaerel! Laot het maiske ien literke waijn uijt de cave haolen.




michiel, 
tegen Maria. 
Hoort ge niet? Haal wijn voor de Heeren.




maria, 
hem in 't heengaan een stomp gevende. 
Jou schelmsche verrader!




d'eglantiers, 
tegen Michiel. 
Weunt ge hier in huijs?




michiel. 
Hier woon ik, Kapitein! (Ter zijde.) Ik zal hem maar niet zeggen, in welke hoedanigheid.




d'eglantiers. 
Ge zijt ienen brave citoyen! Zonder u hadden we den weg naar deuzen dorp niet zoo snel gevonden. Kik peysde dat ik u wel Burgemiester kost maoken.




michiel. 
Ge kost waarlijk niet beter doen, Kapitein! Ik zal dadelijk bevelen geven, dat men de Brabantsche vlag hijssche. (Hij wil heengaan.)




d'eglantiers. 
Dat is nog niet neudig. 't Is obscur buyten. Men kan de koleuren nog niet onderschaiden. Maor wietge wat ge doet. Gaot aanstonds de notabelen van het dorp haolen en zeg, dat ze maoken morgen met de lumiere hier te wezen, om een gemienteraod te houden. Korporal Nestiers! gaot ien kier met den Heer Burge-
{==30==} {>>pagina-aanduiding<<}
miester, en al wie niet met goede volonteyt medegaot, die moet met geweld gehaold worden; want de liberteyt moet ziegevieren.




michiel, 
ter zijde. 
Michiel burgemeester!


(Hij vertrekt met eenige muitelingen.)


d'eglantiers, 
zich nederzettende. 
Hier neem ik provisioneel mijn heufdkwartier. Laot zien! wat dient er nu gedaon?

	Wijze: Le Diplomate.
Den iersten en voornaomste zaok 
Is dat ik mijn rapporten maok, 
En melde welken feit mijn macht 
Alhier ten einde heeft gebracht. 
Dat veurts een Proclamaotie zij 
Geschrieven aan de burgerij! 
Opdat de Liberteyt alhier 
Als door heel Braobant zegevier'! 




(Intusschen heeft Maria hem wijn gebracht. Allen zetten zich tot drinken.)


d'eglantiers. 
Rapporten! Jao! maor wie zal die schrijven? Loitenant Taelinck! kunt ge schrijven? Zullie!




taelinck. 
Neen, Kapitain!




d'eglantiers. 
Begut! waorom zijt ge dan Loitenant?




taelinck. 
Maar ge kunt het immers ook niet, Kapitain! zoo min als lezen.



{==31==} {>>pagina-aanduiding<<}



d'eglantiers. 
Silence! Kik ben Kapitein om de orders te gieven en niet om ze te schrijven. Kunt ge schrijven, Sergeant Pluckx?




pluckx. 
Nien ik; maor daor is Passereau: die kan schrijven.




passereau. 
Plait-il?




d'eglantiers. 
Ik vraoge of ge schrijven kunt.




passereau. 
Verdikke! Zullie.




d'eglantiers. 
Of ge schrijven kunt, verstaot ge niet?




passereau. 
Je n'entends pas, verdikke.




pluckx. 
Verdikke, dat is het eenige Vlaomsch, dat Passereau verstaot.




d'eglantiers. 
Dus kunt ge geen Vlaomsch schrijven. (Tegen Maria.) Kunt gij schrijven, maiske?




maria. 
Om u te dienen, Heer Kapitein!



{==32==} {>>pagina-aanduiding<<}



d'eglantiers. 
Curieus! Niem dan ien kier uw gemak, en schrijf wat ik u zal voordicteeren.




maria, 
zich zettende, ter zijde. 
Welk een denkbeeld!... Ja! zoo zal het gaan.




d'eglantiers. 
Schrijf op: - ‘Rapport....




Zevende tooneel.

de vorigen, nicolaas, nestiers, en nog twee anderen.


nestiers. 
Kapitain! hier is een kaerel, die tegen ons rebellierde.




d'eglantiers. 
Awel! wat hieft hij gedaon?




nestiers. 
Hij wilde ons niet in den ecurie laoten komen, daor een lancierspaord in stond.




d'eglantiers. 
En waor is de lancier geblieven, die er op zat.




nestiers. 
Die is nergens te vinden.




d'eglantiers. 
Awel! doorzoekt dan een kier het gehiele derp, tot ge hem vindt. (Nestiers en anderen vertrekken.)




d'eglantiers, 
tegen Nicolaas. 
Wie zijt ge?



{==33==} {>>pagina-aanduiding<<}



nicolaas. 
Ik ben de burgemeester.




d'eglantiers. 
Burgemiesterke gewiest! Ik heb al ienen anderen burgemiester in uwen plaotse gezet, verstaot ge? Doch wilt ge uwe soumissie maoken aan het committé, dan misschien....




nicolaas. 
Nooit!




d'eglantiers. 
Hoe! weet ge wel, dat ik u kan doen fusilleren?




nicolaas. 

	Nieuwe zangwijze van den Heer F.N. Stoetz.
't Is u vergund: mijn Vorst behoort mijn bloed, 
Dit kruis getuige van mijn moed. 
Hoe fel bestookt van alle kanten, 
Vreesde ik voorheen geen Fransch kanon, 
Geen garde van Napoleon, 
En vrees thands niet voor uw briganten. 






d'eglantiers. 
Wat zegt ge? Blijf daor! wij zullen straks ien woordeke saomen spreken, verstaot ge? (tegen Maria) schrijf.




nicolaas. 
Hoe, Maria! gij verleent dien schelm uwe hulp!




maria. 
Waarom niet: de heer kapitein was zoo verlegen om iemand die schrijven kon.



{==34==} {>>pagina-aanduiding<<}



d'eglantiers. 

	Wijze: La pipe de tabac.
Zeg waor zijn we toch gebleven? 
Kind? hoe gaot het? schrijft ge recht? 
maria. 
Wel ik heb nog niets geschreven, 
Want ge hebt nog niets gezegd. 
d'eglantiers. 
Schrijf: onze erm zoo zeer te vreezen, 
Won zes derpen in ien dag. 
nicolaas. 
Dat zal wel geen wonder wezen, 
Daar hij nergens vijand zag. 
d'eglantiers. 
't Bloed des vijands deed ik stroomen: 
Zeuven onderd vielen schier. 
nicolaas. 
Dat moet alles nederkomen 
Op het paard van een lancier. 
d'eglantiers. 
En van al mijn dapp'ren helden, 
Vond slechts ien met roem den dood. 
nicolaas. 
Die, gelijk ze mij vertelden, 
Viel bezopen in een sloot. 
d'eglantiers. 
Best! gij kunt uw arbeid staoken! 
'k Weet een aordig bulletijn 
Zonder logens op te maoken, 
Juist gelijk die moeten zijn. } Te samen. 
nicolaas. 
Ja! gelijk die allen zijn. } Te samen. 





{==35==} {>>pagina-aanduiding<<}



d'eglantiers. 
Awel! laot eens zien! Zoo! dat hebt ge zeer habiel geschreven: nu de proclamatie. - Ien ander vel! schrijf: Proclamatie! - Hebt ge die phrase geschrieven?




maria. 
Ja, en verder.




d'eglantiers. 
Wij kapitein d'Eglantiers en loitenant Taelinck, aan al de geen die dezen lezen zullen, saluijt!




maria, 
schrijvende. 
Aan al degenen, die deze lezen kunnen...




d'eglantiers. 
Lezen zullen, heb ik gezegd. ‘Medeburgers! wij brengen u de liberteijt. Wij hebben ons bloed gewaogd om die voor u te verkriegen: wij heupen ook, dat gij u reconnaissant zult teunen...’ Hé! wat zegt ge van zulk ien phrase? Dat noem ik eloquentie! -




maria. 
Ongetwijfeld. Dat is zeer fraai gezegd, kapitein! -




d'eglantiers. 
Ge zijt een maiske van smaok en verstand. Gao veurt: ‘en dat ge ons zult geven.... zult geven.... al wat we beneudigd hebben.’ Awel! dat is kort en bref! zullie!




maria. 
Een zeer schoone stijl: en ieder verstaat zoo bij de eerste lezing, wat er mede gemeend wordt.




d'eglantiers. 
Niet waor?



{==36==} {>>pagina-aanduiding<<}



maria. 
Nu zult gij de beide stukken toch teekenen, niet waar kapitein?




d'eglantiers. 
Jao, ik zal er een kruijsken op plaotsen, dat is mijn teeken; loitenant Taelinck! zult ge ook niet teekenen, zullie!




taelinck, 
half slapende. 
Jao! Jao! (zij teekenen.)




d'eglantiers. 
Nu moet dat rapport dicht gemaokt en naar den General verzonden, en de Proclamatie morgen aongeplakt.




maria 
verbergt schielijk het geteekende stuk in haar keurs, vouwt een ander papier dicht en geeft het aan d'Eglantiers. 
Ziedaar, Kapitein. (Ter zijde) Ik heb het!




d'eglantiers, 
het papier Passereau overhandigende. 
Gao te paard zitten, en breng dit aon den General.




passereau. 
Verdikke! Dans la nuit...




d'eglantiers. 
Gaot heen! (Passereau vertrekt.) Zie zoo! dat is klaor. Nu gao ik een uurke rust nemen. Zult ge mij roepen als de gemeenteconseil vergaodert, maiske! zullie?




maria. 
Ja, ik zal de Proclamatie intusschen gaan aanplakken.



{==37==} {>>pagina-aanduiding<<}



d'eglantiers, 
haar die snel ontnemende en bij zich stekende. 
Neen! die moet ik eerst voorliezen, of laoten voorliezen aon den conseil. Waor is nu mijne slaopkaomer?


(Hij wil in de kamer van van Werve gaan.)


maria, 
haastig. 
Neen! daar niet. Links af, heer Kapitein! (Zij wijst hem eene andere deur aan de overzijde.)




nicolaas, 
half luid. 
Ik begrijp er niets van. Waarom moet zij dien vent in mijn slaapvertrek brengen? (hard op) Maria! zijt gij dol! die andere kamer is immers....




maria, 
hem snel in de reden vallende: 
Juist voor een' gevangenen geschikt.




d'eglantiers, 
op Nicolaas wijzende. 
Dan moet hij er maor in gebracht.




nicolaas. 
Maar...




maria, 
stil en snel. 
Laat mij begaan.




d'eglantiers. 
Gerustige nacht! (tegen de vrijwilligers): Als Nestiers komt met het valies, laot hij het dan bij mij in de kaomer brengen, verstaot ge!


(Nicolaas gaat in de kamer waarin van Werve en Klara zich bevinden. d'Eglantiers wordt door Maria in het vertrek ter linkerzijde voorgelicht.)



{==38==} {>>pagina-aanduiding<<}

Achtste tooneel.

taelinck, pluckx, vrijwilligers, naderhand edeling.


taelinck, 
meer en meer bij het vuur kruipende. 
Brr! het is fameus koud!




pluckx. 
Dat geleuf ik! Het gouvernement mocht ook wel beter voor ons equipement zorgen.




taelinck. 
Dat is het scheune van de liberteijt, dat wij er zelf voor meugen zorgen.




pluckx. 
Dat zal ik ook doen, zoodra dat maiske retourneert.




edeling 
vertoont zich aan de deur waar hij uit is gegaan. 
Overal van dat volk! ik zit in de knip!




pluckx. 
Maor zeg nu eens, Loitenant! wie regiert ons voor het praesente moment? want ik hoor alle daogen van eenen anderen souverain spreken, die ons gerecommandierd wordt.




taelinck. 
Wie ons regeert? - De liberteijt.




pluckx. 
Ik mag lijden dat het wat spoedig verandert; want ik heb het geld van de liberteijt nog niet gezien; 't lijkt een hiele kaole deerne te wezen.





{==39==} {>>pagina-aanduiding<<}

Negende tooneel.

de vorigen, maria.


maria, 
ter zijde. 
Zal dat volk hier de gandsche nacht blijven?




pluckx. 
Zoo maiske! hebt ge ook ienen wullen sergie voor mij? zullie.




maria. 
Tot welken einde?




pluckx. 
Dat zult ge zien, verstaot ge.




maria. 
Ja! indien ik hem weder krijg.




pluckx. 
Zoo subiet.




maria 
krijgt een wollen deken uit de kas. 
Hier is er een; maar ik geef hem u niet, of gij moet mij uw kiel tot pand geven, dat ik hem terugkrijg.




pluckx. 
Kom, geen praotjes!




maria. 
Stil wat! gij hebt gezien, dat de Kapitein mij zijne rapporten laat schrijven. Ik zoude er wel een slecht woordje van u in kunnen zetten, indien gij met geweld begont!




taelinck. 
Het maiske heeft gelijk, Pluckx!



{==40==} {>>pagina-aanduiding<<}



pluckx. 
Nu, ziedaar mijnen sareau dan. De ruil is niet kwaad. (Hij geeft zijne kiel aan Maria, en snijdt drie gaten in den deken.)




maria. 
Wat wordt dat?




pluckx. 
Ienen nieuwmodischen winterkapot. (Hij steekt hoofd en armen door de gaten. Allen lagchen, behalve Maria.)




maria. 
Nu, daar gij mijn deken bedorven hebt, krijgt gij uw kiel ook niet terug.




Tiende tooneel.

De vorigen, nestiers.


nestiers. 
Komt mannen! hier heb ik billetten voor u: en hier (een valies nederleggende): is het valies van den kapitain.




pluckx. 
Ge mient het valies dat den kapitain deuzen margen heeft prijs gemaokt.




maria en edeling, 
ter zijde. 
Is 't mogelijk?



{==41==} {>>pagina-aanduiding<<}



taelinck. 
Nu! deel maar subiet uw billetten uit. Ik blijf hier logieren. Er is immers nog wel een bed in de kamer van den kapitain?




maria. 
Voorzeker!




taelinck. 
Allons donc! Rechts om keert UE. Marsch! een schildwacht voor de boitendeur: en draagt zorg dat niemand uit of in gao, zonder een permis van den kapitain of mij.


(Hij gaat met het valies in de hamer van d'Eglantiers. De overige vertrekken naar buiten.)


Elfde tooneel.

maria, edeling.


maria. 
Goddank dat zij weg zijn. Nu schielijk gezien hoe onze arme vluchtelingen het maken.


(Zij wil vertrekken.)


edeling 
haastig opkomende. 
Een oogenblik, meisje!




maria. 
Stil!




edeling. 
De achterdeur werd reeds bewaakt toen ik poogde te ontsnappen. Ik ben zoo lang hier in huis verscholen gebleven.



{==42==} {>>pagina-aanduiding<<}



maria. 
Dit dacht ik reeds; maar ik heb voor uwe vlucht gezorgd. Werp uw mantel en chakot af: trek deze kiel aan: zet dezen wollen muts van onzen baas op.


(Zij haalt een muts uit de kas.)


edeling, 
de kiel van de hand wijzende: 
Liever laat ik mij door de schurken overhoop steken, dan dat ik mij in die hatelijke vermomming verberg.

	Nieuwe zangwijze van den Heer F.N. Stoetz.
o Neen! hoe fel in 't naauw gebracht, 
Zie ik mij eer door 't staal geslacht, 
Dan dat ik dus van tooi verander. 
Weg met dat kleed, dat ik veracht, 
Des oproers kiel en Brabants dracht, 
Voegt geen lancier, geen Nederlander. 






maria. 
Neem dan ten minsten dezen vrijpas, die u door alle posten heen brengt. (Zij haalt het papier uit haar keurs en overreikt het hem.)




edeling. 
Hoe hebt gij dien kunnen verkrijgen?




maria. 
Behendigheid en de groote domheid der Briganten hebben mij geholpen. Houd u maar niet op met vragen, en maak dat gij weg komt.




edeling. 
Ik ga! maar van Werve...



{==43==} {>>pagina-aanduiding<<}



maria. 
Zal ik zien te redden.




edeling. 
Zijn valies.....




maria. 
Is daar. - Ik zal het zien terug te krijgen. Ga nu toch!




edeling. 
Voortreffelijk meisje! (Hij vertrekt door de middeldeur.)




de schildwacht, 
buiten. 
Qui va là?




edeling, 
buiten. 
En règle.




de schildwacht. 
Passez!




maria. 
Hij is gered! kon ik nu die gekke Proclamatie maar terug krijgen!... want als de Kapitein wist wat er in stond, ware ik verloren. Ik had gehoopt, die in het geheim te kunnen doen rondgaan. Gelukkig kan hij niet lezen. - De Hemel besture het ten beste! -


(Zij loopt spoedig naar de kamer van van Werve.)
Einde van het Eerste Bedrijf.





{==44==} {>>pagina-aanduiding<<}

Tweede bedrijf.

Eerste tooneel.

(Het is nacht.)


d'eglantiers, 
alleen met het valies onder den arm en de nachtblaker in de hand. 
Ik zie, dat men mij het valies gebracht heeft. Maken wij gebruik van het moment, dat die Taelinck nog ligt te snurken, om den inhoud eens te inspecteeren. (Hij doet het slot springen, doorsnuffelt het valies en haalt er een das of ander kleedingstuk uit, waarmede hij zich opschikt.) Wat zie ik? Dat schijnt eene schoone capture! Ik wil sterven, als dat giene effecten zijn. Ma foi? nu ben ik ien rijk man en kan gerust het service laoten vaoren.

	Wijze: Femmes voulez-vous éprouver.
Provisioneel gouvernement! 
Vaorwel! moge u de drommel haolen, 
Zoodrao ik mijn demissie zend. 
Gij zult toch nimmer mij betaolen, 
Wat hebt ge ons om den tuin geleid, 
Met al uw nutloos draolen. 
Gien gleurie, eer noch liberteyt 
Verslaon de dorst of de appeteyt. 


Met dat al, wij moeten oppassen, dat geen van mijn kameraden bemerkt wat er hier in heeft gezeten.

{==45==} {>>pagina-aanduiding<<}


	Wijze: Cadet Roussel.
't Zijn wel allen eerlijke lui, 
Vol honneur en vol reputatie; 
Maar geraoken ze in de tentatie, 
Dan vertrouw ik hen niet een brui. 
Want, want, zucht naar geld } bis. 
Heeft hen steeds als mij gekweld. } bis. 
't Zijn wel allen eerlijke lui. 


Dan, waor berg ik die pakjes? Het valies is eupen en er zijn er meer, die hun oog erop hebben laten vallen.


(Hij blijft met de effecten in de hand staan.)

Tweede tooneel.

d'eglantiers, maria.


maria. 
Reeds op kapitein?




d'eglantiers, 
verschrikt en het pakje willende verbergen. 
Wat, wat is het?




maria, 
ter zijde. 
Het is het valies in quaestie! (luid) niets kapitein! Ik kwam hooren of gij ook iets noodig hadt.




d'eglantiers. 
Niets!... of wacht! (hij ziet haar met opmerkzaamheid aan, en zegt ter zijde.) Dat maiske schijnt nog al te vertrouwen... anders... jao, dat zal toch het beste wiezen! -




maria. 
Wat overpeinst hij toch bij zich zelven?



{==46==} {>>pagina-aanduiding<<}



d'eglantiers. 
Maiske! ik heb hier ienige rapporten van de armee. Zoudt ge mij ook een plaotske kunnen aonwijzen, waer niemand gluren komt en waor ik die tot mijn depart in kan cacheren.




maria, 
ter zijde. 
Hij loopt van zelf in den val. (Op het kabinet wijzende) Wil ik ze daar verbergen onder het linnengoed? Doch dan moet gij ook last geven aan uwe soldaten, dat zij niet aan 't plunderen gaan in het kabinet.




d'eglantiers. 
Dat beleuf ik u. Maok maor eupen. (Maria opent het kabinet.)




maria, 
terwijl d'Eglantiers het pak verbergt: 
Ik geloof kapitein, dat daar wel wat anders in zitten, dan orders.




d'eglantiers. 
Waarachtig niet!...




maria. 
Nu, ik geloof u, al vloekt gij er niet op. Maar mij dacht, het geleken wel effecten. (Zij sluit het kabinet en wil den sleutel bij zich steken; doch d'Eglantiers voorkomt haar.)




d'eglantiers. 
Halt! den sleutel bewaar ik, verslaot ge?




maria. 
Ziet ge wel, het zijn effecten. Anders zoudt ge zoo bang niet zijn, die te verliezen.



{==47==} {>>pagina-aanduiding<<}



d'eglantiers. 
Jao! was dat waor!...




maria. 
Dan zoudt ge geen kapitein van een bende vrijwilligers zijn, niet waar?




d'eglantiers. 
Neen, waorlijk niet.




maria. 
Neen, zoo gij slechts rijk waart, dan waart gij reeds lid van het congres, misschien wel van het provisioneel gouvernement.

	Wijze: J'ai de l'argent.
Het geld alleen, 
Het geld alleen, 
Kan ons tot hooge posten jagen, 
Wat wordt op aard meest aangebeên? 
Wat doet den domkop spoedig slagen? 
Wat helpt ons meer dan wijze reên? 
Wat blindt het oog van 't dom gemeen? 
Wat is 't waar allen 't eerst naar vragen? 
Dat op den duur elk blijft behagen? 
Het geld alleen. 






d'eglantiers. 
Jao, ik geleuf als ik rijker was...




maria. 
Ongetwijfeld, een man van uwe begaafdheden, van uwe welsprekendheid, ware zeker te Brussel tot hoogen rang gekomen, indien het hem daar niet aan ontbrak.




d'eglantiers. 
Ge flatteert mij; doch

{==48==} {>>pagina-aanduiding<<}


	Wijze: Frosine.
Ik zag een aontal trotsche gekken, 
'k Zag meer dan ien verwaanden kwast 
Naar Brussel veur 't congres vertrekken. 
maria. 
Mijnheer! 'k betuig u dit voor vast, 
Op dat congres hadt gij gepast. 
d'eglantiers. 
En zeg mij, al die ijd'le dwaozen, 
Wat hand'len, wat verrichten zij? 
Niets dan in 't wilde praten, raozen... 
maria. 
Mijnheer, nog eens, ik zeg 't u vrij: 
Op dat congres behoordet gij. 
d'eglantiers. 
Zij brengen met hun nutloos draolen, 
Ons arme land nog naor de maan, 
Ik heup, de drommel hun zal haolen. 
maria. 
Mijnheer! gij hebt niet welgedaan, 
Dat gij er niet zijt heen gegaan. 






d'eglantiers. 
Ik zeg u nog iens! ge zijt iene flattierster; doch ik beleuf u, dat, zoodrao ik de Brabantsche vlag op den toren heb gezet, ik naor Brussel reis en mijne demissie vraog.




maria, 
ter zijde. 
Goede reis! mits de effecten maar hier blijven.





{==49==} {>>pagina-aanduiding<<}

Derde tooneel.

taelinck; de vorigên.


taelinck. 
Zoo vroeg reeds op, kapitain?




d'eglantiers. 
Jao, jao! goede morgen! (ter zijde naar het valies ziende.) Dat hem de duivel!..




taelinck. 
Mij dunkt, ge zijt reeds aan het snuffelen geweest, kapitain! En was dat valies zoo geheel ledig?




d'eglantiers, 
verlegen. 
Jao! veel was er niet in.




taelinck. 
Ge zijt gien man van uw woord, kapitain! Ge hadt mij beleufd, wij zouden eerlijk deelen wat er in was.




d'eglantiers. 
Waor niets is, valt niet te deelen, verstaot ge?




taelinck. 
Dan hadt gij ten minsten moeten wachten om het te eupenen tot ik er bij ware.




d'eglantiers. 
Ge wordt brutaol, loitenant! ge vergeet de discipline!




taelinck. 
Ik zal u bij den generaol aonklaogen, dat ge den boit voor u allien houdt.



{==50==} {>>pagina-aanduiding<<}



d'eglantiers. 
Daor staot het maiske, vraogt, laot ze temoigneeren, of er iets anders in was, dan...




maria. 
Dan acht linnen hembden, die de Heer kapitein mij gegeven heeft om in het kabinet te bergen. Wilt ge dat ik ze krijg, kapitein!




d'eglantiers. 
Jao! jao! daor is de sleutel, (ter zijde) dat's een juwielke van een maiske!




maria 
opent het kabinet, neemt een pak hemden er uit en laat het op den vloer vallen. Terwijl de beide officieren die oprapen, verbergt zij haastig het pak effecten onder haar' voorschoot. 
Daar zijn zij, acht stuks.




taelinck. 
Dat is vijf voor mij; doch was er niets meer?




maria. 
Niets! (Zij sluit het kabinet en geeft den sleutel aan d'Eglantiers terug.)




d'eglantiers, 
stil tegen Maria. 
Als ik ooit lid van het bestuur word, laat ik u ienen pensioen geven.




maria. 
Nu had ik wel een verzoek aan u, kapitein! Vooreerst, of de kastelein, mijn baas, weetge, die man, dien gij gisteren daar in die kamer hebt gevangen gezet, weder op vrije voeten gesteld mocht worden.



{==51==} {>>pagina-aanduiding<<}



d'eglantiers. 
Hm! hm! een rebél als hij? doch als gij het vraogt... awel gaot hem dan maor haolen.




maria. 
En ten tweede: of mijn zuster en mijn oom, die hier slapen, ongemolesteerd naar hun dorp zouden kunnen terug gaan.




d'eglantiers. 
Waor weunen zij?




maria. 
Ja!... hier niet ver van daan!




d'eglantiers. 
Nu jao! al weunden zij in den hel, omdat gij het vraogt, zoo kunnen zij vrij gaon.




maria. 
Bestig. Dat ga ik hun spoedig vertellen. (Zij loopt in de kamer waar van Werve en Nicolaas zich bevinden.)




Vierde tooneel.

d'eglantiers, taelinck, nicolaas.


d'eglantiers, 
ter zijde. 
Dat is een braove deeren. Wat heeft ze mij habiel uit de anxieteit gesalveerd.




taelinck, 
ter zijde. 
Ik vertrouw die affaire van dat kabinet nog maor half.




nicolaas, 
opkomende. 
Kapitein! de meid heeft mij gezegd, dat gij mij de vrijheid wildet geven.



{==52==} {>>pagina-aanduiding<<}



d'eglantiers. 
Jao, omdat het maiske het gevraogd heeft, laot ik u vrij; doch pas op de naoste kier. Het conseil komt hier bijeen; dan kunt ge ook uw stem geven; want ik wil dat de liberteyt fleurere!




Vijfde tooneel.

De vorigen. pluckx.


pluckx. 
Kapitain! daor is het conseil, komt het u gelegen?




d'eglantiers. 
Jao, jao! laoten zij komen; doch weet ge wat: laoten er metien tien twaolf van ons volk binnen komen, om de liberteyt in de beraodslaoging te maintineeren; verstaot ge?




pluckx. 
Awel, kapitain! (Hij vertrekt.)




Zesde tooneel.

d'eglantiers, taelinck, nicolaas, michiel, de notabelen, pluckx, vrijwilligers.
(De Notabelen komen op, met Michiel als burgemeester aan 't hoofd, en ingeleid door Pluckx en eenige vrijwilligers, die het tooneel bezetten.)


nicolaas, 
tegen Michiel. 
Wat duivel doe jy daar? wil je wel reis gaauw maken dat je naar de stal komt.



{==53==} {>>pagina-aanduiding<<}



michiel. 
Zoo baas! zijt gij daar. Dat komt goed. Ik benoem u tot mijn knecht, baas!




nicolaas. 
Leutert het je in 't hoofd, of...




michiel. 
Volstrekt niet. De Heer kapitein heeft mij tot burgemeester benoemd, en dus ziet ge wel, baas! dat uwe zaken hier slecht staan.




d'eglantiers. 
Stilte! Het conseil wordt geëupend en ieder mag gaon zitten.


(De Notabelen, met Michiel in hun midden, plaatsen zich in een kring en d'Eglantiers aan een tafeltje, met Taelinck naast hem.)


d'eglantiers. 
De séance moet publiek zijn, gelijk dit bij alle liberaole gouvernementen zoo beheurt.




nicolaas. 
Natuurlijk: dan kan iedereen de gekheden hooren, die hier gezegd zullen worden.




d'eglantiers. 
Daorom Pluckx, zet de deur open; doch laot niemand binnen komen; 't wordt anders te vol, verstaot ge?




nicolaas. 
Eene hoogst nuttige voorzorg. (De voordeur en de blinden worden geopend. Het is dag.)



{==54==} {>>pagina-aanduiding<<}



d'eglantiers. 
Burgers, in naom van het gouvernement bied ik u de liberteyt! de lumieres! en de orde legaol aon. Verstaot ge dat?




de schoolmeester. 
Dat zal waarschijnlijk zooveel willen zeggen, als: de vrijheid, de verlichting en de wettige orde.




nicolaas, 
opstaande, tegen d'Eglantiers. 

	Wijze: On doit soixante mille francs.
Mijnheer! uw gift was goed besteed 
Bij Hottentot of Samojeed, 
Of and're wilde lieden; 
Doch, mag ik spreken zonder dwang, 
't Geen wij bezaten sedert lang, 
Behoeft ge ons niet te bieden. 






d'eglantiers. 
Silence! Ik breng u de liberteyt in alle dingen. Geen dwang, geen monopolie meer. Het onderwijs, de commercie zijn vrij. Is er hier ook eene scheul?




de schoolmeester. 
Ongetwijfeld, mijnheer! Het Nut van 't Algemeen heeft....




d'eglantiers. 
Afgeschaft! afgeschaft! De ouders zijn voortaon vrij, en bij gevolg de kinderen ook! Geene scheulen meer, althands niet van hel Nut van 't Algemeen.




nicolaas. 
Dat geloof ik gaarne.

{==55==} {>>pagina-aanduiding<<}


	Nieuwe zangwijze van den Heer Stoetz.
Gewis, een school moet afgeschaft, 
Waarop men durft aan kindren leeren, 
Hoe 't kwaad hier namaals wordt gestraft, 
Hoe elk zijn wet en vorst moet eeren, 
En 't goed eens andren niet begeeren, 
En and're plichten, zonder tal, 
Die nooit een Belg vervullen zal. 






d'eglantiers. 
Zwijg! Is er ook iene fabriek in de gemiente?




nicolaas. 
Er zijn er wel zes, waarbij honderden lieden bun bestaan hebben.




d'eglantiers. 
Die monopolie moet ophouden: elk moet in liberteyt kunnen maoken, wat hij goedvindt; dus, al die fabriekskens moeten gepilleerd worden.




nicolaas. 
De fabrieken geplunderd! Is dat de vrijheid, die gij ons brengt? (tegen de Notabelen:) En zult gij dit gedogen?


(Verwarring bij de aanwezigen.)


d'eglantiers. 
Silence! Volontaires! den eersten, die tegenspriekt, schiet ge voor den kop! anders is het onmeugelijk, in liberteyt te sprieken. (De vrijwilligers leggen aan.)




michiel, 
bevende. 
Natuurlijk!... de kapi.. pitein heeft gelijk. De fa-
{==56==} {>>pagina-aanduiding<<}
briekjes moeten er aan geloven. Welk een liefderijk man is die kapitein! Leve de kapitein!...




d'eglantiers. 
Al het geld, dat er is, moet mij ter hand gesteld worden, tot kleeding mijner vaillante manschappen.




nicolaas. 
Die weten zich zelve wel te kleeden. (Op Pluckx wijzende.)




d'eglantiers. 
Al de wijn en de vivres die op het dorp zijn, moeten aan mijne troepen worden present gedaan, als een voloutaire gift.




nicolaas. 
Is er ook nog iets?




d'eglantiers. 
Alle sabels, geweeren, messen, spaden, bijlen, houwelen, ploegijzers, bref, alle ijzeren werktuigen moeten mij overhandigd worden.




nicolaas. 
Hij is met weinig te vreden.




d'eglantiers. 
En het conseil zal delibereeren of het niet een adres van submissie zal inzenden aan het gouvernement, verstaot ge?




michiel. 
Zeer fraai bedacht.




nicolaas. 
Ik vraag het woord.



{==57==} {>>pagina-aanduiding<<}



d'eglantiers. 
Spriek op.




taelinck. 
Hij kan begut niet sprieken. Hij is burgemiesterken af; hij heeft gienen titul.




d'eglantiers. 
Awel! Laot hem dan spricken als ienen man zonder titul...




nicolaas. 

	Wijze: Adolphe et Clara.
Indien ik veilig spreken mag, 
Zoo vraag ik, wilt gij 't mij vergunnen, 
Wie is uw hoofd? waar is 't gezag, 
Waaraan we ons onderwerpen kunnen? 
Reeds hoorde ik van een half dozijn 
Van opperhoofden u gewagen, 
En ik zou niet verwonderd zijn, 
Zoo ge een Chineeschen mandarijn 
De vorstenkroon hadt opgedragen. 






d'eglantiers. 
Tut! tut! het is immers gelijk hetzelfde, aon wien? submitteert u maor, verstaot ge?




nicolaas. 
Ik stem tegen zulk eene buitensporigheid.




de schoolmeester en de meeste anderen. 
En ik ook! en ik ook!




d'eglantiers. 
Ik laot u arresteeren, indien ge niet stemt zoo als ik zeg.



{==58==} {>>pagina-aanduiding<<}



nicolaas. 
Verstaat ge aldus de liberteyt?




d'eglantiers. 
Ge hebt liberteyt van sprieken zooveel ge wilt, mits dat ge stemt, zoo als ik het begier.




nicolaas. 
Ik dacht dat gij liberaalder waart, kapitein.




d'eglantiers. 

	Wijze: Le Diplomate.


I.
'k Ben liberaol; dat is te zeggen, 
Dat ik in ieder staotsgeschil 
Moet kunnen denken als ik wil, 
En alles doen gelaik ik wil. 
En alle dingen uit mag leggen 
Gelaik ik wil, gelaik ik wil. 



	II.
'k Ben liberaol, en mien daor mede, 
Dat ik in ieder staotsgeschil, 
Elkeen laot denken als hij wil, 
Mits dat hij spriekt gelaik ik wil, 
En verder lief hij veurt in vrede, 
Mits naor mijn wil, mits naor mijn wil. 


Doch ik verdoe mijn' tijd, door met u te redeneeren. (De proclamatie uit zijn zak halende.) Hier is mijne Proclamatie. Laot de burgemeester die hardop voorlizen.



{==59==} {>>pagina-aanduiding<<}



michiel. 
Stilte: iedereen luistere! (Hij leest.)
‘Proclamatie.
Wij Kapitein d'Eglantiers.’




d'eglantiers. 
Dat ben ik, die hier stao.




michiel, 
lezende. 
‘En Luitenant Taelinck.’




taelinck. 
Hier is de man, compeerken, daor ge van liest.




michiel. 
‘Aan al de gien die dezen lezen zullen, saluyt!’ Salut! (Hij buigt zich.)




d'eglantiers en taelinck. 
Saluyt!




michiel, 
lezende. 
‘Medeburgers! een Hollandsch leger, tienduizend man sterk! is naar deze plaats op marsch!’... Wat is dat?




d'eglantiers. 
Dat staot er niet, schurk!


(Algemeene verbazing.)


michiel. 
Het staat er wel. Lees maar zelf.




d'eglantiers. 
Dan is het begut ienen valschen stuk!




pluckx, 
het stuk inziende. 
Het is door u en den loitenant gesigneerd, kapitain!




allen. 
Verder! verder!



{==60==} {>>pagina-aanduiding<<}



michiel, 
lezende. 
‘Daar ik met mijne manschappen niet in staat ben, zulk' een' machtigen vijand te weerstaan, zult ge mij niet kwalijk nemen, dat ik binnen een kwartier...




allen. 
Welnu!




michiel, 
lezende. 
‘den aftocht blaas.’ -




nicolaas. 
Goede reis.




d'eglantiers. 
Wat is dat voor een vervloekt ding? (Hij rukt de Proclamatie uit de handen van Michiel.) Jao waorlijk! daor staot mijn kruysken. (Ter zijde tegen Taelinck.)




taelinck. 
En het mijne ook!




d'eglantiers. 
Dan heeft dat satansche maiske ons gedupeerd!


(Groot gemompel bij de aanwezigen.)


pluckx. 
Als er tienduizend man aanrukken, zal het hest zijn, dat wij maor afmarscheren.




nicolaas. 
En wij zullen hen te gemoet gaan.




michiel. 
Ja! ja wij zullen hen gaan inhalen.


(Al de Notabelen en een groot gedeelte der Vrijwilligers verlaten het tooneel.)


d'eglantiers. 
Wat saotans! blijft dan toch! het is iene duperie!





{==61==} {>>pagina-aanduiding<<}

Zevende tooneel.

d'eglantiers, taelinck, maria, van werve en klara, als landlieden gekleed. Eenige vrijwilligers in 't verschiet.


maria. 
Heer Kapitein! Hier is mijne zuster en mijn oom, die....




d'eglantiers. 
Hier, gij satanskind. Kik zal u oomen en zusteren! Wat is dat voor een stuk dat ge geschrieven hebt? zullie.




maria, 
ter zijde. 
Daar hebben wij het al! -




d'eglantiers. 
Antwoord! wat is dat voor een stuk? -




maria. 
Welnu? hebtge het niet gelezen?




d'eglantiers. 
Kik heb het hooren liezen, en...




maria. 
Hebt ge het dan uit uwe handen gegeven?




d'eglantiers. 
Nog brutaol toe? Wie ondervraogt hier, gij of kik?




maria. 
Een woordje in 't vertrouwen, Kapitein! (Zij trekt hem ter zijde.) Begrijpt gij het dan niet; dat was een list van mij, om...



{==62==} {>>pagina-aanduiding<<}



d'eglantiers. 
Ien list! ien scheune list. Kik zal u...




maria. 
Stil dan toch! Ik wist dat er Hollandsche troepen in aantocht waren, en om u zulks in 't geheim te doen kennen, schreef ik het op dit blad. Ik hoopte, dat gij alleen het zoudt gelezen hebben en dan naar bevind van zaken handelen.




d'eglantiers. 
Aha! zoo! Jao! maor dan is het toch vreemd...




Achtste tooneel.

De vorigen. pluckx.


pluckx. 
Kapitain! 't is tijd dat gij u vertoont! De helft van ons volk wil weg; en de derpelingen beginnen zich te wapenen.




d'eglantiers. 
Wel satans! (Naar het kabinet ziende.) Kik moet toch eerst mijne effecten bergen. Loitenant Taelinck! gaot maor vooruit. Kik volg terstond.




taelinck, 
insgelijks naar het kabinet ziende. 
Gaot ge niet mede, Kapitain!




d'eglantiers. 
Ik kom! Ik kom!


(Taelinck vertrekt langzaam. Pluckx volgt hem.)



{==63==} {>>pagina-aanduiding<<}

Negende tooneel.

d'eglantiers, maria, van werve, klara.


(d'Eglantiers loopt spoedig naar het kabinet, opent het en zoekt naar het pak.)


maria, 
ter zijde. 
Hoe red ik mij! Wacht! ik bedenk wat. (Zij snelt heen.)




d'eglantiers. 
Waor satan is dat pak gebleven?




Tiende tooneel.

De vorigen. taelinck, maria.


maria, 
zacht tegen Taelinck, wien zij binnen leidt. 
't Is zoo als ik u zeg.. De Kapitein heeft goud en juweelen in die kast verborgen.




taelinck, 
treedt naar voren en klopt d'Eglantiers op den schouder. 
Zoo, Kapitein! Wat zoekt ge daor? zullie.




d'eglantiers, 
verrast. 
He! wat. (Hij draait zich om en, Taelinck ziende, haast hij zich de kast dicht te slaan.)



{==64==} {>>pagina-aanduiding<<}



taelinck. 
Ge hebt onzen buit daor verborgen; dat bemerk ik klaor!

	Wijze: La Sonnambule.
Spoedig, maok die kast weêr open! 
't Goud dat gij daorin verheelt, 
Dient door ons te zijn verdeeld. 
van werve en klara. 
Ach! hoe dit nog af zal loopen! 
d'eglantiers. 
Marsch! eer dat het mij verveelt. 
van werve en klara. 
Ach! hoe dit nog af zal loopen. } Te samen. 
Hoe geraken wij hier uit. } Te samen. 
taelinck. 
Spoedig! maok die kast weêr open! } Te samen. 
Aan ons beiden hoort den buit. } Te samen. 
d'eglantiers. 
Neen! ik maok de kast niet open, } Te samen. 
Daar zij toch geen geld besluit. } Te samen. 






taelinck. 
Ik zal u aanklaogen...




d'eglantiers. 
Dat zal ik u wel beletten.


(Hij trekt zijn degen.)


taelinck, 
zich te weêr stellende. 
Ge zijt ienen miserabelen dief.


(Zij vechten)

{==65==} {>>pagina-aanduiding<<}



d'eglantiers. 

	Wijze: vervolg van het vorige.
Ik zal die hebzucht u betaolen, 
Gij snoode spitsboef die gij zijt! 
taelinck. 
Zwijg liefst daarvan, want dat verwijt 
Moet op u nederdaolen. 
maria, 
tegen van Werve en Klara. 
Nu spoedig voort! niet lang te dralen! 
Als gier en arend zijn in strijd, 
Dan is 't voorwaar de beste tijd, 
Hun nesten leêg te halen. 
maria, van werve en klara. 
Nu spoedig voort! enz. } Te samen. 
d'eglantiers en taelinck. 
Ik zal die hebzucht enz. } Te samen. 






Elfde tooneel.

De vorigen. pluckx, vrijwilligers.


(Groot gerucht van buiten. Zoodra van Werve en Klara vertrekken willen, komt Pluckx binnen met de zijnen.)


pluckx. 
Wat saotan! Zijt ge hier aon 't vechten. Daor komen den Ollanders aon.



{==66==} {>>pagina-aanduiding<<}



d'eglantiers. 
Hoe! waor? waor?


(Men hoort buiten ‘Oranje boven!’ roepen.)


van werve, 
op Taelinck toeschietende en hem ontwapenende. 
Ja! Oranje boven!




pluckx. 
Daor komen zij al! Sauve qui peut! (Hij wil de voordeur uitvluchten.)




d'eglantiers. 
Waor is de achterdeur?




maria, 
hem naroepende. 
Vergeet de effecten toch niet.




Twaalfde tooneel.

De vorigen. edeling, nicolaas, michiel, hollandsch krijgsvolk, dorpelingen.


(Zoo als d'Eglantiers de achterdeur uit wil gaan, komt Michiel dezelve binnen met eenige Soldaten en werpt hem met een hooivork op den grond. Taelinck wordt door van Werve in bedwang gehouden. Edeling, Nicolaas, Krijgsvolk en gewapende Dorpelingen komen door de voordeur op en ontwapenen Pluckx en de zijnen.)


algemeen tafereel.


michiel. 
Halt, Kapitein! dat was mis! Oranje boven.



{==67==} {>>pagina-aanduiding<<}



d'eglantiers. 
Jeo verrader van een burgermiester!




edeling. 
Mijne Klara!




michiel. 
Zie zoo! Ik wist wel dat wij hen zouden knippen.




nicolaas, 
tegen den aanvoerder van het Krijgsvolk, op Michiel wijzende. 
Kapitein! verzeker u van dien schelm! Hij heeft de rebellen hier binnen gebracht.




michiel, 
terwijl hij gevat wordt. 
Hoe wat! ik die u zelf den weg gewezen heb...




maria. 
Boontje komt om zijn loontje, Michiel!


(De muitelingen en Michiel worden weggebracht.)


edeling, 
Maria ziende. 
Goeden morgen, mijn beste meid! ben ik u niet spoedig weder komen opzoeken. (Tegen de overigen.) Ziedaar het meisje, dat mij heeft doen ontsnappen.




van werve. 
Zij heeft ons allen gered.




edeling. 
Wij zullen haar steeds blijven gedenken; en (tegen Maria) zoo gij ooit trouwt, dan zullen wij voor uwen bruidschat zorgen.




klara, 
haar bij de hand nemende. 
En gij zult zien, dat Hollandsche harten dankbaar en weldadig zijn.

{==68==} {>>pagina-aanduiding<<}


	Wijze: La Somnambule.
Nederland! wat tijden u ook drukken, 
Schoon alom de tegenspoeden woên, 
Tijd noch ramp zal u den roem ontrukken, 
Dien gij u verwierft door wel te doen. 
Als een elk hetgeen hij mocht vergaêren, 
't Vaderland tot willig offer biedt, 
Roep Euroop, dat op uw deugd blijft staren: 
't Hollandsch hart vergeet het weldoen niet. 
van werve. 
Nederland, getrouw aan wet en Koning, 
Smaakte in rust het zoet genot der vreê. 
In ons heil vond willem zijn beloning, 
En voor Hem stortte elk zijn dankbre beê. 
't Oproer kwam Euroop in vlammen zetten; 
Dan, wat volk zijn koning ook verried, 
't Hollandsch hart, getrouw aan orde en wetten, 
't Hollandsch hart vergeet zijn Koning niet. 
edeling. 
't Voorgeslacht, waar Neêrland op mag bogen, 
Wijd vermaard door 't gansche waereldrond, 
Won zich roem in tallooze oorelogen, 
Kampte fier voor d'overdierb'ren grond. 
Onversaagd en 't oog op God geslagen, 
Aan wiens zorg het de uitkomst overliet, 
Dorst zijn moed den felsten kamp te wagen, 
't Hollandsch hart vergeet dat voorbeeld niet. 

{==69==} {>>pagina-aanduiding<<}

nicolaas. 
Als van geen de snoode landvrijbuiters 
Naar de grens, met sidd'ring, wijken doet, 
Als Cadsant, herwonnen op die muiters, 
Luid getuigt van ledels heldenmoed, 
Als chassé, tot straf van 't schendig plond'ren, 
Onvervaard zijn gloênde kogels schiet, 
Roepen wij, die blij hun moed bewond'ren: 
't Hollandsch hart vergeet die braven niet. 
maria, tot het publiek. 
In deez' schets wilde u de schrijver toonen, 
Welk een ramp verblinde muitzucht baart. 
Blijf deez' proef, valt hier geen kunst te loonen, 
Om het doel door uw kritiek gespaard. 
Wilt gij soms de droeve smart verbannen, 
Komt bij spel en dans en vrolijk lied, 
Komt bij ons een wijl uw geest ontspannen, 
O, vergeet, vergeet den schouwburg niet. 





{==70==} {>>pagina-aanduiding<<}


{==71==} {>>pagina-aanduiding<<}


{==72==} {>>pagina-aanduiding<<}






