
   
        
           
               Nederduitsche tael- en letterkundige lessen voor school- en zelfonderricht
               Emmanuel van Driessche
           
           
               
                   Dit bestand biedt, behoudens een aantal hierna te noemen ingrepen, een diplomatische weergave van Nederduitsche tael- en letterkundige lessen voor school- en zelfonderricht van Emmanuel van Driessche uit 1860.
               
               
                   
                       Na de Romeinse paginanummering gaat de paginering verder in Arabische cijfers: op pagina IV volgt pagina 5. Er ontbreken geen pagina's.
                       p. 5: de kop ‘Woord vooraf’ is tussen vierkante haken toegevoegd.
                       p. 18: maeh → mach: ‘Ine mach sitten no gestaen’.
                       p. 18: Honieh → Honich: ‘Honich es een soete spise’.
                       p. 31: voetnoot ‘(8)’ heeft in het origineel abusievelijk voetnootnummer ‘(3)’ gekregen aan de voet van de pagina. In deze digitale versie is dat verbeterd.
                       p. 34: voetnoot ‘(3)’ heeft in het origineel abusievelijk nootverwijzing ‘(4)’ gekregen in de lopende tekst. In deze digitale versie is dat verbeterd.
                       p. 111: Minnediehten → Minnedichten: ‘Leer- en Minnedichten’.
                       p. 241: in het origineel staan achter ‘overslaet.’ tweemaal aanhalingstekens sluiten. In deze digitale versie is dat verbeterd.
                       p. 244: in het origineel staan voor ‘die uit onkunde’ tweemaal aanhalingstekens openen. In deze digitale versie is dat verbeterd.
                       p. 299: en → in: ‘Leeft in Antwerpen’.
                       p. 329: op deze pagina staat een accolade die meerdere regels overspant. Dit is in deze digitale versie niet weer te geven, daarom wordt op elke betreffende regel de accolade met de woorden die erop volgen herhaald.
                       p. 330: voetnoot ‘(1)’ heeft in de lopende tekst geen nootverwijzing. In deze digitale versie is de noot onderaan de pagina geplaatst.
                       p. 377: Besehermt → Beschermt: ‘Beschermt uw regt’.
                   
               
           
           
           
               drie015nede01_01
               DBNL-TEI 1
               
                   2017 dbnl
               
           
           
               unicode
               yes
           
           
               
                   
                   exemplaar Koninklijke Bibliotheek Den Haag, signatuur: 654 A 26, scans van Google Books
               
               Emmanuel van Driessche, Nederduitsche tael- en letterkundige lessen voor school- en zelfonderricht. F. Claasen, Brussel / H.-J. van Kesteren, Amsterdam 1860
               
           
       
       
           
               Wijze van coderen: standaard
               
           
       
       
           
               Nederlands
           
       
       
           
               Nederduitsche tael- en letterkundige lessen voor school- en zelfonderricht
               Emmanuel van Driessche
               
               
               
                   
                   
                   
               
           
           
           
           
               
           
           
               
               
           
           
           
           
       
       
           
               Nederduitsche tael- en letterkundige lessen voor school- en zelfonderricht
               Emmanuel van Driessche
               
               
               
                   
                   
                   
               
           
           
           
           
               
           
           
               
               
           
           
           
           
       
       
           
               2017-02-06
               
                   KE
               
               colofon toegevoegd
           
       
   
   
Verantwoording 

Dit tekstbestand is gebaseerd op een bestand van de Digitale Bibliotheek voor de Nederlandse Letteren (https://www.dbnl.org)

Bron: Emmanuel van Driessche, Nederduitsche tael- en letterkundige lessen voor school- en zelfonderricht. F. Claasen, Brussel / H.-J. van Kesteren, Amsterdam 1860
 
Zie: https://www.dbnl.org/tekst/drie015nede01_01/colofon.php

In dit bestand zijn twee typen markeringen opgenomen: paginanummering en illustraties met onderschriften. Deze zijn te onderscheiden van de rest van de tekst door middel van accolades: {==13==} {>>pagina-aanduiding<<} {==Figuur. 1: Onderschrift van de afbeelding.==} {>>afbeelding<<} 





{==π1==} {>>pagina-aanduiding<<}

nederduitsche
TAEL- EN LETTERKUNDIGE LESSEN

{==π2==} {>>pagina-aanduiding<<}

BRUSSEL. - BOEK- EN STEENDRUKKERY VAN J. NYS,
St-Joos-ten-Noode, Moeshofstraet, nr 41.

{==π3==} {>>pagina-aanduiding<<}

NEDERDUITSCHE
TAEL- EN LETTERKUNDIGE
LESSEN
VOOR SCHOOL- EN ZELFONDERRIGT,
DOOR
E. Van DRIESSCHE,
Professor aen 't Koninglyk Athenaeum van Brussel.
BRUSSEL,
F. CLAASSEN, UITGEVER,
88, Magdalena-straet
AMSTERDAM,
H.-J. VAN KESTEREN, UITGEVER,
Warmoes straet
1860

{==π4==} {>>pagina-aanduiding<<}





{==I==} {>>pagina-aanduiding<<}

Voorrede.

Op onzen tyd een' theoretischen en praktischen Leergang van Nederduitsche Tael- en Letterkunde uitgeven, zal gewis door elken Nederlander, die voor den bloei en de ontwikkeling der Moedertael bezorgd is, als eene nuttige onderneming beschouwd worden.

Immers, de school moet het Heiligdom onzer letterkunde wezen; in de school moet zy hare erkenning, hare vereering vinden; daer moet zy in den geest der jongelingschap met al hare kracht, met al haer gezag, met haren alouden luister overgeplant worden, opdat de heropbeuring van het nederlandsche

{==II==} {>>pagina-aanduiding<<}
volk geen ydele droom, maer eene verzekerde wezenlykheid in de toekomst zy!

Doch, daerby ganschelyk 't spoor onzer voorgangers drukken, den slenter van vroegere tyden volgen, dit kon, men zal het ligt begrypen, hier geens zins aen het voorgestelde doel beantwoorden. De onberekende opgave van bloot uitgekipte en dooreengeflanste letterbrokken, kan, op onze dagen van vooruitgang in alle vakken van onderwys, niet meer als een Leergang van Tael- en Letterkunde beschouwd worden. Hoogstens moge zulke verzameling den naem van lettermagazyn dragen.

Wy hebben gepoogd aen ons werk het kenmerk eener gevorderde onderwyskunde te geven, zoowel door de gepaste verdeeling der stof als door de wyze van voordragt; het moet immers den Leeraer zyne taek vergemakkelyken, hem den goeden uitslag zyner lessen verzekeren; het moet tevens den taelbeoefenaer, by zelfonderrigt, op een duidelyk afgeteekend spoor voortleiden. -

De nederduitsche Letteren hebben geene Academie, die gezagvoerend over geschillen van tael- en spelkunde uitspraek doet. Welk spellingstelsel zouden wy dan in onzen Leergang volgen? - Dit van bilderdyk, van siegenbeek, van de vlaemsche commissie... ofwel de hedendaegsche aerdigheden? -

Hier gaf onze keuze geene de minste aenleiding tot aerzelen. Ingezien de bestemming onzes Boeks, moesten wy - hoe zeer wy ook de noodzakelykheid der eenheid van orthographie voor Noord- en Zuidnederland inzien - de zuivere spelling der belgische commissie aennemen.

{==III==} {>>pagina-aanduiding<<}

Het geschiedkundig overzicht der nederduitsche Tael- en Letterkunde, dat hier, als inleiding, voorafgaet, en, door de opgave van menigvuldige proeven, mede tot studie der oude tael dienen kan, is niets meer dan de cursus, zooals die door het Staetsbestuer in de Athenaea en Collegiën wordt voorgeschreven. Iets omvattender kon hier geene plaets vinden, althans het voorgestelde doel niet treffen.

Ten einde geheel in de behoefte van het programma te voorzien, hebben wy al de, voor hoogere klassen aengeduide stukken opgenomen, en de zelve met ontledingen, notas en ophelderingen laten vergezeld gaen, tot bekorting van tyd, en tevens tot meerdere bevordering der tael- en letterstudie.

Wy zullen hier niet verder over de stof der Tael- en Letterkundige lessen uitwyden; één oogslag op de inhouds-tafel zal bewyzen tot hoeverre de uitgever alles met zorg heeft berekend en wat langen en bezwarenden arbeid hy zich - doch met de grootste liefde - heeft getroost, want hy hoopt eenig nut voor het onderwys der nederduitsche Tael- en Letterkunde, dus voor de verheerlyking zyner Moedertael gesticht te hebben.

Brussel, 1860.

{==IV==} {>>pagina-aanduiding<<}




{==5==} {>>pagina-aanduiding<<}

[Woord vooraf]

Dat de geschiedenis der tael tot vroegere tyden opklimt, dan die der letterkunde, spreekt van zelfs.

De geschiedenis der tael staet eigenlyk in nauw verband met de ontwikkeling van den volksstam, en die der letterkunde herspiegelt zich hoofdzakelyk in de geschiedenis der volksbeschaving.

Om nu in ons geschiedkundig overzigt beide stoffen gepaerd te kunnen opnemen, en maer nevenzaken te moeten overslaen, zullen wy de vroegste jeugd der tael

{==6==} {>>pagina-aanduiding<<}
vlugtig beschouwen, en dan de geschiedenis, van tael- en letterkunde gezamentlyk, in vier tydvakken verdeelen:


1oVan het Christendom tot Van Maerlant.

2oVan Van Maerlant tot de boekdrukkunst.

3oVan de boekdrukkunst tot de hervorming.

4oVan de hervorming tot op onzen tyd.









{==7==} {>>pagina-aanduiding<<}

Geschiedkundig overzicht der nederduitsche tael- en letterkunde

Eerste Tydvak.

De oorsprong der nederduitsche tael ligt, even als die van al de moedertalen, in den nacht der tyden bedolven, om willigt voor immer onopbeurbaer te blyven.
Dat er aenvankelyk één volk en ééne tael op den aerdbodem hebben bestaen, moge uit partygeest, stelselmatig of anders zins worden tegengesproken, onder al de bestaende gissingen, biedt de leering der oorspronkelyke eenheid verreweg de meeste waerschynlykheid aen; want ontegensprekelyk is toch de stelling dat alles uit den eenvoudigsten oorsprong vloeit.
Om dien oorsprong der tael op te speuren, om met zekerheid, om met waerschynlykheid te bepalen welk het eerste volk, welke de eerste tael was, zouden wy de kracht moeten bezitten om helder over de duisterste tyden heen te blikken, en, helaes! daer is de mensch tot heden blyven voor staen.
De eerste sporen van het bestaen der tael, welke wy heden de nederduitsche tael noemen, vindt men in de tyden der vroegste verspreiding des Christendoms. Uit vroegere dagen hebben wy

{==8==} {>>pagina-aanduiding<<}
geene bewyzen voorhanden, enkel komen wy, by afleiding en opsporing, te weten dat het Gothisch in onze tael opgesloten ligt; en, hooger opklimmende, zyn wy geneigd met den geleerden Ypeij aen te nemen dat de meeste europeïsche talen hunnen oorsprong in de dus genaemde Schytischetael hebben gevonden. Die tael, uit het Oosten herkomstig, zal aldaer ongetwyfeld allernauwst verwant geweest zyn met de andere oostersche talen, welligt met de oudste tael welke ons uit dat gedeelte van den aerdbodem bekend is (1).
Uit de tyden des Heidendoms onzer voorvaderen, hebben wy geene letterdocumenten; ware het niet door de scandinaefsche werken over theogonie, als de Edda, wy zouden geene kennis van het godsdienststelsel onzer voorvaderen hebben. De eerste werken in nederduitsche tael zyn schriften ter verspreiding van het Christendom.

In de vde eeuw vertaelde Ulfilas, bisschop der Meso-Gothen, den Bybel. Zie hier zyne tael; zy is eigentlyk Gothisch; de meeste woorden vinden wy in het hedendaegsche vlaemsch terug.
Atta	unsar	thu	in	himinam;
Vader	onzer	du (gy)	in	hemel;

veihnai	namo	thein.
gewyd	naem	dein (uw).

gimai	thindinassus	theins.
kome	het ryk	deins.

vairthai	vilja	theins	sve	in	himina
worde	wil	deins	even	in	hemel

jah	ana	airthai
en	op	aerde

hlaif	unsarana	thana	sinteinan
brood	onzer	het	dagelyksch


{==9==} {>>pagina-aanduiding<<}

gif	uns	himma	daga
geef	ons	heden	daegs

jah	aflet	uns	thatei	skulans
en	vergeef	ons	dat	(wy) schuldig

sijaima	svasve	jah	veis	afletam
zyn	zooals	ook	wy	vergeven

thaim	skulam	unsaraim
aen hen	schuldenaers	onzer

jah	ni	briggais	uns	in	fraistubnjai
en	niet	breng	ons	in	bekooring

ak	lausei	uns	af	thamma	ubilin.
maer	verlost	ons	van	den	kwade.

Als die woorden naer behooren uitgesproken worden, zyn zy nog hedendaegs, meest allen, voor den Nederlander verstaenbaer.
De zang van Hildebrant en het gedicht de Heliand (Heiland) hebben, als reeds meer nederduitsche tael, eene grootere waerde.
De zang van Hildebrant, waerschynlyk uit het heidensch Germanië herkomstig, werd door Carlemagne aen het nageslacht geleverd; het valt eventwel geens zins te betwyfelen dat het gedicht, by de vertolking, veranderingen van zin en geest hebbe ondergaen.
De Heliand is eene brok uit den Bybel in verzen vertaeld; de schryver is onbekend, maer moet tot de ixde eeuw behoord hebben.
De verzen van den Heliand zyn niet berymd, doch harmonisch door alliteratie of klankherhaling.
Zie hier, ten voorbeelde, het gebed des Heeren zoo als het in den Heliand poëtisch behandeld staet.
Fader ist usa, (1)	Vader is ons,
Firio barno;	der menschenkinderen;
thu bist an them hohen	gy zyt in den hoogen


{==10==} {>>pagina-aanduiding<<}

himilo rikie.	ryke der hemelen.
Gewihid si thin namo	Gewyd zy uw (dein) naem
wordu gehuilucu.	door ieders woord,
Cume thin willeo	kome uw wil
obar thesa werold;	over deze wereld;
alla so samo an erdu,	even zoo op aerde,
so thar uppe ist,	als het daer boven is,
an them hohon	aen het hooge
himilorikie.	hemelryk.
Gib us dago gihuilikes	Geef ons alle dagen een-
drothin thie guolo;	iegelyk den nooddruft;
thina helaga helpa.	gy goede, uwe hulpe.
Endi alat us hebanesward,	En laet ons hemelwaerts komen,
Managaro mennschuldio;	vergeef onze menige schulden,
all so wi odron mannon duan.	als wy anderen menschen doen.
Ni lat us farledean,	Laet ons niet verleiden,
letha wihti;	zwakke wezens;
so forth an iro willeon	zoo geschiedt naer uwen
so wi wirdiga sind.	wille, als wy waerdig zyn.
Ac hilp us wider allon	Maer help ons tegen
ubilon dadeon.	alle kwade daden.

Men ziet dat die tael de bondigheid en kracht van het Gotisch niet meer geheel en al bezit, dat zy reeds in vorm en uitdrukking de voorproef van het latere nederduitsch is.
De stryd van het Christendom tegen het Heidendom duerde in onze streken tot de xide eeuw voort; alsdan begonnen de kruisvaerten eenen gansch anderen loop aen de zaken te geven.
De uitbreiding van het Christendom, en het licht der beschaving verwekten de wezentlyke totstandkoming der nederduitsche tael; hare ontwikkeling nam, met het welzyn der bewoners van Nederland, op eene wonderbare wyze toe.
Als men den Reinaert de Vos van 1177 vergelykt met den Heliand van drie eeuwen vroeger, dan bemerkt men eenen verbazenden vooruitgang, zoo wel in tael en vorm als in beschaving. Wy deelen er op het einde van dit hoofdstuk eene proef van mede.

{==11==} {>>pagina-aanduiding<<}

Ten gevolge van het verdrag van Verdun (843), vielen de streken, welke wy thans bewonen, onder het beheer van Carl, zoon van Carlemagne; de ridderschap nam, voornamelyk in Vlaenderen, in luister en magt uit der mate toe.
Vooraleer Reinaert de Vos, dien wy als het merkwaerdigste gewrocht uit het eerste tydvak opgeven, nader te onderzoeken, zullen wy eenen vlugtigen blik werpen op andere lettervoortbrengselen, die, ofschoon door gemeenzaemheid der noordsche dialekten, wel tot onze tael, doch als geest en zeden, minder tot ons volk behooren.
Onder deze zullen wy opnoemen:
De Goedroen, een noordzeezang, die eerst eene bloote deensche sage was en, met in het vlaemsch over te gaen, den vorm van een episch gedicht aennam. De schryver schynt hoofdzakelyk ten doele gehad te hebben de trouw der germanische vrouw te verheerlyken. Goedroen is de dochter van koning Hetel en de verloofde van Herwig; zy wordt geschaekt door Hartmoed, zoon van koning Lodewyk van Normandië. Die schaker wil haer tot zyne levensgezellin behouden, maer de jonge koningsdochter doet hem zoo geweldigen tegenstand, dat hy, eindelyk verwoed, de jonge vorstin aen de grillen en aen de kwaedaerdigheid zyner moeder overlaet; deze behandelt de jonge edele vrouw als eene lage meid; Goedroen moet het lastigste huiswerk verrigten, zich aen koude en vuilnis blootstellen, en alle soorten van vernederingen ondergaen. Toen haer lyden ten top gestegen is, komt op zekeren dag de geest der voorspelling, onder de gedaente van eenen vogel, haer aenkondigen dat zy weldra zal gered worden. En inderdaed, korts nadien verschynen twee mannen voor haer, terwyl zy aen de beek lynwaed spoelt; het zyn Ortwin, haer broeder, en Herwig, haer verloofde. Het doel der twee krygers is niet Goedroen heimelyk op te ligten en mede te voeren, neen, zy willen niet rooven wat zy in den stryd verloren hebben. Zy gaen terug naer koning Hetel en vragen hem een leger om zyne dochter uit handen harer vyanden te redden. Dit gansche gedicht is eene zachte, wegslepende poëzy.

{==12==} {>>pagina-aanduiding<<}

Ziehier wat Dr. Snellaert (1) over de lettergewrochten uit die tyden zegt:
‘De Goedroen is een zachte zang, gelyk aen den slaep eener jonge maegd; in de Nibelungen integendeel, is alles manhaftig krachtig en zwaervormig; de persoonlyke magt, zonder bovenmenschelyk te zyn, overtreft er het gewoon begrip. Men ziet er niets dan gevechten, haet en wraek; alles is er reusachtig en verschrikkelyk; zelfs de liefde der vrouw, der vrouw die in drift en kracht met den man wedyvert. De Goedroen eindigt met eene verzoening, de Nibelungen met de verdelging van een gansch geslacht. Die twee gedichten zyn niet ten onregte genoemd geworden, het eerste de Iliade, het tweede de Odyssea der germanische volkeren.’
De Vier Aymons kinderen, Ogier de Deen, Carl en Elegast, Floris en Blanchefloer, zyn gewrochten die, oorspronkelyk in het fransch geschreven, in het vlaemsch vertaeld werden; maer, naer de meerdere beschaving der tael, by die overzetting merkelyke verbeteringen ondergingen.
Hoffman von Falersleben heeft, voor eenige jaren, eene nieuwe uitgave van Floris en Blanchefloer gemaekt; die geleerde beschouwt dit gedicht als het beste gewrocht onzer letterkunde van dien tyd, vooral wat smaek, fyne uitvoering, helderheid van opvatting en juistheid van uitdrukking betreft. Gedurende het eerste tydperk onzer letterkunde, waren de classieke schryvers ook niet geheel en al onbekend gebleven. Diederik Van Assenede maekt gewag van Juvenal en van Ovidius; Van Maerlant spreekt over Homerus als over eenen grooten meester in de dichtkunst. Wy hebben ook uit die tyden eenige navolgingen van grieksche heldenzangen. Die navolgingen hebben eventwel, door vervalsching, eene geringere waerde; van grieksche helden heeft men christene helden gemaekt.
Reinaert de Vos is, zonder tegenspraek, het merkwaerdigste en het getrouwste nederduitsch gewrocht uit de vroegste tyden onzer

{==13==} {>>pagina-aanduiding<<}
letterkunde. Het is een tafereel der natuer, eene getrouwe afspiegeling van zynen tyd. Onkundigen hebben dit gedicht met minachting mogen beschouwen, omdat zy op het hedendaegsche, gekunstelde schoone verzot, het naïve, het bloot natuerlyke van voorheen niet verstonden; omdat zy al het verhevene van een eigenlyk gezegd natuergedicht niet wisten te waerderen. De geest van Reinaert de Vos bewyst ten klaerste dat zulk een gedicht by een vry, natuerminnend volk, by een volk dat de slaverny uit al de kracht der ziel haette, en nergens anders kon of mogt ontstaen; in Vlaenderen leefde dit volk, ook is het thans onbetwistbaer dat Reinaert de Vos op vlaemschen bodem werd geschapen.
Het gansche gedicht bestaet eigenlyk uit twee zeer onderscheidene deelen; het eerste is de getrouwe, de echte afspiegeling van het naïve, ronde en gemoedelyke vlaemsche volk; het werd, zoo als wy hiervoren zegden, geschreven in 1177. Het tweede gedeelte, dat eene meer philosophische, eene geleerdere strekking heeft, en een nieuw leven in de letterkunde voorspelt, werd omtrent eene eeuw later geschreven door Willem Van Uttenhove, priester te Aerdenburg, by Brugge.
De nationale geest onzer zuidelyke en westelyke naburen heeft het wel eens gewaegd ons het geboorteregt van dit heerlyke gewrocht te betwisten; doch onze geleerde Frans Willems heeft de zaek op eene gansch afdoende wyze beslist; wie Willems heeft gelezen kan ons het bezit van Reinaert de Vos niet meer ontzeggen.
En immers, wie met den geest des tyds bekend is, kan geen oogenblik loochenen dat Reinaert de Vos de voorbode van die volksbeweging, van dien zucht naer vryheid is, welke zich, korts nadien, zoo frank en fier by de Vlamingen opdeed. Hy, die den gang der beschaving van dit tydvak heeft nagespeurd, moet begrypen dat de vryheidsliefde van het vlaemsche volk den haet der vorsten tegen de dietsche tael opwekte. Dit is wel duidelyk te bewyzen door de geschiedenis van Lodewyk Van Nevers, die, te laet, zyne verkleefdheid aen alles wat fransch was beklagende, van uit zyne gevangenis om eene vlaemsche opvoeding voor zyne kinderen smeekte; even juist komt hier ter toepassing het onvader-
{==14==} {>>pagina-aanduiding<<}
landsche gedrag van Gwyde Van Dampierre, die de Vlamingen, in zyne franschdolle verblindheid, zoo lang tergde tot dat zy het juk van Frankryk, in name der vryheid, in name van het volkenregt, afschuddeden!
Besluiten wy ons eerste tydperk met de opgave van eenige taelproeven, om aldus in de volgende hoofdstukken getrouwelyk, de ontwikkeling en beschaving onzer tael, tot op den dag van heden, te kunnen nagaen. Wy zullen by die studie de overtuiging krygen, zooals wy die immer by het onderzoek van den geest der letterkundige voortbrengselen verkrygen, dat de beschaving der tael een uitvloeisel van de beschaving des volks is, en dat dus de eene met de andere steeds gelyken tred houdt.
Wy hebben aenvankelyk gezegd dat wy, om ons in geene gissingen of onzekerheden te verdiepen, het daerby zouden houden, dat al de hedendaegsche noordsche talen hunne meeste wortelen, zelfs vormen, in het gothisch of zoogenaemd Meso-gothisch hervinden. Wy willen dan ook, vooraleer te betoonen wat invloed de romeinsche en frankische beschaving op onze tael hebben uitgeoefend, bewyzen dat, oorspronkelyk, de onderscheidene germanische volkspraken weinig onder elkander konden verschillen.
Daertoe zullen wy eerst eene brok uit eene angelsaksische vertaling van het nieuwe testament aenhalen. Men zal bemerken dat die tael, nog gansch zuiver van latynsche, grieksche en fransche woorden, ons ten duidelykste de kindschheid der tael, welke wy, Nederduitschers, hedendaegs spreken, wedergeeft.

Het volgende stuk, waervan de oorsprong niet aengewezen wordt, moet van zeer vroegen datum dagteekenen:
Sothlice waes geworden, tha se Haelend agen-com, seo menegeo hyne onfeng. Ealle hig gebidun is.	Zoodra het was geworden (geschied), dat de Heiland wederkwam, ontving hem de menigte. Zy allen verbeidden hem.
And tha com an man, thaes nama was Jairus. Se was thaere gezamnunge ealder. Tha feoll he to	En toen kwam een man, wiens naem was Jairus, Hy was een olderman der verzameling. Toen viel hy


{==15==} {>>pagina-aanduiding<<}

thaes Haelendes fotum; and baed hyne, thaet he ferde to hys huse.	aen des Heilands voeten; en bad hy hem, dat hy voer ten zynen huize.
Fortham he haesde ane dohtor, nean twelf wintre. And seo forthferde.	Want hy hadde eene eenige dochter, nauw aen de twaelf winters. En zy voer voort. (Zy stierf weg.)

Ziehier nu een voorbeeld van oud-duitsche, of liever frankisch-duitsche tael van den dichter Ottfrid. Men zal hier reeds den invloed der vreemde overheersching bemerken, ofschoon men in de grondwoorden het hedendaegsche duitsch erkent; zelfs zyn de meeste woorden by ons nog gebruikelyk, of minstens in onze oude schriften terug te vinden.

 (1) So Herod ther kuning tho bifand, 
Thaz er fon in bidrogan uuard, 
Inbran er far zi noti, 
In mihil heiz muati. 
Er Santa man manege 
Mit uuafanon garauue. 
Joh datun sie ana fetha, 
Mihila slatha. enz. 
 
Zoodra Herodes het bevond 
Dat hy van hen bedrogen werd, 
Ontbrandde hy terstond, met hevige vrees, 
In grooten heeten moed. 
Hy zond menigen man, 
Met wapenen gereed, 
En zy deden, zonder gevecht, 
Eene groote slachting. enz. 


Laten wy hier thans een echt stuk uit onze streek volgen; het bewyze met de voorgaende wat wy vroeger zegden, namelyk dat, oorspronkelyk, de germanische dialekten nauwgenoeg de zelfde waren.
Bedoeld stuk is eene verzaking des duivels (Abrenunciatio diaboli), welke by de plegtigheden des doopsels in gebruik was, en heden nog

{==16==} {>>pagina-aanduiding<<}
in gebruik is. Men vindt dit stuk in de handelingen eener kerkvergadering, welke te Lestines (Lessines) in Henegouwen ten jare 743 gehouden werd.
Forsachistu diabole?	Verzaekt gy (du) den duivel?
Ec forsacho diabole,	Ik verzaek den duivel.
End allem diabolgelde?	En al het duivelsgilde?
End ec forsacho allem diabolgelde.	En ik verzaek al het duivelsgilde.
End allem Diabole uuercum?	En alle duivelswerken?
End ec forsacho allem diaboles uuercum end uuordum, thuna erende Woden en Saxn Ote, ende allem them unholdum, the hira genotas sint.	En ik verzaek alle duivelswerken en woorden, de vereerders van Woden, van den saksischen Oten, en al de vyandelyke geesten, die hunne medegenoten zyn.

Om te bewyzen met welke snelheid de taelbeschaving des tyds is vooruitgegaen, zullen wy hier een stael opgeven uit de laetste helft der xiide eeuw; men zou het zelve nedersaksisch-nederlandsch mogen noemen. Men vindt het stuk in de bekende werken van Boxhorn en Eckhart; het is eigenlyk eene apostolische geloofsbelydenis.
Ic kelave in Gol, Vader almachtigen, in then Sceppare thes Hemeles en ther arthen. Ic kelave in sinen enbornen sune, unsen Herren, thenen helgen Crist. Ic kelave that the thre genenneden: the Vader, en the Sune en the Helge Gest e war Got hin is. enz.


Ik geloof in God, Vader almagtig, in den Schepper des Hemels en der aerde. Ik geloof in zynen ééngeboren zoon, onzen Heere, den heiligen Christus. Ik geloove dat die drie genoemden: de Vader, de Zoon en de heilige Geest één waer God is. enz.
Het is omtrent de xiiide eeuw, by het algemeen invoeren der roomsche kerkplegtigheden hier ten lande, dat de latynsche woorden in onze tael ingang vonden. De meesten zyn dan ook kerk- of godsdiensttermen; het zal eerst later geweest zyn, door bewerken en overzetten der Ouden dat de technische uitdrukkingen van kunsten en wetenschappen bekend geworden zyn. Ypeij meent dat de latynsche en grieksche woorden ons langs

{==17==} {>>pagina-aanduiding<<}
Duitschland overgekomen zyn; hy geeft er eene tamelyk volledige lyst van op (1); doch is die van S. Van Leeuwen (2) uitgebreider en, onzes dunkens, met meer nauwkeurigheid opgesteld; deze laetste voert ook menige voorbeelden van eenzelvigheid der germanische dialekten aen.
Wy willen hier ons eerste tydperk sluiten met de aenhaling van een stuk uit het eerste gedeelte van Reinaert de Vos, daerdoor willende betoonen dat onze dietsche tael ten dien tyde gansch niet achteraen, maer, voor zuiverheid, vorm en juistheid van uitdrukking, vooraen de germaensche tongvallen mogt geplaetst worden.

Verschalking van Bruin den Beer. (3)

Reinaert is reeds meermalen, maer te vergeefs, ten hove des konings, Nobel, gedagvaerd om zich te verantwoorden nopens vele, hem ten last gelegde schelmstukken. Zyn oom, Bruin de Beer, heeft op zich genomen Reinaert over te halen om voor de vierschaer te verschynen; met dit oogmerk meldt hy zich aen op Reinaerts slot Maupertuus.

‘Reinaert, doet ic u rade, 
Ende gaet met mi te hove waert.’ 
Dit verhoorde al nu Reinaert, 
Die voor sine poorte lach, 
Daer hi vele te liggene plach, 
Dor warmhede van der sonnen. 
Doc sprac Reinaert over lanc: 
‘Uwes goets raeds hebbet danc! 
Here Bruun, wel soete vrient, 
Hi hevet u qualic gedient, 
Die u beriet desen ganc, 
Ende u desen berch lanc 

{==18==} {>>pagina-aanduiding<<}

Over te lopene dede bestaen. 
Ic soude te hove sijn gegaen, 
Al haddet gi mi niet geraden; 
Maer mi is den buuc so geladen 
Ende in so utermaten wise, 
Met eere (1) vremder nieuwe spise, 
Ic vruchte, in sal niet mogen gaen: 
Ine (2) mach sitten no (3) gestaen, 
Ic bem so utermaten sat.’ 
- ‘Reinaert, wat aetstu (4)? wat?’ 
- ‘Here Brune, ic at cranke (5) have, 
Arem man dan (6) nes geen Grave: 
Dat moogdi bi mi wel weten. 
Wi arme liede, wi moeten eten, 
Hadden wijs raet, dat wi node aten (7) 
Goeder verscher honichraten 
Hebbic commer harde groot (8). 
Die moetic eten, dor den noot, 
Als ic el (9) niet mach gewinnen; 
Nochtan als icse hebbe binnen, 
Hebbicker af pine ende ongemac.’ 
Dit hoorde Brune, ende sprac: 
‘Helpe, lieve vos Reinaert! 
Hebdi honich dus onwaert (10)? 
Honich es een soete spise, 
Die ic, voor alle gerechten prise, 
Ende icse voor alle gerechten minne; 
Reinaert, helpt mi, dat ics gewinne (11) 
Edele Reinaert, soete neve, 
Also langc alsic sal leven 

{==19==} {>>pagina-aanduiding<<}

Willic u daer omme minnen: 
Reinaert, helpt mi, dat ics gewinne! 
- ‘Gewinne, Bruun? gi hout u spot!’ 
- ‘In (1) doe, Reinaert; so waric sot, 
Hildic spot met u, neen ic niet.’ 
Reinaert sprac: ‘Bruun, mochtijs ict (2)? 
Of gi honich moget eten, 
Bi uwer trouwen, laet mi weten; 
Mochtijs ict, ic souts u saden (3). 
Ic sals u so vele beraden (4), 
Gine atet niet met u tienen, 
Waendic u hulde (5) daer met verdienen.’ 
- ‘Met mi tienen? hoe mach dat wesen? 
Reinaert, hout uwen mont van desen; 
Ende sijts seker ende gewes, 
Haddic al thonich, dat nu es 
Tusschen hier ende Portegale, 
Ic aet op al, tenen male.’ 
Reinaert sprac: ‘Bruun, wat sechdi? 
Een dorper, het Lamfroit, woont hier bi, 
Hevet honich so vele te waren (6), 
Gine atet niet in VII jaren. 
Dat soudic u geven in u gewout (7), 
Here Brune, wildi mi wesen hout (8), 
Ende voor mi dingen te hove.’ 
Doe quam Brune, ende ginc geloven 
Ende sekerde Reinaerde dat, 
Wildine honichs maken sat (9) 
Des hi cume (10) ombiten sal, 
Hi wilde wesen over al 
Gestaede vrient ende goet gheselle. 
Hier omme loech Reinaert, die felle, 

{==20==} {>>pagina-aanduiding<<}

Ende sprac: ‘Bruun, helt mare (1), 
Vergave (2) God, dat mi nu ware 
Also bereet (3) een goet geval, 
Also u dit honich wesen sal, 
Al wildijs (4) hebben VII amen (5)’ 
Dese woort sijn hem bequame (6) 
Bruun, ende daden hem so sochte (7) 
Hi loech, dat hi nemmeer ne mochte (8). 
Doe peinsde Reinaert, daer hi stoet: 
‘Bruun, es minne avonture goet, 
Ic wane (9) u daer noch heden laten, 
Daer gi sult lachen te maten (10).’ 
Na dit peinsen ginc Reinaert uut, 
Ende sprac al over luut: 
‘Oom Bruun, geselle, willecome! 
Het staet so, suldi hebben vrome (11), 
Hier ne mach sijn geen langer staen: 
Volget mi, ic sal voren gaen. 
Wi houden desen crommen pat, 
Gi sult noch heden werden sat, 
Salt (12) na minnen wille gaen, 
Gi sult noch heden hebben, sonder waen (13) 
Also vele als gi moget gedragen.’ 
Reinaert meende - van groten slagen 
Dit was dat hi hem beriet (14) 
Die keitijf (15) Bruun ne wiste niet 
Waer hem Reinaert die tale (16) keerde, 

{==21==} {>>pagina-aanduiding<<}

Die hem honich stelen leerde, 
Dat hi wel sere sal becopen. 
Al sprekende quam dus gelopen 
Reinaert met sinen geselle Brune, 
Tot Lamfroits, bi den tune (1), 
Wildi (2) horen van Lamfreide? 
Dat was, eist (3) waer so men mi seide, 
Een temmerman van goeden love, 
Ende hadde bi sinen hove 
Ene eeke (4) brocht uten woude, 
Die hi ontwee (5) clieven soude, 
Ende hadde twee weggen (6) daer in geslegen, 
Also temmermans noch plegen. 
Die eeke was ontdaen (7) wel wide; 
Des was Reinaert harde (8) blide. 
Te Brunen sprac hi, ende loech: 
‘Siet hier u grote gevoech (9), 
Brune, ende nemet wel goom (10)? 
Hier, in desen selven boom, 
Es honichs utermaten vele; 
Proeft, of gijs (11) in uwe kele 
Ende in uwen buuc moget bringen, 
Nochtan suldi u selven dwingen - 
Al dinket u goet die honichrate, 
Etel te (12) seden, en te maten, 
Dat gi u selven niet verdervet; 
Ic ware onteert ende ontervet, 
Wel soete oom, misquame (13) u iet.’ 

{==22==} {>>pagina-aanduiding<<}

Rrune sprac: ‘Reinaert, ne sorget niet. 
Waendi (1), dat ic bem onvroet (2)? 
Mate es tallen spele goet.’ 
- ‘Gi secht waer,’ sprac Reinaert, 
‘Waer omme bem ic ooc vervaert? 
Gaet toe, ende crupet daer in!’ 
Bruun peinsde om sijn gewin, 
Ende liet hem so verdoren (3), 
Dat hi thooft over die oren 
Ende die twee voordere (4) voete in stac, 
Reinaert pogede (5) dat hi brac 
Die weggen beide uter eeken. 
Die daer te voren ginc so smeken, 
Bruun, bleef gevangen in den boom; 
Nu hevet de neve sinen oom 
In boosheden brocht met sulker achte (6), 
Dat hi met liste, no met crachte, 
In geere (7) wijs ne can ontgaen 
Ende bi den hoofde staet gevaen. 
Wat raeddi Brunen te doene? 
Dat hi was sterc ende coene 
Sal hem niet gehelpen mogen. 
Hi sach wel, hi was bedrogen: 
Hi began briesschen ende dulen (8); 
Hi was begrepen bi sier mulen 
So vaste, ende bi den voeten voren, 
Al dat hi pijnde was verloren; 
Hine waende nemmermeer ontgaen. 
Van verre was Reinaert gestaen 
Ende sach comen Lamfreide, 
Die op sinen hals brochte beide 
Een scarpe hacx ende ene baerde (9). 

{==23==} {>>pagina-aanduiding<<}

Hier moogdi horen van Reinaerde, 
Hoe hi sinen oom ginc rampineren (1). 
‘Oom Brune, vaste gaet mineren (2)! 
Hier comt Lamfroit, ende sal u seinken (3); 
Haddi geten, so souddi drinken.’ 
Na der talen so ginc Reinaert 
Weder te sinen castele waert, 
Sonder orlof. 










Tweede tydvak.

Het tweede tydvak onzer letterkunde opent zich onder een gansch nieuw daglicht. Wat wy, als voorspelling, in Reinaert de Vos zagen wordt hier eene wezenlykheid. De ridderschap vervalt, de leenheerschappy wankelt op haren troon van willekeur en dwinglangdy; Van Maerlant zweept de misbruiken zyns tyds ten bloede; hy zet, in de xiiide eeuw, grondbeginsels van menschelyke regtvaerdigheid vooruit, waerover de verlichting onzer xixde eeuw gansch niet zou te blozen hebben.
De volkslievende Vlaming schryft in zyn Wapene Martyn:

Nu es d'een Edel, dander vri, 
Die derde Eyghin-man (4) daer bi; 
Van waen (5) quam dese name? 
Nu seyt men tot den dorper: (6) fi! 
Gane weg! God oneere die (7)! 
Die bist (8) der wereld scame (9) 

{==24==} {>>pagina-aanduiding<<}

Die Edel hevet al tghecri (1) 
Men seyt willecome ghi! 
Dat doet dat ic vergrame (2); 
Want het dunct mi ontame (3)? 


Op eene andere plaets toont hy zyne verontwaerdiging tegen de zelfzucht, uitroepende:
‘Wy zyn in de dagen door den Apostel voorzeid. De menschen beminnen niets meer dan zich zelven. Als zy maer goederen bezitten, scheelt het hun weinig of zy die regtvaerdig bekomen hebben; als zy zich maer vermaken, scheelt het hun weinig of zy waerheid of leugens hooren. Als wy maer wel opgetooid zyn, als wy maer wel brassen, als de wyn ons niet ontbreekt, als wy een donzig bed hebben, dit is alles wat wy noodig hebben. De zelfzucht zit op den troon!’
Jacob Van Maerlant werd, volgens Foppens, Paquot, Ypeij en de meeste geschiedschryvers, geboren te Damme in 1235. H. Dr Snellaert meent dat er des wegens geene zekerheid bestaet; maer wat algemeen aengenomen wordt, en derhalve geenen twyfel lydt, is dat de beroemde man, in genaemd zeestadje van Westvlaenderen overleed ten jare 1300. Hy nam aldaer het ambt van greffier waer; het blykt ook duidelyk uit zyne schriften dat hy in zyne jeugd verscheidene landen doorreisd heeft, waerschynlyk als spreker, of in gezelschap van een' of anderen grooten heer.
De werken, die ons van Jacob Van Maerlant overblyven, zyn zeer talryk; onder de meest bekende vermelden wy: De Rymbybel of berymde vertaling van de Historia scolastica van Petrus Camester; Die Spiegel Historiael, vertaeld uit het latyn van Vincentius Van Bauvais; Der Naturen Bloeme, of schoonheden uit het plantenryk, naer het latyn van Thomas Cantipratanus; Het leven van Sinte Franciscus, gevolgd naer het latyn van Bonaventura

{==25==} {>>pagina-aanduiding<<}

De opgenoemde werken zyn eerder vrye navolgingen, of omwerkingen dan eigenlyke vertalingen.
Van Maerlant schreef daerenboven een aental kleinere gedichten:
Het boucsken van den houte of de drie gaerden; Van den V Bloemen; Van ons Heeren wonden; van ons Heeren kynscheide; van den Lande van oversee.
Het dichterlykste, en tevens oorspronkelykste, zyner werken is zyn Wapene Martyn, of samenspraek tusschen Jacob en Martyn. Dit gedicht bevat maer een duizendtal verzen, maer het is verheven als geest en edel als uitdrukking,
Dat Jacob Van Maerlant een Vlaming is werd nooit betwyfeld; hy zegt het derhalve zelve, en dat op de duidelykste wyze, in zyne schriften. Eventwel verscheen er onlangs in Noord-Nederland een schrift van doktor Budding, strekkende om te bewyzen dat Van Maerlant geen Zuid- maer wel een Noord-Nederlander zou wezen.
Als de zaek eenige betwyfeling mogt lyden, zoo zouden wy gereedelyk toegeven; immers, wat kan er ons al veel aen gelegen wezen, of een beroemd Nederlander dan Noord- of Zuid-nederlander zy; Van Maerlants tael is toch immers, zoo voor Zuid- als Noord-nederlanders, onze tael.
Doch hier kan, op grond van rede of wysheid, geene betwisting ontstaen; elk onpartydig en bevoegd onderzoek geeft voor uitslag het bewys dat Jacob Van Maerlant, niet alleen Vlaming, maer wel zeker West-Vlaming was.
Ziehier overigens wat de geleerde Ypeij, een Noord-Nederlander, in zyne bekroonde Geschiedenis der Nederlandsche tael (1) over Jacob Van Maerlant schryft:
‘Van zijne tijdgenoten werd hij reeds begroet met den eerenaam van Vader der oude dietsche Dichters.’ By eenen onbekenden dichter, door Le Long aengehaeld, leest men:

‘Jacob Van Maerlant, die Vader 
Es der Dietscher dichteren algader.’ 



{==26==} {>>pagina-aanduiding<<}

‘Wil men het woord Dichter hier nemen in de thans alleen gangbare beteekenis, welke het woord toen byzonderlyk ook gehad heeft, zoo is die getuigenis allerwaerachtigst, 't welk men nader gestaefd kan vinden door den verdienstelyken De Vries (1). Dan, het woord dichter beteekende by onze Ouden ook in het algemeen het zelfde als schryver, auteur, enz. In die beteekenis was het zelfs meer bekend dan in die van poëet. Weshalve wy Van Maerlant, volgens gemelde getuigenis, voornamelyk mogen houden voor den Vader der dietsche of nederlandsche schryvers, voor den vader en vormer onzer nederlandsche tale in geschrift (2). 's Mans tael in geschrift willen wy den lezer doen kennen! Wy kiezen daertoe, in de eerste plaets, iets uit de opdragt des werks aen graef Floris den Vyfde. B. 1, bl. 3.’

Graue Florens! Co. Willems sone! 
Ontfaet dit werc, ghi waert de ghone, 
Die mi dit dede anevaen. 
Ghenoughet u, wildijt ontfaen 
Danckelike; so bem ics vro, 
En ic houts mi gepayt (3) also, 
God geve u leuen zonder blame! 


‘Hoe kort en krachtig is deze aenspraek tot den Vorst! Wyders valt, onder 't geen volgt, byzonderlyk onze aendacht op de geschiedenis van Kaïn en Abel.’

Men wille seggen in waren brieue, (4) 
Dat Adam ende ver (5) Yeue 
Upten vryndach, ten sesten daghe 
Ghemaect waren, sonder saghe; 

{==27==} {>>pagina-aanduiding<<}

En te middaghe braken si tgebot, 
En te noenen (1) stacse God 
Uten Paradise tsamen; 
Want Jh'C. (Jesus) metter saleger namen 
Was gecruust upten sesten daghe, 
En upten middagh, sonder saghe, 
Hinc hi ant cruce, daer menich kende, 
En te noenen dede hi sinen ende, (2) 
En ontdede (3) dat Paradijs 
Dien dieue, des sijn wij wijs. 
Alse Adam en Yeue sijn wijf 
Waren worden so keytijf (4), 
En wt dien Paradise gesteken, 
Horen wi dien jeesten (5) spreken, 
Dat si quamen wonen beide 
Tote Damas an die heide, 
Daer Adam ghemaket was. 
Ouer waer gewaget men das, 
Dat si maget (6) in alre wijs 
Waren in dat Paradijs. 
Maer daer si namen hare ruste, 
Quamen si in huwelix geluste, 
En pogeden hem te generne 
Dat si wat wonnen te verterne. 
Caym wart geboren, dats waer, 
Alse Adam hadde XV jaer, 
En sijn suster Calmana. 
Over XV jaer daer na 

{==28==} {>>pagina-aanduiding<<}

Wart gheboren die goede Abel, 
En Delbora also wel 
Sijn suster; want sijn moeder 
Drouch te samen suster en broeder. 
Abel, die simpel, hi wart herde. 
Caym ten ackere hem generde, 
Die quaet, fel was en vrec, 
Dus viel hi in des duuels strec. 
Men hout vor waerheit, dat Adam ginder 
Instruweerde sine kinder, 
Dat si souden offren Gode 
Deerste vrucht tsinen gebode, 
En die bernen (1) tsiere eeren, (2) 
Dus, alse ons die bouke leeren, 
Offerde Caym sijn aerchste (3) coren, 
En Abel, alse wijt horen, 
Offerde sijn beste lam; 
En omme dat hi Gode bequam (4), 
Omme sine soete miltheit groot, 
Sloughene (sloeg hem) sijn broeder doot, 
Die God selue verwiet (5) daer af, 
Om dat hi die hope begaf (6). 


‘Hoe grammatikael zuiver is deze oude tael! en dit was de vlaemsche tael, byna volkomen zooals zy door Van Maerlant in den dagelykschen omgang werd gesproken. Hy schreef, gelyk toen algemeen geschiedde, meest in het moederlyke dialekt. Eventwel bediende hy zich, om het rym, dikwerf ook van hollandsche, zeeuwsche en andere taeldialekten. Elders verzoekt hy over dit mengsel

{==29==} {>>pagina-aanduiding<<}
by zyne landgenoten, de Vlamingers, verschooning, noemende het zelve misselike tonghe, dat is, vermengde, verschillige tongvallen. 's Mans vlaemsch dialekt is vooral daerin zigtbaer, dat hy aen het begin eens woords, daer de H staen moest, haer wegliet, en omgekeerd, de zelve, daer zy niet behoorde, door hem geplaetst werd.’
Die oordeelvelling over Jacob Van Maerlant schynt ons allen zins juist en billyk; vooral moeten wy de gedachte bystemmen dat de Vader der dietsche poëzy ‘in zyn moederlyk dialekt schreef;’ derhalve moet het ongerymd voorkomen te willen beweren dat hy geen Vlaming was.
In de jongste jaren, zagen wy met de hoogste voldoening de studie onzer middeneeuwsche tael by de Nederlanders alom toenemen. Gewis is het voor onze tael eene nuttige en noodzakelyke, - eene onontbeerlyke kennis, zullen wy zeggen, de kennis der oud-nederlandsche of dietsche tale. Doch komt het ons voor dat sommige taelvorschers er in zoeken wat er gansch niet in te vinden is, en den rykdom over het hoofd zien, die er zoo overvloedig in besloten ligt. Wy hebben het reeds elders gezegd (1), buigbaerheid, vorm, toepassing, ëtymologie! best, allerbest! zoeken wy dit alles in onze oude tael; wy zullen er onze nieuwe tot den top harer beschaving mede voeren! maer, uit eerbied voor het gezond verstand, zoeken wy toch geene orthographie by schryvers die er het eerste denkbeeld niet van hadden opgevat, in tyden toen het oor het ongeschrevene grammatica was, en, van streek tot streek, van stad tot stad, veranderde.
Terwyl Jacob Van Maerlant in Vlaenderen, door zyne krachtige pen, de geesten van den sluijer der duisternis ontdeed en de grondslagen dier volksmagt legde, welke zich, korts nadien, zoo ontzaggelyk aen de vyanden van Vlaenderens vryheid moest doen gevoelen, schreef in Noord-Nederland de beroemde Melis Stoke, een Utrechtsch geestelyke en beambte aen het hof van graef Floris den Vyfde.

{==30==} {>>pagina-aanduiding<<}

Zyne tael is even zuiver als die van Van Maerlant. De schrandere Huydecoper heeft ons, omtrent het midden der verledene eeuw, eene uitgave van 's Mans Rymcronyck bezorgd, de zelve moet aengevangen zyn voor 1296 en voltrokken ongeveer het jaer 1305. Doktor Snellaert meent dat de schriften van Maerlant aen Stoke ten voorbeelde hebben gediend.
Ziehier eene proef van tael uit Melis Stoke. Dit stuk diende ten geleide van zyne Rymcronyck:

	Melis Stoke aen graef Willem III.
Here van Hollant, edele grave, 
U hevet ghemaect, teenre gave, 
Dit boec ende dit werc 
Melijs Stoke, u arme Clerc (1). 
Gode teren ende uwen live (2)! 
Wacht, dat niet verloren blive 
De name, de (3) ghi hebt nu. 
Ende dorvijs nu (4), dat seg ic u, 
Dat quader (5) wort dan te voren; 
Ente pine (6) es al verloren. 
Altoes penset (7) om de doghet; 
Ende ghevet, als ghi gheven moghet, 
Ende wat ghi ghevet ende wien; 
Ende den smekers (8) suldi sien 
Inden mont (9), ende merke wale, 
Waeromme si segghen hare tale (10); 

{==31==} {>>pagina-aanduiding<<}

Oft om ghewin is haer flateren, 
Weest ghelike anderen Heren. 
Hout uliede ende u lant te recbte, 
Jeghens heren ende knechte. 
Elken man so doet vonnesse (1). 
Dies verdient, leert hem de lesse, 
Dat recht is ende vonnesse draghet: 
So (2) eist om niet, eist (3) dat hi claghet. 
Doedijs (4) niet, ghi mesdoet; 
Hi zal u werpen onder de voet, 
Mach hi, ende segghen dan: 
‘De duvel soude desen man 
Moghen dienen ofte minnen, 
Trouwen! (5) wildi dat bekinnen (6) 
Ghi hebbets groten scade ontfaen, 
Dat te voren niet was ghedaen. 
Loent den ghenen, de u dient; 
So blijft hi u ghestade vrient. 
Recht over den riken, als over den armen; 
Ne laetse niet lopen carmen. 
Doedi dit, so doedi wale. 
Weest hoefsch (7) in daden ende in tale, 
Ende seer gestade in ghelate. 
Van allen dinghen houdet mate. 
Ende sult minnen de Heilige Kerke, 
Eren papen (8) ende clerke; 
Begheven (9) lude so doet ere; 
So sal u sterken onse Here. 
De arme suldi niet versmaen. 
Doet hem goet, dats wel ghedaen. 
God gheve, dat behouden blive 
U werelt ere in desen live, 

{==32==} {>>pagina-aanduiding<<}

Ende na desen live comt daer boven, 
Daer dInghelen Gode loven! 
Des onne (1) u Marien Kint! - 
Seghet amen, de den grave mint! 


Terwyl de Graven van Vlaenderen, al te slaefsche dienaren van het Hof van Frankryk, den volksgeest en de ontwikkeling der tale uit al hunne krachten, op onvaderlandsche wyze, tegenwerkten, was het hof der edele en grootmoedige Hertogen van Braband de vergaderplaets van al wat voor kunsten en letteren arbeidde.
Jan de Eerste, de roemryke held van Woeringen, de geduchtste kampvechter zyner eeuw, was te huis de gemoedelyke, de naïve Dichter der minneliederen; zyne zuster, de beminnelyke Maria van Braband, die als koningin van Frankryk zoo ongelukkig moest worden, schreef zeer lieve verzen en bevoordeeligde krachtdadig de ontwikkeling der kunsten door hare edelmoedige en gulle jonsten. Van Heelu woonde den slag van Woeringen (Woeronc) by, en bezong later dit grootsch wapenfeit in een uitvoerig gedicht.
Van Hertog Jan bezitten wy een twaelftal liederen, door de zorg van onzen geleerden Frans Willems uitgegeven. Wy kunnen ons niet onthouden er hier een paer van mede te deelen. Zy strekken ten bewyze dat de invloed der hoogduitsche tael, destyds aen het hof van Braband zeer gemeen, der dietsche taelbeschaving zeer voordeelig was.

	Des menestreels vriendinne.
Minlike ende goet, 
Hovesch (2), rein van sinne 
Essi (3), ende wel gemoet, 
Die ic mit trouwen minne. 
Si es coninghinne 

{==33==} {>>pagina-aanduiding<<}

In mire herten gront, 
Daer si es bestedet (1) inne, 
Nu ende oec taller stont. 
Vriendelike bevangen (2) 
Heeft mi een roder mont 
Ende twee blosende wangen. 



	Meimaend.
Eens meien morgens vroege 
Was ic opgestaen; 
In een scoen boomgaerdekin 
Soudic spelen (3) gaen: 
Daer vant ic drie joncfrouwen staen; 
Si ware so wale gedaen (4). 
Dene sanc vore, dander sanc na: 
‘Harba lori fa (5)! harba, harba lori fa! harba lori fa!’ 
Doe ic versach dat scone cruut 
In den boomgardekin, 
Ende ic verhoorde dat suete geluut 
Van den mageden fijn, 
Doe verblide dat herte mijn, 
Dat ic moeste singen na: 
‘Harba lori fa! harba, harba lori fa, harba lori fa!’ 


Jan Van Heelu, ook wel Van Leeuwen genaemd, waerschynlyk omdat hy lang in een klooster te Leeuwen verbleef, droeg zyn historisch gedicht, De slag van Woeringen, op aen Magaretha, prinses van Engeland, verloofde van Jans zoon, opdat zy daerdoor vernemen mogte hoe groot een held haer schoonvader was, en om haer tevens aen te sporen de dietsche tael te leeren.

‘Ene gichte (gifte) 
Van dietschen gedichte, 
Daer si dietsch in leeren moghe.’ 



{==34==} {>>pagina-aanduiding<<}

Dit gedicht is op een classisch plan van eenheid gebouwd en de hoofdpersonaedje, Jan de Eerste, heeft al het grootsche, al het verhevene wat in een heldendicht wordt vereischt. Als poëzy is het eenvoudig en zuiver, ja, verdient al den lof, welken men er, sinds de nieuwe uitgave van Frans Willems, aen toekent. De dichter bezat derhalve zyn onderwerp goed genoeg om een gansch oorspronkelyk karakter aen het zelve te kunnen geven.
Ziehier hoe hy verklaert ooggetuige van den slag te zyn geweest:

Daerom soe moetic dichten, 
Salic van allen wel berichten 
Dat een vore ende ander na, 
Na dat ic sach ende versta. 
Want dat ic niet en hebbe gesien 
Soe hebbic emmer van dien 
Seker kennisse ende weten; 
Des derric (1) my wel vermeten. 


Verders is gewis de heerlykste plaets uit zyn gansch gedicht de Toespraek van hertog Jan aen zyne ridders en knechten.

Knapen, ridderen, ende heeren 
Daden daer als die vroede, 
Ende ontfingen, met oetmoede, 
Al meest als Kerstene liede, 
Dat hoege Sacrament, met niede (2), 
Daer ghewaerlike es binnen 
Den Heere, daer ane steet tverwinnen (3). 
 
* * * 
 
Doen dede die hertoge van Brabant 
Sine bosinen (4) blasen thant. 

{==35==} {>>pagina-aanduiding<<}

Doen wapende hem (1) al dat here, 
Als te trekene te ghewere (2). 
Die hertoge was cortelinge (3) 
Bereet, ende dede een ors (4) bringen; 
Ende daer toe twee orsse bereiden, 
Die hi voor hem dede leiden 
Overdect met covertueren, 
Ende sine baniere daer bi vueren (5) 
Ontploken (6), als ten striden bereet. 
Doen die hertoge daer bescreet 
Sijn ors, en sachmen nye (7) dier 
In scine (8) soe wijchgier (9); 
Noch ten striden wert ghelaten 
Soe coenlike utermaten (10) 
Alse die hertoge doen gheliet. 
Sine lieden en merden (11) niet; 
Want si waren bereet sciere (12), 
Ende volgeden na sine baniere 
Int velt, daer si se sagen houden, 
Alse die ghene die bliven wouden 
Bi hem, levende ende doot, 
Vore dies hertogen conroot (13) 
En hilt banieren en ghene 
Van sinen tekene meer dan ene; 
Daer was sijn lichame altoes bi: 
Daer die baniere voer, daer was hi 
Toten inde, van dat began. 
Al dat dit hertoge hadde an, 

{==36==} {>>pagina-aanduiding<<}

Wapenroc, helm ende britsieren (1), 
Dat hadde al teken (2) van sire banieren, 
Alst te rechte hebben soude: 
van sabele (3), metten leeuwe van goude. 
 
* * * 
 
Die hertoge sprac toe sinen lieden 
Ende gaf hen troest ten stride waert, 
Ende seide: ‘Na den coenen aert 
Van uwen vordren (4) seldi dinken, 
Die men nie en sach winken (5), 
Noch van haren heere vlien! 
Wildi nu daer na tien (6) 
Soe sal ons grote eere gevallen. 
Ic belove my van (7) u allen, 
Dat ghi my dicke (8) hebt wel gedient 
Ghi heeren, ende lieve vrient (9); 
Maer nu gheet ierst ane die noot (10); 
Want ic dincke hier te bliven doot, 
Of ic sal tfelt met eeren winnen. 
Want dat moete (11) God bekinnen (12), 
Dat ic quam in dese saken 
Dat (13) ic lantvrede woude maken: 
Daer bi (14) sal ons God bewaren. 
Ic sal selve te vorst (15) varen, 
Want ic ben bat dan ghi 

{==37==} {>>pagina-aanduiding<<}

Ghemonteert (1), blijft bi my, 
Beide arme ende rike (2), 
Soe vaste ende soe vromelike (3), 
Dat my van achter noch van besiden 
Nieman en moge toeriden. 
Die ons van vore willen deren 
Die sal ic alsoe verweren 
Dat ons sal eere daer af gescien! 
Siedi mi gaen in hant (4), of vlien - 
Ic wille dat ghi my selve verslaet!’ 
Sijn woort ende sijn coene ghelaet 
Makede meneghen daer soe stout 
Ende ten wige wert (5) soe bout (6), 
Dat hen dochte, eer sijs begonnen, 
Dat die sege (7) ware ghewonnen. 


De Antwerpenaer Jan de Klerk (8) schreef, onder aenmoediging van Vorsten en groote Heeren, historische en didaktische gedichten. Zyne Brabandsche Yeesten, opgedragen aen hertog Jan III, is eene berymde Cronyck van langen adem en is in eenvoudigen en duidelyken styl geschreven. Jan de Klerk was een waerdige navolger van Jacob Van Maerlant. Behalve zyne groote Cronyck, schreef hy nog merkwaerdigs: der Leeken Spiegel (1330), en de Dietsche Doctrinale (1345), twee didaktische gedichten.
Zie hier een staeltje uit laetst genoemd werk:

Der bi hebbic dit boeckskyn, 
Dat vore lach int latyn, 

{==38==} {>>pagina-aanduiding<<}

Al tAntwerpen ghetoghen ute. (1) 
Daer in ligghen grote vertute (2) 
Van doeghden ende van zeden, 
Ende van menigher wysheden 
Met autoriteiten al beweven, 
Die wise meestre wilen screven, 
Der men mach leren tsame 
Orbore (3) der ziele en ter lichamen. 
Daeromme es syn name wale 
Die Dietsche doctrinale. 


Clignett en Steenwinkel meenden, ten onregte, dat dit gedicht van Jacob Van Maerlant was. Voor de tael, kon men er zich al ligt aen bedriegen; Jan de Klerks tael is zoo keurig en zoo grammaticael als die van Jacob Van Maerlant. Ypeij hout de Dietsche doctrinale voor een der zuiverste voortbrengsels der nederlandsche letterkunde van den ouden dag (4).
Behalve de Liefde- en Leerpoëzy, de Ridder- en Burgerzangen, hebben wy nog uit dit tydvak de Kloosterlitteratuer, die zich onderscheidt door haren dweependen geest en losbandigheid van verbeeldingskracht. Onder de talryke voortbrengsels van dien aerd, zyn de schriften van Jan Ruysbroeck (5) welligt de eenige die hier melding verdienen. Ruysbroeck (Ruusbroec?) schreef eene zuivere en krachtige proza; zyn geest is verheven en gansch mystiek; hy hekelt fel de misbruiken zyns tyds, vooral in geestelyke zaken. -
Omtrent het tydstip, waerover wy hier handelen, begonnen de Sprekers en Gezellen hun zwervend leven allengskens te verlaten; de geest van het genootschapsleven ontwikkelde zich meer om meer

{==39==} {>>pagina-aanduiding<<}
en gaf aenleiding tot het ontstaen der Rhederykkamers, die later, zoo magtig en bloeijend in ons Vaderland werden.
Er ware, over bedoelde gezelschappen, een lyvig boekdeel te schryven; doch, ons bestek kan ons geens zins toelaten er hier breedvoerig over uit te wyden. Wy meenen geen juister, geen helderder denkbeeld van die instellingen te kunnen geven, dan met de kernachtige en allen zins nauwkeurige beschryving, over den bloei der zelve, uit Dr Snellaerts beknopte geschiedenis der nederlandsche letterkunde over te nemen.
- ‘Het is in de eerste jaren van het Burgondisch bestuer, dat men de kamers van rhetorica ziet opkomen, om welhaest, onder den invloed van wedstryden en geldelyke toelagen van wege de steden, aenmerkelyk te vermenigvuldigen. Ten jare 1394 beschreef de stad Doornik een letterfeest, waerby de Nederduitsche kamers op eenen afzonderlyken wedstryd werden uitgenoodigd. In het Walenkwartier evenwel bekwamen deze geestesoefeningen in zoo geene hooge mate de volksgunst als in Vlaenderen, waer men alras geene stad, zelfs geen dorp, dat niet zyne rederykkamer bezat, meer telde. Van Vlaenderen ging de zucht voor die vereenigingen over naer Braband, en Jan de Vierde, de stichter der Hoogeschool te Leuven (1425), volgde zynen neef, den hertog van Burgonje, na in 't aenmoedigen der edele kunst. Na Braband waren het Zeeland en Holland, de twee nieuwste aenwinsten des hertogen, die aen de beweging deel namen.
Het wezen der werkzaemheden van de rederykkamers moest noodwendig de aendacht der Nederlanderen tot zich trekken. Maerlant, de groote hervormer der letterkunde in de dertiende eeuw, benevens eenige hem waerdige tydgenoten en opvolgers, hadden den openbaren geest in den weg van het didaktische geleid. Wel is waer, dat het volk, door zich zelven altyd dichterlyk, de schilderende letterkunde niet geheel verliet, maer in zyne natuerlyke neiging geweld aengedaen zynde door hen, die, met verachting voor hunne voorgangers, den scepter der alleenheersching over den geest zwaeiden, voegde het zich naer zyn nieuw toonbeeld, en de letterkunde nam eene rigting, slecht en verder-
{==40==} {>>pagina-aanduiding<<}
felyk ten aenzien der form, der uitdrukking en der gedachte, en den ingang openende aen haerkloveryen. En evenwel, deze school droeg eens rype vruchten, en er kwam een volk uit te voorschyn, moedig genoeg om zich te meten tegen den ontzaggelyksten alleenheerscher, welken het hedendaegsch Europa voor de negentiende eeuw voortbragt.
Daer bestonden twee soorten van kamers van rhetorica vrye en onvrye. Om te worden vry verklaerd had men twee oktrooijen noodig, een van de plaetselyke overheid, welke zich daerdoor tot het geven van geldelyken onderstand verbond, een ander van de hoofdkamer, dergelyke in Vlaenderen zich twee bevonden: de Alpha en Omega van Ypre en de Fonteinisten van Gent. Door dezen tweeden vrybrief, verkreeg men de bevoegdheid om op pryskampen te verschynen.
De leden eener kamer waren verdeeld in Hoofden en in Kameristen of Kamerbroeders. De hoofden heetten Prinse, Keizer, Deken, Hoofdman, Facteur. Er was een Fiskael, om de orde te onderhouden en alles na te gaen, een Vaendeldrager, en een Zot of Nar.
De facteur was de dichter der kamer. Hy was belast met het vervaerdigen van alle noodige gedichten en tooneelstukken voor byzondere feesten, met het oplossen der vragen door andere kamers voorgesteld, en met het uitschryven der pryskaerten. Hy deelde de rollen uit aen de spelers, en onderwees de Jongeren in de kunst van rhetorike. Elk facteur had eene onderscheidene kenspreuk, op zyn naem of hoedanigheid zinspelende, en waerby hy doorgaends meer bekend was dan by zynen wezenlyken naem. De prins, het eigenlyke hoofd der kamer, was zoodanig in aenzien, dat de facteur nooit een refrein voorlas zonder het zelve aen hem op te dragen.
De oefeningen der kamers bestonden in het vervaerdigen en voorlezen van aller hande gedichten, waeronder het kniegedicht byzonderlyk uitmuntte; doch voornamelyk in het vertoonen van tooneelstukken en het bywonen van pryskampen en samenkomsten. De pryskampen hadden meestal plaets tusschen de vrye ka-
{==41==} {>>pagina-aanduiding<<}
mers van een zelfde landschap. Onder de merkwaerdige byeenkomsten van dien aerd, van het midden der zestiende eeuw, kunnen wy noemen: het landjuweel van 1539, te Gent, waer meest Vlaemsche, het landjuweel en het haegspel van 1561, te Antwerpen, waer Brabandsche, en het landjuweel van het zelfde jaer, te Rotterdam, waer Hollandsche kamers op verschenen. Men heette Landjuweel den kampstryd tusschen de kamers der steden, of liever de luisterlyke intrede dier gezelschappen. Het Haegspel was de intrede in een dorp, of in eene stad tot sluiting van het landjuweel, in welk laetste geval het zelve plaets had voor de plattenlandsche gezelschappen en voor diegene onder de steedsche, welke aen het landjuweel geen deel hadden genomen.
Men kan zich thans moeijelyk een denkbeeld vormen van de pracht dier feesten, op kosten der steden en des adels gegeven, welke vreemdelingen en landzaet gelykelyk kwamen toejuichen, waer duizenden, op 't kostelykst uitgedoschte ruiters, met geestdrift aen deel namen, waer duizenden liefhebbers op praelwagens naer toesnelden, om elkander den prys van geest en van wetenschap te betwisten. De adel bemoeide er zich mede, vooreerst uit zucht tot vermaek en om de vorsten na te volgen, gelyk Jan den Vierde en Filips den Schoone, twee bekende vrienden der letteren en der vlaemsche beweging; later dienden hem die feesten tot dekmantel van byeenkomsten, waerop de ernstigste belangen des lands behandeld werden.
Ten einde een denkbeeld te geven van den luister dier feesten, welke gewoonlyk eenige dagen aenhielden, laet ik hier eene korte schets volgen van het gene van 1561 te Antwerpen, en het welk den derden Oogst begon.
Het feest werd gegeven door de kamer der Violieren, die alsdan voor prins had een stadsschepen, den heer van Rumpst, en tot hoofdman den burgemeester zelven, Anthonis van Stralen, Heer van Merxem, die later, op bevel van Alva, te Vilvoorde onthalsd werd. Op den bepaelden dag werden de kamers, onder het geluid der klokken en het geschal der klaroenen, door de Violieren ingehaeld. De stad vertoonde eene verbazende levendigheid: overal

{==42==} {>>pagina-aanduiding<<}
waer de stoet voorbytrok schenen de huizen, liefhebbers en adel om stryd, tot vreugde te noodigen; elke woning was op het bevalligst versierd, de straten wemelden van slingerend bloemfestoen, en 't scheen alsof het juichende volk de triomfale intrede bywoonde van den redder des vaderlands.
De Violieren ontvingen de onderscheidene gezelschappen aen de grenspalen der stad. Zy telden vyf-en-zestig ruiters, rykelyk gekleed in violette rytabbaerds, hoeden en sluijers van de zelfde kleur, witte wambuizen, kousen en laersjens, de pluim driekleurig: violet, rood en wit. De Violieren werden gevolgd van veertien, aen 't feest deelnemende kamers, van welke het Marienkransken, van Brussel, den stoet sloot. Dit laetste gezelschap telde niet minder dan dry honderd veertig ruiters, zeven antieke praelwagens, en zeven-en-zeventig andere prachtig versierde wagens. De ruiters droegen kramozynroode, lange kazakken, met zilveren boordsels omzet, roode hoeden, gemaekt op de wyze van antieke helmetten, witte wambuizen, pluimen en laersjens, en waren gegord met zeer aerdig gevlochtene gordels van gouden tocque, van vierderlei kleuren: geel, rood, blauw en wit. De wagens waren overdekt met rood laken, met wit gestreept en geboord: de wagenlieden droegen roode mantels. Het geheel getal gildebroeders, die te peerd zaten, beliep tot dertien honderd dry-en-negentig, de triomfwagens tot dry-en-twintig, de eenvoudige wagens tot zeven-en-negentig. Des anderendaegs begaven zich de gezamenlyke gildebroeders in stoet naer de hoofdkerk, om de goddelyke dienst by te wonen. Den vyfde, gaf de stedelyke regering eene tafel aen de prinsen, hoofdmannen, dekens en facteurs, en aen de edellieden tot de onderscheidene kamers behoorende.
De tooneelstryd begon den achste. - De prys voor het Spel van Zinne werd behaeld door de Roos, van Leuven; voor het Battement door den Vierigen Doorn, van 's Hertogenbosch; voor den Proloog, of het voorstukjen, door de Leliekens uit den dale, van Leeuwen. De andere pryzen werden toegewezen aen het Marienkransken, voor de intrede; aen de Pioene van Mechelen, voor het

{==43==} {>>pagina-aanduiding<<}
geestrykste blazoen; aen den Groeijenden Boom, van Lier, voor den ommegang; aen de Leliekens uit den dale, voor het poëtelyk punt, of de oplossing in verzen van een wysgeerig of historisch vraegpunt. De prys van den zot, voor de boertigste klucht en den langsten dronk, werd toegekend aen de Vreugdebloem, van Bergen-op-Zoom. De vertooningen hadden plaets des namiddags; en den avond voor dat zy speelde, verlichtte iedere kamer den gevel harer herberg, waer zy tevens haer poëtelyk punt aen ophing. Ook voor het fraeist verlichten, bekwam het Marienkransken den prys.
Dry dagen na dat die luisterlyke wedstryd was geëindigd, had het haegspel plaets voor de Brabandsche dorpen en vryheden, alsmede voor de kamers der steden, welke zich op het landjuweel niet vertoond hadden. De pryzen werden toegekend aen de Korenbloem van Brussel, aen de Jannettebloem van Lier, aen de Heidebloem van Turnhout en aen den Bloeijenden Wyngaerd, van Berchem. De verschillende pryzen in beide wedstryden, door de stad verloofd, beliepen tot over de honderd oncen zilver.
Die plegtige feesten, waerhenen men uit alle gewesten der Nederlanden stroomde, waren veel te zeldzaem om den volkslust te kunnen bevredigen. Zoowel de grootere steden, als de geringere en de dorpen, schreven van tyd tot tyd dicht-, of gelyk men het toen heette, refereinfeesten uit, dergelyk men een zag in 1502 te Antwerpen, in 1504 te Leuven. In de steden beriepen zelfs de onderscheidene wyken elkander op dicht- en tooneelkampen; ja, de drift er voor was zoo groot, dat vreemdelingen, die onze streken kwamen bezoeken, over zooveel geestdrift verbaesd, er schier niet aen dachten om andere zaken op te teekenen. De steden, welke boven andere byzonderlyk uitstaken, waren Antwerpen en Audenaerde.
Wy hebben gezien in wat zonderlinge betrekking de verschillende kamers van een gewest stonden: dat er namelyk hoofdkamers waren, het regt bezittende aen de andere brieven van toelating af te leveren. Filips de Schoone van hier uitgaende, en eene gelykmatige rigting aen al de Nederlandsche kamers willende geven, stichtte in 1493, te Mechelen, eene souvereine kamer

{==44==} {>>pagina-aanduiding<<}
en benoemde zynen kapellaen, Pieter Aelturs, tot Souvereinen Prinse. Dit besluit was genomen: “by eenen gemeenen accorde ende conventie van de Cameren, Collegien en de Broederschappen van der voerseyder rethoryken van der Duytscher tonghen, binnen de Nederlanden, ofte emmers van der meester menichte van dien by hem daertoe beschreven ende versaemt.” In het jaer 1505 verplaetste Aelturs deze souvereine kamer naer Gent, alwaer hy voor haer eenen altaer deed oprigten in de kapel zelve van den Burgondischen vorst. Dezelve moest bestaen uit vyftien leden, waervan de voorzitter of prins de vorst zelve was; doch gelyk de vorst niet altoos de vergadering kon bywonen, werd de kamer voorgezeten door eenen Stedehouder. Ook vyftien Jongers, die gehouden waren het werk van rhetorike te leeren, moesten er aen toehooren; en gelyk deze instelling gedeeltelyk van eenen godsdienstigen aerd was, werden er vyftien vrouwen in aengenomen, ter eere der vyftien mysteriën Maria's. De algemeene vergaderingen hadden vyftien mael in 't jaer plaets. Eene zoodanige onderscheiding als deze souvereine kamer genoot, wekte den nayver der andere Gentsche kamers op, te meer daer de Fonteinisten er by hun regt verloren om aen andere gezelschappen brieven van toelating af te leveren. De Fonteinisten beriepen zich op den raed van Vlaenderen en op den grooten raed van Mechelen; doch keizer Maximiliaen, in hoedanigheid van voogd over zynen neef Karel V, wees, by twee onderscheidene gelegenheden, het regt toe aen de souvereine kamer. Deze instelling mogt eventwel de nederlandsgezinde vorsten niet overleven, en keizer Karel was de laetste. Nog in 1577 begroette zy den prins van Oranje, de laetste mael dat zy teeken van leven heeft gegeven.’ -
Om ons overzigt van het tweede tydvak te sluiten, en by de de uitvinding der Boekdrukkunst (1432) stil te houden, zullen wy hier nog aentoonen dat, op het einde van dit tydvak, de germanische tongvallen nog weinig onder elkander verschilden; vooral de vlaendersche en brabandsche dialekten, of het dietsch, hadden de nauwste gelykenis van vorm en uitdrukking met het hoogduitsch.

{==45==} {>>pagina-aanduiding<<}

Zie hier, ten bewyze der nauwe gelykenis der beide oude talen, een fragment van een hoogduitsch geschrift uit dien tyd; het is getiteld: Die geschichte des Malagiss. (1)

Vatter, sone, heyliger geyst! 
Der alle ding hat volleist (2) 
Dich bitt ic hic am beginne, 
Das du erclerest mir die sinne 
Zu dichten disz abenture. 
O Gott! du wurdest onser geselle, 
Als du menschlich lip (3) empfingt. 
Edele frauw von groszen wert! 
Du must mir helfen zu diser fert (4) 
Das ich volbring disz werk. 


Men ziet het, geen Vlaming zal met het verstaen dier tael verlegen wezen; en moest zy voor den graed van beschaving, en ingezien het tydstip, waerop zy geschreven werd, met den tongval onzer streek vergeleken worden, zoo meenen wy de zekerheid te hebben dat de tael van Van Maerlant, Van Heelu, De Klerk en anderen, - wat vorm, keurigheid van uitdrukking en vooral vloeijigheid betreft, - er niet zou voor onderdoen.
Wy willen hier, eer wy tot het derde tydvak overgaen, de hedendaegsche nederduitsche tael en de huidige hoogduitsche tael tegenover elkander stellen en eene lyst van analogiën voor het Engelsch en het Hoogduitsch opgeven.
De dichter Dautzenberg zong voor het eerste feest des duitsch-vlaemschen Zangverbonds (5):

{==46==} {>>pagina-aanduiding<<}


	Vlaemsch en Duitsch.
O Moederspraek, du bist my waerd 
En lief als geest en goed, 
Dy hang ik aen met trouwen aerd, 
Met zuiver jonglingsbloed; 
Des vaderlands eerwaerde schoot, 
Dien Arndt bezong, is breed en groot, 
En wie 's lands grootheid af kan meten, 
Zal dy, myn wellust, nooit vergeten. 
 
In 't vlaemsch klonk myner moeder zang, 
By 't teeder wiegenlied, 
En zulk een dierbren zielenklank 
Vergeet myn harte niet. 
Doch duitsch en vlaemsch zyn nauw verwant, 
Zoo nauw als rechte en linker hand, 
En duitsch is duitsch 't zy hoog of neder, - 
Dat klinke in onze zangen weder. 
 
En duitsch zy duitsch! Verdorr' geen telg 
Aen Duitschland's eikenboom, 
By zyne schaduw ruste elk Belg 
Van Maes en Scheldezoom. 
Ja, duitsch zy duitsch! die tael alleen 
Zegt ons van waer, zegt ons waerheên; 
Der wetenschappen neveldalen 
Verlicht zy met haer zonnenstralen. 
 
Wie offer voor den Frank, verstomm' 
Die woordenbedelaer, 
Hy duizelt in het donker om, 
En nimmer ziet hy klaer; 
Gebonden ligt in zuider oord 
Des beedlaers geest aen 't vreemde woord: 
Athene, trots zyn wondergaven, 
Noch Rome kan zyn ziele laven. 
 
Slechts waer de spraekbron rein en klaer 
Ter volksgeestlaving vloeit, 
Slechts daer gedyt, wat recht en waer, 
Wat godlyk ons doorgloeit. 
Des roep ik van den Keulschen dom, 
Waerop ik vol begeestring klom: 
Verbindt u, Rhyn- en Scheldebroeders, 
Blyft eeuwig uwer tale hoeders! 



{==47==} {>>pagina-aanduiding<<}


	Deutsch und Vlämisch.
Du Muttersprache bist mir lieb, 
Mir lieb wie Geist und Blut, 
Dir hang ich an mit frommem Trieb, 
Mit reiner Jünglingsglut. 
Des Vaterlandes hehrer Schooss - 
Wie Arndt es sang - ist breit und gross, 
Und wer die Groesse kann ermessen, 
Wird er die Liebste je vergessen? 
 
Dass Vlaemisch mir die Mutter sang. 
Und mich als Kind beglückt', 
Das weiss ich, und ihr Seelenklang 
Noch heute mich entzückt; 
Doch Deutsch und Vlaemisch sind verwandt, 
So nah' als recht' und linke Hand, 
Und Deutsch ist Deutsch, ob hoch ob nieder, 
Das zeugen unsre Bundeslieder. 
 
Und Deutsch sei Deutsch! kein einz'ger Ast 
Verdorr' am Eichenbaum, 
Dann findet auch der ferne Gast 
In seinem Schatten Raum. 
Ja Deutsch sei Deutsch! Die Sprache nur 
Zeigt uns des Wissens grade Spur, 
Nur sie mit ihrem Glanzesstrahle 
Erhellt des Forschens Nebelthale. 
 
Wohl kennet seines Denkens Bild 
Der stolze Bettler nicht 
Drum toelpelt er auch wirr und wild, 
Drum wird es ihm nie licht: 
Gefesselt lieget fort und fort 
Des Bettlers Geist am fremden Wort: 
Nicht Rom kann seinen Mangel enden, 
Nicht Hellas mit den reichsten Spenden. 
 
Nur wo der Sprachquell rein und klar 
Dem Volksgeist offen steht, 
Nur dort gedeiht was recht und wahr, 
Was goettlich uns umweht. 
Das ruf' ich hoch vom Koelner Dom 
Dem Rheine wie dem Scheldestrom. 
O moecht' es jeder Bruder fassen, 
Und nie vom Heiligthume lassen. 



{==48==} {>>pagina-aanduiding<<}

Zyn nu die beide talen, Hoog- en Nederduitsch van den huidigen dag, voor elken, min of meer geoefenden blik, niet de zelfde? Zyn behalve eenige verschillende woorden, voor het rym gekozen, de wortels, de vormen, de woordstelling niet ten nauwste verwantschapt? - En wie nu, by het zien dat men in België het Hoogduitsch en het Engelsch door middel van het Fransch aenleert, zyne verontwaerdiging! neen, zyn medelyden wil opgewekt voelen, onderzoeke met eenige aendacht de volgende lysten van analogiën.

Nederduitsch-Hoogduitsch.


1.De uitspraek der letters is voor de beide talen nauwgenoeg de zelfde; enkel valt er aen te merken dat de duitsche u als de vlaemsche oe; de ü als de fransche u; de ä (oe) als de fransche è; eu als de vlaemsche y (ei), en de ö (oe) als de vlaemsche eu klinken. De medeklinkers zyn juist de zelfde, behalve v, die als f; w als v, en z als ts uitgesproken worden.

2.Onze uitgangletter t (d) wordt gewoonlyk in het hoogduitsch s, z of tz: - dat, wat; das, was; water, wasser; beter, besser; groot, gross; tyd, zeit; zwart, schwartz.

3.De nederduitsche p staet gelyk met de hoogduitsche f, telkenmale dat zy door eenen langen klinker of tweeklank is voorafgegaen: - ape, affe; pape, pfaffe; rapen, raffen; hopen, hoffen; ryp, reif; kuip, kufe; loopen, laufen. Wanneer de p achter eenen korten klinker komt verandert zy in pf: - appel, apfel; tappen, zapfen; damp, dampf; kop, kopfe.


De p wordt nog pf als ingangletter van het woord: - peerd, pferd; plegen, pflegen; pad, pfad.

4.In het hoogduitsch hoort men de sch meestal voor de medeklinkers l, m, n, p, r, t, w; in het nederduitsch hebben wy die enkel voor de r; voor de andere letters stellen wy de s alleen: - slagen, schlagen; smal, schmal; snyden, schneiden; spreken, sprechen; staen, stehen.


Voor de r en voor eene klinkletter is het gebruik der sch het zelfde in de beide talen: - schaep, schaf; schenken, schenken; schoon, schoen; schryven, schreiben.

5.De uitgangletter k wordt veelal ch: - ik, ich; dyk, deich. Ook dikwyls

{==49==} {>>pagina-aanduiding<<}
in het midden des woords, als zy achter eenen langen klank voorkomt: - maken, machen; breken, brechen.

6.In het hoogduitsch gebruikt men doorgaends de harde t en b, waer wy de zachtere d en v bezigen: - dood, todt; dag, tag; geven, geben; loven, loben.

7.Wanneer de medeklinker, die verandert, voorafgegaen is van eenen langen klank, wordt deze in het hoogduitsch kort: - water, wasser; ketel, kessel; open, offen; maken, machen; gade, gatte; bedelen, betteln.

8.De vlaemsche doffe o luidt veelal u in het hoogduitsch: - kond, kund; vonk, funke; donker, dunkel; dom, dumm; jong, jung.

9.De y stemt overeen met de duitsche ei: - byl, beil; grypen, greifen. Wanneer de y kort is wordt zy i: - my, mich; wy, wir; gy, ihr.

10.De scherplange ee luidt in het hoogduitsch ook ei: - deel, theil; weenen, weinen; been, bein.

11.De tweeklanken ui en ou veranderen gewoonlyk in au: - huis haus; zuiver, sauber; vrouw, frau; bouwen, bauen. - Au blyft gelyk in de beide talen: - dauw, thau; blauw, blau.

12.Behalve de reeds aengehaelde letterveranderingen, merkt men nog de verplaetsing der letter r aen: borst, brust; korst, krust; berd, bret; ternen, trennen; pers, presse; vorsch, frosch; versch, frisch.


Hier by dient wel in het oog gehouden te worden, dat al die aengeduide veranderingen in de schrifttael veel gevoeliger zyn dan in de gesprokene tael; de hoogduitsche dialekten hellen veelal naer onze spreekwyzen en onze klanken nemen by het volk gewoonlyk een hoogduitsch geluid aen. Het is overigens eene, by ondervinding bewezene zaek, dat Hoog- en Nederduitschers, op eenige dagen verkeer, zonder hindernis spreken en redekavelen.
Als ons bestek zulks toeliet, zoo zouden wy hier doen zien dat de overeenkomst der beide talen, onder de grammaticale betrekking, even zoo regelmatig, even zoo merkwaerdig is. Behalve voor het vormen van het meervoud der substantiven en het vervoegen van eenige tyden der werkwoorden, zyn de algemeene regels der Spraekleer nauwgenoeg de zelfde. Het onderscheid van syntaxis in toe te kennen aen den verschilligen invloed, die op beider talen heeft gewerkt; de Hoogduitschers hebben hunne tael meer naer het Latyn, wy de onze meer naer het Fransch, verwrongen (1).



{==50==} {>>pagina-aanduiding<<}

Nederduitsch-Engelsch.

De engelsche tael is mede van teutoonschen oorsprong, en dus ook met de Nederduitsche verwantschapt; doch, is zy, door vermenging met eene tael van romaensche afkomst, vooral in hare vormen, meer dan de hoogduitsche van den oud-germanischen grondvorm afgeweken.
Eventwel heeft zy nog eene zoo nauwe gelykenis met onze tael dat wy, met eene oppervlakkige kennis van het fransch, het engelsch, byna zonder studie, verstaen. Omtrent twee honderd grondwoorden zyn nog letterlyk dezelfde (1). Met duizende woorden hebben het zelfde worteldeel.
Zie hier overigens eenige aenmerkingen van eene algemeene toepassing:

1.De nederduitsche werkwoorden hebben, in de onbepaelde wyze, den uitgang en, in het engelsch blyft die weg: - binden, bind; drinken, drink; hangen, hang; helpen, help; winden, wind.

2.De vervoeging der werkwoorden heeft in de beide talen de grootste gelykenis, soms volkomene overeenstemming: ik begin, J begin: ik spin, I spin; ik won, J won.

3.Onze substantiven met lange a: laen, pael, maen, slaef, staet, welke men eertyds schreef, en nog uitspreekt: lane, pale, mane, slave, state, blyven volkomen de zelfde.

4.De klank ie is in het engelsch ee en wordt juist gelyk uitgesproken: - bier, beer; hiel, heel; diep, deep; riet, reet.

5.Onze oe wordt doorgaends vervangen door oo: - boek, book; goed, good; poel, pool; noen, noon. De uitspraek is gansch eensluidend.

6.Het vlaemsche auw stemt overeen met het engelsche aw: - klauw, claw; rauw, raw.

7.Om en on hebben, als uitgangen der engelsche woorden, eenen doffen klank, juist gelyk aen ons em en en: - bodem, bottom; boezem, bosom; ik reken, J reckon.

8.Vroeger schreven de Vlamingen als ingangletter de c waer zy nu de k zetten; de Engelschen hebben de c behouden: - kat, cat,; ik kan, J can; kruim, crum.

9.Even eens hebben de Engelschen onze oude c voor de k behouden: - dek, deck; dok, dock; klok, clock.

10.De vlaemsche ingangletter z is meest altyd s in het Engelsch: - zelf, self; zeven, seven; zyde, side; ziften, sift; zand, sand; zap, sap; zoo, so; zoon, son; zon, son. Er zyn er eene menigte.


{==51==} {>>pagina-aanduiding<<}

11.In het midden der woorden heeft de zelfde verwisseling plaets: - wyze, wise; bezig, busy.

12.De twee letters, die de nauwste betrekking tot elkander hebben, zyn de f en de v. De eerste is ingangletter in het Engelsch, de tweede in het Nederduitsch; de woorden in welke zy voorkomen zyn zeer talryk: - Vet, fet; vinden, find; vlas, flax; vinger, finger; vriend, friend; veel, full. In het midden der woorden zyn die letters veelal de zelfde: - even, even; euvel, evil. Als uitgangletter zyn zy voor de beide talen f: - wolf, wolf; half, half; proef, proof; kaf, chaff.

13.Eene menigte engelsche woorden hebben den verkorten vorm van het nederduitsche woord; daerom zyn ze niet onkennelyk: - koning, king; nagel, nail; hagel, hail; molen, mill; heuvel, hill.

14.Vele woorden hebben geen verschil dan eene letterverplaetsing (métalhèse): - wrat, wart; krulling, curling; borst, breast; vorst, frost.

15.De nederduitsche keelklanken ch, k en g verdwynen meest allen uit de overeenkomstige engelsche woorden: - wachten, wait; en al worden die letters nog in de spelling behouden, zy worden eventwel niet uitgesproken, als in: - knee, gnaw, might, knight. - De weglating der g op het einde der woorden is byna algemeen: - dag, day; weg, may; zorg, sorrow; wilg, willow; volgen, fallow. Die soort van woorden is zeer talryk.


En, wat de afleiding en vorming der woorden aengaet, is de gelykenis even treffend.

16.De voorvoegsels: be - be; ver - for; ont, on - un; mis - mis; dienen in beide talen op de zelfde wyze: - knauwen, beknauwen - gnaw, begnaw; vergeven - forgive; oneven - uneven; ontbinden - unbind; misdaed - misdeed.


De achtervoegsels: er, aer - er; en - en; ing - ing; ling - ling; ig - y; tig - ty; lyk - like, ly; nis - ness; sch - ish; te, de - th; schap - ship; aerd - ard; heid - head, hood; dom - dom; loos - less; vol - ful; voudig - fold; ken - kin; zaem - some, zyn even eens gebruikelyk in het Engelsch en in het Nederduitsch: maker - maker; gouden - golden; werking - worcking; vondeling - foundling; bloedig - bloody; twintig - twenty; godlyk - godly; vergiffenis - forgiveness; vlaemsch - flemish; warmte - warmth; vriendschap - friendship; dronkaerd - drunkard; kindschheid - childhood; koningdom - kingdom; goddeloos - godless; hoopvol - hopeful; drievoudig - treefold; lammeken - 
lambkin; langzaem - langsome.
De samengestelde woorden worden in 't Engelsch gelyk in het Nederduitsch gevormd. Dat zegt: het hoofdzakelyke deel is een substantif; daerby kan gevoegd worden: 1. Een byvoegelyk naemwoord, 2. een werkwoord, 3. een bywoord of voorzetsel, 4. of een ander zelfstandig naemwoord: - bloeddor-
{==52==} {>>pagina-aanduiding<<}
stig - blooddirsty; hartbreking - heartbreaking; voerman - foreman; winterhuis - winterhouse, enz. enz.
Verder is de engelsche tael vatbaer voor al de rykheid der zamenstelling waerdoor 't Hoog- en Nederduitsch zoo krachtig, zoo juist, zoo zwierig van uitdrukking zyn.
En de Belgen blyven onwetend onder den last der poogingen, welke zy aenwenden om Hoogduitsch en Engelsch door middel van Fransch aen te leeren!...
Zy willen, langs de fransche Seine, den duitschen Rhyn en den engelschen Teemsch opvaren... die weg is zeker verkeerd!...








Derde tydvak.

Onder de uitvindingen die den menschelyken geest tot onsterfelyke eer verstrekken, zegt Van der Palm (1), en tevens aen het menschdom onwederstaenbaren dienst hebben bewezen, bekleedt de Boekdrukkunst eenen uitstekenden rang.
‘Zy vervulde den verborgen wensch der vrienden van waerheid en deugd, en ging welhaest allerwenschen te boven. Zy schudde het juk der geheimhouding af, en liet zich binnen den omtrek harer eerste werkplaetsen niet bepalen. Verspreid over de beschaefste deelen van Europa, vergenoegde zy zich niet, met de behoefte van het kinderlyk onderwys, of der huishoudelyke godsdienstigheid te bevredigen. Zy nam hoogere vlugt, en stond, de pas ontwaekte drift naer ware geleerdheid, en onvervalschten smaek, krachtdadig ten dienste. Al wat de oudheid heerlyks en uitmuntends had voortgebragt, werd uit verholen schuilhoeken voor het licht gedaegd; de heilige Boeken der openbaring verschenen in der zelver oorspronkelyke talen; de fakkel der wysheid en der godsdienstkennis werd tevens ontstoken, en alle wetenschappen baedden zich in eenen nieuwen hemelgloed!’

{==53==} {>>pagina-aanduiding<<}

Ja, de Boekdrukkunst, uitgevonden omtrent 1432 door Laurens Janz. Koster, burger van Haarlem, heeft welligt tot de zedelyke volmaking van den mensch meer bygebragt dan alle andere uitvindingen; zy was het licht dat de eeuwige duisternis moest opklaren; zy was de baken, die voortaen teruggaen onmogelyk zou maken; zy was de kracht die, door alle eeuwen heen, den mensch vooruit moest helpen op het gebied van verlichting en beschaving!
En op welk tydstip werd het menschdom door de Voorzienigheid met die hoogere weldaed begiftigd? Op een tydstip van verzwakking en moedeloosheid! Op een tydstip dat het regt van geboorte, en de magt des bloeds hunnen wankelenden troon op nieuw wilden bevestigen; op een tydstip dat onze moedertael, onder het fransche Huis van Burgondië, verbasterde en verviel!..
Ons derde tydvak, van de Boekdrukkunst tot de Hervorming, of zoo men wil tot aen Vondel en Hooft, schittert niet zoo zeer door uitstekende namen, als Maerlants, Melis Stokes, door eeuwige gedenkstukken onzer letterkunde, als de Heliand, Reinaert de Vos en andere; eventwel is dit tydvak, als overgangspunt zeer belangryk.
De grootste figuren, welke wy in voorhanden tydvak aentreffen zyn gewis Marnix, heer van St. Aldegonde; Houwaert; Anna Byns; Koornhert; Spiegel; Roemer Visscher; Casteleyn en vervolgens: Knubber, Colyn Van Ryssele, Van Zuylen, Van Nyvelt, Dathenus, Despars, Dodonoeus en anderen.
De laetste helft der vyftiende eeuw, voor den leeftyd van Anna Byns, mag als een tydperk van volkomene rust voor de Letterkunde beschouwd worden.
Het is ook rond dien tyd dat onze Tael zoo noodlottig verbasterde. Margaretha van Oostenryk was der nederduitsche tale wel niet vyandig, zy zelve maekte dietsche verzen, maer zy was de fransche gedachten tevens zeer genegen. In haer Hof krielde het van fransche Hovelingen, die onzen Adel op den lyst der parysche beaux-esprits schoeiden. De feestelykhe den hielden er niet af, en alles droeg den stempel van eene zoutelooze ligtzinnigheid. Het werd de mode, in plaets van de regelen der dichtkunst in acht te

{==54==} {>>pagina-aanduiding<<}
nemen, aerdigheden uit te vinden, en in stede van oorspronkelyke zuivere nederduitsche tale, een mengelmoes van bastaerdwoorden te bezigen.
Zie hier een staeltje van Anthonis de Rouere (de Rovere) ‘Brugghelinck, vlaemsch doctor ende gheestich poëte,’ uit zyn A B C van Maria, gedicht omtrent 1482, en te Antwerpen gedrukt in 1562.
Aenminnichste » Bevelichste » Curieuse


Duwagiere » Eerlycxste » Fonteyne


Ghesinnichste » Heylicshte » Joyeuse


Kancheliere » Leerlicxste » Mageleyne


Natuerlicxste » Ontfaermichste » Presentatie


Questinghe » Redelicxste » Saluerende


Tracterelicxste » Verwaermichste » Xcusatie


Ynvestinghe » Zedelicxste? » Forterende.
Men ziet het, die tael is allerslechts; zy verraedt geheel en gansch de bespottelyke kinderachtigheden en ydele opsieringen, welke des tyds in den bedorven smaek vielen.
Casteleyn, van Audenaerde, die aldaer Factor der Rhederykkamer, Pax vobis was, en by zyne tydgenoten den eernaem van excellent Poëet moderne verwierf, omdat hy doorging voor den hersteller der voetmaet, schreef eene, even kreupele, bastaerdtael als de Rouere. Het slot zyner conste van Rhetorycke luidt als volgt:

Om te concludeeren van onze begrypt, 
Dees historie moraliseerende 
Is in den verstande wel accordeerende 
By der passie van Christus ghebenedyt. 


De Brabander, Johan Baptista Houwaert, schreef eene allen zins zachtere, ofschoon van bastaerdwoorden niet gansch zuivere tael. De geleerde taelkundige De Vries noemt hem te regt den brabandschen Cats zyns tyds. Zie hier een staeltje van zyne poëzy (1).

{==55==} {>>pagina-aanduiding<<}


Aurora hadde tgras bepeerelt » wel dicht 
Met haren zoeten dau, Phoebus hadde de kouwe 
Met den nacht verdreven, en de Weerelt verlicht 
Met syn klaer blinckende stralen van gouwe, 
Als dese dry eerbare Maechden ghetrouwe 
Uyt haer zacht bedde waren opghestaen; 
En wy zyn doen in Pegasidis Landouwe 
Naer den schoonen Lusthof der Maechden ghegaen; 
Als wy daer waren heb ick van stonden aen 
Van mynen monde ontploken (1) » de boorden 
En tot dees dry Maechden ghesproken » dees woorden: 
 
Ghy edel Maechden, wilt met ghenuchten 
In desen playsanten Lusthof scheppen behaghen, 
Aenmerct de schoon bloemkens, en lieflycke vruchten, 
Die de groeyende kruyden en boomen draghen! 
My dunct dat Epicuri hoven niet en plaghen 
Schoonder te zyn in voorleden jaren, 
Noch Alcinoi hoven, daer nachten en daghen, 
Winter en Somer, bloemen en vruchten waren, 
Noch Hesperidi hoven, daer tusschen de blaren 
Gouden appelen wiessen, niet om volloven: 
Den Lusthof der Maechden gaet veel hoven te boven. 
 
In diversche hoven wassen schoon frutagien, 
Ooc veel bloemen en kruyden, daer den geest in verheucht, 
Mitsgaders oock schoon groene folagien, 
Met alderley vruchten, die ghy dencken meucht; 
Maer in desen Lusthof behoort de jonghe jeucht 
Hun onghelyck meer te verjolysen (2): 
Want in desen pleyn is te vinden de Deucht 
Die boven alle vruchten is te prysen, 
En boven kruyt en bloemen, diemen ons mach wysen 
In ander hoven, waer sy moghen gheleghen » zyn, 
Sy zyn wys die tot de deucht gheneghen » zyn. 
 
Wilt dan in desen pleyn » der deuchden » wandelen, 
Daer ick u zal leeren zeedbaer officien, 
En wilt hier int ghemeyn » met vreuchden » handelen 

{==56==} {>>pagina-aanduiding<<}

De zoete bloemkens van goede conditien, 
En voor u eerste exercitien, 
Zoo pluct hier Violetten van ootmoedicheyt, 
En zuiver Lelien zonder vitien, 
Penseekens van wyse voorhoedicheyt, 
Met Kerssoukens (1) van ryper vroedicheyt, 
Die voor schoon Sonne-schyn » daer » ontpluyckende zyn, 
En voor tSpinnen fenyn » haer » toeluyckende zyn. 
 
*** 
 
Duysent ghelycke bloemkens van zulcken geure 
Zuldy in desen lustighen pleyn vinden, 
Wandelt hier nu vry achtere en veure, 
En wilt u te plucken onderwinden. 
Voor den verdoolden en voor den blinden 
Ist dat wy jonstich en liberael « zyn: 
Wie bevryt wil wesen van zwaer allinden, 
Die pluct hier bloemkens die medicinael » zyn, 
Zoo curabel moeten zy u altemael » zyn, 
Zoo nut moeten sy u smerten » terstont » zyn, 
Als sy u met goeder herten » ghejont » zyn. 
 
Wilt de schoonste en beste bloemkens zoecken, 
En daer af maken eenen lustighen hoet (2), 
Pluct de medicinaelste in alle hoecken, 
En ghebruyctse als een wyse maghet goet, 
Maer wacht u doch wel, dat ghy niet en doet 
Als den oyevaer, die in de beemden (als de vrije) 
Veel lieflycke bloemkens treet onder den voet 
Om te zoecken een fenynighe prye: 
En zoect also egheen fauten ghye, 
Maer de beste vruchten in dit prieel. 
Hy is wys die verkiest het beste deel. 
 
Ghelyck eenen wan behout het beste graen, 
Daer het slecht kaf uytvliecht al metten wint, 
Wilt ghy oeck alsoo het beste houden voortaen, 
Maer en wilt niet wesen zoo dwaeslyck ghesint, 

{==57==} {>>pagina-aanduiding<<}

Dat ghy ghelyck den buyel (daer men meel in bint), 
De blomme laet uitrysen, en de zemelen hout, 
Want de zemelen worden van de beesten verslint, 
En men pryst de blomme ghelyck Cypers gout. 
Die tquaetste verkiest, en het beste schout, 
Die en achtmen niet veel have noch eere weert. 
Hy is dwaes die voor tbeste het quaetste aenveert. 
 
Doen begonsten dees dochters ter aerden te bucken, 
En van tusschen de groene kruyden en blaren 
De beste oorboorlyckste kloemkens af te rucken, 
Die in desen Lusthof en pleyne waren, 
Sy begonsten se met hoopen te vergaren 
Om wech te deelen, en om hen met te vercieren, 


Maer hy, die in dit tydvak den grootsten invloed op tael en letteren heeft uitgeoefend, is zonder twyfel de antwerpsche geestelyke dochter en onderwyzeresse Anna Byns. Zy verhief zich in roem, door het zoogenoemde Refereyn, tot boven al de vlaemsche en hollandsche dichters des tyds. De geest harer schriften is de getrouwe afspiegeling harer eeuw; Luther en zyne aenhangers zyn het doelwit, waerop de geloovige katholische vrouw de scherpste schichten der epigram rigt. Zy werd de brabandsche Sopho bygenaemd.
Hare tael is vloeijend en krachtig, doch ook niet volkomen van bastaerdwoorden vry; hare poëzy wegslepend en welluidend. Men oordeele:

Bisschoppen, Prelaten, groote Cadetten, 
Heeren en Vorsten, al die sitten in wetten 
Als dienaers des Heeren! 
Laet loven den Heere met trompetten; 
Laet clincken schalmeyen en claretten 
Al tot zynder eeren: 
Wilt met chimbalen zynen lof vermeeren; 
Wilt gheen tamboeren oft herpen sparen, 
Om den Heere te loven, naer Davids leeren; 
Laet clincken de snaren. 

{==58==} {>>pagina-aanduiding<<}

O Orphee, wilt alle beesten vergaren, 
Die ligghen gedoken, in bosschen, in duynen; 
Alle vogelkens, wilt u hier by oock paren, 
Op boomen, op tuynen; 
Heft op, stemmen, wilt niet vesen (1) oft ruynen (2), 
Loeft den Heere elck in synder talen; 
Laet u voysen clincken als basuynen, 
Datment mach hooren op bergen, in dalen, 
Dat Gods lof mach vermeeren in alle palen, 
En zyn eere, die schier te niete zyn beye... 
Loeft den Heere, met desen soeten Meye! 
 
Loeft God, tis recht, ghy redelycke gheesten, 
Daer Davidt seyt; Loeft den Heere, alle beesten, 
tSy van wat manieren, 
Voghelen des hemels, minste metten meesten, 
Beesten der aerden, wint, hagel, en tempeesten, 
Wilt Gods lof verchieren (3), 
Locht, wolcken, zee, wateren, alle rivieren 
Oock alle visschen, die daer in blycken, 
Met alle dinstrumenten diemen mach hantieren 
Van soeter musycken! 
Loeft den Heere met woorden van rethorycken: 
Loeft den Heere, maechden en jonghelinghen: 
Loeft den Heere, berghen, hovelen en dycken, 
Fonteynkens die springhen; 
Loeft hem, sienlycke en onsienlycke dinghen: 
Wateren, die boven die Hemelen duycken, 
Met al den lof diemen mach verstringhen (4): 
Loeft Hem, al datis in sweerelts beluyken (5): 
Loeft Hem, alle cruydekens, groene struyken, 
Vruchtbaer landouwe en dorre heye, 
Loeft den Heere met desen soeten Meye! 
 

{==59==} {>>pagina-aanduiding<<}

Loeft den Heere, ghy hemelen en tfirmament, 
Sonne en mane, alle planeten ient (1), 
Reghen en dau, 
Met alle den sterren den Hemel ontrent (2): 
Werdt (3) in Gods lof, die Hem te loven zyt gewent, 
Niet traghe oft flau. 
Loeft Hem, alle aertryck drooghe en grau, 
Oock alle beemden lustich en groene, 
En oock alle bloemkens ghelu (4), peersch, blau, 
Nu in saysoene! 
Loeft Hem dach en nacht, avont en noene: 
Al dat inden Hemel is oft daer ondere, 
Loeft den Heere, van alle zyn crachten coene 
Die wercken wondere. 
Loeft den Heere, altsamen, en elck bysondere, 
Dat leven, ontfaen (5) heeft in steden, ghehuchten. 
Loeft den Heere, blixem en dondere; 
Boomen, ghebladert, bloemen, en vruchten, 
Met volhertelycker blyschap sonder duchten, 
Met yochen (6), met singhen, met soeten ghescreye (7); 
Loeft den Heere met desen soeten Meye. 
 
Metten soeten Meye wilt den Heere loven, 
Nu als de veldekens, priëlen, en hoven 
Gheven soeten goor (8); 
Maer en blyft opte creaturen niet verschoven, 
Door hen leerdt minnen den Schepper hier boven, 
Die zyn tresoor 
Der genaden ontsluyt: tdoedt al zijn devoor; 
Tot solaes der menschen groyen bloemen en cruyt, 
De vogelkens soetelyck houden haren choor 
Singhende overluydt: 
O Christen ziele, weest dancbaer met soo ruydt (9), 

{==60==} {>>pagina-aanduiding<<}

Wildt u inwendighe ooghen ontsluyten, 
Gaedt uwen Bruydegom metter minnender bruyt 
Soecken daer buyten: 
Scheppers schoonheydt merct in de bloemkens die spruyten. 
Aurora schinkt ons even ghedichte (1) 
Den soeten dau, uut shemels conduyten (2), 
Die tgarseken doet groyen metter sonnen lichte; 
Die soeticheyt des tydts verblydt elck ghesichte. 
Ghy, die int veldt doet u vespereye (3), 
Loeft den Heere met desen soeten Meye. 



	Conclutie.
Als ghy de sonne siet blincken inden throone, 
Noch alle de velden becleet met groene » nu: 
Neerstelyck merct, dat de vruchten staen schoone: 
Altyt loeft den Heere, avont en noene » nu. 
Bidt Hem, want tis grootelyc vandoene » nu, 
Innichlyck, dat Hy wil sinen gheest » sinden 
In alle Prelaten en Princen coene » nu; 
Niet en twyfelt, hoe seere wy ons bevreest » vinden: 
Soo doende, sal lichtelyck al dit tempeest » inden. 


De Rethoryk-maetschappy van Amsterdam, ‘In liefde bloeijende,’ stelde zich op het einde der xvide eeuw door hare werkzaemheden aen het hoofd van al de nederlandsche genootschappen. Zy telde in haer midden de dry voornaemste mannen, welke in Holland voor tael en letteren werkzaem waren: Hendrik Laurentz Spiegel; Dirk Volkertz Coornhert, en Roemer Visscher.
Coornhert was geheimschryver der Staten van Holland; hy dient te gelyk als geleerd en aenzienlyk man geëerbiedigd te worden. Zyne tael was kiesch en zuiver; vooral in zyne prozaschriften bragt hy veel by om de tael te ontdoen van haren valschen tooi en talryke bastaerdwoorden. In de voorrede zyner Twespraack van

{==61==} {>>pagina-aanduiding<<}
de Nederduytsche Letterkunst laet hy in de volgende bewoording zynen afkeer voor de verbastering der tael blyken.
‘Het zyn nu geleden wel twintig jaren, dat ick bemerckende de overvloedige ryckdommen onzer nederlandscher talen, enighen onlust daer inne nam, dat men zo ghantschelyck zonder alle nood ghewoon was te lenen ende te lortsen van vreemde talen, tgeen wy zelve meer ende beter t'huys hadden; derhalven ick voor my nam myn moedertael weder in haer oude ere te brenghen ende haer kleed, dat van zelfs ryckelyck was en cierlyck, van de onnutte lappen ende vuyle brodderyen te zuyveren.’
Zie hier verder nog een staeltje in poëzy van 's mans keurige tael. (Slecht gebruyck ende misbruyck van tydlicke have.)

Na des menschen gemoed neemt alle dingh zijn beelde, 
't Weeldigh Paradijs en was Adam geen weelde. 
Zoo en is den armen, die in God kan verblijden, 
Zijn gebreck geen gebreck, maer oeffeningh van strijden. 
 
In tijdlick goed vindtmer Arm, Middelbaer, en Rijck: 
't Leven der Armen, waent elck Mensch ellendigh; 
't Gemeene pijnlick, omme d'arbeyd bestendigh; 
Maer 't rijcke zaligh, door weeldes valsche blijck: 
Dus jaeght elck na rijckdom met geweld oft practijck, 
Door 't verkeerde oordeel verleyd zijnde schendigh. 
Want 't is niet buyten, maer in elck inwendigh, 
Zo wat verblijd oft bedroeft ons leven al gelijck. 
Men vindt zo wel rijcken als armen die trueren: 
Immers de grootste druck, druckt den grootsten dueren (1), 
Alsmen groote vreughde in kleyne huttekens ziet. 
Dit moght niet zijn, zo d'uyterlijcke dinghen 
Uyt haren aerd vreughd oft druck noodlijck voortbringen: 
Dus baert rijckdom geen lust, noch armoe geen verdriet. 
 
Atys, des machtigen Cresus zoon, 
Was stom, noyt mensch hoorden hem spreken, 

{==62==} {>>pagina-aanduiding<<}

Tot dat een vyandt des Coninx persoon 
In knechts habijt wilde deursteken, 
Daer is des zoons liefde gebleken, 
Deur 's vaders noodt binnen zijn woningh, 
De stomme sprack met ernstelijck smeken, 
Och steeckt niet vriendt, dit is den Koningh. 


Volgens meening van den taelkenner De Vries zou Spiegel, die een groot koophandelaer was, als beoefenaer der fraeije letteren en taelkunde, Coornhert nog overtroffen hebben. Zie hier wat Ypeij in zyne geschiedenis der nederlandsche tale daer over zegt.
‘Niet slechts dreef Spiegel, in navolging van Coornhert de bastaardwoorden uit onze taal, maar ook zuiverde hij haar, met eene zoo nette als stevige hand, van vele andere smetten en leemten. Hy kende den aard der taal, en wist hare kracht meesterlijk te doen uitkomen en werken. Hij voerde weder oude woorden, die in onbruik waren geraakt, op eene zeer zinrijke wijze in. Hij was vol vinding, bij het uitzoeken van de keurigste uitdrukkingen, die hem voor zijn onderwerp dienden. Hij koppelde onderscheidene woorden, die nooit, dan op zich zelven, gebezigd waren, zamen, waar door zij eene gemengde, maar voor de zaken juist geschikte beteekenis kregen. Hij gaf aan zijne redenen, zoo in onrijm als rijm, eenen krachtigen nadruk, en, in weerwil van den hoogen draf, dien hij hield, eene behoorlijke zachtvloeijendheid.’
Zulke lofspraek zou kunnen overdreven schynen, indien wy niet in staet gesteld waren om, door de schriften des Mans zelve, te bewyzen dat zy allen zins wel verdiend is.
Zie hier een liedeken van Spiegel:

	Weeldedorst.
Een burgherlijcke strijdt, 
Woeker, zorgh en nijdt, 
Drukt deerlijk onze schouders. 
Ha wenschelijke rust! 
O klein ghenoeghens lust 
Van onz' vreedzame ouders! 
 

{==63==} {>>pagina-aanduiding<<}

Doemen grof watmer (1) droegh, 
De melck-koe en de ploegh 
Hieltmen alleen in waerden: 
Doe lagh het zorghlijk goudt, 
Daer men nu veel afhoudt, 
Vergheten inder aerden. 
 
Hier was gheen peper vayl (2) 
Engelsche oesters ghayl (3), 
Nogh bastard zek (4) uyt Spangien, 
Gheen Rhijns of Franse most: 
Een hoenke was goe kost 
Zonder olijf of orangie. 
 
In Kaelkoet (5) voer gheen schip. 
Men liet de Noordtse klip 
Sijn wild-braed lustigh wayen. 
Zy derfden vleys van que (6), 
Rijsch ende buynsche me (7), 
Zuycker en malvezeyen (8). 
 
Nu woeltmen om den schijn; 
Een bonsingh of een knijn 
Dat zijn verachte voeren (9); 
Maer Russe zabels eel, 
Turx grofgrain, of fluweel, 
Draeghen burghers en boeren. 
 
Helaes, dit maakt de twist! 
Noch waent hem elck een Christ, 
En oeffent wet noch reden. 
Ons ouders waeren vry 
Van wet, en zonder zy 
Hieldenze ghoede zeden. 
 

{==64==} {>>pagina-aanduiding<<}

Ellik nu ander (1) leerdt, 
Die zelfs van 't quaedt niet keert; 
Dies leven wy in rouwen. 
Dit maekt eensdeels 't ghescheel: 
Ooch is het meestendeel 
Om t' hebben en om t' houwen. 
 
Gods ghoeden zijn ghemeen: 
Ghenoeghdy, Prins, aen 't kleen, 
Zoo quelt u ghenen morgen, 
Onnutte overvloedt 
Maekt meest het volck verwoed, 
En doet hen angstigh zorghen. 
Duegd verhuegdt (2). 


Roemer Visscher, zonder het eigenlyk zoo hoog aengelegd te hebben, als zyne twee tyd- en strydgenoten, schreef mede eene vloeijende poëzy in zuivere tael.

Wy geven er hier insgelyks een staeltje van op:

Ben ick niet geluckigh dat my Godt heeft toegeveugt 
Een vrouwe, die verciert is met schoonheyt en deugt? - 
En dat geluck, dat quam tot my gedreven, 
Met uwen brief, die ghy my hebt geschreven. 
Geluckig is waerlijck de veeder en schacht, 
Die schreef dat soo groot van my is geacht: 
Geluckig is de hand diese gezegelt heeft en gebonden; 
En aen my, door gratie, heeft gesonden: 
Geluckig was de bode diese t'mywaerts brengen ging: 
Maer noch veel geluckiger die den brief ontfingh. 
 
Hoe ick desen Brief meer en meer deur las, 
Hoe grooter mijn lust om te lesen was: 

{==65==} {>>pagina-aanduiding<<}

Want alle mijn verdriet dat ruymde 't velt, 
En mijn geneught drongh op met gewelt, 
Ter tijdt toe dat ick las een woordeken ongier (1), 
Dat ick desen Brief moest werpen in 't vier. 
 
Doe liet mijn geneughte weder hangen 't hooft. 
Denckt hoe dat twijffel mijn sinnen had berooft: 
Want de onderdanigheyt, die t' uwaert groot’ is, 
My desen Brief te verbranden geboodt’ wis. 
En de lust die ick had om die te bewaren 
Trock de handt te rugge, en dedet niet garen. 
 
Al te met wurp ick die in 't vyer om te branden: 
Terstondt greep ickse weder uyt met mijn handen: 
Dan weder daer in, en kort weêr uyt na desen: 
Ten laetsten liet ickse branden, om dattet so most wesen, 
Seggende, na dat ickse menighmael had gekust: 
‘Ghy moet verbrandt zijn om dattet haer so lust: 
Want ick wil haer liever gehoorsaem, met druck en pijn, 
Dan ongehoorsaem met alle vreughde zijn.’ 
Siet, hoe tot stof en asch is gekomen 
Die meeste vreught die ick oyt heb vernomen! 


Om ons derde tydvak te sluiten, dienen wy hier onze ernstige aendacht te vestigen op het grootste figuer uit dien tyd, op Philips Van Marnix, Heer van Sinte Aldegonde. Niet alleen als verdienstelyke letteroefenaer, maer ook als vrye Nederlander, dient hy by de laetste nageslachten in eere voort te leven.
Marnix was, neven Willem de Zwyger, de grootste Man der nederlandsche omwenteling. De rol, dien hy, in den stryd voor licht en vryheid, speelde, is merkwaerdig. - Toen het Vaderland, overlast van moeijelykheden, in zich zelve geene redmiddelen meer vindt, weet Marnix er in Duitschland te zoeken. In de kerk-
{==66==} {>>pagina-aanduiding<<}
vergaderingen verdedigt hy de gewetensvryheid met al de overtuiging eener mannelyke ziel; in de synode te Dordrecht doet hy Willem van Oranje tot stadhouder uitroepen; hy reist naer Engeland om de bataefsche Republiek onder de bescherming van Elisabeth te stellen; aen hem is men het vredeverdrag van Gent verschuldigd, by de Diëte te Worms verdedigt hy zyn land op de waerdigste wyze en door de Unie van Utrecht bevestigt hy het bataefsche Vaderland. België heeft eindelyk zyne magtige hulp noodig; hy wordt tot gouverneur van Antwerpen aengesteld en behoudt gedurende dertien maenden de stad, terwyl Alexander Farnese die met eene ontzaggelyke magt belegert.
En by die talryke, by die verbazend groote staetsbezigheden, voerde hy de fransche en de vlaemsche pen. Hy schreef de Tableau des différends de la religion, en de Bijencorf der Roomscher kercke; verders hebben wy van hem, onder andere losse stukken, 't Wilhelmus-Lied en het Eedverbond der Edelen. Onlangs is er te Brussel eene volledige uitgave van 's mans werken in het licht gekomen (1).
De schriften van Marnix dragen gansch eigenaerdige kenmerken, zoo voor styl als uitdrukking en vorm; zyne tael is de zuiverste, welke men tot dan toe geschreven heeft; zy is om zoo te zeggen de tael van onzen tyd; met eene gewoone kennis der oud vlaemsche tael, kan men zonder uitleg te behoeven, Marnix vloeijend lezen. Wy laten hier, ten bewyze daervan, eerst een stael van zyne proza volgen (2).
‘Na dien nu V.L. (3) den goeden wille sijner Vorstelijcker Ghenaden aengaende dese vergaderinghe hier uyt hebt connen bemercken, ende de Commissie aengehoort die my syne Vorstelijcke Ghenade belast heeft, soo wil ick V.L. syner Vorstelijcker Ghenaden meeninghe een weynich breeder verhalen. Als namentlijck dat syne Vorstelijcke Ghenade genoechsaem bericht is gheweest

{==67==} {>>pagina-aanduiding<<}
ende oock metter daet claerlijck ghesien ende gemerckt heeft die goede ghetrouwicheydt ende goetwillichheydt die de Steden in Hollant sijne Vorstelijcke Ghenade dragende zijn, daer in dat zy haer te deser tijt soo vrijmoedelijck ende oprechtelijck verclaert hebben teghen den Hertoghe van Alva ende synen aenhanck, met syner Vorstelijcke Ghenade, als met haren wettelijcken ende rechten Gouverneur onder den Coninck van Spaengien te willen houden, ende met hem goet ende bloet opsetten tot verlossinghe hares Vaderlandts uyt dese wreede ende grouwelijcke Tyrannie der vreemde Spaensche Knechten, die dit Landt nu ettelijcke jaren jammerlijck onderdruckt ende gespolieert hebben, ende noch daghelijcx soecken van alle hare welvaert te berooven ende te blooten; soo heeft syne Vorstelijcke Ghenade niet willen nalaten my alhier te schicken ende in synen Name, ende van sijnen weghen V.L. ende de voorschreven Steden vriendelijck daer over te bedancken, ende gunstichlijck bidden dat ghy ende de selve Steden wilt daer inne volherden ende altijt voortgaen. Daerenteghen oock V.L. aen te dienen die groote getrouwigheydt die syne Vorstelijcke Ghenade tot alle dese Nederlanden ende insonderheyt tot Hollant ende andere provincien, onder syn Gouvernement resorterende, altyd ghedraghen heeft ende noch draghet. Begheerende oock V.L. aen te dienen dat ghylieden sulcx syner Vorstelijcke Ghenade van gantscher herten wil toe vertrouwen, dat hem in syn herte leet gheweest is, ende noch leet is den grooten moetwil, onrecht ende gewelt die den Hertoghe van Alva ende synen aenhanck den voorschreven Landen ende Steden heeft aenghedaen, om de selve van alle hare Privilegien, Rechten ende gherechticheden te berooven ende te spolieren, van alle hare welvaert te jaghen, ende te brengen in eene schandelijcke ende jammerlijcke slavernie onder sijne Spaensche Knechten, die doch van manieren ende conditien altijt vyanden deser Nederlanden gheweest zijn, ende de selve altijt ghesocht hebben onder 
hare Tyrannelijcke subjectie te brenghen. Ende en soude zyne Vorstelijcke Genade niet lievers in dese werelt sien dan den dach dat den Nederlanden wederomme in haren ouden fleur ende voor-
{==68==} {>>pagina-aanduiding<<}
spoedicheyt ende tot hare oude vryheyt, daerse onse Voorvaders door hare vrome loflijcke daden ingebracht ende onderhouden hebben, mochten wederkeeren. Tot desen eynde heeft syne Vorstelijcke Ghenade van der eerster uere dat den Hertoghe van Alva in de voorschreven Landen met syne Spaensche Knechten inghevallen is, alle middelen, oncosten, arbeyt ende moeyte met grooter neersticheyt ende aller getrouwicheyt aenghewent, om de selve Landen van dese grouwelijcke Tyrannie ende gheweldighe moetwillicheydt te mogen ontslaen ende bevryen. Waer toe syne Vorstelijcke Ghenade over drie jaren herwaerts met groote sware oncosten eenen schoonen hoop Ruyteren ende Knechten opghebracht heeft, ende is daer mede int Landt ghevallen, doch overmidts daer geene alsulcke correspondentie en was van de Steden als syne Vorstelijcke Ghenade wel ghehoopt hadde ende daer billijck soude gheweest syn, en is daer mede niet vele uytgherecht gheweest, alleen heeft syn Vorstelijcke Ghenade alle het gene dat hem noch overghebleven was daer aen ghehanghen, ende hem selven gantschelijck uytgheput ende ontbloot van allen middelen die hem noch waren overghebleven.
Niettemin soo heeft syne Vorstelijcke Ghenade daerom den moet niet verloren ghegheven, noch en is oock syne getrouwe goetwillicheyt tot de Ingheseten des Landts, dieshalven niet vermindert gheweest, maer heeft alle middelen nacht ende dach gepractiseert om syne eerste voornemen, streckende tot de verlossinghe des Lants, te weghe te moghen brenghen. Ende nae dien het Godt almachtich nu gelieft heeft, nae vele zware verdruckinghe ende onverdraghelijcke bezwaringhe de ooghen der Inghesetenen te openen, ende haer een hert te gheven dat vele onder hare steden, sich opentlijck hebben verclaert zyner Vorstelijcke Ghenade toeghedaen, ende den Tyran vyant te wesen, waertoe zy hulpe ende bystant by synder Vorstelijcke Ghenade in alle onderdanicheyt seer vlijtich versocht hebben; Soo is syne Vorstelijcke Ghenade met een hertgrondelijck medelijden over haer beweecht gheweest. Doch nae dien hy van allen middelen ontrooft was ende derhalven de macht niet en hadde om eenen Crijch teghen den Hertoghe ende

{==69==} {>>pagina-aanduiding<<}
synen aenhanck te voeren, heeft hy menichmael verclaert hem sulcx onmoghelijck te wesen, waer op zy seer ernstichlijck ende op verscheyden tyden ootmoedelijck gebeden ende versocht hebben, dat syne Vorstelijcke Ghenade hun in eenen alsulcken noot niet en wilde verlaten, met ghewisse toesegghinghe ende belofte, dat soo wanneer syne Vorstelijcke Ghenade met Ruyteren ende Knechten op den tocht ware, daer gheen ghelt en soude ontbrecken. Waer op syne Vorstelijcke Ghenade in syn hert beweecht wesende, over haer aenstaende perijckel, heeft wederomme op een nieuwe alle diligentie, moeyte, arbeyt ende vlyticheyt aengheleyt, ende alle syne vrienden ende maghen aenghesproocken, ende ten laetsten met groote swaricheyt soo vele te weghe ghebracht, dat hy nu ter tijt eenen schoonen hoop van uytghelesene Ruyters ende Knechten heeft int velt ghebracht, ende al ghenoech bereyt is om daermede in het Landt te vallen, ende dit aenghevanghene werck Gods der ghewenschede verlossinghe des Landts gantschelijck van nooden is, datmen de selve Ruyteren ende Knechten monsteren sal ende in den Eedt brenghen, ende te doen hun hare behoorlijcke betalinghe; soo is sijne Vorstelijcke Ghenade ernstich begheeren ende gunstich bidden aen u luyden, ghy willet doch aensien die groote getrouwicheydt ende goede gheneghenheyt die syne Vorstelijcke Ghenade hier inne tot u luyden bewesen heeft, ende in stede vande selven te verschulden met verstreckinghe der voorghenoemder betalinghe en willet synen Vorstelijcke Ghenade in eene eeuwighe schande ende u selven met het gantsche Vaderlandt in een eeuwich verderf, jammer ende ellende niet brenghen: Maer u selven ende uwe steden met een vrijmoedicheydt des herten daertoe verwecken, dat zy alle dingen te rugge stellende, een yeder naer zyn vermoghen syne goetwillicheyt bewyse, om syne Vorstelijcke Ghenade uyt dese noot te helpen. Ghewis wesende dat soo ghylieden het niet en doet, ende dat door ghebreck van ghelde syner Vorstelijcke Ghenade Ruyteren 
ende Knechten tot den Vyant wijcken, ofte immers syne Vorstelijcke Ghenade verlaten: soo sult ghy dat gantsche Landt ende u selven in die aller jammerlijcxste catyvicheydt ende ellende brenghen, die noyt ghesien noch ghehoort en

{==70==} {>>pagina-aanduiding<<}
is gheweest. Daer en teghen soo ghyluyden u hier inne ghewillich thoont ende synder Vorstelijcke Ghenade de middelen uytrechtet, dat hy voort in het Landt vallen mach eer den Vyant hem meer stercke, soo is onse verlossinghe voor handen, ende wy staen in gewisse hope, dat het Landt in corten tyden in grooter voorspoet, fleur ende welvaren comen sal, dan het oyt gheweest is. Ende op dat ghy moghet beter weten waer op dat ghyluyden u te schicken hebt, so is syner Vorstelijcke Ghenade verhandelinghe met den Ruyteren ende Knechten aldus gheweest, dat hy hun op de monster plaetse, eer sy souden voort trecken, soude, ofte de gantsche betalinghe van drie maenden op de handt gheven, ofte neven de betalinghe van een maent eenighe verschrijvinghe ende verseeckeringe van vreemde Potentaten, inder Christenheydt, ofte immers eenighe Steden des Nederlandts tot borghe stellen. Aengaende het eerste poinct dat is nu onmoghelijck, alsoo ghy gehoort hebt: Het andere, en is op dit pas noch oorbaerlijck noch doenlijck, Want souden wy by vreemden Potentaten, als den Coninck van Vranckrijck ofte Enghelandt, sulcx versoecken, soo soude 't Landt in groot ende opentlijck perijckel staen onder vreemde Heeren te comen, dewijle zy dat ghelt niet en souden willen tellen, oft zy mosten wel verseeckert zijn op eenighe steden, dat syder niet en souden aen verliesen: Waer door zy eenen voet int Landt souden crijghen ende namaels daer uyt niet te brenghen zijn, alsoo by meenighe exempelen soude connen bewesen worden. Beneven dat syne Vorstelijcke Ghenade genoech versocht heeft, dat sulcx op dit pas niet doenlijck en is. Derhalven en blijft er anders gheen middel dan dat de Steden haer verbinden ende verobligeren voor de betalinghe van de drie eerste maenden aen den Oversten ende Ritmeesteren syner Vorstelijcke Genade, ende hierentusschen alle middelen aenwenden van promptelijcken sonder vertreck op te brenghen een somme van hondert duysent Croonen, tot betalinghe der eerste maent. Dit is 
het ghene dat syne Vorstelijcke Ghenade op uluyden seer ernstlijck versoeckt ende begheert, verhopende dat ghyluyden in aenmerkinghe syner getrouwicheydt ende goede gheneghenheydt tot welvaert ende oock uwer eyghen salicheydt

{==71==} {>>pagina-aanduiding<<}
ende welvarens, hem dat selve gheensins en sullet willen afslaen, noch weygheren. Hier op begheer ick dat de Heeren haer beraet nemen ende mijn hare antwoorde willen verclaren.’

Zyne poëzy heeft geene mindere waerde; als proef gelooven wy hier niets beters te kunnen mededeelen dan het bekende Wilhelmus-Lied. Er bestaet eene copy van, eigenhandig door Marnix geschreven en gedagteekend 1568. Alle twyfel is dus wegens de echtheid van het stuk geheven.

Wilhelmus van Nassouwe 
Ben ick van Duitschen bloet, 
Den vaderlandt getrouwe 
Blijf ick tot in den doedt, 
Een Prince van Oraengien 
Ben ick vry onverveert, 
Den Coninck van Hispaengien 
Heb ick altijt gheëert. 
 
In Godes vrees te leven 
Heb ick altijt betracht, 
Daerom ben ick verdreven, 
Om landt en luyd' gebracht (1); 
Maer God zal my regeren 
Als een goet instrument, 
Dat ick sal wederkeeren 
In mijnen Regiment 
 
Lijt u mijn ondersaten, 
Die oprecht sijn van aert, 
God sal u niet verlaten 
Al zijt ghy nu beswaert. 
Die vroom begeert te leven 
Bidt Godt nacht ende dach, 
Dat Hy my cracht wil gheven 
Dat ick u helpen mach, 
 

{==72==} {>>pagina-aanduiding<<}

Lijf end' goet al te samen 
Heb ick u niet verschoont (1); 
Mijn broeders hoogh van namen 
Hebbent u oock vertoont; 
Graef Adolf is ghebleven 
In Vrieslandt in den slach: 
Sijn siel int Eeuwich Leven 
Verwacht den jongsten dach. 
 
Edel en hoogh gheboren 
Van Keyserlijcken stam, 
Een Vorst des Rijcks vercoren 
Als een vroom Christen-man, 
Voor Godes Woort ghepresen, 
Heb ick, vry onvertsaeght, 
Als een helt, sonder vreesen, 
Myn Edel bloedt ghewaeght. 
 
Mijn schildt en mijn betrouwen 
Zijt ghy, o Godt mijn Heer! 
Op u soo wil ick bouwen, 
Verlaet my nimmermeer? 
Dat ick doch vroom mach blijven 
U dienaer talder stont, 
De Tyranny verdryven 
Die my mijn hert doorwondt. 
 
Van al die mij beswaren, 
End' mijn vervolgers zyn, 
O Godt wilt doch bewaren 
Den trouwen dienaer dijn, 
Dat sy my niet verasschen 
In haren boosen moedt, 
Haer handen niet en wasschen 
In mijn onschuldig bloedt, 
 
Als David moeste vluchten, 
Voor Saül den tyran, 

{==73==} {>>pagina-aanduiding<<}

Soo heb ik moeten suchten 
Met menich Edelman: 
Maer Godt heeft hem verheven, 
Verlost uyt aller noot, 
Een Coninckrijck ghegheven 
In Israël seer groot. 
 
Nae 't suer sal ick ontfanghen 
Van Godt, mijn Heer, dat soet: 
Daer naer soo doet verlanghen 
Mijn vorstelijck ghemoet. 
't Welck is, dat ick mach sterven 
Met eeren in het Veldt, 
Een eeuwich Rijck verwerven, 
Als een ghetrouwe Heldt, 
 
Niets doet my meer erbarmen 
In mijnen wederspoet, 
Dan dat men siet verarmen 
Des Coninghs Landen goet; 
Dat u de Spangiaerts krencken, 
O edel Neerlandt soet, 
Als ick dat gaen bedencken, 
Mijn edel hert dat bloet. 
 
Als een Prins opgheseten 
Met mijnes heyres cracht, 
Van den tyran vermeten 
Heb ick den slach verwacht, 
Die, by Maestricht begraven, 
Bevreesde mijn ghewelt! 
Mijn ruyters sach men draven 
Seer moedigh door dat velt. 
 
Soo het den wil des Heeren 
Op dien tijt had gheweest, 
Had ick wel willen keeren 
Van u dit zwaer tempeest; 
Maer de Heer van hier boven, 
Die alle dinck regeert, 

{==74==} {>>pagina-aanduiding<<}

Die men altijt moet loven, 
En heeft sulcx niet begheert. 
 
Seer prinslijk was ghedreven, 
Mijn Princelijck ghemoet; 
Stantvastigh is ghebleven 
Mijn hert in teghenspoet; 
Den Heer beb ick ghebeden 
Uyt mijnes herten gront, 
Dat hy mijn saeck wil reden, 
Mijn onschult doen oirkont. 
 
Oorloff, mijn arme schapen, 
Die zijt in grooten noit! 
U Herder sal niet slapen 
Al zijt ghy nu verstroit: 
Tot Godt wilt u begheven! 
Sijn heylsaem woort neemt aen, 
Als vrome Christnen leven: 
tSal hier haest zijn ghedaen. 
 
Uoor (1) Godt wil ick belijden, 
En sijner grooter macht, 
Dat ick tot gheenen tijden 
Den Coninck heb veracht; 
Dan dat ick Godt den Heere, 
Der hooghster Majesteyt, 
Heb moeten obediëren, 
In der gherechtigheyt. 


Het groote beeld van Marnix kondigt ons, in den reusachtigen stryd der xvide eeuw, den dageraed aen van dat glorieryke tydvak waerin wy Vondel, Hooft en Cats zullen begroeten!











{==75==} {>>pagina-aanduiding<<}

Vierde Tydvak.

De geschiedenis, van de vroegste tyden tot op onzen dag, bevestigt de waerheid dat een volk gedurende de verdrukking kiemen in zich opvat, die als in 't geheim ontspruiten, by de eerste gelegenheid opwassen en overvloedige vruchten leveren.
En welk volk op aerde zal daervan een klaerder bewys geven dan het Nederlandsche volk met zynen stryd tegen Spanje!........ welke omwenteling was grootscher, was edeler, door hare grondbeginsels, roemryker door hare daden, en schitterender door hare gevolgen!...
De Staet, om de Kerk te steunen, verdrukte het Volk.
Het Volk offerde zich zelven op, schudde het Juk van den verdrukkenden Staet af, en bevestigde zyne rust door de vryheid van geweten!
Ja, Spanje heeft het, by bloedig betaelde ondervinding, aen Nederland geleerd, tusschen Kerk en Staet verplettert men geen krachtig, en van aerd vry geboren Volk.
Jammer dat de heilzame gevolgen van dien langen en glorieryken reuzenstryd niet voor al de provinciën van Nederland even gelukkig gedeijen mogten. Men weet dat de zuidelyke streken zich van de noordelyke afscheidden, en nog lang het juk der dwinglandy droegen, terwyl de zon der vryheid reeds helder over de vereenigde Provinciën glanste.
De prins van Parma gaf, namens het Hof van Spanje, in Vlaenderen vry zyne edikten uit, waerby de Protestanten bevel kregen òf hunne geloofsbelydenis af te zweren, òf hunnen geboortegrond te verlaten.
Ho, het was een hartverscheurend zicht, het, van Natuer zoo ryke, bloeijende Vlaenderen, onder den klauw der dwinglandy afgemarteld, te beschouwen! Zes duizend gentsche familiën moesten hunne haerdsteden ontvlugten! Ook waren de straten van Vlaenderens Hoofdstad doodsch en eenzaem, de van oudsher beroemde merktplaetsen, waer voorheen het goud uit alle oorden des

{==76==} {>>pagina-aanduiding<<}
aerdbodems te samen vloeide, waren alsdan, door het vry opschieten van gras en kruiden, als in groote weilanden herschapen.
Alwie 't hart voor vryheid en onafhankelykheid voelde kloppen zocht eene schuilplaets in de ontvoogde steden der Vereenigde Provinciën, alwaer om zoo te zeggen, door de samenvloeijing van verstandelyke magt, de brandpunten der beschaving en verlichting gevestigd waren. Amsterdam, Haerlem, Leyden en Gouda waren de verzamelplaetsen der Rhetorykers en Poëten.
Onder de Rhetorykkamers, welke de vlaemsche uitwykelingen in de noordelyke provinciën stichtteden, schitterde voornamelyk de kamer ‘Wt levender jonste.’ De meest gekende Vlamingen, welke in dit gezelschap werkzaem waren en met de bloeijendste kamers van Nederland wedyverden, zyn: Karel Van Mander, Zacharius Heyns, Jan Colm en Abraham Koningh.
Als wy hier het vierde tydperk onzer lettergeschiedenis binnentreden, worden wy eerstvooral getroffen door drie namen, die ons tegenglansen, als stonden zy in gouden letters op de granietzuil der nederlandsche Eer te pronken, die namen zyn: Vondel, Hooft, Cats!
Dit roemryke driemanschap schittert aen den Nederlandschen Letterhemel even als een drietal starren, die hun licht op 't zelfde punt vereenigen; eventwel staen die drie geniën elk op zich zelve, elk is eene individualiteit.
Vondel, het Kind des Volks, met zyne krachtige verbeelding, met zyn uitstekend dramatisch gevoel, met zyne verhevene dichterlyke vlugt!
Hooft, de geleerde diepdenker, met zyne verfynde vormen!
Cats, de eenvoudige wysgeer, de treffende zedemeester, met zyne nooit geëvenaerde populariteit! -
Joost Van Vondel (1) den 17 november 1587 toevallig te

{==77==} {>>pagina-aanduiding<<}
Keulen uit antwerpsche ouders geboren, volgde in zyne vroegste jeugd zyne ouders naer Holland. Het wordt thans algemeen voor waerheid gehouden dat hy het eerste schoolonderrigt te Amsterdam kreeg, alwaer zyne ouders kousenhandel dreven, en tot die klas van menschen behoorden, welke, vooral destyds, hunnen kinderen geene schitterende opvoeding gaven.
Het gemis aen grondig onderwys en verzorgde opvoeding kon eventwel, in den vurigen en diepgevoelenden knaep, de drift der poëzy niet lang onderdrukken; reeds in 1605, dus op achtienjarigen ouderdom, schreef hy verzen; het eerste stuk dat wy van hem bezitten is een Bruylofts reffereyn, het draegt geheel en al den stempel der Rhetorykers litteratuer; en, hadden wy er geene andere bewyzen van, de eerste schriften van Van Vondel zouden ons klaerblykelyk genoeg aentoonen dat hy zyne eerste letterwapens in de rhetorykkamers voerde. In 1611 bragt de brabandsche kamer ‘de Lavendelbloem’ zyn eerste dramatisch gedicht ten tooneele. Dit stuk, getiteld ‘Het Pascha ofte de verlossinghe der kinderen Israëls wt Egypten,’ is bombastig, gedwongen en vormloos, zoo als overigens al de rhetorykvoortbrengsels van dien tyd.
Eventwel verraedde het reeds al den dichterlyken aenleg, al het talent, waervan de uitstekende jongeling korts nadien zoo schitterende proeven gaf.
Het dramatisch gevoel had de overhand in de gansche zamenstelling van zyn genie; zyne godsdienstige overtuiging - vurig en woelig, zoo als de geest zyns tyds - deed hem, by voorkeur, bybelsche onderwerpen behandelen. Zyn Gulden winckel der konstlievende Nederlanders (1613) en zyn Vorstelyke Warande der dieren (1617) zyn, uit het eerste tydvak van Vondels letterleven, welligt de eenige stukken die noch dramatisch, noch godsdienstig zyn.
De groote Dichter was geheel en al de Man zyns tyds; al wat hy rond zich zag gebeuren wekte zyne ryke verbeelding, zyn vurig hart op. Zoo nam hy werkdadig deel aen de eindelooze geschillen welke alsdan de geesten en meeningen verdeelden.
Het voortreffelyke treurspel Palamedes is niets anders dan de uitboezeming van Vondels diepe verontwaerdiging over de strenge

{==78==} {>>pagina-aanduiding<<}
veroordeeling van Olden Barneveld. Het magistraet van Amsterdam had in het grieksch onderwerp gemakkelyk de inlandsche critiek erkent, en liet den grootsten der Amsterdamsche Burgers tot 300 guldens boet verwyzen, om den standvastigsten verdediger der nederlandsche vryheid te hebben durven wreken.
Onder de politieke godsdienstige werken staen, hoofdzakelyk als karakterschetsend voor den dichter, bekend: De Rommelpot van 't Hanekot (1627); de Medalie van den Gomariste (1630); een Otter in 't bolwerck (1630); de Roskam (1630) en de Harpoen (1630).
Omtrent dien tyd ondergingen de Rhederykkamers eene aenmerkelyke verandering, verbetering zullen wy zeggen; vooreerst werden twee der voornaemste versmolten, kortsnadien stichtte de Mec. Dr Samuël Coster zyne Academie, de regering vestigde hare aendacht op de openbare tooneelvertooningen, en liet eene schouwburg-zael opbouwen, die in 1638 ter plegtige opening gereed stond.
Nu werd eerst het genie van Vondel openbaerlyk erkend. Hem werd de eervolle taek opgedragen een nationael Treurspel voor de inwyding van het nieuwe schouwburg te vervaerdigen! en de Dichter schreef zyn overheerlyk stuk Gijsbrecht van Amstel, eene bladzyde uit de Geschiedenis van Amsterdam, waerin de schryver eventwel den historischen zin heeft verwrongen, om Vergilius, in de Verwoesting van Troije, te kunnen navolgen.
Vondel leerde latyn, toen hy meer dan dertig jaren oud was; hy vertaelde een aental stukken van Horatius, Ovidius en Virgilius. De herderszangen zyn wat hy, uit dien latynschen schat, het beste leverde.
Later studeerde hy het grieksch, en leverde overzettingen van Euripides en Sofokles.
Doch zyne oorspronkelyke werken overtreffen verreweg zyne vertalingen. Zulk genie kon niet aen banden liggen, het moest zich vry uitstorten, het moest op vleugelen van vrye verbeelding zweven!
De Rhynstroom; de Eeuwghety der Heylighe stede; de Kruisbergh; de Altaergheheymenissen; de Inwydinghe op het Stadthuys; en de

{==79==} {>>pagina-aanduiding<<}
Heerlyckheydt der Kercke zyn fraeije dichtwerken; doch, nergens is Vondel zoo schitterend Vondel als in de tooneelpoëzy, en wel voornamelyk in de bybelsche tooneelpoëzy! In Lucifer, by voorbeeld, daer is Vondel, zoo als de geleerde professor Hofdijk aenmerkt, ‘te gelyk de Schakespeare en de Milton van Nederland.’
Vondel heeft zeer weinig in proza geschreven; hier en daer eene voorrede by zyne Gedichten gevoegd. Zyn styl is zuiver, gansch nederduitsch, doch, in waerde niet te vergelyken met zyne poëzy.
Hy bragt in het geheel twee-en-dertig tooneelstukken, verscheidene godsdienstige, zege- en lierdichten van grooten omvang en eene menigte kleinere stukken, waeronder zyne geachte hekeldichten, voort.
Men vindt, in de algemeene Geschiedenis der Letteren, weinig voorbeelden van zulke vruchtbaerheid, gewis geene voorbeelden van zulken rykdom aen verscheidenheid.
Zie hier, tot proeve van 's grooten Mans verhevene, krachtige, dichterlyke tael, eenige brokken uit de Altaergheheymenissen:

	Het Manna.


B. I.
Allengskens brack de dagh in 't oosten aen: 
De morgenstar was noch niet opgestaen: 
De leitsman (1) met zijn' broeder (2) hiel in 't midden 
De priesteren, vast aen met vierigh bidden; 
Toen uit den schoot en hant en nuchtren (3) mont 
Der Engelen, een morgenlucht den gront, 
Terwijl de dagh verdoofde 's hemels lampen (4), 
Quam zuiveren van ongezonde dampen, 

{==80==} {>>pagina-aanduiding<<}

En reinigen de lantstreeck hier ontrent. 
Het ruischen suisde al voort, van tent tot tent, 
En scheen gelijck een troostbô van hun allen. 
Zy luisterden, tot datze hoorden vallen 
Dien hagel, als kristal (1), van dack tot dack. 
Al 't leger vloogh ter hutte uit; yder sprack, 
Of riep vast: wat is dit (2)? Dan d'een, dan d'ander. 
Zy zagen 't velt, gelijck met koriander (3) 
En rijp bestroit. Het lagh er kleen en ront, 
En tusschen rijp en daeudrop, en gezont, 
En voedtzaem, juist van smaeck als bloem (4) van terwe, 
En honigh: noit droegh winter witter verwe. 
De leitsman danckt den Vader, die in noot 
Zijn kinders spijst, uit zijnen milden schoot. 
Hy roept: waer zijn d'oproerigen gebleven? 
De Hemel schaft ons voetsel om te leven. 
Daer gaet terstont een danckbaer veltgeschrey 
Al t'effens op; men huppelt, rey aen rey, 
En zingt van vreught: wie kan zijn vreught bestieren? 
Zy grimmelen op 't velt, zoo zwart als mieren; 
En zamelen dien gragen morgenbuit, 
En hemeloeghst. Al d'Englen kijcken uit 
Het helder blaeu, en zien, hoe alle staeten 
En sexe en oude, in 't hondert (5) uitgelaten, 
Vergaderen, in schotel, korf en kruick, 
't Geen 's Hemels gunst hun schonck tot nootgebruick. 



	Het Goud.


B. I.
Men laet zich niet verdrieten lang te beiden, 
Te zweeten, en te zwoegen, om het geen 
Uitnemende is en dier en ongemeen. 
Natuer om 't gout, 't volmaeckste der metaelen, 

{==81==} {>>pagina-aanduiding<<}

Te baeren, puert (1) het door de zonnestraelen, 
En hijght, en gaet zoo lang in arrebeit. 
Dat mengsel van volkome zuiverheit; 
Dat evenwight van zuivere elementen (2), 
Aen een gegroeit, laet zich geen' schrick inprenten 
Van tijt noch een, noch siddert voor den tant 
Van roest noch zout noch eeck (3): zijn taeie bant 
Bezwijckt noch smilt (4) in d'allergloenste hette: 
't Behoudt zijn' aert: het weet van vleck noch smette, 
En draeght het beelt van d'Eeuwigheit en Godt: 
Nu raest het al om gout en 't goutgenot: 
En schoon het leght zoo hellediep begraven, 
Men acht het waert om zijn waerdy te slaven, 
Te wroeten, nacht en dagh, en zonder maet, 
Van aêr (5) tot aêr, daer menigh 't leven laet: 
Men laet om 't gout, min kostelijck dan 't leven, 
Het lijf, van 't gout noit yemant weergegeven. 



	Het Graen.


B. II.
't Gezaeide graen lijdt onder d'aerde last, 
En boven d'aerde, en worstelt, daer het wast, 
Met regen, zon en vorst en schrale vlaegen: 
't Wort dickwijls van een hagelbuy geslaegen; 
Terwijl het bloeit, of in zijn airen schiet 
En zwelt: het lijdt van mist en lucht verdriet (6): 
En schoon de zein (7) het maeide op 't velt ter neder, 
Noch worstelt het met wisseling van weder 
En winden, eer het op den dorschvloer raekt: 
Daer gaet het op een beucken, dat het kraeckt: 
De vlegel spaert dan halm, noch kaf, noch koren: 
De korenair wordt tot verdriet geboren. 

{==82==} {>>pagina-aanduiding<<}

Vier tijden gaen in arbeit van dees vrucht: 
De herfst ontfangt het zaet; de winterlucht 
De teere spruit; de lent de groene stelen: 
De zomerzon begint den halm te gelen, 
En kroont de vrucht, die 't leven onderhoudt, 
Om 't blonde hooft, met eene kroon van gout, 
Met strael op strael; noch moetze in 't ende lijden, 
Dat 's maeiers vuist haer koom' met zeissens snijden; 
Dat d'ackerman haer binde en slepe en torss'; 
De vlegel haer op 's huismans dorschvloer dorsch'; 
De wan haer wann' (1); de molensteen haer breke; 
De voet haer knede, en 's ovens gloet haer steke 
Op 't hooft, en sluit' de kruim in eene korst. 
Zoo decktze op 't lest de tafel van den vorst, 
En spijst en voedt de koningklijcke monden: 
Zy stont op 't velt; nu wortze op 't hof gevonden: 
Flus deckte haer de schuer en grove zack; 
Nu deckt haer 't hofgewelf en gouden dack. 
O edele air! Laet treffen, wat kan treffen; 
Ghij neight uw hooft, om 't hooft om hoogh te heffen; 
Laet hagelen, laet maeien, dorschen, slaen; 
Ghij valt, om eens op 's konings disch te staen: 
't Vernederen schijnt vruchteloos en deerlijck (2); 
Doch geeft in 't endt meer luisters aen het heerlijck. 



	Abrahams Offer.


B. III.
Het grijs vernuft (3) zagh niet den knoop t'ontwarren, 
Hoe hier zijn zaet (4) zou wemelen, als starren 
Daer boven; schoon het lagh gebluscht (5), gesmoort 
In 't eenigh bloet (6). Dit schijnt een donderwoort, 

{==83==} {>>pagina-aanduiding<<}

Een donderslagh: belofte en waerheit strijden. 
God eischt een' moort: Natuer krijght medelijden 
Met haere vrucht, en 't kinderslachtigh (1) lot. 
Vijf zinnen gaen te velde tegens Godt, 
En worstelen, drie nachten en drie dagen, 
Terwijl hy klimt op 's Hemels streng behaegen 
Ten offerbergh (2); de zoon gelaên met hout 
Op zijnen rugh; de vader, stram en out, 
Met vier en zwaert (3) tot opening van ader 
En strot des kints, zijn hart (4); dat zeit: mijn vader, 
[O bitter woort! bezweeck de vader niet, 
Toen hem die naem van vader 't hart doorstiet?] 
Mijn vader, hier zijn vier en hout en banden; 
Waer blijft het schaep, om op 't altaer te branden? 
De vader schiet als uit een' bangen slaep, 
En droom: mijn zoon, Godt zal het outerschaep 
Bestellen (5): en hy valt, vol strijts, aen 't bouwen 
Van 't berghaltaer; en leght het hout, gehouwen 
Ter offerhande, op 't outerplat (6); en 't kint, 
Hetwelck hy eerst de handen kruiswijs bint, 
Op 't offerhout; en grijpt, met zoo veel krachten 
Als 't hart noch heeft, het mes, om 't kint te slachten; 
En ziende omher (7) geen uitkomst, troost zich dan, 
Dat Godt zijn bloet uit assche wecken kan. 
Natuer aldus verweldight (8), moet het geven (9): 
't Betrouwen had de vuist al opgeheven, 
En afgeknipt den draet der liefste ziel, 
t' En waer de stem (10) het slachtmes tegenhiel; 
Waer op hy 't hooft naer 't Engelsch aenschijn draeide, 
En met een ram den eisch des Hemels paeide (11). 



{==84==} {>>pagina-aanduiding<<}

Laten wy hier nog een paer hekeldichtjens volgen om van de snedigheid en kernachtigheid van Vondels geest te getuigen:

	Op het stockje van Joan Van Oldenbarnevelt.
Mijn wensch behoede u onverrot, 
O stock en stut, die geen' verrader (1), 
Maer 's vrydoms stut en Hollants Vader 
Gestut hebt, op dat wreed (2) schavot: 
Toen hy voor 't bloedigh zwaert moest knielen, 
Veroordeelt als een Seneka (3), 
Door Neroos (4) haet en ongenâ, 
Tot droefenis der braefste zielen. 
Ghy sult noch jaeren achtereen 
Den uitgang (5) van dien helt getuigen, 
En hoe gewelt het recht dorst buigen, 
Tot smaet der onderdruckte Steên. 
Hoe dickwijls streckte ghy in 't stappen 
Naer 't hof der Staeten stadigh aen 
Hem voor een derden voet in 't gaen, 
En klimmen op de hooge trappen; 
Als hy, belast van ouderdom, 
Papier en schriften overleende 
En onder 't lastig lantpack steende. 
Wie ging zoo krom gebuckt (6), noit krom? 
Ghy ruste van uw trouwe plichten, 
Na 't rusten van dien ouden stock (7), 
Geknot door 's Bloetraets (8) bittren wrock; 
Nu stut en stijft ghy noch mijn dichten. 




{==85==} {>>pagina-aanduiding<<}

Op het vertrek zyner excellentie Huigh de Groot van Amsterdam naer Zweden.


's Avonts daelt het hemels wonder (1), 
Met zijn straelende aengezicht: 
Maer de Groot, ons Hollants licht, 
Gaet, helaes! hier 's morgens (2) onder. 
Hoe geluckigh is de nacht (3) 
Die den dagh uit hem verwacht! 


Hooft voltrok zyne studiën aen de Hoogeschool van Leyden en deed vervolgens eene reis in Italië. Vóór zyn vertrek schreef hy een treurspel ‘Achilles en Polyxena,’ waerin de dichterlyke aenleg, die in hem besloten lag, zich reeds veropenbaerde.
In Italië legde Hooft zich voornamelyk toe op de studie der zachtvloeijende en welluidende tael van die zuidelyke landstreek met haren immer zachten, blauwen hemel. Hy wilde de kloeke, soms ruwe vormen zyner nederduitsche moederspraek, door toepassing der italiaensche fynheid, matigen. Om dit te bewyzen schreef hy uit Italië eenen berymden brief aen zyne vrienden, de amsterdamsche Rhederykers, brief, waerin hy, zoo niet de mogelykheid de nederduitsche tael te verzachten, althans zynen verwonderlyken voortgang in de dichtkunst bewees.
By zyne terugkomst in het beminde vaderland (1602), schreef hy zyn Herdersspel ‘Granida.’ Als gedicht is het goed, maer het is zeer gebrekkig van plan.
Hooft, die tot eene invloedhebbende familie behoorde, en eene allen zins verzorgde opvoeding genoten had, werd Drost van Muyden genoemd, eene waerdigheid, die vroeger alleen aen Edellieden werd vergund.
Daer schreef hy eerst zynen Geraerd Van Velzen, die, als treur-
{==86==} {>>pagina-aanduiding<<}
spel, onvolmaekt maer, als gedicht, overheerlyk mag genoemd worden. Zyn Baeto, oft oorsprong der Hollanderen voldoet beter aen de regelen van het treurspel en is in even krachtige, even schilderachtige verzen geschreven.
Wy meenen eventwel dat Hooft in het kluchtspel beter geslaegd is, dan in het eigenlyke treurspel. In zyn Warenar met de pot - voor den grond naer Plautus Aulularia gevolgd - is hy minder oppervlakkig, meer aenschouwelyk; hy grypt vaster in de waerheid van het wezenlyke leven.
Doch, in de ligte poëzy, voornamelyk in het Lied, heeft Hooft meer uitgemunt dan in zyne dramatische gedichten; en dan nog hangt zyn grootste roem aen zyne prozaschriften, dan nog wordt Hooft in grootheid neven Vondel gesteld, omdat hy schryver is van het wereldberoemde en onsterfelyke Boek ‘De nederlandsche Historiën!’
Welligt is nooit iemand met een' auteur, door studie, beter bekend geworden dan Hooft het met Tacitus was. Welligt is nooit een moderne schryver een' ouden classiker naderby gekomen dan Hooft, in keurigheid, kracht, en vormen, naby Tacitus gekomen is!..... Hy zelve moet ergens getuigen Tacitus twee-en-vyftig mael gelezen te hebben.
Vóór de uitgave zyner Nederlandsche Historiën, had hy reeds twee proeven, doch minder gelukkig, in het geschiedkundige vak geleverd, namelyk: Het leven van Hendrik den Groote en De Rampzaligheden der Verheffinge van den huize van Medicis. Eerst na de uitgave zyner Historiën werd zyn roem bevestigd, en verkreeg hy den eerenaem van: Nederlandschen Tacitus.
Hooft leefde gelukkig op het Muiderslot, of, volgens de benaming des tyds, op ‘'t hooge huys van Muyden.’ Dit aengename verblyf was de vergaderplaets van al wat er in den omtrek verstandigs en kunstryks was. Koning zegt dat het huis te Muiden, nu eens in een' tempel der wetenschappen, dan in dien der kunsten, en dikwerf in beiden tevens herschapen was. Vondel, Huygens, Barloeus, Vossius. Mostert, Reael, Coster, Jan Vos en anderen waren de priesters - Anna en Maria Tesselschade Visschers, en Francisca Duarte,

{==87==} {>>pagina-aanduiding<<}
eene uitnemende zangeresse, de priesterinnen in dezen heiligen tempel, en vormden te zamen den Muidekring.
Wy willen hier, opdat men over 's Mans styl kunne oordeelen, een paer staeltjens, een in rym en een in onrym, opgeven. Daerna zullen wy over zyne tael, in vergelyking met die van Vondel, spreken.

Liedt.


Sal nemmermeer gebeuren my dan nae dese stondt, 
De vrientschap van u ooghen, de wellust van u mondt? 
 
De vrientschap van u ooghen, de wellust van u mondt, 
De jonste van u hartgen dat voor myn open stondt? 
 
Soo sal ick nochtans blyven u eeuwich onderdaen, 
Maer myn verstroyde sinnen wat sal haer annegaen? 
 
Mijn sinnen moghen swerven de leyde langhe tijt, 
Nu zy, mijn overschoone, zijn u, haer leydstar, quijt. 
 
De schoone borst tot tranen, ten bate gheen bedwangh, 
De traentgens rolden neder van d'een en d'ander wangh. 
 
De schoone traentgens deden meer dan een lacchen doet, 
Al in zijn hoochste lijden zy troosten zijn ghemoet. 
 
Vrouw Venus, met haer starre thans claerder als de Maen, 
Bespiede de vryagie en sach 't mirakel aen. 
 
- ‘En hebben teere traentgens’ seyd zy, soo groote cracht? 
‘Waerom en is het schreyen niet in der Goden macht?’ 
 
De traentgens rolden neder, maer de Godinne soet - 
‘Bey liever soud ick schennen, zeg zy, mijn roosenboet.’ 
 
En eer zy kond ghedooghen dat yemandt die vertradt, 
Ving zy de laeuwe traentgens in een coel roosebladt. 
 

{==88==} {>>pagina-aanduiding<<}

- ‘Wat gheef ick om mijn roosen, oft maecsel van mijn crans? 
Ick sal gaen maecken perlen van onghemeene glans.’ - 
 
De tranen wierden perlen soo rasch haer 't woort ontging, 
Die zy met gout deurboorde en aen haer ooren hingh. 
 
De blancke perlen hielen de crachte van 't gheween, 
En doen nog in den hemel dat zy op d'aerde deên. 
 
Als Venus in den spieghel haer vint met dit cieraet, 
Zy wenscht gheen toeverrieme noch cranse tot haer baet. 




Willem I. (1)

‘De zwaerigheden, waerin wy door strydend verstand, nopende den Godsdienst en de regeeringe, vervallen zyn, hebben my menigmaels verschrikt, met den genaekenden onderganck van een volk, wiens lof boven dat van alle volken, door de getrouwheit t' zijnen Landsheeren, uitmunt; en aen 't welk mijn hart zich soo seere verknocht voelt. Maer mijn oordeel, over een stuck van soo groot eenen nadruk gereedt te hebben, dacht mij te hoogh geoordeelt van mijnen ouderdom en ervaerenis. Nu wordt, soo jonck als oudt, door noodt en plight, geprest, om den struykelenden staet op 't spoedighst de handt te loopen bieden, en alles te helpen stieren, tot soo deughdelijk een eyndt, als Gods glory, de voorspoet en eere des meesters, nevens de verlichting der goede gemeente. Weshalven ick langer niet leedigh staen kan van 't mijne tot de zaek, en vooreerst te zeggen, dat niemand 't geschil, nieuwelinx gerezen onder ons in geloofspunten, soo seer benieuwen moet. Hoe kond het min, in een landt, daer, geduerende de laetste oorloghen, soo te velde, als in de bezettingen, d'openbaere preeke van 't aenstootelyk verstand is toegelaeten geweest; gelijk men die jeeghenwoordelijk heeft moeten inwillighen? Verscheidenheit van godsdienst heeft, van den beginne der weereldt af, aen meenigherley oord in zwang gegaen: ende waer veeleer vreemdt, dat soo veele en soo wijdt verspreide heerlykyen, als die van zijne Majesteit, in deezen eene lijn trokken. - Mêvrouw de Landtvooghdes heeft onlanx oorbaer verstaen, den toom der regeeringe, in 't stuck van 't geloove, te vieren: d'ervaerenheit haer werk voor goedt opgenomen. De waepenen zijn gestaekt, het morren gemindert, en alle onrust hadd' uit, zonder de versche geruchten

{==89==} {>>pagina-aanduiding<<}
van krijghswerving. Dit is 't geen, dat d'Algemeine, dit, dat bezondere Staeten behooren den koonink in te scherpen, om te neemen den wegh, t'onser behoudenis leydende. 'T geweldt te werke stellen, waer vergif in de wonde wrijven, 't vuer der hevigheden opstoken, en 't volk tot in 't gebeente verbitteren, dat beter verzoet, bekoelt en verzacht diende, teeghens de komste Zijner Majesteit; op dat men zich alsdan, zonder gesteurt te worden van eenighe beroerte, tot het verhandelen van zoo hoogh en wichtigh een' stoffe beleedighen (1) moghte. - Voorwaar om den wegh voor soo groote en maghtighe zwaerigheden optedelven, vertoont zich geen naeder wegh, dan zekere plaetsen, tot vrije oeffening van godsdienst, uittezonderen: oft al den geenen, die, hooge rechtspraek hebbende, deeze vrijheit begeeren, die te laeten geworden; en dezelve te weeren, daer men niet mede gedient is. - Men roept wel, dat dit een bezwaerlijk werk voor 't gewisse zou vallen, maer hoe veel bezwaerlijker waer' het, voor een vroom gemoedt, den welstandt van dus waerd een Vaderlandt te verreukeloozen, de poort aen alle gruwelen te oopenen, en 't bloedt als beken te doen vloeijen zonder eenighe zekerheit van de gewenschte uitkomst? Wat inwendigh wroeghen doch kan hem grootelijx ontstellen, die dezen wegh niet in gaet, dan om een arger te schuwen, en met den tijdt alles te rechte te helpen? Want geen ander raedt schiet 'er over, om de luiden tot beken hunner dwaelinghe te brengen, dan 't wel leven, en leeren der geenen, die daertoe gehouden zijn. In dezer wijze, niet door domme kraft (kracht), heeft men de voornaemste ketterijen der weereldt uitgeroeyt, en moeten alle gezintheden versterven, die uit Gode niet zijn. -’
Krachtigeren nederduitschen styl zal men gewis nergens aentreffen! Met meer nadruk is het niet mogelyk te spreken of te schryven. - By het onderzoek van die enkele brok, onder duizenden even uitmuntende brokken, zal het ons niet verwonderen dat men Hooft den eerenaem van Nederlandschen Tacitus hebbe toegekend.
Wat nu eigenlyk zyne Tael betreft, daerop is welligt nog al iets af te wyzen. Hooft wilde volstrekt de nederduitsche tael op de latynsche schoeijen; hy verwrong, verkrachtte de tael, en zette haer aldus eene zekere stroefheid by, die haer voor ieders oogen moet ontsieren. Vondel, minder geleerd dan Hooft, kende beter de tael van het nederlandsche volk; hy was het Nederduitsch geheel en

{==90==} {>>pagina-aanduiding<<}
al meester, en zyn krachtig genie gaf hem de middelen aen om uit zulk eene ryke tael al den rykdom te putten.

Vondel, men mag 't vry zeggen, heeft de tael van haren hinderlyken rhetorykalen vorm ontdaen, en haer tevens al de sierlykheid en juistheid bygezet, waerdoor zy tot hare volkomenheid moest gebragt worden; by zoo verre dat de wysste onzer hedendaegsche taelbeoefenaers den Vondel van de xviide eeuw nog tot leermeester uitkiezen. Vondel is deftig, krachtig, mannelyk en tevens verstaenbaer, eenvoudig en zuiver.
Ypeij, Vondel by Hooft vergelykende, merkt, met zyne gewoone oordeelkunde, het volgende aen:
‘Voor gewoone lezers is de styl van Vondel de beste, de regtst geschikte, en ter bereiking van het doel des schryvers, het nut van 't algemeen, de meest gevorderde. Lezers, daerentegen, van hoogeren aenleg zuigen uit den styl van Hooft meer mergs en kracht. Hun geest wordt er sterker door gevoed, hun verstand er spoediger door overtuigd, en hun gevoel er levendiger door aen het werken gebragt. Gemakkelyk laet zich dus de vraeg beantwoorden, wie van beiden ons in zynen styl dan wel het best model heeft bezorgd? In de meeste betrekkingen, zoo als het schryven van vertoogen, verhandelingen, enz., verpligt ons het gemeen belang meer Vondel te volgen dan Hooft. In andere betrekkingen, daerentegen, zoo als in redevoeringen voor een geletterd gehoor, in levensbeschryvingen, in geschiedschriften, enz., doet men beter, zich den styl van Hooft, mids zich van de hier voor opgemerkte gebreken, (styfheid, stroefheid, gezochte vormen), die in den zelven zyn, onthoudende, meer of min, naer den aerd der zake, ten voorbeelde te stellen.’
In het begin van dit hoofdstuk gewaegden wy van een driemanschap dat, als een drietal starren, aen den letterhemel van Nederland glansryk flikkert. De derde star straelt ons thans helder lichtend voor de oogen.
Wy bedoelen den populairen Jacob Cats!
Was Hooft de nastrever van Tacitus; Vondel die van Virgilius;

{==91==} {>>pagina-aanduiding<<}
zoo moet Jacob Cats een waerdige navolger van Ovidius genoemd worden.
Hem de hoedanigheid van populair, in den vollen zin des woords, toekennen, en hem waerdige volger van Ovidius noemen, is zoo veel als zeggen dat Cats, voor tael en styl, met zyne twee roemryke tydgenoten niet kan of mag vergeleken worden. Cats is de Man der eenvoudigheid, de Man der volksphilosophie, de Dichter der Natuer, de diepe Menschenkenner, de grootste onzer Zedenmeesters!...
En met welk gemak schreef hy! Welk onderwerp, hoe nietig, lag buiten het bereik zyner eindelooze verbeelding; waeraen wist hy geene dichterlyke vormen, geene ryke hulselen te geven! welke stoffen van huislyk, van algemeen levensbelang heeft hy niet behandeld! en wie lezer heeft zich met een gedeelte van 's Mans diklyvige boeken kunnen vergenoegen, wie heeft zich by den ganschen schat van den schatryken volksdichter niet willen verlustigen! Cats was geheel en al Nederlander, daerom had Nederland hem zoo lief. Van zulk eene populariteit, als hy er genoot, kan men geen tweede voorbeeld aenhalen. In de algemeene erkenning des volks, stond hy verre boven zyne twee tydgenoten. Vondel schonk een exemplaer van zyne Altaergeheimenissen aen den bischop van Mechelen, en deze, den dichter willende aenmoedigen, zegde hem: ‘werkt yverig voort, gy kunt nog wel eens Cats evenaren.’
Jacob Cats werd geboren te Brouwershaven in 1577 van begoede ouders, deed te Leyden zyne studiën in de regten, verbleef eenigen tyd te Orléans en wydde zich al vroeg aen de beoefening der poëzy. Het Leerdicht werd hem, door zyne natuerlyke denkbeelden, als geliefkoosd vak aengewezen. Van 1618 tot 1625 schreef hy zyne Sinnebeelden, de Maegdenpligt, de Herdersklaght, de Selfstrydt, Het tooneel der mannelycke achtbaerheyt en het Houwelyck.
Die vruchtbaerheid moest des te meer verwonderen daer Cats zich niet uitsluitelyk op het beoefenen der poëzy mogt toeleggen, hy nam beurtelings verschillige en gewigtige staetsbedieningen

{==92==} {>>pagina-aanduiding<<}
waer. In 1621 werd hy pensionnaris te Middelburgh benoemd; in 1625 nam hy de zelfde betrekking te Dordrecht waer, in 1627 werd hy als gezant naer Engeland gezonden en eindelyk in 1636 tot den post van Raedspensionnaris van Holland verheven.
In 1634 verscheen zyn merkwaerdig werk, getiteld: 's Werelts begin, midden en eynde, besloten in den Trou-ring. Zyn Houwelyck wordt voor het beste zyner werken gehouden. Zyn Spiegel van den ouden en nieuwen tyt verscheen in 1635. Vervolgens leverde hy Ouderdom en Buytenleven; Hofgedachten; Invallende gedachten; Dootkiste voor de Levendigen; Afbeeldinghe van het Houwelyck; Gedachten op slapeloose nachten, en Tachtigjarige Bedenckingen. Zyn laetste voortbrengsel was zyn Twee-en-tachtigjarigh leven.
Voorwaer, zulk een letterschat is geene kleinigheid! Men heeft Cats wel eens, en gewis niet gansch ten onrechte, beschuldigd van langdradigheid, en overtolligheid van beelden; 't zy zoo; doch, ontegensprekelyk blyft het, dat zyne geringe gebreken door zyne menigvuldige schoonheden zoodanig overschaduwt zyn, dat men het gebrekkige gereedelyk ongemerkt laet.
Zyne tael is, zoo als wy hiervoren zegden, in geene vergelyking te brengen met die van Vondel, nog minder met die van Hooft. Cats had den ganschen toon van het volk aengeslagen; hy was, zoo als men thans zou zeggen, minder hollandsch, meer vlaemsch.

Men oordeele over tael en styl:

	Op den doot van mijn muschje.
Mijn geest die is geheel bedruckt 
Om seker droef geval: 
De doot heeft van my wegh-geruckt 
Dat my was lief getal: 
Een jonge musch, een vrolijck beest, 
Dat was tot my gewent, 
Dat was in mijnen jongen geest 
Al vry wat diep geprent. 
 

{==93==} {>>pagina-aanduiding<<}

Het kwam my springen op den schoot, 
Het dronck uit mijnen mont, 
Het sjirkte, 't scheen het eischte brood, 
Totdat het spijse vondt: 
Dan scheen 't eens of 't my bijten wou, 
Soo vinnigh quam het aen, 
Maer 't beestje, dat had straks berou, 
Sijn gramschap was gedaen. 
 
Het weligh dier, die soete musch, 
En zocht maer enckel spel, 
Sijn beet veraêrde in enckel kus, 
Dat greyt my byster wel, 
Maer siet nu is het beestje doot, 
Ach, wat een groot verdriet! 
De lust en vreugde van mijn' schoot, 
Die is nu gansch te niet. 
 
Nu vrijsters! die dit aerdigh dier 
Voor desen hebt gekent 
Ik bidde komt te samen hier, 
Sijn tijt, die is volent: 
Komt hier, gespelen! komt toch ras, 
Komt ieder uyt sijn wijck; 
Pluckt maegdepalm en bloemgewas, 
En ciert het kleine lijck. 
 
Het beestje, dat my vreugde gaf, 
En moet niet sonder kruyt, 
En moet niet dalen in het graf, 
Dan met een soet geluyt: 
Doch maeckt sijn graf niet in de kerck, 
Maer buyten in het groen, 
En set een vaersjen op de serck' 
Gy sult my vriendschap doen. 
 
Gaet, segt nog aen de keuckenmeyt, 
Dat sy naer de oude wijs, 
Dat sy ons soete pap bereyd, 
En dat van enckel rijs. 

{==94==} {>>pagina-aanduiding<<}

Gaet, roept er al de kinders by, 
De kinders hieromtrent; 
Dat ieder ete van den bry, 
Die 't beestje heeft gekent. 



	Lof-sangh op het Geestelijck Houwelijck van Godes Soon.
Leent oiren, Hollandts volck. Het stuk dat wy beginnen 
Is weert om in te gaen tot uwe diepste sinnen, 
Wy toonen hoe de Kerck, die God op aerden bout, 
En hoe een reyne ziel met haeren Schepper trout, 
Een stuck van diep geheym, naer weerde noyt beschreven, 
Een stuck dat open doet den in-gangh van het leven, 
Een stuek, een wonder stuck, dat na den rechten aert 
Geen mensch, maer Godes geest, de menschen openbaert, 
Ick hebbe, door den lust van dichten aen-gedreven, 
Ten dienste van de jeught by wijlen yet geschreven, 
Maer wat is van de mensch! By groen en heylsaem kruyt 
Daer schiet al menighmael een dorre netel uyt. 
Hier gaetet anders toe, hier mach de ziele rusten, 
Hier brant een vierigh hert alleen in reyne lusten, 
Hier is de ware trou, de rechte bruyloft feest, 
Niet voor het weligh vleesch, maer voor een reynen geest. 
Doch eer wy vorder gaen, soo laet ons neder-knielen, 
En storten voor den Heer de krachten onser zielen, 
En roepen om behulp. Want even sonder hem 
Soo ben ick maer een romp, een wesen sonder stem, 
O, die het eeuwigh bond hebt met den mensch gesloten, 
En met u suyver bloet u Tortel-duyf begoten, 
God-Soon en ware Mensch; koom heylight myn verstant 
Tot my dit killigh hert in vollen yver brant; 
Wilt door een hemels vier myn sinnen swiftigh maken. 
En met een reyne kool myn stomme lippen raken, 
Wilt my geheel ontdoen van dit ellendigh vleys, 
Om dat ick uwen lof mach roemen na den eysch. 
Wilt al wat aerde smaeckt uyt myn gewrichten drijven, 
Ten eynd' ick u geheym na weerde mach beschrijven, 
Doch gunt my boven al dat ick op vasten grond, 
Mach voelen in den geest de kracht van u verbont, 

{==95==} {>>pagina-aanduiding<<}

Mach voelen uwe gunst, en dan myn vorder leven 
Tot uwen dienst alleen mach willigh over-geven, 
Mach anders niet bestaen of brengen aen den dagh 
Als dat u hoogen naem ter eeren dienen mach. 
Eer datter eenigh mensch op aerden was geboren, 
Hadt God syn lieve Bruyt voor eeuwigh uyt-verkoren, 
En eer men uyt de Son of hare stralen sagh, 
Stont by hem vast geset de groote bruylofs-dagh. 
Doch 't is noch even-wel hier mede soo gelegen, 
Dat God het stuck beleyt door wonderbare wegen; 
Hy gunt syn hooghsten troost syn diepste liefde niet 
Als naer een langen tijt; en door een groot verdriet. 
Wat heeft de lieve Bruyt aen alle kant te lijden! 
Wat heeft een reyne ziel op aerden al te mijden! 
Want schoon by wijlen rijst een blyde sonne-schijn, 
Hier is van stonden aen al weder nieuwe pijn. 
Des hemels reyne min heeft oock haer droeve klachten, 
Haer jammer, haer gequel, haer sware na-gedachten, 
Haer innigh ziel-verdriet, haer prangen in den geest, 
'Tis hier, 'tis over al, wie liefd' die is bevreest. 
Hoe dickmael is de Bruyt met grooten angst bevangen, 
En voelt een droevigh nat haer rollen op de wangen! 
Hoe dickmael is de Bruyt benaeut tot in de ziel! 
Soo langh sy wort verruckt in dit onrustigh wiel; 
Hoe dickmael is de Bruyt, door harde sinne-vlagen, 
Als buyten haer gevoert en elders wech-gedragen; 
Hoe dickmael is de Bruyt verwonnen in den noot, 
En voelt in haer gemoet als prangen van de doot: 
Die Lely is geplant te midden in den doren, 
Daer staetse menighmael en schijnt geheel verloren, 
Die roose groeyt gestaegh in eenigh eensaem dal, 
Daer vocht van traenen vloeyt en enckel ongeval; 
De Rê is langh gewent te dolen op de bergen, 
Daer haer meest alle dagh de felle bracken tergen; 
Het Schaep wort van den Wolf geduerigh na-gejaecht 
Soo dat het even-staegh tot synen Aerder klaeght; 
Die soete Tortel-duyf moet woonen in de rotsen, 
Terwijl haer overal de felle jagers trotsen; 
Die fackel wort gestaegh gegeeselt van den wint, 
Soo datse nimmermeer haer licht in stilte vint..... 
Ick ben een dorren halm, een damp, een ydel kaf, 

{==96==} {>>pagina-aanduiding<<}

Ick helle langen tijt, ick syge naer het graf. 
Ick ben een nietigh dingh nu dichte by 't verrotten, 
Ick ben gelyck een kleet bevochten van de motten, 
Ick snelle na den kuyl, en na de leste reys, 
En gae met grooten haest den wegh van alle vleys, 
En schoon ick dit gevoel, waerom sal ick vertsagen? 
Waerom myn angstigh hert hier over leggen knagen? 
Ick wetet voor gewis dat myn Verlosser leeft, 
En dat hy volle macht van alle sielen heeft, 
Ick wetet voor gewis, hy sal mijn stof verwecken, 
En met haer eygen huyt myn leden over-trecken, 
Ick weet, hy sal het rif, dat in het duyster lagh, 
Eens stellen in het licht en brengen aen den dagh, 
Ick weet my sal geen doot, of duyvel weder-houwen, 
Van God, myn eenigh heyl, met oogen aen te schouwen, 
Ick weet, ick sal hem sien oock in dit eygen vleys, 
En 'tis my in den geest een wonder soet gepeys. 
En vreest niet, weerde siel, wel haest te zyn ontbonden, 
Ghy sult dan zyn bevrijt van alle snoode sonden, 
Van 's duyvels slim bedroch, van al syn wreet gewelt, 
Van al wat oyt den mensch hier op der aerden quelt; 
Ghy sult in tegendeel den Schepper aller dingen, 
Ghy sult des Heeren lof voor eeuwigh mogen singen, 
Ghy sult voor oogen sien een onbegrepen schat 
By geen vernuftigh breyn op aerden oyt genat. 
Cods Soon is even selfs een offer voor de sonden, 
Die heeft de swarte macht voor eeuwigh in-gebonden; 
De gramschap is gestilt, het onrecht is gerecht, 
Het hant-schrift is te niet, en aen het kruys gehecht; 
De schult is afgedaen, de schande wech-genomen, 
De nacht die is voorby, het licht is in-gekomen, 
De straffer is gestraft, de dwinger over-heert, 
De droefheyt is in vreught, de smaet in lof verkeert, 
De wan-hoop is vertroost, de wraeck die is gewroken, 
De stricken zyn verstrickt, de banden af-gebroken, 
De swackheyt is gesterckt, de felheyt is versacht, 
Daer is een helle glans, geresen in der nacht. 
De tweedracht is verzoent, het onheyl is genesen, 
En al wat eertijts was dat heeft een ander wesen, 
En met één woort geseyt, de donder is gedoot, 
En 't aertrijck wort gespijst met enckel hemels-broot. 



{==97==} {>>pagina-aanduiding<<}

Onder de voornaemste tydgenoten der dry groote toonbeelden: Vondel, Hooft en Cats, dienen wy hier te vermelden:
Hugo de Groot, bygenaemd ‘het Delftsch Orakel,’ was een koene verdediger der remonstrantsche gezindheid; gedurende zyne gevangenschap op Loevensteyn, schreef hy zyn merkweerdig leerdicht ‘het bewys van den waren Godsdienst.’
Jan Jansen Starter staet bekend als geestige, levendige en vooral als natuerlyke lyrische zanger.
Antonides (Van der Goes), Vollenhove, Anslo, en Oudaen traden op het spoor van Vondel.
De Decker, Poot en Poirters schreven in den meer bespiegelenden trant, naer het voorbeeld van Jacob Cats.
De meest geschatte werken van Antonides zyn: Bellone aen bant, of de Vrede van Breda, en de Ystroom, in vier boeken; dit uitvoerige gedicht is eigenlyk een lofzang op Amsterdam.
Vollenhove schreef: de Kruistriomf en Mengeldichten.
Anslo liet ons na: Martelkroon Van Steven; Pest te Napels; Lykklachte van Amelia, princesse van Oranje, en de Parysche Bruiloft. De Martelkroon is een bezield en krachtig gedicht; het wordt voor het beste des schryvers gehouden.
Oudaens vruchtbare pen leverde: Johanna Grey; Conradyn; Het verworpen Huis van Eli; Haegsche Broedermoord; Ontboezeming by de glorieryke onderneming van Chattam; Leeuw bevredigd met Britanje; Hofstad Rozendael; Roomsche Mogendheid. In zyne dramatische gedichten heeft hy Vondel geheel en al willen volgen, doch is op oneindigen afstand van dit verheven genie gebleven; Oudaen is veelal hard en ruw; zyne Hofstad Rozendael is welzeker zyn beste werk.
De meest gekende gedichten van Jeremias de Deeker zyn: Suchten en tranen over het lyk myns vaders; Aen myne moeder, Rym-oefeningen; de Lof der geldzucht, en de Goede Vrydag. De Deckers verdiensten als dichter worden niet ontkend, daer en boven komt hem den lof toe een opgeklaerd, vrydenkend en tevens zeer verdraegzaem man te zyn geweest.
H.K. Poot verhief zich, nog zeer jong zynde, op eens tot het

{==98==} {>>pagina-aanduiding<<}
hoogste van den Zangberg; het is te zeggen, dat, by de verschyning van zyne Mengeldichten, in 1716, zyn roem als Dichter op eens bevestigd werd. Poot was Dichter geboren; zyne eenige leermeesteresse was de natuer, herspiegeld in zyne ziel. Zyn latere omgang met zoogenaemde geleerden deed hem meer kwaed dan goed; Bilderdyk zegt over hem:

Doch, had geen valsche kunst zyn dopperheid beschaafd, 
Geen Dichter waar zoo stout den Pindus opgedraafd. 


Het zal voldoende wezen om den Man geheel en al te kennen, hier zyn allerliefste stukje: Akkerleven mede te deelen. In die verzen ziet men het gemoed, het talent en tevens de reinheid van geest des Dichters.

	Akkerleven.


Aen den heere Mr. Kornelis 's Gravezande.
Hoe genoeglyk rolt het leven 
Des gerusten Lantmans heen, 
Die zyn zaligh lot, hoe kleen, 
Om geen koningskroon zou geven! 
Laege rust braveert den lof 
Van het hoogste koningshof. 
Als een boer zyn hygende ossen 
't Glimpend kouter door de klont 
Van zyn' erffelyken gront, 
In de luwt der hooge bosschen, 
Voort ziet trekken; of zyn graen 
't Vet der klai met gout belaên; 
Of zyn gladde mellekkoeien, 
Even lustigh, even bly, 
Onder 't grazen, van ter zy, 
In een boghtigh dal hoort loeien; 
Toon my dan, o arme stadt, 
Zulk een' wellust, zulk een' schat. 
Welige akkers, groene boomen, 
Malsche weiden, dartel vee, 
Nieuwe boter, soete meê, 
Klaere bronnen, koele stroomen, 

{==99==} {>>pagina-aanduiding<<}

Frissche luchten: overvloet 
Maekt het buitenleven zoet. 
Laet een' koopman koopmanswaeren, 
Huis en hof en kas en gout 
Waegen op het schuimend zout 
Daer de witte zeilen vaeren, 
Vaeren, maer met groot gevaer; 
Veemans rykdom blyft vandaer. 
Laet de drokke pleitzael woelen, 
Menigh vreeze dat de schael 
Van de vierschaer ryze of dael' 
Voor de strenge rechterstoelen; 
Veeman houdt zich by zyn vee, 
En daer blyft zyn zorregh meê. 
Zaeien planten en verzetten 
Geeft hem werk, hy vist en jaegt; 
Dikwils valt hem eer het daegt 
Vliegent wilt in looze netten: 
Dikwyls voert hy met zyn raên 
Grazigh zuivel stêwaert aen. 
Appels enten, peereplukken, 
Maeien, hooien; schuer en tas 
Stapelen vol veltgewas, 
Schapescheeren, uiers drukken; 
Zeven kinders en een wyf 
Zyn zyn daeglyx tytverdryf. 
Vork en riek en schup en spade 
Zetten zyne lusten pal, 
't Zy de welgemeste stal, 
't Zy de boomgaert hem verzaede, 
't Zy de kruitben niet te loom 
Op zyn laege tafel koom. 
Als de lente 't lant beschildert, 
Als de zomer zweet en gloeit, 
Ploegt en spit hy onvermoeit. 
Als de winter 't wout verwildert 
Houdt hy den berookten haert 
Met zyn vrienden, ront van aert. 
't Herfstsaizoen, vooral te danken, 
Snyt hem druiven, perst hem most, 
Most die slechts wat moeite kost: 

{==100==} {>>pagina-aanduiding<<}

Hemelwaerde wyngertranken 
Vullen dan met wyn zyn ton; 
Onlangs schutten ze ook de zon: 
Want des zomers, na veel zwieren, 
Neemt hy, om zich goet te doen, 
Onder 't loof een slaepje in 't groen 
Daer de vogels tierelieren, 
Daer een levendige vliet 
Van de steile rotsen schiet. 
Els, zyn liefste door het trouwen, 
Wiegt met zang hem daer hy slaept, 
Schoon ze vry al wyder gaept 
Dan de hoofsche staetjonkvrouwen; 
En hy kust er Elsje voor. 
Dus brengt Melker 't leven door. 
Zeg my nu, o 's GRAEVEZANDE, 
Die behalve meer ook weet, 
Hoe een boer zyn' tyt besteet; 
Toon me, o Rechtlicht in den lande, 
(Zoo zy u myn zang gewyd) 
Wie zyn leven zachter slyt. 


P. Adriaenz Poirtiers was een jesuït; hy verbleef gedurende dertig jaren te Antwerpen en omstreken, alwaer hy als Predikant hooggeschat werd. Als schryver houdt zyn roem stand; hy is geestig en zinryk; vooral in den vorm, blyft hy Cats niet ten achter, zyne voornaemste schriften in poëzy en proza zyn: Het masker van de wereldt; Het duifke in de Steenrots; Het heylig herte; Het heylig Hof van keyzer Theodosius. De twee eerstgenoemde werken hebben meer dan twintig uitgaven beleefd en zyn by den Vlaming nog even zoo populair als de schriften van Cats.
Zie hier een staeltje van zyne vloeijende en tevens geestryke poëzy;

	De liefde een ey.
Myn Heer terwijl de Keucken-meyt 
Voor ons de spijse vast bereyt, 
En dat hier eyers zijn geset, 
Ick bidd' dat ghy een weynigh let, 

{==101==} {>>pagina-aanduiding<<}

Hoe dat het met de eyers gaet 
Wanneer die yemant open slaet. 
Den netsten kost van heel den dis 
Ghij weet hoe 't een versch eyken is. 
Want d'ander spijsen allegaer 
Die krij en licht wat hier en daer, 
En d'een die heeft te stercken vyer, 
En d'ander braden niet een sier, 
Een derde is heel aengebrandt, 
Dees is besmockelt met de handt, 
Daer stuyven d'asschen op 't gebraet; 
Men weet wel hoe het koken gaet, 
En in de boter steeck'et haer, 
En so van d'ander allegaer. 
Maer een versch eyken uyt de schael 
Is 't suyverste van altemael. 
Al isser een vuyl schommel-maeght, 
Die d'asschen door de keucken jaeght, 
En die soo mondig koockt, en smoockt, 
Soo dat de beste spijs beroockt; 
Nochtans een ey blijft even net, 
En weet van roock, van asch of smet! 
En daerom is 't dat menigh vriendt 
Is geerne van een ey bedient; 
Maer soo het ey oock eens vervuylt, 
En dat daer rotheyt binnen schuylt, 
Dan spreyet sulcken swaren stanck, 
Die dickwijls duert veel dagen lanck. 
En principalijck blijvet rouw, 
Dan stincket dat men bersten souw. 
 
Ick weet, Monsieur, dat geenen gast 
Aen tafel sulcke reden past; 
En evenwel het dient geseyt, 
Niet tot berisping van de Meyt, 
Maer tot een leering' van die malt, 
Eer dat hy noch in schanden valt; 
Want Liefde is gelijck een ey, 
Soo d'eene gaet, zyn z' alle bey. 



{==102==} {>>pagina-aanduiding<<}

Vooraleer de xviide eeuw uit, en de xviiide in te treden, moeten wy hier nog by twee geliefkoosde namen stil houden: Constantyn Huygens en Jacob van Zevecote.
Constantyn Huygens hebben wy, noch onder de volgers van Vondel noch onder die van Cats, kunnen rangschikken; hy is gansch eigenaerdig; daerom willen wy hier van den zinryken, fatsoenlyk scherpen Dichter een stuk ter proeve mededeelen. Zyne meest geachte schriften zyn: 't Voorhout van 's Gravenhage; Ledige uren, en Printen. Het volgende stuk is uit eerst vermeld gedicht:

	't Voorhout.
Vreemdelinghen, die de bochten 
Van 't gebulte Werelt-pad, 
Onder allerhande lochten, 
Over 't drooghe, door het nat, 
Hebt begaen, berolt, bevaeren, 
Hebt uw yver-vier ghekoelt 
Tot hier onder in de baeren 
Daer de Son haer' peerden spoelt; 
 
Komt, laet uw' gedachten deisen 
Daer het lichaem eertijds was, 
Laet uw' sinnen over-reisen 
Al des ronden bodems plas; 
Niet en haeck ick meer te hooren 
Dan soo schoonen Tempes naem, 
Komt u ergens een te vooren, 
Dat mijn Linde-ly (1) beschaem? 
 
Dunckt u dat het zy te vinden 
In de groote Papen stadt (2), 
................. 
................... 
................. 

{==103==} {>>pagina-aanduiding<<}

Neen, och armen! woeste mueren, 
Schaduw' van uw' ouden glans, 
Eertijds hoofd van uw' gebueren, 
Nu nauw bloem van haeren krans; 
Gaet uw' schoonheid elders paeren; 
T'onsent (1) geldt sy weinigh meer, 
Al uw luyster zijn uw' jaeren, 
En uw schimmel al uw' eer. 
 
Is het moghelick te soecken 
In het prachtighe moras (2), 
Daer Antenor (3) quam besoecken 
Wat het balling-leven was? 
Neen, bedompte water-dallen, 
Marmer-kaden, weeldrigh slijck 
'k Vind in allen niet met allen 
Dat mijn' Linde-laen ghelijck'. 
 
Sal ick dan te rugge ryen 
Naer de Fransche scepter-stadt (4), 
Naer de trotsche Panneryen (5), 
En soo menigh spitse pad, 
Eertijds moedigh op de schreden, 
Grooten Henrick, van uw' voet, 
Eer hem Clotho (6) dede treden 
Daer het all in treden moet? 
 
Sal ick 't weder Noordwaert wenden 
Naer het blancke (7) Britten-land, 
En mijn overdencking senden 
Naer de rijcke Teemse-strand; 
Sal ick daer, als op-getoghen, 
Staen aenschouwen 't lange rack (8) 
Van de vier en veerthien boghen 
Met haer' fellen water-smack? 
 

{==104==} {>>pagina-aanduiding<<}

Sal ick 't eindelick noch strijcken, 
Schelde-diepten, aen uw' werf (1), 
Die ick allen verghelijcken, 
Ja voor allen stellen derf? 
Of en soudt ghy 't niet verdragen 
Averechte Masten-woud (2), 
Wonder-weelde van ons' dagen, 
Veen vol steenen, sack vol goud? 
 
Wel, ick lov' u alle t'samen, 
Swijghe wat een yeder feilt, 
Roem uw' eere, vier uw namen; 
Maer waerom soo wijd verseilt? 
Moet ick weder om vervallen 
Op mijn' eerst bedorven smaeck; 
Noch en vind ick niet in allen, 
Dat mijn' Linde-laen ghenaeck'. 
 
Linde-laen, mijn soet versinnen (3), 
Waer ontgin ick uwen roem, 
Aen uw' schorsse taey om spinnen, 
Aen uw' stam, uw blad, uw' bloem? 
Schors, en stam, en bloem, en blad'ren, 
Yeder eischte sijn verhael; 
Laet my een uyt allen gad'ren 
Als u eighen altemael. 
 
*** 
 
Sulcker tacken, sulcker blâ'eren, 
Sulcker stammen, soo ghela'en, 
Vind ick twee-mael twintigh paeren 
Over eene lenghde staen. 
Knoopt nu all' uw Marmer-bogen, 
Roomen, in een' Regel-ry, 
Noch en sal ick niet ghedoogen 
Dat het sulck'en rye zy. 
 

{==105==} {>>pagina-aanduiding<<}

Laet ick dan mijn ooghe weiden 
Over d'een of d'ander kant, 
'k Vinder altijd-groene weiden, 
Met gestichten om geplant; 
Yemand sal my konnen thoonen 
Of meer huysen, of meer houts, 
Maer waer sagh men oyt bewoonen 
Soo veel Stads, is soo veel wouds? 
 
*** 
 
Wie will nu het Bedde ruymen 
En het klamme peuluw sweet, 
Wie will met my uyt de pluymen 
Daer ik hem te leiden weet? 
Op, mijn' Hagenaers, mijn' Vrinden, 
Dit 's te langh'en Somer-nacht; 
Beter buyten in de Linden 
Naer den dagheraed ghewacht. 
 
Hier is alle Dier ontslaepen, 
Hier is 't Krekeltien aen 't gaen, 
Hier begint de Spreeuw te gaepen, 
Hier is 't Quackeltien aen 't slaen, 
Hier de Nachtegael aen 't neuren 
Hier de Distel-vinck in swang, 
Hier de Tortelduyf aen 't treuren. 
Hier de Lijster aen den sangh, 
 
Hier is Kauw en Kraey aen 't reppen, 
Hier de Reyger in de lucht, 
Hier den Oyevaer aen 't kleppen, 
Hier de Swaluw in de vlucht, 
Hier de Koeckoeck aen het stuyten 
Over yemands ongeval, 
(Isser yemant die sijn fluyten 
Leeren moet, of leeren sal?) 
 
*** 
 
Op gesellen naer de Linden, 
Op mijn' mackers, op mijn' mans, 

{==106==} {>>pagina-aanduiding<<}

Die hem reedst te veld' sal vinden 
Spaer ick noch een' buyten kans: 
Laet ons ooge soo wat weiden, 
Misselick waer by de straet, 
Deur, en Venster, of van beiden 
Hier of ginder open gaet. 
 
Sulck een' Venster mocht'er klappen, 
Sulck een Deurtie moght het zijn, 
Sonder yemandt te besnappen, 
't Waer een tweede Sonne-schijn: 
Hemel, laet u niet mishaeghen, 
Voert ghy schooner lichten twee 
Die der duysend met hun draghen, 
Hier beneden isser mê. 
 
Sulck een' Venster moghter luycken, 
Sulck een Deurtie gapen weer, 
't Waer wel voor een baeck te bruycken 
In het klippigh Minnen-meer 
Kostelicker minnen-balsem, 
Quam daer nemmermeer in 't licht, 
Dan getempert met den alssem 
Van een nuchteren gesicht. 
 
's Morgens raeckt men aen de waerheit, 
Wat het meisken voor gestell, 
Wat voor haer, en ofs'oock haer heit, 
Wat gedaente, vleesch of vell: 
's Morgens, eer de lippen kleven, 
Eer de plaester staet te pronck, 
Eer de poeyer-doosen geven 
Dat den Hemel noyt en schonck. 
 
Eer de Lobben, eer de Bouwen, 
Eer de Kragen, eer de Kant, 
Eer de Wiecken, eer de Mouwen, 
Eer de Keting, eer de Want, 
Eer de Boorden, eer de Banden, 
Eer de Reepen, eer de Rock, 
Eer de Moffel, eer de Randen, 
Eer de Vlechten, eer de Lock, 
 

{==107==} {>>pagina-aanduiding<<}

Eer de Tippen, eer de Knoppen 
Eer de Steenen, eer de Veer, 
Eer de Wrongen, eer de Doppen, 
Eer de Peerel, eer de Speer, 
Eer de Tuyten, eer de Quicken, 
Eer de Krullen, eer de Bras, 
Eer de Linten, eer de Stricken 
Geven datter noyt en was. 
 
Ginder salder een' staen geeuwen, 
Herwaert staeter een' en niest, 
Beid' behanghen als de Leeuwen 
Die men voor de schoonste kiest, 
Beid' bedot, bedoeckt, befommelt, 
Beid' de mutsen over 't oogh, 
 
*** 
 
Beide zedigh; niet te hoogh. - 
Siet mijn' Vryers, siet mijn' quanten, 
Siet mijn hersseloose maets; 
Dit zijn menighmael de Danten 
Die u kosten soo veel praets, 
Soo veel pronckens, soo veel cierens, 
Soo veel vleyens, soo veel doens, 
Soo veel eerens, soo veel vierens, 
Soo veel strijckens, soo veel schoens. 
 
*** 
 
Maer de Vroegh-tijd is verloopen 
Naer ick 't aen mijn praeten peil, 
En de Sonne schier verkropen 
Op den kant van 't Zuyder-steil; 
Daer begint de straet te legen 
Van haer morgestonds-gewoel, 
Daer ontvolckeren de wegen, 
Daer is alle man in 't koel. 
 
My en sult ghy niet verjagen 
Felle Straelder van omhoogh, 

{==108==} {>>pagina-aanduiding<<}

Snelle Meter van ons' dagen, 
Jaeren-passer, Rond-om-oogh, 
Dampen-trecker, Somer-brenger, 
Dagh-verlenger, Vruchten-baet, 
Beesten-bijter, Vel-versenger, 
Blond-bederver, Joffer-haet, 
 
Wolcken-drijver, Nacht-verjager, 
Maen-verrasser, Sterren-dief, 
Schaduw-splijter, Fackel-drager,, 
Dief-beklapper, Bril-gerief, 
Linnen-bleicker, Tuyten-kroller, 
Al-bekijcker, Nummer-blind; 
Stof-beroerder, Hemel-roller, 
Morge-wecker, Reyser-vrind: 
 
Laet uw' vlammen elders blaecken, 
Over 't onbeboomde vlack; 
My en sullen sy niet naecken 
Door 't gesloten Linden-dack; 
Hier beroep ick 't bitste bijten 
Van uw meer als dollen Hond; 
Maer hy souw' sijn' tanden slijten 
Eer hy my te vatten vond': 
 
*** 
 
O! dien eeuwigh buyten kommer 
Van ontijdelick verlet 
Onder 't spelen van uw' lommer 
Af te leven waer' geset! 
O! die eeuwigh als gevangen 
Binnen dese paelen laegh! 
Wat veranderlick verlangen 
Voerden hem uyt uwen Haegh! 
 
Maer, o Wieghe van mijn leven, 
Voester, Minn', en Baecker-moer, 
Wilt my, Vader-land, vergeven, 
Wensch ick buyten 't reden-snoer; 
Noch en legh ick soo begraven 
In mijn' lecker' lusten niet, 

{==109==} {>>pagina-aanduiding<<}

Ick en wistse wel t'ontdraeven 
Daer 't my uw' begeerte ried. 
 
Emmers dat ick adem-suy he, 
Dat ick vocht en voetsel treck, 
Dat ick tongh en leden buyge, 
Dat ick lijf en leven streck, 
Emmers hoort u 't half bedingen 
Dezer gaeven vruchten toe, 
Emmers hebt ghy half te dwingen 
Wat ick ben, en kan, en doe. 
 
Isser dan of doen, of kunnen, 
Of bedencken binnen my, 
Houd ick van des Hemels gunnen 
Dat uw' gunste waerdigh zy; 
Heet my uyt uw' boesem scheyen, 
Heet my vluchten met een' wenck, 
Moet ick strack in Sout verkeyen 
Daer ick maer te rugghe denck. 
 
Heb ick eens de krijtte Stranden 
Westewaert voor u beseilt, 
Heb ick eens de Zuyder-landen 
Steilste spitsen af-ghepeilt; 
Noch die hand om eer te winnen, 
Noch die hand om verder gaen, 
Noch dat herte, noch die sinnen 
Bieden u haer' plichten aen. 
 
't Waer te Wijverlicken sorgher 
Die niet allen Wereld grond, 
Aller menschen medeborgher, 
Vaderlands gelijck en vond; 
Die niet even achten konde, 
Of hem Noord of Zuyden sagh, 
Of hem 't Bedde-gaen besonde, 
Of het rysen van den dagh. 
 
Is doch 't Vaderland te minnen 
Boven al dat min verleidt; 

{==110==} {>>pagina-aanduiding<<}

Stijght dan hemelwaert, mijn' Sinnen, 
Daer uw' Vader-erve leit: 
Ziele, streckt uw' traege vlercken 
Daer ghy her-gesonden zijt, 
Leert op 't sonder-ende mercken 
Eer uw endelick verslijt': 
 
Leert het stof uw stof bevelen, 
Leert ontstrammen eer ghy loopt, 
Leert u van u selven stelen, 
Leert genaecken dat ghy hoopt: 
Maer oock, Heer, om Dijner eeren, 
Eeuwigh Een, en eenigh Goed, 
Leert haer uyt Dijn' Leere leeren 
Wat sy leeren leeren moet. 


- Onze afscheiding van de Noordelyke vereenigde Provinciën was, onder het zedelyke oogpunt, de noodlottigste slag, dien het vlaemsche volk in vroegere tyden ontving. Ziet by onze Noorder-Broeders, hoe kunsten, letteren en wetenschappen bloeijen! hoe de handelsteden van goud en waren overstroomen!.. Hoe de zon der Vryheid alles verkwikt, verlevendigt en verheerlykt?... En by ons schynt alles tot lamheid geslagen; op het gebied der Letteren hebben wy hier, behalve Justus Hardewyn en Erycius Puteanus, (Hendrik van den Putte), niemand roemenswaerdig te vermelden, dan Jacob Van Zevecote. Hy was Gentenaer en werd de Prins der vlaemsche Dichters genoemd. Hy leidde in zyne jeugd een zeer onstuimig leven, en dat wel voornamelyk ter oorzake eener jonge vrouw, die hy tot zyne gade bestemde en hem verliet om eenen anderen man te huwen. In de overstelping van zyn verdriet, besloot hy Augustynerbroeder te worden. Doch, de kloostercel was te eng voor het gloeijende brein des achttienjarigen Dichters; hy trok het klooster uit, en, als Pilgrim, ondernam hy, over Lotharingen, Zwitserland en de Alpen, de reis naer Rome; langs Frankryk keerde hy in zyn vaderland terug. De rust kon hy er eventwel niet vinden; eenige jaren later ging hy naer Holland, waer hy den dwingelands adem van Spanje niet zou gevoelen.

{==111==} {>>pagina-aanduiding<<}
Daer begaf hy zich by zynen neef, Daniël Heinsius, vermaerd Leeraer by de Leydsche Hoogeschool, en verdienstelyk latynsch dichter. Men erkent in Zevecotes werken zynen omgang met Heinsius. Hy overleed in 1642 te Harderwijck, alwaer hy reeds van in 1626 tot het leeraersambt in geschiedenis en welsprekendheid werd geroepen.
Jacob Van Zevecote schreef in dry onderscheidene vakken, die om zoo te zeggen dry tydperken in zyn leven afbakenen. Minnedichten: zyne Thaumantis; leerdichten: Eene verzameling Zinnebeelden; dramatische werken: het Beleg van Leyden en hel Ontzet van Leyden. Zyne Verachting des Doods is eene vertaling uit het latyn naer Heinsius. Zyne Leer- en Minnedichten zyn verreweg de beste; zyne dramas zyn weinig of niet voor het tooneel geschikt; onder alle opzichten blyft hy daer verre beneden Vondel.
Zie hier een gedicht van Zevecote, dat, als dichterlyke uitdrukking, verbeelding en vloeijendheid van styl, wel onder zyne beste mag gerekend worden.

	Genuchte van 't Velt.
Den winter is geënt, 
De heugelicke lent 
Besoeckt weer onse landen; 
De son met licht gekroont 
Haer in den Tweelinck toont, 
En komt ons naerder branden. 
 
Den soetsten tyt van 't jaer 
Ontvlecht het jeugdig haer 
Van al de velt-Godinnen, 
Die met haer schoon cieraet, 
En liefelick gelaet, 
Betooveren ons sinnen. 
 
De boomen krygen blaen, 
Daer haer de vogels gaen 
Een sachten nest bereyen, 
En vol van Venus vier 
Met aengenaem getier 
Haer soete min beschreyen. 
 

{==112==} {>>pagina-aanduiding<<}

Den specht, die roept zyn vrou, 
Die hy heeft in de kou 
Doen uyt den nest vertrecken. 
Den koddigen koeckoeck 
Komt weerom uyt den hoeck 
Met Joos en Pieter gecken. 
 
*** 
 
Den kleynen nachtegael, 
Met syn geswinde tael, 
De lysters en lewercken, 
Vermaecken laet en vroeg 
Den boer, die metten ploeg 
In 't lant begint te wercken. 
 
De swalu met haer paer, 
En oock den oyevaer, 
Haer ouden nest besoecken: 
De merel springt en singt, 
De soete liefde dwingt 
De tortelduyf roeckoekken. 
 
Men siet het gantsche lant 
Met bloemmekens beplant, 
Soo lustich hem vertoogen, 
Dat Phoebus trager gaet 
En dickwils stille staet 
Om die wel te be-oogen. 
 
De beecxkens onbelet 
Van 's winters droeve wet, 
Van ys, en nortsche boeyen, 
Met slaperig gedruys, 
En liefelick geruys 
Vol silver water vloeyen. 
 
Den koelen sachten wint, 
Die uyt het West begint, 
Beademt al de kruyen, 
Onslaet het groene velt 
Van Boreas gewelt, 
Van bysen (vlagen) en van buyen. 
 

{==113==} {>>pagina-aanduiding<<}

De hoorenbeesten al 
Verlaten haren stal, 
En keeren naer de weyen, 
Daer zy door 't groen gewas 
Van 't nieu geboren gras 
Gerustelick vermeyen; 
 
Tot dat haer elders (uijers) staen 
Met soete melck gelaen, 
Met melck, daer vremde smaecken 
Van boter en van kaes 
En noch van ander aes 
Den boer weet af te maecken. 
 
Geluckig die in 't velt, 
Van sorgen ongequelt, 
Verslyten mag zyn dagen, 
Daer hem noch pracht noch goet, 
Van de vrees en hoop behoet, 
Zyn blytschap en ontdragen. 
 
Waert dat de Goden my 
Gelaten hadden vry 
Een vaste wet te setten, 
Daer die myns levens spil 
Doen draeyen naer haer wil 
Op hadden moeten letten; 
 
Ick hadde gans veracht 
Gelt, ryckdom, ende pracht, 
En al de stats-genuchten, 
Die ondermengelt syn 
Met droefheyt en met pyn, 
Met sorgen en met suchten. 
 
Paleysen, fraey gebout, 
Met marmer en met gout, 
En soud' ick niet betreden, 
Ick soude mynen tyt 
Van ongenucht bevryt 
In 't groene velt besteden. 
 

{==114==} {>>pagina-aanduiding<<}

Dat waer al myn wellust 
In onbesproken rust 
Myn levenstyt te enden, 
Te vreên met middelmaet, 
Naer goet of hoogen staet 
Myn wenschen noyt te senden. 
 
Ick soude buyten stat, 
In eenen groenen pat, 
Een aerdig huysken maecken, 
Daer al dat ons gemoet 
In sorgen leven doet 
Niet in en sou geraecken. 
 
Daer sou de suyver deugt, 
En ongeschonden vreugt 
Myn trou geselschap blyven, 
Die souden van myn deur 
Schrick, droefheit, en getreur 
En alle sorgen dryven. 
 
Een deel van 't naeste lant 
Sou lustich syn beplant, 
Met alderande blomen, 
Die uyt des aerden schoot, 
Wit, gelu, blau en root, 
Op groene steeltjens komen. 
 
Daer souden tuylepaen, 
En veel genoffels staen, 
Met dobbel akelyen. 
Daer sou de violet, 
Met bruyn koleur beset, 
Haer soeten reuk verspreyen. 
 
Ick sou, aen elcke sy, 
Doen staen een groote ry 
Gespickelde kerssouwen, 
Die 's morgens, voor de son, 
Aurora, met haer spon, 
Sou laven en bedouwen. 
 

{==115==} {>>pagina-aanduiding<<}

Daer soude roosmaryn, 
Daer soude tymis syn, 
Saffraen en eglentieren, 
Omringt met eenen rey 
Van roosen tweederley, 
Van mirten en laurieren. 
 
*** 
 
Al heeft de Vlaemsche locht 
Noyt dayen (dadels) voortgebrocht, 
Olyven of oragnien, 
Ick soude syn te vreên 
Met appels en met queen, 
Met pruymen en kastagnien. 
 
*** 
 
Den acker daer ontrent, 
Die naer 't suytoosten went, 
Met heuvelkens verheven, 
Sou als den somer sterft 
In 't midden van den herft, 
My rype druyven geven. 
 
Daer sou ick voor myn huys 
Doen perssen af verjuys, 
En menig krapken eten: 
Want van te perssen wyn, 
Daer andre trots mê syn, 
Ons landen niet en weten. 
 
Melck, mede, wyn en bier 
Syn onse wynen hier; 
De ander moet men halen 
Of van den Rynschen kant, 
Of uit het Fransche lant, 
Of uyt de Spagnaerts palen. 
 
Doch Fransch wyn is te heet, 
En Spaensche veel te wreet, 

{==116==} {>>pagina-aanduiding<<}

Hy aert naer zyne landen; 
Zyn drinckers doet hy quaet, 
Zyn vrienden hy verraet, 
En doet haer herssens branden. 
 
Ick sou naer mynen sin 
Een vaetjen leggen in 
Van Baccharachsche rancken, 
Daer waer ick mê gedient 
Als met my eenig vrient 
In 't groene quame bancken. 
 
Voorts dat'er plaetse daer 
Oock voor een bosken waer, 
Ick sout in 't Norden planten, 
Soo waer myn wooning vry, 
Van winters rasery, 
En AEoli trauwanten. 
 
Daer sou ick menichvout 
Doorwandelen het hout, 
Met bracken en met winden, 
Een haes of een konyn 
Sou myn genuchte syn, 
Als zy die konsten vinden. 
 
Voorts sou ick rontom 't goet, 
Gelyck den lantsman doet, 
Een gracht of beke bringen, 
En voen, tot mynen kost, 
Baers, karper, brasem, post, 
Snoeck, ael en grondelingen. 
 
Benevens dit gedruys 
Sou ick een somerhuys 
Van maegden-palme vlechten, 
Myn hert en mynen sin 
Alleen aen Phoebi min 
En aen de Musen hechten. 
 
Waer dat'er dan een ster 
My gunstig waer soo ver 

{==117==} {>>pagina-aanduiding<<}

Dat daer oock quam geresen 
Myn son, myn licht, myn lief, 
Myn hertjens soeten dief, 
Dat zou my welkom wesen. 
 
Ick soude het waerdig hooft 
Van die myn vryheyt rooft 
Met bloemekens vercieren 
Met bloemekens vol jeugt, 
Vol reuck, vol glans, vol vreugt, 
Myn koninginne vieren. 


Lambert ten Kate, in het begin, en Balthazar Huydecoper, omtrent het midden der xviiide eeuw, maekten zich hoogst verdienstelyk door de studie der moedertael.
Zie hier wat professor Hofdijck, in zyne Geschiedenis der Nederlandsche letterkunde, zegt over die beide mannen, wier namen op het gebied der taelkennis de onsterfelykheid hebben mogen verwerven.
‘Ten Kate, de eerste onzer taelgeleerden van wien men zeggen kan, dat hy met meer dan gewoone kennis was toegerust tot een grondigere taelvorsching, dan men byna den moed zou hebben om van zynen tyd te durven verwachten, beschonk zyn vaderland in 1723 met een onvergetelyk werk, dat by ons in waerheid den grondslag heeft gelegd tot de onmisbare studie van de wysbegeerte der tael. Hy begreep het geestelyk wezen der spraek en had een levendig gevoel voor de plastische schoonheid van haren bouw. Zyne aenleiding tot het verhevene deel der Nederduitsche sprake, met ethnographische kaerten opgehelderd, straelde plotselyk als eene zon van ongekende helderheid over dat wetenschappelyk veld, en doordrong er den bodem met vruchtbaermakenden gloed.....’
‘Hy was meermalen in stryd met zynen jongeren tydgenoot, den Amsterdamschen schepen Huydecoper, mede een man van groote geleerdheid, van diepen blik, van even scherpzinnig oordeel als bytend vernuft, en van geoefenden kunstsmaek tevens; maer daerentegen minder onbevangen en meer heftig en styfhoofdig

{==118==} {>>pagina-aanduiding<<}
dan ten Kate. Zyne Proeve van Tael- en Dichtkunde op Vondels vertaling der Herscheppingen van Ovidius; zoo wel als zyn Rymkronyk van Melis Stoke, met historie-, oudheid- en taelkundige aenmerkingen dragen daervan de sterkste kenmerken, zoo ten goede als ten kwade. Die geest van satyre evenwel kwetst nu niemand meer; die eenzydigheid heeft reeds lang opgehouden een' nadeeligen invloed uit te oefenen; maer zyne geleerdheid, zyn scherp oordeel hebben vruchten gedragen, die weder zaed afwierpen, dat in geen onvruchtbaren grond gevallen is... Ten Kates en Huydecopers werken zyn elken Nederlandschen taelvorscher onmisbaer, en zullen steeds onmisbaer blyven...’
Het Oostenryksche Beheer was gansch niet geschikt, op verre na niet gestemd, om ten onzent de Nederduitsche Letterkunde aen te moedigen!........ De achttiende eeuw was in den loop van haer vierde deel en eene hevige spanning deed zich door gansch Europa gevoelen... 1793 deed de republikaensche bazuinen over het vasteland weêrgalmen! Frankryk proclameerde de Republiek... die Republiek baerde een Buonapart... met eenen helschen sleep van bloed en vuer achter zich!...
Wat konden de beschavende Letteren uit zulken barbaerschen toestand verwachten?
Holland behield, ten pryze van zelfwaerde en overgroote schatten, eene schynonafhankelykheid; België, met het moordtuig op de keel, vroeg zyne inlyving aen Frankryk!...
Een decreet van 14 prairial an xi, (13 juni 1803) behelst: ‘Binnen één jaer, te rekenen van den dag der afkondiging van het tegenwoordige decreet, zullen al de openbare akten, in de departementen van 't voormalige België en van den linker oever des Rhyns, waer het gebruik der landtael nog zou in voege zyn, in de fransche tael moeten geschreven worden.’
Zulke ongehoorde schending van het natuerlyk regt der volkeren was nog niet voldoende. Een keizerlyk decreet van 22 december 1812 beval dat al de vlaemsche dagbladen met eene fransche vertaling moesten verschynen!...
De Rhetorykkamers werden gesloten. Volstrekt verboden ne-
{==119==} {>>pagina-aanduiding<<}
derduitsche vertooningen te geven! Later nogtans werd er byzon dere toelating vergund aen de zulken, die lafhartig genoeg waren om het hatelyke despotismus te huldigen!...
Doch - wy hebben het hiervoren nog gezegd - geene drukking of zy verwekt eene tegenwerking. Het is achter het juk van Spanje dat wy het glorieryke tydvak der Vondels, Hoofts en Cats beleven, en achter den kanonnentyd van Frankryk begroeten wy de nieuwe Nederlandsche Letteren!
Hieronymus Van Alphen, met het jongere tweetal Jacob Bellamy en Pieter Nieuwland, gevolgd van Feith en Bilderdyk moesten dit vruchtbare tydperk onzer vaderlandsche Letteren openen.
Van Alphen verraedde van den beginne af den gemoedelyken, den natuerlyken Dichter. Zyn eerste werk: Proeve van stichtelijke Mengelpoëzy (1772), - in gemeenschap met den pensionnaris Van de Kasteele uitgegeven - maekte reeds eenen goeden indruk en verwierf hem eenen schoonen naem. Zyne Gedichten en overdenkingen, mede zyne Mengelingen in proza en poëzy, bevestigden zyne welverdiende faem. Maer het is voornamelyk door zyne Kindergedichtjens dat Van Alphen zoo groot en zoo populair is geworden. Het was destyds, om zoo te zeggen, een nieuw slach van poëzy, en wie heeft beter dan de dichter van ‘de Starrenhemel’ den toon getroffen om kinderlyk - niet kinderachtig - tot kinderen te spreken? In welk land vindt men zyns gelyken?..... Wie Nederlander heeft op de school geene kennis gemaekt met het Gebroken glas; met de Klagte van den kleinen Willem; met de Koolmees; met den Pruimenboom! en honderd andere meesterstukjens, die hunnen auteur den eerbiedwekkenden naem van ‘Vader der Kinderen’ hebben verworven! (1)
Het aendenken van Bellamy stemt het gemoed tot rouw. Nauwelyks vertoonde de weelige plant hare veelbelovende botten of eene onzichtbare worm knaegde haren wortel af; zy kwynde en stierf, vooraleer hare vruchten tot rypheid mogten komen!... Zoo

{==120==} {>>pagina-aanduiding<<}
was Bellamy, de jeugdige, de gloedvolle Dichter, de hoop des Vaderlands!...
Hy was in 1757 te Vlissingen van geringe ouders geboren. Zyne moeder was weduwe gebleven en bestemde haren jeugdigen knaep tot den bakkersstiel. Doch de buitengewoone begaefdheid des jongelings trok de aendacht des predikanten Te Water op zich en deze stelde den jongen Bellamy in staet om den bakkersoven vaerwel te zeggen en te Utrecht grootere studiën te gaen maken. In 1782 ving hy zyne studiën aen, in 1786 had hy die voltrokken en dan ook opende zich voor hem de eeuwige rustplaets!
Zyne poëzy draegt geheel en al den stempel zyner jeugdige hartstogten. De kiem der verhevenheid ligt overal bloot, doch nergens is zy tot rypheid gekomen... en helaes! ware het den Vaderlande gegund geweest Bellamy te behouden, hy ware een zyner grootste Dichters geworden!
De meeste zyner nagelatene schriften zyn Minnedichten aen Fillis; men roemt veel zyn stuk aen een Verrader des Vaderlands, het schynt ons al te bombastig, wy schatten zyne vaderlandsche jongelingen veel hooger.
Nieuwland was, even als Bellamy, een zoon des volks, en ook even als deze, door milddadigheid ondersteund, maekte hy hoogere studiën. Nieuwland werd een uitstekend Wiskunstenaer, en, wat sommigen hem ook al ten laste hebben kunnen leggen, deskundige regters kennen hem eene eervolle plaets onder de goede Nederduitsche Dichters toe. Zyne dichtwerken zyn uitgegeven onder den titel van Gedichten en Nagelaten Gedichten (1764-1794).
Rhijnvis Feith zag 't eerste daglicht te Zwolle in 1753; hy deed zyne studiën aen de Hoogeschool te Leyden. In 1781 werd hy bekroond met zynen Heldenzang op de Ruyter. Zyne faem was bevestigd. Nogthans is Feith van natuer geen heldendichter, nog minder een dramatische dichter; wy houden het voor stellig dat zyne proeven in die beide vakken verre beneden zyne eigenlyke Leerdichten, dichten van rustigen, zachten, gemoedelyken aerd, staen. Hy was eigenlyk dichterlyk van gemoed; hy getuigt zelve: ‘Uit behoefte van myn hart werd ik Dichter.’ Hy schreef mede eene

{==121==} {>>pagina-aanduiding<<}
zuivere en vloeijende proza. Hy overleed te Boswyck, by Zwolle, in 1824.
Zyne voornaemste werken zyn: Oden en Gedichten; het Graf; de Ouderdom; de Eenzaemheid; de Wereld; Verlustiging van mynen ouderdom; Thirsa; Johanna Gray; Ines de Castro; Mucius Cordus; Opwekking van Lazarus; Brieven aen Sophie; Dagboek myner goede werken; Bydragen tot kunsten en wetenschappen, (met J. Kantelaer); Julia; Ferdinand en Constantia; Brieven, enz.
Het kolossaelste beeld uit den overgangstyd van de xviiide tot de xixde eeuw is W. Bilderdyk. Hy werd geboren te Amsterdam in 1756. Van zyne vroegste jeugd af, toonde hy de grootste neiging voor den krygsdienst, maer eene verminking aen den voet belette hem die neiging, welke eene roeping scheen, te volgen. Hy bleef lang bedlegerig en lydend, en, volgens getuigenis van Da Casta, zou die staet van ziekelykheid den grootsten invloed op de vorming van zyn karakter en geest gehad hebben. In zyn afgezonderd kamerleven studeerde hy de Wis- Natuer- en Bovennatuerkunde; de Teeken- en Bouwkunde, 't Natuerregt, de geneeskundige Wetenschappen, en vooral de Letterkunde.
Omtrent den ouderdom van 24 jaer, bood hy zich in de Hoogeschool te Leyden als student in de regtsgeleerdheid aen. De uitslag zyner studiën was buitengewoon schitterend.
Bilderdyk was met opregtheid aen het Vorstelyke Huis van Oranje verkleefd, hy uitte daeromtrent stoutweg, als vry man, zyne gevoelens, ook werd hem, zegt Hofdijk, op grond van weigering tot het doen van den eed aen de zoogenoemde ‘provisioneele representanten van het volk van Holland’ het verblyf binnen de nieuwe, fraeije bataefsche Republiek ontzegd, en wierp men hem als een ‘gevaerlyk sujet’ het Vaderland uit! Eerst begaf hy zich naer Engeland, dan naer Duitschland, alwaer de groote man, wiens hart voor het Vaderland blaekte, en dien het Vaderland vergat, moest les geven om zyn dagelyksch bestaen te verdienen.
Na den val der bataefsche Republiek, waren de Noordnederlanders gelukkig genoeg den wereldbeheerschenden keizer te mogen

{==122==} {>>pagina-aanduiding<<}
smeeken hun zynen broeder Lodewyk tot koning te geven. Dan ook mogt Bilderdyk den nederlandschen bodem weêr betreden; betere dagen zouden voor hem opryzen. Koning Lodewyk Napoleon was den nederlandschen letteren niet ongenegen, hy ontving Bilderdyk in genade en schonk hem eene jaerwedde......... maer helaes! 1810 verscheen en Lodewyk moest afstand doen! Bilderdyk verloor zyne jaerwedde, zyn bestaen! Bilderdyk leed gebrek!.....,
Doch met Nederlands onafhankelykheid, in 1813, nam Bilderdyks ellendige toestand een einde, althans onder het stoffelyk opzicht. Zedelyk had hy nog harde stryden door te worstelen; de kleingeestigheid en afgunst vielen hem van alle zyden aen; wel is waer dat het gekef der letterdwergen niet boven de knieën van het ware genie reikt, maer eventwel was Bilderdyk zeer gevoelig aen de vervolgingen, waervan hy het voorwerp was; eene ziel die veel heeft geleden is ligt geraekt.
Op vyf-en-zeventig jarigen ouderdom, langen en voor hem allen zins woeligen en pynlyken levensloop, overleed de Groote Man in 1831. Zyn overschot berust in de hoofdkerk te Haerlem, alwaer men, met huivering en eerbied, zich het hoofd ontdekt voor den, in groote gouden letters gebeitelden naem BILDERDYK.
Niemand heeft het tot heden gewaegd het reusachtige genie in zyne schriften te ontleden; en welligt zal Nederland eene latere eeuw en eene almagtige pen moeten afwachten om zulke gewaegde onderneming aen te vangen.
Geen Dichter bezat omvattender kennissen; geen Dichter heeft in meer onderscheidene vakken meesterstukken geleverd; geen schryver beheerschte ooit magtiger de tael, waervan hy zich bediende. Zyn letterschat is verbazend groot, het is nauwelyks te gelooven dat het menschelyke leven toereikend is om de volgende merkwaerdige gewrochten te leveren:
Edipus; myn Verlustiging; Deukalion en Pyrrha; Bloemptjens; Tyrtacus Krygsgezangen; Elius; de Dood van Edipus; Treurzangen van Ibn Doreid; Mengelpoëzy; het Buitenleven (naer Delille); Poëzy; Mengelingen; Vaderlandsche Oranjezucht; Fingal (naer Ossian); Napoleon; de Ziekte der Geleerden; de Mensch (naer

{==123==} {>>pagina-aanduiding<<}
Pope); Odilde; Floris de Vyfde; Treurspelen; Verspreide Gedichten; Winterbloemen; Affodillen; Nieuwe Uitspruitsels; Wit en Rood; Nieuwe Dichtschakering; de Ondergang der eerste Wereld; Perzius hekeldichten; Zedelyke Gispingen; Muis-en kikvorschkryg (Homerus nagezongen); Sprokkelingen; Nasprokkeling; Krekelzangen: Navonkeling; Oprakeling; Gedichten; De voet in 't Graf; Naklank; Avondschemering; Najaersbladen; Rotsgalmen; Vermaking; Nieuwe Vermaking; Schemerschyn; Nieuwe Gedichten; Verhandelingen; Geslachtlyst en verklarende Geslachtlyst der nederduitsche naemwoorden; Tael- en Dichtkundige verscheidenheden; Van het Letterschrift; Mengelingen en Fragmenten; Nederduitsche Spraekleer; Brieven, enz., enz.
Katharina Wilhelmina Schweichart, vrouwe Bilderdijk is eene zeer verdienstelyke Dichteresse; zy schreef een aental losse gedichten, die meest al in de schriften haers mans verspreid liggen; daerenboven gaf zy afzonderlyk uit een bundel Poëzy, Gedichten voor kinderen; zy schreef een drytal treurspelen en maekte eene goede vertaling van Southeys Rodrigo de Goth.
Jan Hendrik Van der Palm heeft de Nederduitsche proza tot eene verhevenheid, tot eene zuiverheid en krackt van uitdrukking gebragt, welke zy tot dan toe nooit bereikt had. Van der Palm was eerst Predikant en werd vervolgens tot Professor der oostersche talen aen de Hoogeschool van Leyden benoemd; later nog werd hy tot Agent van Opvoeding en Raed van binnenlandsche zaken aengesteld, om eindelyk weêr den leeraersstoel te beklimmen.
Hy is onbetwistbaer de grootste Redenaer en de beste Prozaschryver zyns tyds. Zyne talryke werken dragen den stempel der diepste ernstigheid, gepaerd met eene losse sierlykheid, die het ware genie kenmerkt. Zyne meeste voortbrengselen zyn Leerredenen en academische Redevoeringen. Zyn bekroond werk, Geschied- en redekundig gedenkschrift van Nederlands Herstelling in 1813, is gekenmerkt door eene warme vaderlandsliefde en eene buitengewoone kracht en verhevenheid van tael. Daerenboven maekte hy eene nieuwe vertaling van den Bybel en gaf eenen

{==124==} {>>pagina-aanduiding<<}
Bybel voor de jeugd uit. - J.H. Van der Palm was geboren te Rotterdam in 1763, en overleed te Leyden in het jaer 1850.
Terwyl Bilderdyk de nederduitsche Poëzy en Van der Palm de nederduitsche Proza door de kracht van hun verheven genie deden schitteren, en de Nederlandsche Nationaliteit onder den Napoleontischen scepter zuchtte, weêrgalmde mede de Vaderlandsche lier van Helmers, Loots en Kinker.
J.M. Helmers werd geboren te Amsterdam in 1767. Zyne ouders waren deftige burgers, doch Helmers genoot geene klassische opvoeding; hy kende de moderne talen: Engelsch, Hoogduitsch en Fransch, en naer 't voorbeeld der beste schryvers dier talen, werkte hy voor de nederduitsche letterkunde. Zyne schriften zyn vol drift en gloed. In 1809 en 1810 verschenen zyne Dichterlyke Gedachtenbeelden en zyne Gedichten, in 1812 verscheen de eerste, doch niet afgewerkte uitgave van zyne Hollandsche Natie, in 1814 werden zyne Nagelaten Gedichten uitgegeven. Men heeft hem veel van bombastigheid beschuldigd, maer steeds by die losse oordeelvelling vergeten in aendacht te nemen dat de onderwerpen, welke de Dichter verkoos van natuer het weelderige, het krachtige van uitdrukking medebragten. Helmers wilde het sluimerende Nederlandsche Volk voor zyne zelfswording doen ontwaken, en dit immers was met geene zachte, lispelende toonen te doen; de galm van den tribuin moest uit zyne forsche lier opstygen en wat men er ook van zegge, zoo lang het Nederlandsche Volk zyne aloude grootheid niet zal verloochend hebben, zal het ook Helmers en diens Hollandsche Natie in eer houden!
De vrye pen des onafhankelyken Nederlanders was magtig genoeg om den grooten franschen Overheerscher te kwetsen; Helmers werd aen vervolging blootgesteld, en de dood alleen mogt hem voor gevangenschap vrywaren. Hy overleed te Amsterdam in 1813.
Cornelis Loots was de schoonbroeder van Helmers; even als dezen blaekte hem het hart van vaderlandsliefde, doch nam hy zoo hooge vlugt niet; Tollens noemt hem een ruwe diamant; ‘een eeretitel, die eene zeer wezenlyke en innerlyke waerde aenduidt.’

{==125==} {>>pagina-aanduiding<<}
Loots had eene grondige studie op Vondel gemaekt, en heeft ons ook verzen nagelaten, die als peerlen in de Nederduitsche Letteren zullen bewaerd blyven. Zyn zang op Frederik Hendrik is overheerlyk. Zyne voornaemste werken zyn: Gedichten; Nieuwe Gedichten; de Mensch; Tweede eeuwgetyde der beurs van Amsterdam; Nederlands Verlossing; Feestzang op het vierde eeuwfeest der Boekdrukkunst te Haerlem; de Menschlievendheid; de Heirvaert naer Parys. Hy was geboren te Amsterdam in 1768 en overleed in zyne geboortestad ten jare 1834.
Johannes Kinker was een warme verdediger van de Kantiaensche wysbegeerte; zyn Alleven of de Wereldziel is daervan eene klare blyk; hy trad ook als critiek, welligt al te vinnig critiek op. Zyne Brieven van Sophie aen Feith bewyzen dat hy al te positief, te veel wysgeer was, om billyke uitspraek over de waerde der eigenlyke poëzy te kunnen doen. Zyne beoordeeling over Bilderdyks spraekleer heeft eene onbetwistbare waerde; zy getuigt van 's Mans diepe taelkennis. Hy werd geboren te Amsterdam in 1764 en stierf aldaer in 1845.
Simon Styl, geboren te Harlingen in 1731, aldaer overleden in 1804, schreef de Opkomst en bloei der Vereenigde Nederlanden; dit werk heeft eene onbetwistbare waerde en is in zuivere, krachtige proza opgesteld.
Verders bloeiden nog in Noord-Nederland gedurende het eerste kwartael dezer eeuw:
Borger; zyn gedicht aen den Rhyn is een onsterfelyk meesterstuk. - Fokke Simonsz was een geestige prozaschryver, in zyn werk de Moderne Helicon trok hy, met de scherpe satire gewapend, te velde tegen de sentimentele bespottelykheden, welke des tyds in de mode geraekt waren. - Loosjes schreef verzen en proza; als dichter staet hy op verre na zoo hoog niet dan wel als prozaschryver. Zyn ondergang der stad Roemerswaale; Frans van Borsele en Jacaba van Beijeren; Charlotta van Bourbon; Louise de Coligny; Hugo de Groot; Johan de Wit, en andere zyn verdienstelyke romantische schriften, waer vooral veel dramatisch gevoel in ligt. - Lublink, de jonge, liet ons Verhandelingen, Vertalingen van Gel-
{==126==} {>>pagina-aanduiding<<}
lerts zedekundige lessen, Youngs nachtgedachten, Centaurus en Roemzucht, Opstandig en laetste Oordeel, enz., na. Dit alles is in zuivere tael en vloeijenden styl geschreven.
De volgende verdienstelyke schryvers werden: Staring, in 1840; Immerzeel, in 1841; Messchert, in 1844, en Wiselius, in 1845, aen de Nederlandsche Letteren ontrukt.
En by het pas gedolven graf van den onsterfelyken Tollens treurt nog alwie minnaer van gemoedelyke, treffende, overheerlyke nederduitsche Poëzy is!... Tollens was, in den vollen zin des woords, de zanger van het Nederlandsch gemoed! de Volksdichter der xixde eeuw!... Lang hield de grysaerd in ons midden stand en voerde hy de pen met jeugdige kracht. Hy werd te Rotterdam, in 1780, uit gentsche ouders geboren en overleed te Rijswijck in 1856. De letterschat, welken hy ons op zes-en-zeventig jarigen ouderdom nalaet, is, zoo niet lyvig en zwaer, dan toch kostelyk als een pand van edelgesteenten. Zyne voornaemste werken zyn: Treurspelen: Andromache; Abufar; Hoekschen en Kabeljauwschen; Egmond en Hoorne; Tafereel van den vierdaagschen Zeestrijd; Willem I; Romancen; Gedichten; Balladen en Legenden; Nieuwe Gedichten; Liedjens van Mathias Claudius; Dichtbloemen by de naburen geplukt; Verstrooide Gedichten; Laatste Gedichten.
Werpen wy thans eenen rouwvollen blik op de vroegtydige verliezen, welke de Letterkunde in Zuid-Nederland by hare hergeboorte moest ondergaen.
Willems, Van Ryswyck, Ledeganck, Delcourt, Zetternam, Van Kerckhoven en Van Duyse werden beurtelings, en in den vollen bloei des levens, uit de strydende rangen onzer Vaderlandsche zaek weggerukt!
Om met voldoenden eerbied en standhoudend gezag over Jan Frans Willems te spreken, laten wy hier 't woord aen Dr Snellaert, die lang en vriendschappelyk met den Vader der Vlaemsche Beweging omging.
‘Het was in de eerste dagen van 't koningryk der Nederlanden dat onze Willems opkwam, Willems gedurende meer dan het vierde eener eeuw de wezenlyke persoonsverbeelding der neder-
{==127==} {>>pagina-aanduiding<<}
landsche letterkunde in België en der vlaemsche beweging. In 1793 digt by Antwerpen geboren, voelde hy zich vroegtydig naer die hoofdstad der kunsten getrokken, waer tusschen de menigvuldige vernielende grondstoffen, in de eerste zeestad van het fransch keizerryk opgehoopt, de vaderlandsche letterkunde in de maetschappy “Tot nut der Jeugd” zich een heiligdom had verschaft. Reeds in 1812 te Gent bekroond, waer de nu onlangs overledene Cornelissen den moed bezat, al wat ooit Vlaenderens roem had uitgemaekt te verheffen, drong Willems in 1818 door de menigte met het dichtstuk Aen de Belgen, een warm pleidooi ten gunste der volkstael, en misschien het beste gedicht dat sedert eene halve eeuw uit eene zuid-neêrlandsche pen gevloeid was. Hy liet zyn gedicht vergezeld gaen van eene fransche prozavertaling en van fransche aenteekeningen, ten dienste dergenen die onze tael niet lezen, en om regtstreeks te antwoorden op de aenvallen van sommige advokaten, reeds gedeeltelyk in den Spectateur Belge van den eerwaerden De Foere wederlegd. Gelyk het de regten gold van het nederlandsch als officieële tael, in de gewesten waer het inheemsch is, zoo nam Willems voor, die regten door de geschiedenis te bewyzen. Het was het volkenregt wreken op de fransche propaganda, het volkenverbond op eene twintig jarenlange overweldiging. Doch al was Frankryk te Leipzich en te Waterloo overwonnen, al was de invloed zyner spraek in Duitschland en in Holland vernield, nog bleef het een vasten voet in vlaemsch België behouden. Willems won zyne zaek, niet evenwel zonder merkelyk nadeel voor zyne poëtische kracht; het geen onder zeker opzicht voor een groot onheil moet beschouwd worden, ingezien het gering getal 
verdienstelyke dichters in die eerste dagen van worsteling, en de lauwheid door het staetsbestuer aen den dag gelegd wanneer het er op aenkwam, aenmoedigings-maetregelen voor de herlevende letterkunde te nemen.
Staende zyne geschillen met de advokaten, had Willems een' anderen stryd uit te harden wegens zyne Verhandeling over de nederduytsche tael- en letterkunde, opzigtelyk de zuydelyke provintien der Nederlanden (1819-1824); een werk door sierlyke voordragt,

{==128==} {>>pagina-aanduiding<<}
gezonde oordeelkunde en grondige geleerdheid merkwaerdig, doch dat in 't oog van sommigen de hollandsche onroomsche dichters te zeer ten nadeele der vlaemsche verhief. De meeste heftigheid tegen den jongen schryver kwam van den kant van twee geestelyken, Buelens en Thys. De eerste die omtrent eventydig een' pennestryd had met den Vicaris-generael van Mechelen, Verheylewegen, over een sermoon door dezen uitgesproken en uitgegeven, bewees door zyne eigene geschriften, dat er voor alwie aen een gekuischten styl prys hecht, inderdaed geen onderscheid te maken is tusschen hollandsch en vlaemsch. Thys, voorheen heiligschryver in de abdy van Tongerloo, later lid der Brusselsche Akademie, had zich op het laetst der vorige en in het begin dezer eeuw doen kennen onder de edelmoedige mannen die de pen hebben opgevat tot de uitbreiding der akkerbouwwetenschap. Eene prysvraeg van het letterkundig genootschap van Antwerpen bragt Thys in den doolhof der taelkunde, en deed er hem in verloren loopen. Even als Schrieckius en Becanus, even als zyn tydgenoot de Grave, schreef hy onzer tale een' fabelachtigen ouderdom toe. Willems handelde wyzer: op het spoor van Ypey, den schryver van het klassiek werk: “Beknopte Geschiedenis der nederlandsche tale (1812-1833),” beschouwde hy het nederduitsch onder de hedendaegsche teutoonsche spraektakken, voor de minstverwyderde van den indisch-germaenschen moederstam. Onder de reeds weinige zuid-nederlandsche beoefenaren der tale, behoorde Willems tot het gering getal dergenen die er de innige bewerktuiging van begrepen, bewerktuiging zoo ruim ontvouwd door Bilderdijk, ruimer nog door Hamaker in zyne Academische Voorlezingen, een merkwaerdig werk over de wording en de verwantschap der talen, kort vóór des schryvers overlyden (1835) verschenen. Doch keeren wy tot Willems terug.
Er stond hem nog de eenzelvigheid van het Hollandsch en het Vlaemsch te bewyzen, en de oorzaken van een schynbaer onderscheid aen te toonen. Deze taek volbragt hy in eene verhandeling Over de hollandsche en vlaemsche schryfwyze van het Nederduitsch (1824). In dat werksken sloeg hy eene gemengde spelling voor,

{==129==} {>>pagina-aanduiding<<}
welke hy sedert gebruikte, en die tot grondslag diende der bemoeijingen van het taelcongres, ten jare 1841 te Gent gehouden. Zoo lang evenwel het koningryk der Nederlanden bestond, werd zyn stelsel door niemand gevolgd. De gestichten, den voortgang der tale gunstig, namen de spelling van Siegenbeek aen, terwyl zyne tegenstrevers een schild maekten van de ellendige spraekkunst van Desroches.
Het koningryk der Nederlanden genoot een oogenblik rust; het was de tyd waerop het nieuwere vlaemsch geslacht zyne eerste krachten beproefde. D'Hulster, de zuiverste en de meest klassieke onder de toenmalige vlaemsche dichters, stond op 't hoogste zyner magt, en Willems zelve, in het midden der ernstigste geschied- en taelkundige navorschingen, wist aen zyne lier eenige schoone verzen af te vragen. Welhaest hernieuwde het verbond tusschen de katholieken en de liberalen den stryd tegen de tael, welke door Willems tegen de voornaemste kopstukken der oppositie verdedigd werd met al de kracht eener diepe overtuiging. De omwenteling barstte uit: zy behandelde het Vlaemsch als verwonneling en zond zyn' hoofdverdediger, die een openbaer ambt bekleedde, naer een onaenzienlyk stadje: treurig, maer verheven zinnebeeld van het lot der tale voorbeschikt, welke, ondanks een aenmerkelyk verlies van grondgebied, toch de tale is gebleven der meerderheid. Laten wy evenwel onze beschuldiging niet overdryven. Verloren de Vlamingen hun overwigt, het is dat zy van langerhand tot eenen val bereid waren. Het blyft niettemin waer dat het de pligt was van elk edelmoedig harte, zoodra de gezichteinder begon op te klaren, op middelen bedacht te zyn om de volkstael in hare eer en in haer regt te herstellen. Het staet aen de volkverblindende partyen niet vry over een gemeen goed te beschikken, gewis niet; en zoo min dan zyn land is men geregtigd zyne spraek te vervreemden. Dit was waerschynlyk wat Willems gevoelde, toen hy in 1834 zyne overzetting in hedendaegsch nederlandsch van Reinaert de Vos van eene voorrede vergezeld deed gaen, waerin hy een levendig, doch waerachtig tafereel ophangt van den beklagenswaerdigen staet der volkstael. Dit koene

{==130==} {>>pagina-aanduiding<<}
gedrag trok Willems, reeds in de voor een oogenblik opgeschorte Commissie voor 's lands geschiedenis heringetreden, uit zyn ballingschap, en opende hem de deuren der Akademie, welke men zelfs vóór de omwenteling hem gesloten had gehouden, onder voorwendsel dat het staetsbestuer de gelegenheid zocht om dat geleerd genootschap te vernederlandschen.
De vyf jaren zyner afzondering besteedde Willems bepaeldelyk om aen de Vlamingen den weg tot de middeleeuwsche letterkunde, zoo byzonder geschikt ter opwekking van het nationael gevoel, te openen. Deze studiën deden des schryvers grondige kennissen in geschied- en taelkunde aen den dag komen, te gelyk dat ze den yver der vlaemsche jeugd opwekten, hetgeen te regt Willems voor het hoofd der vlaemsche beweging beschouwen deed. De rederykers herleefden, en in de voornaemste steden rezen nieuwe middelpunten op voor de vaderlandsche letterkunde. Men had beweerd dat by de nieuwe orde van zaken het vlaemsch gedood was: in den geest zyner vyanden was zyn ontwaken niet meer dan een zwanezang. Een allerdichterlykst denkbeeld inderdaed: van eene levendige, vuer- en yvervolle jeugd te verzamelen om haer een laetsten zang aen 't stervende vaderland te laten toewyden! Die zang verklaerde zich door een den volksraed aengeboden krachtig vertoog tegen de onregtigheden der tale onzer vaderen aengedaen, hetwelk gevolgd werd van een plegtig feest in Vlaenderens hoofdstad, by gelegenheid van het taelcongres, den 23 october 1841 gehouden, Dit feest was de eerste plegtige daed der vlaemsche beweging.’ (1)
Theodoor Van Ryswyck is onze Volksdichter in den vollen zin des woords; zyn dichtgloed ontstak by het volk, door het volk en voor het volk; zyne lier gaf getrouwelyk de toonen van zyn volkshart weêr, het volk vatte die toonen op en liefkoosde den zanger. Van Ryswyck was van hooger onderrigt verstoken gebleven en zyne levenswys, zoo min als zyne geaerdheid waren gestemd om zich de fynheid der dichtvormen toe te eigenen. Snellaert noemt hem ‘het ruwe kind des volks,’ Hofdijk voegt er

{==131==} {>>pagina-aanduiding<<}
by: ‘maer die toch in zyne ruwheid gedichten schreef, balladen vooral, waerin geen zyner landgenoten hem ter zyde kwam, laet staen voorbystreefde.’ Van Ryswycks volledige werken zyn, na zyne dood, te Antwerpen in acht deeltjens verschenen.
Karel Lodewyk Ledeganck is de klassiekste onzer vlaemsche moderne dichters; zyne vormen zyn eenvoudig en schoon, zyn gevoel is diep en treffend, alles is by hem zuiver en afgewerkt. Men heeft hem wel den Tollens van België genoemd, maer of die vergelykenis kan stand houden, daer zouden wy geene borg durven voor spreken. Zy schynt ons althans niet gelukkig; Ledeganck was allen zins een ernstig talent, en door de keuze zyner onderwerpen zelve, zal hy nooit aenspraek op de populariteit van Tollens mogen maken. Als keurige, als geleerde Dichter, ware hy, niet alleen by Tollens, maer tevens by de beste nederlandsche schryvers van den huidigen dag te vergelyken. Wie bewondert zyn Boudewyn van Constantinopelen, zyn Burgslot van Somerghem en vooral zyne Drie zustersteden niet! Ledegancks volledige werken zyn uitgegeven te Gent en vormen een prachtig 8o deel, mede is er te Amsterdam eene uitgave van verschenen. Ledeganck was tevens een uitstekend regtsgeleerde; door zyne opgehelderde vertaling van het burgerlyk Wetboek bewees hy eene groote dienst.
Victor Delcourt, voorzitter van 't tribunael van eersten aenleg te Brussel en, als letterkundige, gekend onder den pseudonyme van Hubert Van den Hove, was een warme, een waerdige verdediger der vlaemsche zaek. En des te schooner voor hem, des te treffender het voorbeeld voor zoo menigen onkundigen miskenner onzer Moedertael, Delcourt was een Wael!...... En die Wael was, niet alleen het Nederduitsch, maer al de germanische taeltakken zoo magtig, dat niemand hem eene eerste plaets in de rei onzer geleerdste Philologen zal ontkennen. Jammer is het dat hy zyne studiën op de oud-germanische en middeneeuwsche talen niet heeft mogen voltrekken. Jammer is het dat hy ons het gedicht van den Heliand niet geheel en al heeft mogen ophelderen en uitgeven.
Eugeen Zetternam (Jozef Dierickx) was, als Van Ryswyck,

{==132==} {>>pagina-aanduiding<<}
een kind des volks. Hy liet den verwborstel varen om de pen op te nemen; hy schreef verscheidene novellen en zedeschetsen, waeronder de verdienstelykste zyn: Voor twee centen minder; Tantje Mortelmans, en Hoe men Schilder is. Verders liet hy zich werkdadig in met de vlaemsche Beweging; hy gaf onder andere vlugschriften, uit, Het Bestuer en de Natie, een krachtig en helder vertoog ten voordeele der vlaemsche tael. Zetternam was een veelbelovend talent dat ongelukkiglyk niet tot rypheid is gekomen.
Pieter Frans Van Kerckhoven deed zyne studiën in de geneeskunde op de Hoogeschool te Bologna; in zyn vaderland wedergekomen, gaf hy zich over aen de beoefening der Letteren, en was een der eerste Vlamingen, die moedig op de bres sprongen voor de verdediging der Taelregten. Zyne pen was zeer vruchtbaer; hy schreef eene reeks romans en novellen, waeronder zyn Jaek of een Arm Huisgezin, en Fernand de Zeeroover eene onbetwistbare waerde hebben.
In het dramatische vak leverde hy verscheidene goede stukken: De Dronkaerd is een der beste vlaemsche dramas van het nieuwe repertorium. Daerenboven schreef hy een aental Legenden, Balladen en Gedichten. Zyn Lofzang op Jacob Van Artevelde werd te Gent bekroond en is een zyner verdienstelykste voortbrengsels. Van Kerckhoven was een regtdenkend en vryzinnig man, en als dusdanig is zyn leven eene aenhoudende worsteling geweest tegen de Mannen, die van de vlaemsche Beweging eene geestverdoovende coterie wilden maken. Als verdediger van het ware vlaemsche grondbeginsel, als standvastige en wyze voorstaender der vlaemsche volkszaek, is België hem de grootste dankbaerheid verschuldigd! Met den laetsten ademtogt, op 't pynlyke doodsbed, heeft hem eerst zyne onwrikbare overtuiging verlaten!... De ware minnaers der Nederduitsche Letterkunde zien met ongeduld eene volledige uitgave van 's Mans zeer verdienstelyke schriften te gemoet.
Het graf van den dichter Prudens Van Duyse is nauwelyks gesloten! De letterschat, welke de deftige en onvermoeibare Vlaming ons heeft achtergelaten is groot, en ontelbare peerlen liggen

{==133==} {>>pagina-aanduiding<<}
er in besloten; de toekomst zal die weten op te zamelen en naer waerde te doen schitteren. Niemand verdient welligt beter den naem van Dichter, in de volle beteekenis des woords, dan Prudens Van Duyse, alles was by hem dichterlyk; zyn gansch bestaen was eene dichterlyke luim, eene aeneenschakeling van dichtvoortbrengsels, die zich gezamentlyk uitdrukken in het groote poëma van zyn leven. Allen hebben Van Duyse niet verstaen, omdat allen niet geroepen zyn om den Dichter in verhevene vlugt te volgen; met Van Duyse is het, meer dan met elk andere, de waerheid, dat hy eerst later naer waerde zal geschat worden. De nuchtere critiek moge hem nageblaft hebben, zy is als een zeepblaesje vergaen, en 's Dichters twee deelen Vaderlandsche poëzy, zyn Klaverblad, zyn Artevelde en een boekdeel Mengelpoëzy, (Nazomer, eerst by zyne dood verschenen), bestaen voor het nageslacht. Zyne verhandeling over de Nederduitsche Prozodia, in Holland bekroond, zal mede den naem des schryvers in eere houden. -

Tot dusverre wat aen de Geschiedenis behoort:
Hier moeten wy de pen nederleggen uit eerbied voor een bestaende - en naer het schynt geheiligde - gebruik. Over levende schryvers mag niet ernstig gesproken worden. Door beoordeeling of critiek, verstaet men algemeen: rozen voor de vrienden en doornen voor de vyanden; rozen en doornen worden gemengd opgenomen in dagbladen en tydschriften, worden vandaeg gelezen en zyn morgen vergeten. Wie schryver mag getuigen dat hy ooit met eene critiek werd vereerd, die loyal genoeg was om hem van een verkeerd spoor af te brengen en hem een beter aen te wyzen! De Tael- en letterkundige aenmerkingen van professor David, is het eenige ernstige critisch werk dat wy zagen verschynen, en dan nog straelt er al te veel de afkeer door, welken de geleerde Priester voor het Romantismus voedt.
In afwachting dus dat by ons, naer het voorbeeld onzer Naburen, voor den verdienstelyken schryver iets billyker worde gedaen, dan hem binnen zyn leven aen zich zelven over te laten - of te miskennen! en hem na zyne dood een praelgraf op te rigten,

{==134==} {>>pagina-aanduiding<<}
zullen wy ons verblyden by den hoopvollen blik, welken wy, met vast betrouwen, op de toekomst der Nederduitsche Letteren vestigen!...
Immers:
De Geschiedenis mag roemryke bladzyden openen voor de talryke Mannen, die op den huidigen dag in Noord- en Zuid-Nederland hun uitstekend talent aen de verheerlyking der Nederduitsche Letteren wyden. Van het nationael Nederduitsch Tooneel, dat zich, in het Zuiden vooral, zoo krachtig ontwikkelt, is mede veel, zeer veel voor de bevestiging van ons volkskarakter, dus voor onze nederlandsche volksmagt, te verwachten!
De belangrykheid der Nederduitsche Tael voor Nederland:
Als nut in de maetschappelyke betrekkingen;
Als voertuig der kunstontwikkeling, en
Als historischen roem,
Zal ons in der eeuwen door geen gezond verstand betwist worden.
Daerom ook zal het Nederlandsche volk, by zyne verstandelyke en maetschappelyke ontwikkeling, meer en meer aen zyne Nederduitsche Tael houden!...
E.V.D.








{==135==} {>>pagina-aanduiding<<}

Letterkundige lessen en voorschriften.

I. - Rhetorica.

1

De menschelyke geest heeft, by elke samenstelling, een dubbel doel: het vinden der denkbeelden en het uitdrukken der zelve.

2

De klankuiting bestaet in de verschillige wyzigingen welke de tong, de tanden, de lippen, het mondgehemelte en de keel aen de uit de borst stygende lucht geven.


3

Het woord is het werktuig der spraek.


4

Zich in den geest het stoffelyke, of onstoffelyke beeld van persoonen of zaken voorstellen, dat heet denkbeelden of gedachten vormen.


5

De rede is het tafereel onzer gedachten, of de voorstelling der

{==136==} {>>pagina-aanduiding<<}
zelve door het woord. De gesprokene rede rigt zich tot het oor, de geschrevene tot het oog.


6

De Rhetorica maekt de rede juist en duidelyk; Rhetorica is dus stylleer.


7

De poëtiek is de kunst der vinding of der verbeelding.


8

De smaek onderscheidt de schoonheden en gebreken, welke zich in geestes- en kunstgewrochten bevinden. Het gevoel helpt de rede om den styl te vormen.


9

De styl is de eigenaerdige wyze op welke ieder mensch zyne denkbeelden, in gesprokene of geschrevene tael, uitdrukt. De poëzy en de proza zyn twee spraekvormen. De styl bevat hoofdzakelyk drie deelen: 1o de behoorlyke rangschikking der denkbeelden, 2o De gepaste wending der zinsneden en 3o de juiste keuze der woorden en uitdrukkingen.


10

Ter versiering van den styl, gebruikt men figuren of beelden. -


11

Figuren zyn spraekvormen die de verbeelding ter hulpe komen, om aen den geest levendig en helder voor te stellen wat de rede, met stellige bewoording, koud en langzaem zou voordragen.



{==137==} {>>pagina-aanduiding<<}

12

Er zyn driederlei figuren: woordfiguren, voegingfiguren en gedachtefiguren.


13

De woordfiguren (tropen) wenden de woorden van hunne eigenlyke beteekenis af, en geven hun, door vergelyking of betrekking, eenen nieuwen zin. Aldus gebruikte woorden zyn figuerlyke woorden.


14

De figuren der woordvoeging doen den zin der woorden niet aen; zy bestaen in de herhalingen, verplaetsingen enz., der woorden; dus in de byzondere wendingen.


15

De figuren der gedachte bestaen niet in de bewoording, maer in de byzondere wyze van gevoelen of opvatten van dat gene wat men door de bewoording uitdrukken wil.


16

De voornaemste woordfiguren zyn: de Catachrese of woordmisbruik; de Metaphoor of leenspreuk; de Allegorie of zinnebeeld; de Metonymia of naemverandering; de Hyperbool of onderwerping; de Litote of zwakke uitdrukking; de Antiphrase of tegenzin; de Synecdoche of verwisseling; de Antonomase of tegenbenaming; de Metalepse of omkeering; de Ellipse of weglating; de Pleonasme of woordovervloed; de Hyperbate of woordverplaetsing; de Syllepsis of samenvatting; de Syncope of korting, en de Onomatopea of klanknabootsing.



{==138==} {>>pagina-aanduiding<<}

17

De Catachrese bestaet in het gebruik van woorden, welke op elkander gansch niet passen, en die te zamen het denkbeeld juist uitdrukken. Men wendt dit figuer veelal in den overdragtigen of vergelykenden zin aen. - Op eenen stok te paerd ryden; de armen van eenen leunstoel, enz.


18

De Metaphoor is eene korte vergelyking, die aen een voorwerp de natuer van een ander toekent, het voorwerp met die natuer vereenzelvigt, zonder dat de vergelyking anders dan in de verbeelding besta; de Metaphoor stelt geene twee voorwerpen in betrekking tot elkander, zy geeft het beeld in plaets van de zaek zelve. - Het noordsche Venetië (het oude Brugge); de Leeuw van Vlaenderen (Robrecht van Bethune), enz.


19

De Allegorie is, om zoo te zeggen, eene verlengde Metaphoor, zy neemt te zamen de onderscheidene beelden op, die tot één en het zelfde voorwerp betrekking hebben. De Allegorie geeft aengename, aentrekkelyke vormen aen denkbeelden, die op zich zelve te droog of te bloot zyn. - De zoolang zegepralende Arend (Napoleon) schoot nogmaels in hoogere vlugt op, om zich op zyne vyanden te werpen; maer de schicht der Natiën velde eensklaps dien trotschen vogel, enz.


20

De Metonymia bestaet eigenlyk in eene naemverwisseling; zoo neemt men de oorzaek voor het uitwerksel, de maker voor het maeksel, het inhoudende voor den inhoud, enz. - Eene schoone pen hebben (een fraei geschrift); Het is een Rubens (eene schildery van Rubens); Eene flesch drinken, (drinken wat de flesch inhoudt); enz.



{==139==} {>>pagina-aanduiding<<}

21

De Hyperbool wordt in poëzy en verheven prozastyl veel, doch niet altyd met even goed gevolg, aengewend; zy heeft ten doel de waerheid, door middel van betrekkelyke onwaerheid, of overdrevenheid, voor te stellen; zy heeft veelal eenen vergelykenden zin, en moet met omzichtigheid gebruikt worden om geene aenleiding tot ydele bombastigheid te geven. - De zee rood geverwd van bloed; Een land dat van melk en honig overstroomt, enz.


22

De Litote verzacht, vermindert de zegging, om meer aen den geest te brengen; zy is de tegenoverstelling van de Hyperbool. - Ik zeg niet dat ik u haet, (ik bemin u, maer durf het niet zeggen); Als de vos der fabel zegt: ik lust geen zwart kieken, gebruikt hy eene litote.


23

De Antiphrase is als trope wat de Irony als gedachtefiguer is; zy laet het tegendeel verstaen van het gene zy zegt. - Een schoon compliment maken (voor: iets onaengenaems zeggen.) Het ziet er net uit (het heeft een deerlyk uitzicht), enz.


24

De Synecdoche geeft min of meer te verstaen dan het woord eigenlyk beteekent, zy geeft aen het woord, dat eene eigenlyke beteekenis had, eenen byzonderen zin. - De stervelingen (de menschen); per hoofd, (per persoon); het moorddadig stael (zwaerd), enz.


25

De Antonomase bestaet in het geven van eene andere benaming. - De romeinsche redenaer (Cicero); De vader der dietsche poëzy (Van Maerlant), enz.



{==140==} {>>pagina-aanduiding<<}

26

De Metalepse is eene soort van Metonymia; het oneigenlyke woord laet den eigenlyken zin verstaen. - Hy is niet meer, beteekent hy is dood; hy laet zich verwachten, wil zeggen hy komt niet, enz.


27

De Ellipse laet het woord weg waer de grammaticale regel het zelve vereischt. - Niet waer? (Is het niet waer); Ik hoor, zie en zwyg (ik hoor, ik zie en ik zwyg), enz.


28

De Pleonasme integendeel gebruikt het woord, waer de grammaticale zin 't niet dult. - Ik heb het met myne eigene oogen gezien. Het is klaer dat men het met de oogen van een ander niet kan gezien hebben.


29

De Hyperbate verandert de orde van de grammaticale voeging; de plooibaerheid onzer woordschikking geeft aen dit figuer een veelvuldig en allen zins der tale gunstig gebruik. De prozaschryver mag de Hyperbate niet zonder bepaelde reden aenwenden, de Dichter bezigt ze veelal voor het rym of voor de welluidendheid. - Van uw vader zult gy geen kwaed spreken; - aller deugden zal men eeren, enz.


30

De Syllepsis legt de aendacht op den zin en trekt dien van het woord af; de grammaticale vorm wordt tevens naer den zin geschikt. - Het volk is woedend; ik vrees, zy zullen my vervolgen. De koning is vertrokken, wat zegt men van zyne Majesteit, zal hy
weldra terugkomen? enz.



{==141==} {>>pagina-aanduiding<<}

31

De Syncope is de weglating eener letter of sylbe. In onze tael is de letter die, vooral in de spraek, meest weggelaten wordt de d; zoo zegt men, ja schryft men: - weêr voor weder, goôn voor goden, in poëzy bezigt men vingren voor vingeren, wyl voor dewyl, enz.


32

De Onomatopea is de klanknabootsing. - Het geklikklak der wapens, de rikketikketak der molens, het gebimbom der klokken, enz.


33

De hoofdzakelykste dier woordfiguren, en welke in de moderne talen het meest dienen in acht genomen te worden, zyn: de Mataphoor, de Metonymia en de Synecdoche. Het meerdere deel der overige kunnen ligtelyk van woordfiguer tot voeging- of gedachtefiguer overslaen. -


34

De voornaemste figuren der woordschikking zyn: de conjuncta of zamenvoeging; de disjuncta of afscheiding; de Hypotypose of schilderachtige voorstelling; de Narratie of verhael; de Descriptie of beschryving; de Parallel of gelykstelling; de Comparatie of vergelyking; de Appositie of bystelling; de Repetitie of herhaling; de Subjectie of antwoordonderstelling; de Apoloog en Parabel; de Hypothese of veronderstelling; de Apophthegme of kernspreuk; de Epiphoneme of eindspreuk; de Spreekwoorden en Volksspreuken, de Ondervraging, de Aenspraek, de Toespraek, enz.


35

De samenvoeging en afscheiding zyn de eenvoudigste figuren der woordschikking. Hun gebruik doet geens zins de beteekenis

{==142==} {>>pagina-aanduiding<<}
der woorden aen; dus kunnen zy in geen geval als tropen beschouwd worden. De zamenvoeging brengt verscheidene voorwerpen gezamentlyk, en met het zelfde doel, onder het oog, om ze in de zelfde bedryvigheid of tot 't zelfde einde te doen dienen. De afscheiding, integendeel, stelt een onderscheid van bedryvigheid of hoedanigheid tusschen de zaemgebragte voorwerpen.


36

De Hypotypose of schilderachtige voorstelling bestaet uit levendige beelden en treffende tafereelen; zy stelt het verledene als tegenwoordig voor, met het tooneel werkelyk onder het oog te brengen; aldus vervangt zy dikwerf het verhael. Dit figuer wordt veelal in poëzy en verheven prozastyl gebruikt.


37

De Narratie of vertelling is de eenvoudige voorstelling van eene daedzaek; zy dient bondig, klaer en waerschynlyk te wezen. De Romanlitteratuer levert daervan overvloedige voorbeelden op.


38

De Descriptie stelt de voorwerpen daer, zoo als de Narratie de daedzaken daerstelt. De schildering van persoonen en de bepaling van zaken behooren tot de descriptie.


39

De Parallel is de gelykstelling van twee wezens in alles wat zy gelykend en nietgelykend hebben; zy geeft eene bepaelde en doorgezette vergelykenis om des teklaerder de hoedanigheden der vergelekene wezens in het licht te stellen. De comparatie, of eigenlyke vergelyking, stelt een wezen tegen over een ander, dat reeds gekend is, om door dit gekende het ongekende nader te bepalen en te doen kennen. In de parallel heeft men dus de bepaling der beide en in de comparatie slechts de bepaling van eene zyde in het oog.



{==143==} {>>pagina-aanduiding<<}

40

De Bystelling is niets anders dan een woord of zin, tot bepaling of hoedanigheid van het voorgaende dienende; de redekundige bystelling is eene soort van parenthesis.


41

De Herhaling is willekeurig of noodzakelyk; de willekeurige herhaling wordt in de poëzy zeer voordeelig aengewend, om met nadruk de gedachte op het zelfde voorwerp te houden, ook om meer kracht aen den styl te geven; de herhaling in 't referein of lied is een vorm der oorspronkelyke poëzy.


42

De Subjectie bestaet in het voorstellen van vragen en aenmerkingen en in het zelfbeantwoorden dier vragen en aenmerkingen; De redenaers maken veel, en een zeer voordeelig gebruik van dit figuer.


43

Apoloog is zinnebeeld; om des te beter de waerheid te doen uitschynen, stelt zy de zelve voor als zynde het gevolg eener daedzaek, welke zy naer goeddunken verkiest. De fabel is niets anders dan de Apoloog. De Parabel is de Apoloog der gewyde welsprekenheid. De heilige schriften zyn vol treffende parabelen.


44

De Hypothese is een figuer dat hoofdzakelyk tot de Redekunst behoort; zy vergroot de in den weg staende hinderpalen, om des te duidelyker de overwinning der wezenlyke hinderpalen te doen uitschynen. Cicero, om de schuldigheid eens misdadigers des te treffender voor te stellen, zegt: als uw vader uw regter ware, hy kon u niet vryspreken; dit is eene gelukkige hypothese.



{==144==} {>>pagina-aanduiding<<}

45

De Kernspreuk neemt een denkbeeld bondig in zyn geheel op, en draegt het zelve in den algemeenen zin voor. Er mag van dit figuer geen misbruik gemaekt worden.


46

De Eindspreuk is eene soort van sentencie, waermeê men eene rede eindigt, en, om zoo te zeggen, den algemeenen zin van het voorgaende zamentrekt.


47

Spreekwoorden en Volksspreuken zyn kernachtige, bondige en zinryke uitdrukkingen; zy zyn 't resultaet der volksphilosophie; zy bewyzen mede den graed van de beeldrykheid der tael.


48

De Ondervraging rigt zich tot iemand, minder met het doel een antwoord te verkrygen, dan wel om te overtuigen en de aendacht der hoorders op te wekken. Treffende voorbeelden vinden wy daervan in het Boek-Job.


49

De Aenspraek onderbreekt de rede om het woord tot iets of iemand te rigten, en zelfs, als men een levendig gevoel, eenen treffenden toestand wil schetsen, om den toehoorder aen te spreken. De apostrophe heeft dikwyls eene nauwe gelykenis met de prosopopoïe; dit zullen wy verder zien.


50

De Toespraek wordt door meerderen tot minderen gerigt; zy is bondig, kernachtig en levendig van uitdrukking. De ouden verstonden hoofdzakelyk door Allocutie, de Toespraek eens monar-
{==145==} {>>pagina-aanduiding<<}
chen tot zyn volk of dienaren; de modernen leggen veelal de toespraek in den mond der krygsoversten. -


51

De gedachtefiguren behooren hoofdzakelyk tot de welsprekendheid.


52

De voornaemste zyn: de Prosopopoïe of verpersoonlyking; de Allusie of zinspeling; de Ironie of spotrede; de Antithese of zinstegenstelling; de Periphrase of omschryving, en de Gradatie of volgrede.


53

De Verpersoonlyking heeft plaets telkenmale dat men aen levenlooze voorwerpen eene spraek, bedryvigheid of leven toekent, welke enkel in de verbeelding des schryvers bestaen. Dit figuer, met talent en omzichtigheid gebruikt, is eene bron van schoonheden voor den redenaer; de prosopopoïe heeft eene wonderbare kracht om den toehoorder te treffen en te bewegen. Veelal gaet zy met de Aenspraek gepaerd en slaet deze laetste tot haren verpersoonlykten zin over.


54

De Zinspeling maekt onregtstreeks melding van eene daed of zaek, zonder ze eigenlyk te noemen; de zinspeling dient fyn en tevens klaer te wezen. De goede redenaer weet er een wys gebruik van te maken; voor het tooneelspel is zy eene bron van schoon- en aentrekkelykheid. Geestige en zinryke schryvers leveren overvloedige en fraeije voorbeelden van zinspeling.


55

De Spotrede treft altyd, voor zoo veel er geen misbruik van ge-
{==146==} {>>pagina-aanduiding<<}
maekt, en zy met geest toegepast wordt. Weinige schryvers, hoe vinnig en zinryk zy dan ook waren, hebben de spotrede lang volgehouden zonder er door te vervelen. De spotrede moet fynscherp, onzichtbaer-bytend wezen; zy past vooral in hekelschriften en critieken; Vondel heeft er ons menig schoon voorbeeld van geleverd.


56

De Antithese brengt twee tegenovergestelde denkbeelden tot elkander, om ze door het Contrast beter te doen uitkomen. Dit figuer wordt algemeen veel, en in alle vakken van litteratuer, aengewend. Wanneer het niet gezocht is, maer natuerlyk uit het onderwerp zelve voortvloeit, is des zelfs uitwerksel op den styl altyd zeer voordeelig. De antithese kan in de uitdrukking, zoowel als in de gedachte, zelfs in enkele woorden bestaen.


57

De Periphrase verwerpt het eigenlyke woord om des zelfs beteekenis door eene omschryving uit te drukken; zy dient om het gebruik van aenstootelyke termen, om vervelende herhalingen of wanluidendheid te vermyden. De omschryving moet het gedacht aentrekkelyker, de uitdrukking welvoegelyker maken. Dit schoon figuer wordt veelal misbruikt.


58

De Volgrede stelt eene reeks beelden of gevoelens voor, die elkander klimmend of dalend opvolgen. In de klimmende volgrede moet de zin der uitdrukking trapsgewyze toenemen, en in de dalende volgrede moet hy trapsgewyze afnemen. Keurige schryvers weten een voordeelig gebruik van dit krachtig figuer te maken. -


59

Een figuer is goed of slecht aengewend, volgens dat het zelve zich natuerlyk, ongezocht, gansch met het onderwerp overeen-
{==147==} {>>pagina-aanduiding<<}
stemmend voordoet. De figuren zyn de schitterendste kleuren in het tafereel der denkbeelden. De slecht gebruikte figuren zyn aenstootelyk en bederven alles; zy willen, gelyk al wat schoon en voortreffelyk is, met kieschheid en nauwgezette zorg behandeld worden. Alleen de Meesters in de kunst zyn in het volle bezit dier schatten; zy alleen weten een matig, een gepast gebruik van dien onuitputbaren rykdom te maken.


60

De kennis der grammatiek wil de Keurigheid der tael; de verstandelyke gewaerwording eischt het Schoone; uit die twee hoedanigheden vloeit het Ware. Op die dry gronden berust de stylleer, die beter door pratyk dan door theorie wordt aengeleerd.
E.V.D.







2. - Over de noodzakelykheid van het zorgvuldig beoefenen der tael.

Het is eene algemeen erkende daedzaek dat de fransche Litteratuer, verre van voortgang te maken, gedurig achteruit gaet, en haest niets meer voortbrengt dat met de menigte van meesterstukken uit de eeuw van Lodewyk XIV in vergelyking kan gesteld worden. De reden van dit verval zoekt de wyze en kundige Laurentie in de minachting welke de hedendaegsche Franschen hebben voor hunne tael en dier wetten, voor de regels van den goeden smaek, voor de modellen der oudheid, voor de overleveringen van vroegeren dag. Door die minachting, zegt hy te regt, gaet in een land waer zy bloeide, de Letterkunde te niet, even als door den eerbied voor de tael eene Litteratuer, waer zy ontbrak, geboren wordt en tot stand komt.
Deze laetste waerheid raekt ons byzonder, ons Belgen, die, sedert dat wy de vryheid en onafhankelykheid van het lieve Vader-
{==148==} {>>pagina-aanduiding<<}
land bebben bevochten, niet minder yverig zyn om de eerste gronden te leggen eener nationale Litteratuer, en de zoo lang miskende tael der Vaderen in eere te brengen. Edele tael voorwaer, en die ons den zegen van het nageslacht verzekert, indien wy ze met goed beraed voortzetten, gelyk wy haer met vlyt hebben opgevat.
Doch om die schoone taek te vervullen, is het hoofdvereischte de eerbied voor de tael, niet een bespiegelende eerbied, die moeite noch inspanning kost, maer een werkelyke eerbied, bestaende in de ernstige studie der tael en het nakomen harer wetten, in 't doorgronden van haren aerd en eigenschappen, in 't gemeenzaem worden met haren ryken woordenschat, in het gebruiken van hare byzondere spreekwyzen en wendingen. Nu, omtrent dat alles blyven, over 't algemeen, onze hedendaegsche schryvers te kort aen hunnen roep, en werken, zonder het te willen, hunne eigene bedoelingen tegen, verydelen zelfs hunne billykste wenschen. Wat zy schryven is geen zuiver Nederduitsch; hunne tael heeft vreemde plooijen; hunne uitdrukkingen zyn niet nauwkeurig; hunne zamenstellingen dikwerf ongerymd; hunne volzinnen zyn beroofd van harmonie; hunne rede vloeit niet; maer stremt en hapert, en mist nagenoeg al de hoedanigheden, die by ieder letterkundig voortbrengsel, vooral in den huidigen staet van beschaving vereischt worden, zal het tot den opbouw eener echt nationale Litteratuer dienstig wezen, en niet kort na zyne verschyning in vergetelheid vallen.
Het kwaed dat wy willen tegen gaen is hoofdzakelyk vierderlei. Vooreerst denken onze schryvers niet in hunne tael, maer in 't fransch, het welk daerom in hunne voordragt overal doorstraelt, en daer noodwendig barbarismen in brengt, tot groote schade der volkstael, ja tot verbastering van 't nationael gevoel, van den belgischen geest.
Ten tweede, zy verwaerloozen de eigenschap der nederduitsche woorden, deze al te dikwerf willekeurig gebruikende, zonder de ware beteekenis uit de wortels zelf of uit de bestanddeelen op te maken, gelyk het behoort voor eene oorspronkelyke tael, als de

{==149==} {>>pagina-aanduiding<<}
onze, waer alles op etymologische beginselen steunt, en byna ieder woord dat beduidt wat het uitzynen aerd moet beduiden. Van daer verkeerde of kwalyk aengewende uitdrukkingen, ongepaste epitheten, valsche woordsmedery, koppeling van denkbeelden die strydig zyn of elkander uitsluiten, alles hetwelk geschapen is om, op den duer, ons zinryk en kernvol Nederduitsch tot eene ellendige brabbeltael te misvormen.
Ieder zal gereedelyk toestemmen dat, met deze beide gebreken, de styl onzer schryvers de vereischte zuiverheid missen moet. Maer hy is tevens verstoken van twee zyner voornaemste sieraden, de verscheidenheid en de welluidendheid. Als of er in de tael geen voorraed was aen dusgenaemde synoniemen, ziet men soms de zelfde woorden, tot vervelens toe herhaeld in een opstel, ja tot twee en drymael weêrkomen in éénen volzin, waer daerenboven alle vloeijendheid, alle kadans ontbreekt, terwyl geheel de rede opgepropt is van weêr- of tegenklanken, soms zoo strydig, dat zy niet alleen het gehoor kwetsen, maer bykans onuitspreekbaer zyn.
Onze achtbare en yverige mede-beoefenaers der vaderlandsche letteren zullen erkennen dat zy veelal te haestig en zonder genoegzaem overleg schryven, en daerdoor in onnauwkeurigheden vallen, het zy ten aenzien van het gebruik der woorden, het zy omtrent hunne schikking in de rede. Trouwens, wy Belgen, schryvende in de tael, welke wy van jongs af gesproken hebben en die, als 't ware, deel maekt van ons zelven, wat behoeven wy doorgaens meer dan aendacht om de geheimen dier tael te doorgronden, om de echte beteekenis der woorden te vatten, om de fyne nuancen der synoniemen te onderscheiden, en bepaeldelyk dat woord te kiezen, het welk de gemeende zaek best te kennen geeft? Wat behoeven wy veelal meer dan aendacht om te zien of zulk adjectief past by een voorkomend substantivum; of de daed, door een werkwoord uitgedrukt, al dan niet gewyzigd, al dan niet aengedaen wordt door een bygevoegd adverbium; of er betrekking blyft tusschen den eersten en eigen zin van een naemwoord, en den overdragtelyken zin dien men er aen geven wil; of twee

{==150==} {>>pagina-aanduiding<<}
denkbeelden genoegzaem verwant zyn om ze door zamenstelling, tot een enkel woord te vereenigen?
't Is waer, die aendacht kan niet altyd besteed worden zonder zekere inspanning van den geest; doch behalve dat de oefening alles vergemakkelykt, en de nauwgezetheid tot eene soort van gewoonte maekt, moet toch ieder zich de moeite getroosten welke zyn arbeid medebrengt. De grootste Schryvers hebben hunne werken niet slechts herlezen, maer herschreven, ja meermalen zelfs, om daer telkens nieuwe verbeteringen aen toe te brengen: en zoo is het, zoo alleen, dat de meesterstukken in de wereld gekomen zyn. Dat voorbeeld dienen wy na te volgen, namelyk door studie en onderzoek, ja, waer het noodig is, door taei geduld onze letterkundige opstellen alle mogelyke verdiensten by te zetten, is het niet om meesterstukken voort te brengen, welke uit hunnen aerd altyd zeldzaem zullen wezen, dan toch om rype vruchten aen te bieden en tot het stichten der nationale Litteratuer goede bouwstoffen te leveren. Andere kunnen daer niet toe dienen, en gaen verloren.
J. DAVID, pr.
Tael- en letterkundige aenmerkingen. - Voorrede.
    
        
    






3. - Nederduitsche Tael- en Dichtvormen.

Des menschen grondgedachte, des menschen oordeel werd vaek met de stoffe, waeruit een kleed vervaerdigd, met den marmer waeruit een standbeeld gesneden, of met den steen, waeruit een diamant geslepen is, vergeleken. Kleed, standbeeld en diamant golden dan als de uitdrukking der menschelyke gedachte, verzinlykten der zelver vorm.
De ruwe stoffe, de onbehouwene marmer of diamant verkrygen eerst door de bearbeiding hunne volle aenerkenning. Hoe kundiger de werker, hoe behendiger de slyper of beeldhouwer is, hoe meer waerde zal hy den ruwen stoffen byzetten.

{==151==} {>>pagina-aanduiding<<}

Het is dus de schoonheid en bevalligheid der vorm, die den zelfden gedachten eenen tien-, ja honderdvoudigen prys kan geven.
Die onbetwistbare waerheid heeft den onsterfelyken Platen doen beweren, dat de gedachte het erfdeel is der menschheid, terwyl de vorm de byzondere eigendom wordt des hoogeren vernufts. Geen kunstenaer, die de schoonheid tot hoofdwet erkent, geen dichter mag die waerheid uit de oogen verliezen.
Hoe bloedt ons het hart, wanneer wy ons voor een kunstgewrocht bevinden, waeraen de ruwe hand der eeuw niet alleen des gewaeds plooijen, maer ook des gelaets trekken en soms een onontbeerlyk ligchaemslid vergruisde!
Hoe te meer bloedt ons het hart voor het verhevenste menschelyke kunstgewrocht, dat niet alleen door de ruwe hand der eeuw, maer door de nog ruwere hand der onkunde deerlyk verminkt en mismaekt werd! Hoe bloedt ons het hart voor de geschondene moedertael, dat eerbiedwaerdigste kunstgewrocht!
De onkunde, zwanger van hersenschimmen, die ze verwezentlyken wil, baert stelsels en regels, en kipt en kapt volgens de zelven aen 't heiligdom, dat allengs nauwer en beperkter wordt, en waerin de nakomelingschap eens met moeite het grootsche reuzengesticht der voorvaderen herkennen zal. Laet de onkunde geworden, zy zal het zoo verre brengen, dat er geen plooitjen noch trekjen meer aen 't verhevene standbeeld wezen zal om des zelfs geslacht, des zelfs tyd of wyze van bestaen of ontstaen aen te duiden. Voor de onkunde is de geslachtkennis haest verdwenen, haer is een man, een vrouw, een kin dom het even, de vorm van een man, van een vrouw, van een kind is haer onverschillig, des vindt zy niets te wyzigen aen een man, aen een vrouw of aen een kind, en aenziet met de zelfde oogen een man, een vrouw en een kind.
Spreken wy onbewimpeld en regt voor de vuist; wie aldus verbuigt, zate hy ook bewonderd en aengebeden van de onnoozele menigte op des lands hoogste leergestoelte, hy staet toch geen lyn hooger, dan zyne slaefsche nabauwers. Maer bedwingen wy ons misnoegen voor de verbasteringszucht der onkunde, en vragen

{==152==} {>>pagina-aanduiding<<}
wy heusch, of men, trots goeder overtuiging, nog lang zal verpligt zyn de blinden blindelings te volgen, wanneer zy, by voorbeeld, als taelregels vaststellen, dat alle voorzetsels den accusatif regeren, dat men de sluitletters der byvoegelyke naemwoorden naer believen mag afkappen, omdat onze tael, zeggen zy tot verkorting of verminking heennygt, gelyk zy reeds ik minne, gy minnet in de werkwoorden tot ik min, gy mint, verkort heeft enz.? Zal het eeuwige waerheid zyn, dat onze gekortwiekte tael, het verschil niet zal weten uit te drukken tusschen amas en amatis? Moet de rykste germaensche taeltak gedoemd blyven de tweede persoon enkelvoud, die zelfs den armeren taeltwygen niet mangelt, in de schriften te missen, omdat die persoon in dit of dat gewest buiten gebruik geraekt is, of door 't botte jou vervangen wordt? Zal men nog lang schryven in dativo plurali de of der bloemen of aen de bloemen in plaets van het oude, en eenig goede den bloemen? Wanneer zullen de grammaticaschryvers weten, dat eene goede verbuiging steeds een onderscheid toonde tusschen vaders, engels, kunstenaers en vaderen, engelen, kunstenaren, zynde de eerste vorm voor den nominatif en accusatif en de laetste slechts goed voor den genitif en datif?
Wy moeten ons dus uit aller magt verzetten tegen de kappers en verminkers der tale; wy moeten alle vormen getrouw bewaren, en de verlorene of verdrongene opzoeken en herstellen op hunne vroegere eereplaets. Zooals in vele andere zaken, is hier vooral de weg naer het verledene de eenige mogelyke baen des vooruitgangs der nederduitsche tael en letterkunde. -
Even als het grove snoeimes der eeuw de verbuigingen en vervoegingen afgekort heeft, zoo heeft het ook de menigvuldigheid der dichtvoeten en dichtvormen verminkt en vernietigd. Sedert twee eeuwen hebben de ïamden vooral en de choreeën elken anderen versvoet op den achtergrond geschoven. Onze onsterfelyke Tollens baerde reeds eenig opzien, toen hy met dactylen en anapesten durfde optreden, want de lezers hadden het lezen vergeten, en geraekten telkens in de war, omdat de dichter hier en daer eenen misgreep by het schatten der silbenwaerde deed.

{==153==} {>>pagina-aanduiding<<}

Onze oude dietsche heldenverzen geleken eenen woude, eenen engelschen lusthove, waerin de kunst met de natuer arm in arm gaet. Ons tegenwoordig zoo gezegd heldenvers gelykt den franschen wandellanen, die vlak en regtlynig voortloopen en waer de boomen van des kappers schare toegesneden, als modehelden, staen te pronken.
Wy verwerpen geene vorm, zelfs die der alexandrynen niet. Groote dichters hebben in die vorm onsterfelyke lieders gezongen; maer wy zyn verzekerd, dat hoogere vernuften nog schoonere zangen zouden vinden, indien zy hunnen speeltuige eenige snaren toevoegden. De tael des dichters zy een vliet of een stroom, die huppelt of voortstuwt in melodischer afwisseling; men hoede zich de zelve tot een eentoonig klokkentiktak te vernederen.
Vreest niet dat de weg tot de kunst te moeijelyk wierde, indien gy meer verscheidenheid eischtet in de vorm. De vlakke weg langs ïamben en choreeën is waerlyk te gemakkelyk; wie dezen bewandelt, waent maer al te ras by den eersten stap het doel bereikt te hebben. Stelt het doel hoog, maekt de kunst weinigen toegankelyk door de strengheid en de menigvuldigheid der dichtvormen; de ware dichters zullen den slenter verlaten en de lieflykheid der oude keurgedichten hervinden.
Het gene ons, Nederduitscheren, meest nood doet, is de studie der silbenmeting.
Door eigene bewerking hebben wy thans de volle overtuiging verworven, dat het nederduitsch niet minder geschikt is, dan het hoogduitsch tot het overbrengen aller grieksche en latynsche dichteren in hunne oorspronkelyke vorm. En wie zou durven beweren, dat het gene in Duitschland zangerig is, by ons stroef zou klinken?
Wy herhalen het nog eenmael, wy mogen geene dichtvormen verwerpen, maer wel nieuwe opzoeken. Onze tael is zoo onbeholpen niet, als de onkunde ze uitgeeft. De silbenmeting worde grondig geleerd; nemen wy ter oefening de strenge vormen der grieksche en latynsche oudheid, en ontleden wy dan de grondregels der middeleeuwsche dichtwyzen.

{==154==} {>>pagina-aanduiding<<}

Zoo gewapend mogen wy stout onzen eigenen vlerken vertrouwen; het oneindige veld der poëzy ligt voor ons open, en wy durven ons aen oorspronkelyke scheppingen wagen.
Trekken wy nu nog de aendacht der dichteren op de oude gezangen, onlangs uitgegeven in 't oorspronkelyke kleedjen door de HH. Heije en Alberdingk-Thijm; zoo als ook op de Amsterdamsche Liederboekjens sedert eenigen tyd aen 't licht gekomen. Hoe lief zyn er de dichtstanzen en hoe afwisselend van versvoeten! Wy durven nauwelyks van Hooft en Huygens gewagen, hunne namen zyn al te bekend; maer het schynt nogthans, dat men de verscheidenheid hunner dichtvormen niet bemerkt hebbe. Hooft's Granida alleen heeft 19 verschillende dichtstanzen, waerin de dactylus en anapest met onze gewoone voeten afwisselen. Huygens heeft zelfs hexametra gebouwd, die verreweg de gelyktydige hoogduitsche proeven overtreffen. Van Eecke gaf reeds in 1698 de psalmen Davids uit, uitgebreid op 150 van malkander verschillende zangwyzen, en toonde in waerheid meer kennis van rhythmus en silbenwaerde dan de meesten onzer levende dichteren.
Wy besluiten dit gewigtig punt met den wensch, dat de schryvers de studie der oude tael ernstig opvatten, dan zullen zy zelven de nieuwingevoerde, verkeerde vormen kunnen schatten en verwerpen en de goede oude schryfvormen hernemen; dan zullen zy de tael niet langer verminken en kortwieken, maer de zelve verryken en volmaken door bybehouding der uitgangen, die der duidelykheid en klaerheid zoo noodig zyn. De dichters zullen zich vooral toeleggen op de zoo zeer miskende silbenmeting; zy ook zullen door de studie der oude tael, der oude poëzy, hunne dwaelbegrippen afleggen, en leeren dat onze tael niet alleen geschikt is tot het wedergeven der grieksche en latynsche meesterstukken, maer dat zy ook in hun oorspronkelyk gewaed, en de europische, en de oostersche dichtregels kan wedergeven. Mogte onze wensch verhoord worden! De vooruitgang der moedertale ligt er in opgesloten.’
J.M. DAUTZENBERG.
Op het 3de Ned. Congres; Brussel, 1851.







{==155==} {>>pagina-aanduiding<<}

4. - Oordeel van Simon Stevyn over de waerde der Nederlandsche tael.

Ik beroep my op allen, die de moeite willen nemen de werken van Stevyn (1) in te zien, dat deze zich door netheid van styl onderscheiden, en er in zyne voordragt iets eenvoudigs heerscht, het welk inneemt. Dit blykt uit zyne voorreden, opdragten en vertoogen, doch meest uit sommige berigten, waerin hy de oorzaek, die aenleiding tot de geboorte van eenig stuk heeft gegeven, uitlegt. Vestigde hy zyne aendacht met nadruk op de Dichtkunde, men mag vermoeden, dat hy de ongebondene rede niet hebbe voorby gezien. Men bedriegt zich daerin niet. Zyn zoon zegt uitdrukkelyk, dat ‘zyn vader eene Nederduitsche Redekunst, anders gezegd, welsprekendheid heeft beschreven.’ Voornamelyk echter muntte hy uit door eene gepaste keuze van juiste en zuivere woorden, die het gevolg was van eene grondige kennis onzer tael. Hierom zingt Vollenhove:

D'onduitschheid en de taelsmet van het land, 
Week eenigzins voor 't licht van uw verstand, 
O Spiegels, o Stevynen, o de Grooten! 


Hierom werd hy door Brederoo, in eenen brief aen de Amsterdamsche kamer in liefde bloeijende, waerdig en in staet gerekend te volmaken, het gene door Spiegel, Visscher en Koornhert tot opbouw van onze moedersprake was aengevangen. Het zal noodig zyn kortelyk te ontvouwen, hoe Stevyn dacht over de waerde onzer tael, en derzelver gebruik in de wiskundige wetenschappen.
Hy tracht ergens te betoogen, dat er een tyd zy geweest, waerin kunsten en wetenschappen met den meest mogelyken luister onder

{==156==} {>>pagina-aanduiding<<}
het menschdom hebben gebloeid. Hy noemt die gelukkige eeuw wyzen tyd; doch betuigt zyne onkunde op de vraeg, wanneer de zelve hebbe plaets gehad. De redenen, die hem tot dit gevoelen noopten, worden uitvoerig ontwikkeld, en bewyzen ten minste dat er in de hooge oudheid eenige verlichte denkbeelden hebben bestaen, die men by latere geslachten niet aentreft. Hugo de Groot heeft uit den voorraed zyner geleerdheid ook eenige getuigenissen aen onzen geleerden schryver medegedeeld, die voor deze meening pleiten.
Dit gulden tydperk nu wil Stevyn dat onder ons terugkeere, en overweegt de middelen die daertoe vereischt worden. Hiertoe behoort dan, zyns inziens, volstrektelyk dat de wetenschappen worden onderwezen en behandeld in de tael des lands, en dat deze eene groote deugdelykheid bezitte. De Latynsche, Fransche, Spaensche en Italiaensche talen verkeeren in dit geval niet, doch wel de Grieksche. Waerin bestaet dit verschil? Waerom is de laetstgenoemde tael zoo volkomen in vergelyking met de eerste? Dit komt voornamelyk door de eenvoudigheid en duidelykheid, waermede zy de woorden zamenvoegt en waerdoor zy by uitnemendheid geschikt is om met nauwkeurigheid iets uit te drukken. Maer zyn er dan geene andere goede talen dan de Grieksche? Ja nog eene, die veel beter is, namelyk het Nederduitsch. Dit voorregt ontleent deze tael, ons als een dierbaer pand door de vaderen nagelaten, van de kortheid harer grondwoorden, en van de vaste blykbare regelmaet, naer welke zy de woorden zamenstelt.
Om het eerste te staven, worden 742 Nederduitsche werkwoorden van ééne lettergreep opgegeven, tegen 5 latynsche en 45 grieksche. Het zelfde verschil openbaert zich ten aenzien van de overige deelen der rede, zoodat door onzen schryver 1428 nederduitsche woorden van ééne lettergreep met de haest uit een woordenboek worden verzameld, doch niet meer dan 158 latynsche en 229 grieksche.
In de zamenstelling der woorden volgt de Nederduitsche tael, door de wyze instelling der voorouderen, dezen regel, dat zich het zakelyke deel achteraen bevinde, en van voren dat, waerdoor het

{==157==} {>>pagina-aanduiding<<}
wordt bepaeld of gekenmerkt. Hierdoor wordt te weeg gebragt, dat niet alleen de Geletterden, maer ook de meest eenvoudigen, zelfs kinderen, onder ons nieuwe woorden verstaen en zamenvoegen, zonder er om te denken; het gene, naer het oordeel van Stevyn, in de Grieksche tael niet in zulk eene mate plaets heeft. Eindelyk wordt de vraeg geopperd, of in alle oorden van het vaderland de Nederduitsche tael even goed worde gesproken? Het antwoord is neen, maer dat zy in Noord-Holland (1) het zuiverste wordt bewaerd en aldaer by voortduring de meeste woorden van ééne lettergreep aenwezig zyn.
Deskundigen zien hier by Stevyn de zelfde denkbeelden uitgedrukt, die by de Groot worden aengetroffen. Deze eenstemmigheid was de vrucht van beider raedplegingen en gesprekken. My dunkt ik zie hen in gemeenzaem verkeer over dit belangryk onderwerp van gedachten wisselen. Ik stel my hunne geestdrift, hunne vaderlandsliefde voor, en een levendig tafereel openbaert zich aen myne oogen, hoe zy een plegtig verbond aengaen, om de schatten der moedertael, een iegelyk in dat vak van oefeningen, waertoe hy byzondere betrekking had, ten toon te spreiden. Dit heeft de Groot gedaen in zyne Inleiding tot de Hollandsche regtsgeleerdheid. Dit heeft Stevyn in de wiskunstige gedachtenissen ten uitvoer gebragt. Daerin heeft hy getoond, hoe het mogelyk is, de

{==158==} {>>pagina-aanduiding<<}
ingewikkeldste denkbeelden der wiskunde in een Nederduitsch gewaed voor te stellen.
J.P. VAN CAPELLE.
Bydragen tot de geschiedenis der wetenschappen en letteren in Nederland.
    
        
    





5. - Over den schryfstyl.

By elk volk, dat zich op beschaving en verlichting toelegde, was de beoefening en volmaking der moedertael, zoo in hare byzondere deelen als in haren geheelen omvang, het voorwerp van des zelfs eerste zorgen. Men bragt het zoo ver, dat men, voor elke gemoedsgesteldheid, byzondere uitdrukkingen wist te bezigen, geschikt om de aendoeningen die men gevoelde, door middel van spraek of schrift, ook by anderen in gelyke mate op te wekken; en bepaelde, vooral ten opzichte der laetsten, onderscheidene vormen en wendingen, die gezamentlyk met den naem van Styl bestempeld werden. Het gevoel voor de schoonheden van den styl, ontwikkelde zich al vroeg, en leerde weldra gebruik maken van sieraden voor welke men de spraekvatbaer had gevonden, lang te voren eer de kennis dezer sieraden tot eene regelmatige wetenschap gebragt werd.
Wat men nu door het woord Styl meer byzonder verstaet, is een vraegpunt, dat moeijelyk is te beantwoorden. - Elk land onderscheidt zich door eenen byzonderen styl, overeenkomstig met de geaerdheid en den geest van des zelfs inwoners. Volgens de franschen wordt de styl in eenen aeneengeschakelden (périodique) en eenen afgebrokenen (coupé) verdeeld. Sommigen verdeelen den zelven in eenen krachtigen, zwakken en volgeestigen; anderen wederom in eenen uitvoerigen en beknopten styl. Cicero en Quinctilianus telden er dry soorten, als den eenvoudigen, den hartstogtelyken en den gematigden styl; welke verdeeling nog door vele hedendaegsche schryvers over de redekunst gevolgd

{==159==} {>>pagina-aanduiding<<}
wordt. Wy voor ons gelooven met Blair, dat al deze bepalingen min of meer gebrekkig zyn, omdat verschillende onderwerpen eene verschillende soort van styl in de behandeling vorderen, en somtyds verschillende gedeelten van een en het zelfde werk onderscheid van schryftrant vereischen. Onaengezien die verscheidenheid, zal men echter steeds in de werken van den zelfden schryver eenen zekeren graed van gelykvormigheid, een zeker heerschend karakter uitgedrukt vinden, dat wy met den naem van styl bestempelen. Elke soort des zelven heeft dus haren byzonderen gang; en de woorden, uitdrukkingen en beelden, die tot den eenen styl met vrucht gebezigd worden, zouden voor den anderen volstrekt ongeschikt zyn. Zelfs is een en de zelfde styl aen vele wyzigingen onderworpen. Men lette slechts (met Batteux) op den briefstyl: moet men een' brief schryven gelyk men spreekt, dan volgt van zelfs, dat daer, van den gemeenen ambachtsman tot den geleerdsten staetsman zoovele klassen zyn, die alle schryven, elk zich naer zyne byzondere opvoeding, bekwaemheid en omstandigheden zal uitdrukken (1). By de onderscheidene soorten van styl hadden wy ook den dichterlyken kunnen opnoemen, ware het niet dat wy geoordeeld hadden, van eene kunst, die in het ryk der letteren onwedersprekelyk de gewigtigste plaets beslaet, afzonderlyk te moeten gewagen. - Daer het ons doel echter niet is, om bepaeldelyk over de dichtkunst te handelen, zoo zullen wy ons thans in geen diep onderzoek inlaten, of het prozaïsch dan wel poëtisch spreken het oudste zy (2). Wy beschouwen den staet van

{==160==} {>>pagina-aanduiding<<}
zaken zoo als de zelve nu voor ons is; en naer aenleiding van den zelven moeten wy den ongebonden styl als die der gewoone spreekwyze, den gebonden daerentegen als die der kunstmatige uitdrukking aennemen. Het dagelyksche, het gemeene, laet de poëzy verre achter zich; ‘zy verheft zich (zegt Rollin) tot het groote en verhevene, om tot de grootte en de schoonheid van 't onderwerp dat haer treft te geraken. Zy kiest de edelste denkbeelden en uitdrukkingen, en bezigt de stoutste figuren. Zy vermenigvuldigt de vergelykingen en de levendigste beelden. Zy doorloopt de natuer, en put derzelver schatten uit, om het gene zy gevoelt af te malen, en er het hoogste denkbeeld van te geven.’ Tot het vervaerdigen eens zoodanigen dichtstuks, zyn dus een levendig gevoel, eene ligt ontvlambare verbeelding, en een juist oordeel aller noodzakelykste vereischten. Zonder de vereeniging dier drie eigenschappen zal men zich te vergeefs bemoeijen, al de opgemelde schoonheden in één gewrocht te vereenigen; doch, bezit de dichter de zelve in behoorlyke mate, dan zal zyn werk vooral dit boven het prozaïsche vooruit hebben, dat zyne woorden altyd de sierlykste, zyne beelden de stoutste, zyne uitdrukkingen de krachtigste en welluidendste zyn (1).

S.J. MULDER.
Verhandeling over de kunst van vertalen. (In de werken van het Amsterdamsch genootschap: tot Nut en Beschaving.)
    
        
    






{==161==} {>>pagina-aanduiding<<}

6. - Middelen ter verkryging van een' goeden styl.

De beste middelen om een' goeden styl magtig te worden zyn, dat men veel en voornamelyk, dat men de beste schryvers leze. Goede voorbeelden zyn, in dit geval, van eene ongeloofelyke nuttigheid. Levendigheid van geest en een schrander vernuft zyne talenten die, onbetwistbaer, eenen schryver doen schitteren; maer eene ryke belezenheid en gegronde geleerdheid maken hem in den styl en manier van behandeling eerst waerlyk aen zich zelven gelyk. De Engelsche dichter Schakespeare bezat, by eene groote kennis van het menschelyke hart, zekerlyk de eerstgenoemde hoedanigheden; maer hoe verre werd hy niet door Milton en Pope, die zich de laetste hadden eigen gemaekt, in het oog van alle kenneren overtroffen! En gelukkig ontbreekt het, in iedere soort van styl, aen geene uitmuntende voorbeelden, waervan men zich met vrucht kan bedienen. Voor den verheven styl, werden, gemeenlyk hiertoe, by de Grieken, Homerus en Pindarus, by de Latynen Virgilius en Horatius, by de Franschen de Treurspelen van Corneille en Racine en de heilige lierzangen van Rousseau, by de Engelschen Milton en Pope, by de Duitschers Haller en Klopstok aengeprezen. Onze Vondel, Hooft en Antonides hebben hieromtrent wonderen verrigt. Voor den eenvoudigen styl zouden wy onzen Brand en Wagenaar, en voor het deftige de vertalingen van Tillotson, Blair, Jerusalem en Zollikofer wel durven aenbevelen. (1)
Het navolgen van deze goede voorbeelden is een tweede middel, om ons meester in den styl te maken. Geen uitmuntend schryver heeft het zich ooit geschaemd naer zeker model te hebben gearbeid. De groote Francius gebruikte hiertoe, inzonderheid, Ovi-
{==162==} {>>pagina-aanduiding<<}
dius; Broekhuizen, Propertius; Antonides, Statius; Vondel, Virgilius, en Hooft, weten wy, dat Tacitus twee-en-vyftig malen had doorgelezen. Ik weet wel, dat Perrault het kennen en navolgen van de Ouden nutteloos keurt, staende houdende, dat thans niemand over den styl der Grieksche en Latynsche redenaren behoorlyk kan oordeelen, dewyl men, gelyk hy zegt, hunne tael niet genoeg verstaet, en men volstrekt niets weet van hunne uitspraek; maer ik weet ook dat men niets dan wonderspreuken heeft te wachten van eenen man, wiens hoofdoogmerk 't was, om al den roem der Ouden te bedillen, en, ten koste van den zelven de moderne geleerdheid overmatig te verheffen. Wy, in tegendeel, gelooven, dat men de Ouden, zoo wel als de goede hedendaegsche voorbeelden, met vrucht kan navolgen; mits men vlyts genoeg bestede, om zich de zelve geheel eigen te maken; zoo dat het (gelyk Francius van Chrysostomus, met betrekking tot Demosthenes, getuigt), by ons in het merg en bloed overga; en vooral, mits men oordeel genoeg heeft, om hen niet slaefsch over te schryven, maer hunne gedachten en styl in ons byzonder gewaed te verkleeden; anders doen wy onzen voorbeelden onregt. Wy bederven dan de fraeiste bloemen, door onze verkeerde behandeling; daer wy, eigenlyk als bieën, den thym, het was, de honig, op de zelve moeten garen, die vreemde sappen by ons zelven bekoken en overhalen, en dus een geheel nieuw sap vormen, het geen al de kracht en liefelykheid der eerste in zich bevat.
Eindelyk, het laetste vereischte is, dat men zelf de handen aen het werk sla, en zich in het schryven oefene. Hier is de pen de beste leermeesteres, Stilus optimus discendi Magister, zegt Cicero. Oefening beschaeft de kunsten, is en blyft eene waerdige spreuk uit den mond der waerheid. Reden en ondervinding zyn hiervan de waerborgen. Gy, mannen van naem en geleerdheid! strekt gy hier tot getuigen, hoe uw onvermoeide vlyt, hoe uw onophoudelyke arbeid, u die hebbelykheid verwierf, om opstellen, waerin zich al de bevalligheden van den styl vereenigen, voor den dag te brengen, met zoo weinig moeite, dat het den ongeoefenden ongeloofelyk moet voorkomen. En gy, myne waerde vrienden! die

{==163==} {>>pagina-aanduiding<<}
door het moeijelyke van de taek, op het hooren van zoo vele strenge regelen, mogt worden afgeschrikt! grypt moed by de overweging, dat by de Goden alles voor zweet te koop is; dat zy, die thans in 't choor der wetenschappen met den lanwer der verdiensten pronken, ook eerst den doornigen berg naer hunnen tempel moesten beklauteren: en laet dit u overhalen, om, met my, onbezweken, elk naer zyne vermogens, elk in zynen kring, waer het te pas komt, in ons studeervertrek, in de zamenleving, den bloei van kunst en geleerdheid, en dus ook, by het verstandig denken, de bevallige welsprekendheid en een' goeden schryfstyl te bevorderen.
LUBLINK, de jonge.





7. - Vereischten in den schryver.

Wat wordt er by den schryver of opsteller zelven vereischt? - Een edel hart, goede ooren en een' gezuiverden smaek. Wat het eerste betreft: wie zal toch iemand van eene lage geboorte, die slecht werd opgevoed, en altoos onder ruwe menschen verkeerde, wie kan van zulk een mensch verwachten, dat hy verheven zal denken, en zich op eene edele wyze zal uitdrukken? ‘Het is niet mogelyk dat een man, die gedurende zyn gansch leven, niet dan onedele en slaefsche gevoelens heeft gekoesterd, ooit iets voort brengen kan, dat zeer wonderbaer en des nazaets waerdig zy.’ Dit zyn de eigene woorden van Longinus, die dit met het grootsch gedrag en antwoord van Alexander aen Parmenion opheldert. - Een goed schryver moet ook goede ooren hebben. Zekere teederheid van gevoel, schynt hier den besten regel aen de hand te geven. Aenmerkelyk is hier omtrent eene plaets van Cicero. ‘Wel verre, zegt hy, dat ik, ten dezen opzichte, over my zelven te vreden zou wezen, ik ben het dikwerf zelfs niet over Demosthenes; zoo moeijelyk valt het, om myn geest en ooren te voldoen.’ Zulk een aendoenlyk en keurig gehoor bezaten ook Bossuet en

{==164==} {>>pagina-aanduiding<<}
Mosheim, mannen, in wier styl zoo veel welluidendheid gevonden wordt, dat iemand, die niets van hunne tael verstonde, met vermaek naer hunne klanken zou luisteren, en waervan men ten regte heeft aengemerkt, dat in hun proza al 't liefelyke der poëzy doorstraelt. En (opdat ik er dit byvoege) verdient het niet eene oplettendheid, dat, onder anderen, Milton en Pope, die uitmuntende meesters in alles wat gladheid en bevalligheid, vooral in verzen, kan genoemd worden, beiden kenners en oefenaers der muzyk zyn geweest? - Een goed opsteller, eindelyk, moet vooral een' gezuiverden smaek hebben. Enkele geleerdheid, een schat van zaken en woorden, is hier niet genoeg. Een scherp oordeel, kennis van de fraeije letteren, en eene lang beschaefde tael moeten hiertoe zamen loopen.
Heeft nu een schryver, by de overige noodzakelyke vereischten van een' geleerden, ook die, welke wy hier beschreven, dan heeft hy alleenlyk van het reeds verhandelde gebruik te maken, en het zal hem aen geene algemeene regelen van den goeden styl ontbreken.
LUBLINK, de jonge.





8. - Vereischten in den vertaler.

Tot de vereischten eener goede vertaling, behoort vooral en noodzakelyk eene gegronde kennis der beide talen, zoo wel van het oorspronkelyke als van die, waerin men het overbrengt; en dat er inzonderheid veel oordeel in den vertaler vereischt wordt, is uit onze voorgaende aenmerkingen reeds gebleken. Behalve deze begaefdheid zyn er andere, die voor hem wel niet even onontbeerlyk, doch echter zeer gewigtig moeten geacht worden. Vernuft, levendigheid van geest, kan by een' vertaler, die smaek en gevoel in gelyken graed bezit, niet zelden zyne mindere taelkennis merkelyk te gemoet komen, mits hy zich hier door niet laet verleiden, om er de vereischte trouw en naeuwkeurigheid aen op te

{==165==} {>>pagina-aanduiding<<}
offeren. Maer, behalve deze taelkennis en dit oordeelkundige vernuft, behooren er ook een' onvertraegden yver en onvermoeid geduld toe, om in dezen arbeid gelukkig te slagen. Een goed vertaler moet zich door geene moeijelykheden laten afschrikken, zoo lang hy gevoelt, dat er iets hapert aen de volmaekte duidelykheid en overbrenging der denkbeelden; hy moet zoo lang met de zwarigheden, die hy in zyn' Autheur ontmoet, kampen en worstelen, tot dat hy in een' klaren ronden, gevulden volzin, volkomen over de zelve zegepraelt. Eene gedurige beschaving, een aenhoudend overzien en vergelyken, is hier alleen in staet, om een werk van eenigen omslag geheel meester te worden.
Veel geduld en vlyt mogen wy van een' vertaler vorderen; maer nog daerenboven, dat hy zyne krachten beproeve, of hy wel voor den schryver, dien hy wil overbrengen, is opgewassen. Het spreekt voorts van zelven, dat stipte, juiste, getrouwe overbrenging van alles, de hoofdzaek is; echter onder deze bepaling, dat men zich van die getrouwheid geene verkeerde denkbeelden vormt; dat men er vooral geen eigenlyk letterlyk vertalen door verstaet. Er is zulk een merkelyk onderscheid tusschen eene getrouwe en letterlyke overzetting, dat men by de laetste zeer getrouw kan handelen. Men moet wel woord voorwoord, maer niet woordelyk, dat is: zeer nauwkeurig, zeer getrouw, niet styf, niet mekaniek vertalen.
Zoo onvoldoende het is, eene letterlyke of woordelyke overbrenging van het oorspronkelyke te leveren, even zoo min voldoet het ons alleen de gedachten, de gevoelens over te brengen; maer dat het vooral te doen is om de manier van uitdrukking, om de verscheidene schakering der zelve, om dat eigenaerdige en byzondere, het welk elk schryver onderscheidt, zoo kennelyk onderscheidt, als de wezenstrekken by millioenen van menschen onderscheiden zyn, schoon zy eene menschelyke tronie hebben, van datgeen, hetwelke wy den trant, den styl noemen. Het is niet alleen, de grammatikale juistheid, het is de oratorische, de poëtische juistheid, die de verdienste van den meesterlyken vertaler uitmaekt, waerdoor hy ons niet alleen met nieuwe denkbeelden verrykt, maer waerdoor hy ons ook beter leert denken, beter leert

{==166==} {>>pagina-aanduiding<<}
schryven. Hier weet ik wel, doet zich eene zwarigheid op. Iedere tael heeft iets, dat haer byzonder eigen is, of ook wel iets dat afwykt van de gewoone taelregelen, en alleen door het gewoonlyk gebruik in de tael verdragelyk is geworden, hetwelk bekend is onder den schoonen naem van Idiotismus, of taelonregelmatigheid, gelyk het sommigen overbrengen. Men onderscheidt daerom deze Idiotismi in regelmatige en onregelmatige. Wanneer de Hebreeuwen spreken van bergen Gods, van cederen Gods, alleen om groote, uitmuntende bergen, om hooge cederen te beschryven, dan strydt dit Hebreïsmus niet tegen de gewoone taelregelen, 't kan even zoo in andere talen overgebragt worden, en behoort tot het regelmatige. Wanneer de Franschman zegt: Quel temps fait-il? (welk weder maakt het?) il fait froid; il fait chaud; dan behoort dit gallicismus tot de onregelmatige Idiotismi. Nu, wanneer ik iets diergelyks in het oorspronkelyke aentref; wanneer daervan somtyds het fraeije, de geheele houding en wending eener uitdrukking afhangt; hoe moet ik daermede handelen? Ligtelyk is hierop te antwoorden; dan moet men daervoor iets in de plaets zoeken, hetgeen daervoor even zeer voldoet; doch dit laet zich gemakkelyker onderstellen dan uitvoeren, en steunt alleen op het gevoelen, dat het nooit geoorloofd is dergelyke Idiotismi over te brengen, dat die altoos volstrektelyk moeten gemyd worden. Maer dit is, misschien, het geval niet. Zyn ze mededeelbaer, dan moeten wy er ook gebruik van maken. Aen iets, dat ons in den beginne hard voorkomt, gewennen wy ons door herhaling. Het is hiermede gelegen, als met de verplaetsing der woorden in onze volzinnen. Onze tael heeft haren eigen vorm en constructie. Geweldige verdraeijingen blyven altoos aenstootelyk. Maer wanneer wy ook al te schroomachtig zyn, blyven wy 
ons eeuwig in den ouden cirkel omdraeijen, daer wy, nu en dan, door eene geoorloofde stoutheid, onze schryfwyze inderdaed verryken, en onzen styl iets mannelyks byzetten, dat hem waerlyk wel kleedt. Het is toch zeker dat de Ouden over het algemeen, groote meesters waren in het schikken hunner woorden, zoodanig, dat zy de hoofdfiguren, daer het meest op aen kwam, op den regten

{==167==} {>>pagina-aanduiding<<}
grond, naer die juiste orde der gedachten, wisten te plaetsen, welke de zelve in het helderste licht deden voorkomen. Die kunst moeten wy hen trachten af te zien; die woordenschikkingen in onze vertalingen en schriften trachten na te bootsen: dit is het regte en onfeilbare middel, om ons duidelyker en aengenamer uit te drukken: en inderdaed, wy zullen by de bewerking verbaesd staen, hoeveel wy ook in dit geval, met onze buigzame tael kunnen verrigten.
LUBLINK, de jonge.





9. - Regelen voor den vertaler.

De kunst van vertalen bestaet daerin dat wy al het geen een schryver bedoeld heeft by zyne lezers op te wekken, ook de onze door overbrenging in eene andere tael, in gelyken graed doen gevoelen. Heeft een vertaler aen dit vereischte behoorlyk voldaen, dan voorzeker heeft hy op den gelukkigen middenweg weten te blyven, zonder noch tot het eene, noch tot het andere uiterste te veel te naderen. De vertaler moet, na voldaen te hebben aen het geen van hem reeds gevorderd is, met zich zelven beraedslagen, welken weg te kiezen. Als hy zich te veel van het oorsponkelyke verwydert, geeft hy geene vertaling, maer eene navolging; indien hy te slaefs overzet levert hy eene woordelyke vertaling en is slechts een werktuigelyk overbrenger. Omdat nu, zoo wel in het wetenschappelyke als in het natuerlyke en zedelyke, niets moeijelyker noch zeldzamer is, dan het juiste midden te houden, zoo blykt het, dat eene vertaling, waerin men, en eene al te naeuwgezette verknochtheid aen de letter, en eene te willekeurige afwyking van het oorspronkelyke, even gelukkig vermeden, en dus het juiste midden getroffen heeft, onder de loffelyke zeldzaemheden gerekend mag worden.
Wy bekennen dus dat het geene gemakkelyke taek is eene goede vertaling te leveren. Het moet in den striksten zin des woords,

{==168==} {>>pagina-aanduiding<<}
een kunstenaer zyn, van wien wy eene zoodanig voldoende vertolking mogen verwachten. Intusschen kunnen wy, den minder ervaren vertaler, het volgende, als een goed en beproefd middel, aen de hand geven: hy brenge het te vertalene stuk zoo getrouw als mogelyk over, dat is: hy behoude de eigenaerdige uitdrukkingen, den aen het oorspronkelyke eigenen gang der denkbeelden en schikking der woorden; hierdoor zal zyne vertaling eenvoudig en naeuwkeurig worden, maer nog geens zins aen het vereischte oogmerk voldoen. Want nu eerst wordt het zaek, den arbeid nogmaels onder handen te nemen en om te werken, ten einde de kieschheid en sierlykheid der vreemde wendingen en uitdrukkingen, door zoodanige, welke in zyne tael daermede overeenkomstig zyn, te doen vervangen.
Naermate hy woordelyk of vry vertalen wil, naer die mate moet hy deze zyne bewerking omzetten en uitbreiden. Eene herhaelde lezing van het oorspronkelyke, waer het vreemde denkbeeld hem zoo eigen wordt dat hy weldra het zyne noemen mag, is het beste middel om hem tot deze kunstbewerking in staet te stellen; want zoodra dit plaets grypt, zal het hem niet meer moeijelyk vallen, het opgevatte denkbeeld uit de eene in de andere tael, met al de eigenaerdigheid die de laetste kenschetst, over te gieten. Langs dezen weg, en langs dezen weg alleen, is het mogelyk, ver uiteenloopende taeleigens nader tot elkander te brengen, en zelfs werken van verheven inhoud in eene andere tael over te gieten, zonder dat de zelve eenen gebannen edelman gelyken, voor wien men buitenlands alle achting verloren heeft.
MULDER.
Verhandeling over de kunst van vertalen.
    
        
    





10. - Over den smaek.

Ik versta door smaek dat gevoelvermogen, hetwelk ons het schoone overal, daer het is, doet gewaer worden, en terstond van het leelyke onderscheiden.

{==169==} {>>pagina-aanduiding<<}

Houdt by deze definitie nu vooreerst alleen in 't oog, dat de smaek geene opsporing van het schoone, door redeneringen en gevolgtrekkingen van het schoone is. Zoo lang iemand nog verpligt is om zyne toevlugt tot de regelen van 't schoone te nemen, en die met de voorwerpen, over wier schoon en niet schoon hy oordeelen wil, te vergelyken, zoo lang heeft hy geen' gevestigden smaek. Het gevoel van iets onderstelt, 't is waer, des zelfs kennis, maer met deze kennis moet de ziel zoodanig doortrokken zyn, dat zy er, by hare gewaerwording van het schoone, zelfs niet aendenkt. 't Is als of ze by instinkt er toe vervoerd wordt, schoon ze inderdaed het licht volgt, dat de kennis in haer verstand verspreid heeft. En dan alleen noem ik het smaek, wanneer het oordeel, dat het gevoel voortbrengt, zoo vlug is, dat wy op dat oogenblik, niet alleen niet gewaer worden, maer zelfs moeite hebben om het van achteren op te sporen.
De ondervinding leert ons dat alle menschen dit gevoelvermogen niet bezitten, en dat er zich in de zulken, die het bezitten, een verbazend onderscheid opdoet tusschen de fynheid en volmaektheid van het zelve. Voor de eersten is het volstrekt onmogelyk immer eenen goeden smaek te kunnen verkrygen. Hun hart is met een te dik eelt overtrokken, dan dat er het schoone immer een indruk op zou maken. Zy gaen het ongemerkt voorby, dikwerf om het leelyke te bewonderen. Al bezaten zy hun geheel leven den besten leermeester in het schoone, nimmer zouden zyne verhevenste lessen hun een gevoelvermogen kunnen mededeelen, 't welk hun de natuer ontzegd heeft. De uiterste hoogte, die ze bereiken konden, zou deze zyn, dat ze met eenen yskouden syllogismus hier en daer het schoone zouden vinden, zonder in staet te zyn van het te genieten. By voorbeeld: de opvolging van dezen en genen regel brengt het schoone voort; die regelen zyn in dit gebouw, deze schildery, dit dichtstuk, enz., waergenomen; derhalve is het schoon. Indien nu de zulken ongelukkiglyk de lust bekruipt van kunstregters te worden, en eene onvermoeide vlyt hunne eerzucht ondersteunt, zoo dat ze geduld genoeg hebben om zich van al de regelen der fraeije kunsten en wetenschappen

{==170==} {>>pagina-aanduiding<<}
meester te maken, en dan, zonder gevoel, naer deze regelen uitspraek doen over de voortbrengselen van geniën, dan zyn ze in 't ryk van het schoone, wat de vorst in dat der planten is; zy verschoonen de gemeene en alle dagen te verkrygene gewassen, maer vernielen de fyne en keurige bloemen? Al wat werktuigelyk naer den regel is, keuren ze goed; al wat boven den regel, of zoo iets is, dat aenleiding tot een' nieuwen of tot verbetering van een' ouden regel kan geven, veroordeelen zy. Ik zeg: werktuigelyk naer den regel, en ik versta er door zulke voortbrengsels, die, zonder vernuft, zonder vuer, met een onnadenkelyk geduld, zoolang ontworpen, bewerkt, veranderd en honderdmalen weêr veranderd zyn, tot dat ze eindelyk in alles aen den opgegeven regel, dien men betrachten wilde, voldoen. Een groot gedeelte van de Hekeldichten en de art poétique van Boileau schynen my tot deze soort van produkten gebragt te kunnen worden. Ik erken, dat ze in zekere opzichten, hunne waerde kunnen hebben, maer men dulde, dat ik ze niet onder éénen rang met die van een' Corneille en soortgelyken schikke. Geloof my, ik ben er zeer voor dat men regelen betrachtte; alleen wil ik dat men met de ziel van den regel doordrongen zy, en hem niet werktuigelyk volge; want een van beiden, of de regel moet op het schoone uitloopen, of 't is een valsche regel, die, hoe eer hoe beter moet afgeschaft worden. Loopt hy op 't schoone uit, en heb ik in myn dichtstuk dat schoone bereikt, dan heb ik hem zeker betracht, naer zyn innigste oogmerk betracht; mist myn voortbrengsel het schoone, hoe zeer ik den regel gedurig voor myne oogen gehad heb, ik mag my verzekerd houden, dat ik aen de letter ben blyven hangen en de ziel van de zelve voorbygezien heb. Als ik bewegen wil, en, na my al de regels van het pathetieke voorgesteld te hebben, echter niet beweeg, dan is het immers 
zeker dat ik die regels niet begrepen heb? Maer, is het minder zeker, dat ik waerlyk den regel betracht, schoon ik aen den zelven in de uitwerking zelfs niet dacht, indien myn stuk tranen, onwillige tranen doet plengen, en elk, die het leest, hevig roert? De waerde van eenen kunstenaer bestaet daer niet in, dat hy de regels kenne en letterlyk betrachte, maer dat hy door

{==171==} {>>pagina-aanduiding<<}
middel van de zelve zyn doel, het schoone, bereike, en zoo ze hem hiertoe niet lyden, zyn ze hem een' nuttelooze ballast.
Naermate gy het schoone schielyker en duidelyker leert gewaerworden, naermate verbetert gy uwen smaek.
Schoonheid is zinnelyk gemaekte volmaektheid, of klaerder nog, de zichtbare gedaente der volmaektheid.
Naermate gy dus meer zichtbare gedaenten of kenmerken der volmaektheid kent; naermate gy er eene rykere verzameling van in uw geheugen hebt, omtrent alle voorwerpen die gy aentreft; naermate uwe verbeeldingskracht er zoodanig mede doordrongen is, dat gy elk nieuw voorkomend voorwerp er op de gemakkelykste en naeuwkeurigste wyze mede kunt vergelyken, en naer zyne juiste waerde goed of afkeuren; naer die eigen mate bezit gy schielyker en duidelyker gewaerwordingen van het schoone, of is, met andere woorden, uw smaek meer of minder waerlyk goed. Dan, wy hebben gezien, dat de volmaektheid in de wezens niets anders is dan de bekwaemheid om aen het doeleinde van hun bestaen te beantwoorden, en dus kunnen wy nooit de meerdere of mindere volmaektheid in een wezen ontdekken, zoo wy niet weten tot welk een einde dat eigen wezen bestaet.
Hieruit vloeit myn eerste middel ter verbetering van den smaek. Gy moet beginnen met naeuwkeurig de natuer te bestuderen, en daertoe alle wetenschappen in den arm nemen, die er u toe behulpzaem kunnen zyn. Uw natuerlyke smaek zal u somtyds voorwerpen doen ontmoeten, die u de gewaerwording van het schoone zullen geven. Laet dan nooit na naeuwkeurig op te sporen van waer die gewaerwording komt. Is ze redenloos by u, onderzoek dan het voorwerp dat ze in u verwekte.
Beproef of gy het doel van des zelfs bestaen kunt ontdekken, en zoo ja, of er zinnelyke kenmerken in het zelve zyn, dat het aen dit doelwit voldoen kan. Zoo gy die vindt, dan zult gy tevens vinden dat het juist deze zichtbare kenmerken der volmaektheid waren, die het vermaek, dat gy genoten hebt, in u verwekten. Bewaer dan, om er in het vervolg by soortgelyke voorwerpen gebruik van te maken, die kenmerken zorgvuldig in uw geheugen; maer wees

{==172==} {>>pagina-aanduiding<<}
op uwe hoede, dat gy van kenmerken, die gy in een deel van een geheel hebt waergenomen, nimmer onbesuisd tot de volmaektheid van 't geheel beslist. Een enkel deel kan zeer wel aen de bestemming, waertoe het by het geheel gevoegd is, zinnelyk voldoen, terwyl het geheel er aen mist door het gebrek der overige deelen. Ook kan het te zeer er aen voldoen, in betrekking tot de overige deelen, dat het juist daerdoor verduistert, en in dit geval verbreekt het de eenheid van 't geheel; behalve dat een deel, als een geheel op zich zelven beschouwd, zinnelyk volmaekt kan zyn, schoon het in betrekking tot het doel van 't geheel wanstaltig is. Dit alles zal zich nader ontwikkelen. Maer kunt gy, na alle mogelyke nasporing, het doeleinde, waertoe een voorwerp is, niet ontdekken; is er geen enkel zichtbaer kenmerk van volmaektheid op afgedrukt, en heeft het echter het gevoel van het schoone in u verwekt; geloof dan vry dat uw smaek hier bedorven is, en gy aen een te voren ingezogen vooroordeel blindelings gehoorzaemd hebt. Gy begrypt, dat ik op myne gelegde gronden doorspreek, dat namelyk de verbetering van dat gevoelvermogen, dat men smaek noemt, het gevoel vermogen zelf reeds onderstelt. Want voor iemand, die dit geheel mist, zyn myne middelen en zyne waernemingen van geene waerde. Hy zal ze altyd verkeerd gebruiken en toepassen.
Dan, ik wilde u mynen raed door een voorbeeld ophelderen.
Wy gaen beiden een' prachtigen tempel zien, welken wy honderd mael hebben hooren roemen. Een van des zelfs kolommen trekt terstond uwe en myne aendacht tot zich. Dat is schoon! roept gy uit, en ik zie dat gy waerlyk in eene kleine verrukking zyt, en dus het gevoel van het schoone inderdaed bezit; maer ik zwyg. Verwonderd over myne koele houding, vraegt gy my half gramstoorig, of ik die kolom niet schoon vinde? en ik beantwoord u met een nog koeler: neen! Een van ons beiden heeft nu zeker geen' goeden smaek, dewyl hy, of iets voor schoon houdt, dat het niet is, of het schoone daer het is, niet gewaer wordt. Onderzoeken wy dit stuk naer myn' opgegeven raed, en wy zullen terstond ontdekken aen wien van ons beiden de smaek hapert. De kolom is, in het afgetrokken beschouwd, zeker schoon; zy is keurig uit-
{==173==} {>>pagina-aanduiding<<}
gewerkt en bevallig uitgehold. Hare ongemeene dunheid verwekt het denkbeeld van een lief teêr meisje in my, - ook zie ik dat ze naer de ïoniesche proportie zal heeten. Maer nu vraeg ik u: waertoe staet deze kolom hier? want zy moet er noodig wezen of zy ontsiert den tempel. Gy antwoordt my: om het gebouw te schragen. Maer, ga ik voort, heeft de kunstenaer dan een denkbeeld van stevigheid en sterkte, of van bouwvalligheid en zwakheid met zyn gebouw willen verwekken? Wel dat spreekt van zelfs, hervat gy, van stevigheid en sterkte. - Maer hoe kan deze zuil dan ooit schoon heeten, onder dit gebouw staende en er een deel van uitmakende? Zy draegt het zinnelyk kenmerk van zwakheid. Zy is er geplaetst om het gevaer te schragen, en hare massiefheid alleen zou my tot een waerborg verstrekken dat ze volmaekt aen dit doel voldeed. Maer nu beef ik, zoo dikwerf ik naer boven zie, dat alles op myn hoofd zal nederkomen. 't Is waer, indien ze steviger zou zyn, moest ze veel van hare sieraden missen; dan het was de zaek des kunstenaers geweest om dit op eene andere wyze te vergoeden. Want zyn hoofddoel moest altyd geweest zyn om het geheel 
schoon te maken en nimmer de aendacht aen een deel afzonderlyk te kluisteren, dewyl dit de eenheid van het geheel verbreken moest. Hy had dus de schoonheden der deelen niet in bykomende sieraden, maer in hunne keurige evenredigheid tot het geheel moeten zoeken en dan zou hy niet te eenvoudig hebben kunnen zyn. Dus, myn vriend! - hoe schoon de zuil op zich zelve ook zyn moge, voor zoo verre zy tot dezen tempel behoort, is ze wanstaltig en leelyk, en uw smaek is reeds bedorven geweest, of gy zoudt dit opgemerkt hebben. Maer gy hebt de uitvoerigheid, de lengte van sieraden, hooren aenpryzen en niet begrepen, dat de eerste alleen eene verdienste zy, als de schoonheid van 't ontwerp haer voorgaet, en de laetste, als zy de uitwerking van het geheel vermeerdert. Of gy hebt het schoone, dat gy in een voorwerp opgemerkt hebt, zonder nadenken, zonder te onderzoeken of die beide voorwerpen wel tot dat eigen einde daer waren, op een ander voorwerp gaen toepassen, waer het niet hoorde. Gy ziet reeds, dat dit eerste middel, 't welk ik u opgeef, ryk is. Het sluit al de middelen

{==174==} {>>pagina-aanduiding<<}
om een gezond denkbeeld van eenheid, verscheidenheid, orde, overeenkomst enz. te krygen in zich. Zie hier eene Episode. Indien gy ze op zich zelve beschouwt, is er niets schooners uit te denken. Maer zy is in een heldendicht geplaetst, daer de dichter een zeker bepaeld doel mede gehad heeft, en daer ze enkel een deel van uitmaekte. Hoe zeer u de Episode nu op zich zelve bevalt, gy kunt geen uitspraek over hare waerde doen, zoo lang gy het geheele dichtstuk niet onderzocht hebt, het doel van den dichter niet kent, en de juiste betrekking niet weet, welke zyne geplaetste Episode tot het geheel heeft. Het oogwit van den Dichter is geweest, te vermaken, en ter bereiking van dit oogwit poogt hy de daed, die hy hiertoe gekozen heeft, zoo belangryk te maken als ze worden kan. Is nu de Episode geheel vreemd van de hoofddaed en breekt ze hierdoor de eenheid van het dichtstuk; trekt ze ontydig de aendacht van de hoofddaed af, door het belang meer of geheel aen zich te verbinden; verveelt ze door hare uitgestrektheid, die, in betrekking tot het geheel, wanstaltig is, dan zal haer de goede smaek, hoe schoon ze op zich zelve ook zyn moge, in dat Heldendicht, daer ze een deel van moet uitmaken, afkeuren; en, indien hy er reden van geven moet, zeggen, dat een deel van een geheel, 't welk een zeker doel bereiken moet, nooit schoon kan zyn, indien het naer zyne evenredigheid met al de overige deelen in evenredigheid niet mede werkt om dat doel te helpen bereiken; want houdt dit vooral in 't oog, de goede smaek kiest nooit zonder reden, en hy kan de reden altyd verdedigen.
Maer, zult gy mogelyk zeggen, kan dan iemand die geen' natuerlyken smaek hoegenaemd heeft, dezen weg niet met het eigen gelukkig gevolg inslaen, en eindigen met eenen even goeden smaek te verkrygen? - Geenszins, myn vriend! om de natuer op die wyze te bestuderen, dat men er de zichtbare kenmerken der volmaektheid uit verzamele, en de ziel zoodanig met de zelve doortrokken worde, dat zy tot elk vak der kunst een ideael van het schoone gedurig voor de oogen heeft, om er ieder voorwerp mede te kunnen vergelyken, en des zelfs schoonheid naer den juisten graed van gelykheid met haer ideael te bepalen, behooren

{==175==} {>>pagina-aanduiding<<}
verscheidene natuergaven die, zonder de kenen (1) van den smaek, nooit in een' sterveling gevonden worden; en welke mogen die kenen zelve zyn. Ik zal er u eenigen van opnoemen.
Vooreerst wordt hiertoe een vermogen vereischt om het gemakkelyke en moeijelyke sneller op te merken, en levendiger te gevoelen. Naermate men dit mist, zyn de fyne nuancen van het schoone voor ons verloren, omdat ons de kleine kenmerken der volmaektheid ontsnappen. Van hier dat het zachte schoone voor de menschen weinig aentrekkelykheid bezit; zy moeten sterker roerende voorwerpen hebben om bewogen te worden, en te kunnen genieten. Ten andere, zintuigen, die naeuwkeurig en teeder genoeg zyn om de geringste verschillendheid, en de fynste trekken, die aen elk voorwerp eigen zyn, waer te kunnen nemen en te onderscheiden, zoo wel als om de uitgebreidheid, de overeenkomsten, de omtrekken der deelen en die van 't geheel te kunnen bepalen. Want hoe wilt gy, dat hy, die een gering onderscheid in een voorwerp niet zien kan, het zelve opmerke en er den grond van schoonheid in een gelyksoortig voorwerp naer vaststelle?
Eindelyk, een geheugen, dat getrouw genoeg is om ons, tot in de kleinste byzonderheden, te binnen te brengen wat wy opgemerkt hebben, en eene verbeeldingskracht, sterk genoeg om ons het tafereel van afwezende voorwerpen, die wy eenmael gezien hebben, schielyk, juist, en levendig voor oogen te houden, ten einde er de voorwerpen, die wy dadelyk beschouwen, mede te kunnen vergelyken en er de geringste verschillenheid tusschen ontwaer te worden. Manquer de cette mémoire et de cette imagination, zegt een reeds aengehaeld schryver, c'est être dans le cas de manquer de modèle de beauté, lorsqu'il faudra juger du prix d'un objet qu'on dit être beau.
Als gy dit eerste middel zoo lang gebruikt hebt, dat gy u in

{==176==} {>>pagina-aanduiding<<}
staet bevindt, u zelven altyd rekenschap van uwe gewaerwording te kunnen geven, en byna nooit meer het gevoel van het schoone ontvangt, zonder dat u, de hierop aengewende nasporing ontdekt, dat er het schoone waerlyk was, dan moet gy er een tweede middel byvoegen: de lektuer, namelyk, der Ouden, by die der beste hedendaegsche schryvers gevoegd, en zoo dit u doenlyk is, by de beschouwing der prachtige overblyfselen van de grieksche Beeldhouwkunde. Deze zyn in nadruk de navolgers der Natuer geweest, en de eerste hebben meer en beter gelegenheid gehad om de natuer te bestuderen dan wy hebben kunnen doen. Van hier, en niet door de minder noordelyke ligging hunner landen, hunne voortreffelyheid boven de nieuweren, vooral in de karakterkunde. Eenige zeer oordeelkundige aenmerkingen, die ik uit het werk van een' geleerden Engelschman aengeteekend heb, en u hier wil mededeelen, zullen u dit staven.
‘Het aendoenlykste gedeelte, zoo van de Geschied- als Dichtkunde (zegt hy), is dat gene het welk de karakters, zeden, en gevoelens der menschen best ontvouwt. Geschiedenissen, die in dezen opzichte gebrekkig zyn, mogen den landbeschryver, den krygsman, den geslachtbeschryver en den staetkundige eenige onderrigting geven; maer zullen nooit in den algemeenen smaek vallen, omdat zy geene hartstogt verwekken en geen medegevoel te weeg brengen. Dan, ik kan 't niet helpen, dat ik van gedachte ben, dat de personaedjes, die men in de nieuwe historie beschreven vindt, zeer weinigen uitgezonderd, eene styfheid en achterhoudenheid by zich hebben, die de groote mannen der oudheid, byzonder van Griekenland, niet schynen te hebben aengekleefd. Ik wil niet zeggen, dat onze geschiedschryvers minder bekwaemheid of minder vernuftigheid hebben; maer ik wil alleen zeggen, dat volksregeringen, gelyk die van het oude Griekenland, de eenvoudigheid der zeden, en bygevolg de kennis van des menschen geest gunstiger zyn, dan onze hedendaegsche alleenheerschingen. Te Athene en te Sparta gaven de openbare byeenkomsten, de openbare plegtigheden, zoo in 't Godsdienstige als in 't burgerlyke, en de andere instellingen die men zou kunnen melden, den

{==177==} {>>pagina-aanduiding<<}
burgeren vele gelegenheden aen de hand om met elkanderen wel bekend te worden. De groote mannen werden daer niet in paleizen en koetsen opgesloten; zy waren meest altyd in de opene lucht en te voet. 't Volk zag hen alle dagen, ging met hen om, en sloeg hunne handelwyze, zoo wel in de uren van uitspanning, als van bezigheid, gade. Themistocles kon elken Atheniënser by zyn' naem noemen; een bewys dat de groote mannen eene algemeene verkeering zochten. Geen trap van vernuft zal iemand vorderingen in de kennis van den mensch doen maken, zonder eene naeuwkeurige waerneming der menschelyke natuer in al hare verscheidenheden. Homerus, de grootste meester, die in deze kennis immer bekend geweest is, bragt zyn meeste leven met reizen door: zyne armoede en andere ongelukken waren dikwyls oorzaek dat hy van de geringsten afhing, terwyl zyne begaefdheden hem de vriendschap der grooten verwierven; zoo dat het geen hy van Ulysses zegt, te regt op hem zelven kan toegepast worden: dat hy vele staten en volkeren bezocht en de karakters van vele menschen kende: ‘Virgilius had de zelfde gelegenheden niet: hy leefde in een' geslepener eeuw, en verkeerde misschien te veel aen 't hof, of was mogelyk te bloode in zyn' wandel, en te teeder van gesteldheid, om de verscheidenheden der menschelyke natuer na te vorschen in die standen, waer zy in eene alleenheersching het zichtbaerst zyn, te weten: in den middel- en lageren rang. Moeten wy ons dan verwonderen, dat hy in het ontvouwen der karakters zoo ver by zyn groot voorbeeld te kort schiet? Shakespear verkeerde gemeenzaem met menschen van alle rangen en staten; zonder 't welk men, niettegenstaende zyne onbepaelde verbeeldingskracht, niet kan denken dat hy zoo wel geslaegd zou hebben in 't schetsen van elke soort des menschelyken karakters, van den geregtsdienaer af tot den monarch, van den held tot den kinkel toe. Groote 
wisselvalligheden des geluks gaven Fielding gelegenheid om zich met alle soorten van menschen te verbinden, uitgenomen die van den hoogsten rang misschien, welken hy zelden onderneemt af te schilderen. Swift's levenswyze is genoeg bekend; en men heeft my gezegd, dat

{==178==} {>>pagina-aanduiding<<}
Congrève zich menigmalen vermomd onder het gemeen vermengd, en geheele dagen en weken onder het zelve doorgebragt heeft.’ tot hier toe Beattie.
Dan, ik noemde ook de beschouwing en naeuwkeurige beoefening van de overblyfselen der Grieksche Beeldhouwkunde. Deze zullen u dat gedeelte der natuer naer 't leven vertoonen, dat door onze zeden en gewoonten aen uwe hardnekkigste navorsching ontsnappen moet. De buitengewoone geest en sierlykheid hunner gesteltenis en evenredigheden, die, gelyk de aengehaelde schryver te regt zegt, elk aenschouwer in 't oog vallen, zult gy nooit uit de natuer zelve leeren kennen, omdat zy nooit zoo naekt voor uwe oogen verschynt. De zeden van dien tyd, en de blakende zucht, die de Grieken voor het schoone hadden, zoodat zy er het betamelyke zelfs aen opofferden, gaven den kunstenaers van dien tyd eene gelegenheid om het naekte menschenbeeld te bestuderen, die aen de modernen mist. Het groot voordeel, zegt More, 't welk de kunstenaers der oudheid hadden van de leerscholen der speelstryden by te wonen, heeft men steeds aengedrongen, als de reden van hun uitmunten boven de hedendaegschen in 't stuk der beeldhouwkunde. Men verhaelt dat, behalve de gewoone oefeningen in de leerscholen, allen, die tot oogmerk hadden in de Olympische spelen te stryden, volgens zekere schikkingen verpligt waren zich een jaer openlyk te Elis te oefenen. De Beeldhouwers en Schilders vervoegden zich bestendig op die plaetsen, waer zy gelegenheid hadden om den welgemaektsten, bevalligsten, en sterksten onder de grieksche jeugd, bezig te zien in de mannelyke spelen, waerin de kracht van iedere spier zich vertoonde, alle onderscheidene werkingen verrigtte, en waerin het menschelyk ligchaem eene oneindige verscheidenheid van houdingen aennam. Door het gestadig betreden van zulk eene school alleen, veronderstelt men dat de kunstenaers een bezielder, met de waerheid overeenkomstiger, en bevalliger styl kregen, dan met mogelykheid kan ontleend worden uit de beschouwing der fraeije en gehuerde modellen in onze Akademiën.
Ik behoef u wel te herinneren, dat de vergelyking, tusschen de

{==179==} {>>pagina-aanduiding<<}
voortbrengselen der kunst en der natuer, eene grondige kunde in de menigvuldige veranderingen, die er in verschillende tyden op den aerdbodem voorgevallen zyn, veronderstelt. Het spreekt van zelfs, dat gy, om de kunststukken van elke eeuw te beoordeelen, de zeden en gewoonten van die eeuw kennen moet; zoowel als de verschillende landstreken daer ze uit genomen zyn. By gebrek aen deze kundigheden zoudt gy in uw oordeel vreeselyk struikelen kunnen. - Nu zoude ik u moeten aentoonen, waerom gy, naer myn oordeel, niet beginnen moet met de beoefening der Ouden en der beste nieuwe schryvers, maer met de natuer; doch wyl de redenen, die hier voor zyn, juist de voortreffelykheid van dezen weg, boven den anderen, waervan ik in 't begin van dezen brief gewaegde, voldingen, wil ik u vooraf den laetsten aenwyzen. Zoo gy uw' leeftyd aen de studie van het schoone niet kunt toewyden en echter uwen smaek begeert te verbeteren, zyt gy wel verpligt den laetsten alleen in te slaen.
Hy bestaet, in terstond de werken der beste kunstenaren, die sedert eeuwen de toestemming van 't menschdom gehad hebben, en nog hebben, in handen te nemen; de heerlyke voortbrengselen der uitmuntende schilders en beeldhouwers te beschouwen; en uit dezen een ideael van schoonheid te vormen, waernaer gy in 't vervolg alles beoordeelen zult. Ook hierdoor kunt gy 't zeer verre brengen, vooral zoo gy de kundigste gidsen raedpleegt over het al of niet schoone van het gene gy leest en aenschouwt. Zoo gy met een' Heyne de Eneade doordenkt, met een' Winkelman den Laöcoön bestudeert, zult gy uw gevoel voor het schoone zeker veel verfynen, en uwen smaek boven dien der meeste menschen verheffen. Dan, gy ziet wel, dat gy met dit alles toch maer eenen ontleenden smaek bezit. Gy houdt voor schoon, wat er die genen voorhouden, op wier oordeel en gevoel gy u verlaet; waer dezen missen, mist gy met hen, en hoe kan dit anders, daer gy het oorspronkelyke, de natuer, niet genoeg kent om met uwe eigene oogen de navolging mede te kunnen vergelyken? Want om zelve te oordeelen of de natuer getroffen is, moet gy de natuer kennen, anders is de vergelyking onmogelyk. Behalve dat gy, zonder de

{==180==} {>>pagina-aanduiding<<}
natuer zelve beoefend te hebben, nimmer de verschillende graden van schoonheid in een dicht- of ander kunststuk kunt bepalen, of aentoonen waerom de eene schoone plaets door de andere nog overtroffen wordt. Nog eens, wy hebben gezien dat een voorwerp schooner is, naermate er de volmaektheid zinnelyker van uitgedrukt is. Dus is de beschryving van den avondstond in Ovidius schoon, maer gene in Virgilius is nog schooner, dewyl ze nog zinnelyker is. Hoe wilt gy de juiste evenredigheid van schoonheid, waerin deze plaetsen tot elkander staen, nu ooit bepalen, als gy in de natuer der zinnelyke kenmerken, die de meerdere of mindere volmaektheid van een' avondstond aenduiden, niet kent? 't Is waer, gy hebt van uwe leermeesters gehoord, dat, hoe zinlyker de voorstelling in de poëzy is, hoe schooner. Dit zal u het zinnelyke van het niet zinnelyke doen onderscheiden, maer zult gy er 't fyne zinnelyke van 't grovere ook door onderscheiden kunnen? Zult gy niet veeleer aen het laetste den palm toekennen? En echter is de schoonheid van het eerste grooter, en de dichter die het in zyn stuk heeft weten te plaetsen, heeft de natuer zoodanig moeten kennen dat hem de kleinste zinnelyke nuancen, die de volmaektheid van een voorwerp aenduiden, niet ontsnapt zyn: en van dezen alleen heeft hy gebruik gemaekt, dewyl ze de grootere van zelfs onderstellen. Beproef hetgeen ik u daer zeg, aen de volgende beschryvingen van eenen schoonen avondstond. Zy dienen hier vry wel tot myn bepaeld oogmerk.

't Was avond, en de zon, gehuld met goud en stralen, 
Scheen thans te Berseba ter westkim in te dalen, 
Haer gloed te dooven in het middellandsche zout, 
Terwyl ze nogthans met dat licht, dien gloed, dat goud, 
En de eigen stralen aen de zelfde hemelkringen 
Den morgen maekte in 't oog der tegenvoetelingen. 
De maen vertoonde nu 't verzilverd aengezicht, 
En troostte 't aerdryk met den weêrglans van het licht. 
Een zachte dauw zeeg neêr op blaên en bloemenknoppen, 
En baedde 't veld als in een zee van vruchtbre droppen; 

{==181==} {>>pagina-aanduiding<<}

De wind viel in den slaep, ja 't scheen of zelfs natuer, 
Gelyk een dienares, die op 't bescheiden uer, 
Haer heer en meester wacht, en past op hare pligten, 
Nu al haer dienst ook aen het aerdryk wou verrigten (1). 


De andere luidt aldus:

Daer ryst het tintlend starrenheer! 
En de aerde zwygt verbaesd, 
't Gestarnte spiegelt zich in 't meer, 
Waerop geen windje blaest. 
't Is alles hemel wat men ziet; 
Zelfs bergen vlugten heen. 
't Verdorde blaedje schuifelt niet; 
't Gestarnte spreekt alleen (2). 


Welk van deze beide beschryvingen vindt gy schooner? Beiden zyn ze zinnelyk; maer zoo gy alleen naer het voorschrift van uwen leermeester oordeelt, zult gy die van Hoogvliet verkiezen, niet om dat zy zinnelyker, maer grover zinnelyk is. Wie ooit eenen zomerschen avondstond gezien heeft, kent in de natuer alles wat Hoogvliet beschryft. Het valt terstond onder het gezicht. De zon, met goud en stralen omringd, zinkt aen de westerkim in zee, - zy schynt haren gloed in 't zout te dooven (ik zal hier geene aenmerkingen maken over herhalingen, die 't zelfde zeggen, wat de Dichter reeds gezegd had, zoo min als over verkeerd geplaetste figuren, dewyl dit thans niet tot myn doelwit behoort) - de maen vertoont haer liefelyk aenschyn, en troost het halve wereldrond over 't gemis der zon. Een zachte dauw zygt op bloemen en kruiden, en baedt het veld in eene zee van vruchtbare droppen. De wind valt in slaep en geheel de natuer staet als eene wakkere dienstmaegd, die op haren heer wacht, het aerdryk ten dienste.

{==182==} {>>pagina-aanduiding<<}

Wat Hoogvliet in vele woorden zegt, drukt van Alphen in eenen enkelen trek uit, en deze trek zegt meer! Hoe veel zinnelyke kenmerken van de pracht en majesteit des starrenhemels had de Dichter hier kunnen opeenstapelen! maer zou hy iets treffender hebben kunnen zeggen, dan dat de aerde op de verschyning van het starrenheir verbaesd zwygt! Al de mindere bewyzen van majesteit zyn hier in opgesloten; myne verbeeldigskracht vult ze tot in 't oneindige aen:

't Is alles hemel wat men ziet; 
Zelfs bergen vlugten heen. 


Dit heet de natuer op de daed betrappen. Ik lees niet meer, ik zie hier den dommeligen, majestueusen avondstond zelven, - omdat hier juist de gewaerwording zinnelyk vertoond wordt, die wy by het aenschouwen van eenen schoonen avond in de natuer ondervinden en dit is zeker fyner zinnelyk, dan of wy er de voorwerpen zelve, die deze gewaerwording verwekken, in vonden.

't Verdorde blaedje schuifelt niet; 


Hoe zinnelyk weêr! Indien de dichter gezegd had, dat het loof der boomen niet ritselde, dan zou hy de stilte van den avondstond reeds zinnelyk vertoond hebben, maer nu het verdorde blaedje zelfs niet schuifelt, dat door de minste ademhaling bewogen wordt, nu kon de stilte met geene mogelykheid sterker zyn. En gy ziet dat de Dichter zeer wel in de natuer opgemerkt had, dat de bewegingloosheid van een verdord blad een veel grooter bewys van stilte was, dan die van het overige geboomte.
De laetste regel is boven alle vergelyking schoon; alles is om 't gestarnte aengevoerd, en de plaets eindigt:

't Gestarnte spreekt alleen. 



{==183==} {>>pagina-aanduiding<<}

Tot welk eene volmaekte eenheid wordt hier de verscheidenheid gebragt! Ik ben zeker dat gy dit met my gevoelen zult; ook betuig ik niets van de zelfde natuer te kennen, dat, wat de uitdrukking betreft, met deze regels vergeleken mag worden.
Thans meen ik tot myn onderwerp weêr te kunnen keeren, en de zaek, die ik in het begin van mynen brief wilde betoogen, met weinige woorden af te doen. Naermate de smaek grooter is in een man van genie, naermate zal hy minder feilen by zyne schoonheden voortbrengen. Dit moet u, indien gy de moeite genomen hebt van tot hier toe met my door te denken, reeds vry duidelyk zyn. Wy hebben gezien dat de genie alleen voortbrengt, en dat de smaek, schoon hy zelve niet kan voortbrengen, echter de eenige bevoegde regter over het schoone is. De genie, zegt Batteux, volgt de schoone natuer na, de smaek doet ons voelen of wy ze wel nagevolgd hebben. De Genie alleen werkende valt dikwerf in het reusachtige, zy maekt een misbruik van hare schatten; de smaek toont haer de juiste maet en plaetsing van alles aen. Hy leert haer kiezen en verwerpen, vermeerderen en verminderen. Maer niet alleen dat de smaek de genie terug houdt van feilen, die, behoudens de volle schoonheid, gemist kunnen worden; hy bewyst haer nog grooter' diensten. Hy leert haer van elke schoonheid, die ze voortbrengt, al die party trekken, die er met mogelykheid van te trekken is. Doch als de smaek ooit zoodanig het roer der genie zal zyn, dan moet hy op het nauwst met haer vereenigd wezen; zoo dat de genie in het voortbrengen den smaek hebbelyk volge, zonder zelfs bewust te zyn dat ze dit waerlyk doet. Want in het vuer der voortbrenging denkt, noch kan de genie denken, aen eenen eenigen regel, dien de goede smaek voorschreef. Indien zy het deed, zou juist daerdoor het kostelyke vuer, dat in haren boezem gloeit, uitdooven, en de hitte van hare verbeeldingskracht verflauwen. Maer als de smaek zoo volkomen met haer vereenigd is, dat haer al des zelfs regelen zoo eigen zyn, dat zy ze volgt, en altyd volgt, zonder er aen te denken, dan zal het leelyke, het minder schoone, haer zoodanig walgen, dat het in de vurigste oogenblikken harer werkzaemheid nimmer den toegang

{==184==} {>>pagina-aanduiding<<}
tot hare verbeeldingskracht zal winnen. Zy geeft zich dan aen hare streelende gewaerwordingen natuerlyk over, en daer het leelyke, ook zonder er op te denken, haer eene onaengename gewaerwording veroorzaekt, is het zeker dat zy het niet zal, noch kan voortbrengen.
FEITH.
Brieven over verscheidene onderwerpen.
    
        
    





11. - Over het verhevene.

De mensch alleen, en niet het dier, heeft zin en vatbaerheid voor het verhevene. Ziet daer een nieuw bewys voor den adeldom der menschelyke natuer! Het buitengemeen groote en sterke moge het dier verschrikken, en angstig naer zyn hol doen terug beven; de mensch alleen, en niet het dier, is voor het gevoel van het verhevene berekend.
Er zyn in de natuer schrikwekkende voorwerpen, die tevens zeer verheven zyn; en, grootheid vertoont zich niet zelden aen de zyde van gevaer. Ook in de kunst, is het schrikkelyk verhevene niet ongewoon. Wie onzer werd daerdoor, by het lezen der dichteren, nooit geroerd? Epicurus waegt zich aen de beschryving van een allerafschuwelykst wangedrogt, hetwelk (zoo schildert Lucretius het bygeloof) zyn hoofd uit de wolken stak, met een vervaerlyk gezicht den stervelingen aengrimde, en hunne harten met slaefschen angst vervulde. Men leze de plaets na, en gevoele het schrikkelyk verhevene. Zoo schrikkelyk verheven is Jupiter, by Homerus, wanneer deze hem voorstelt, als die door éénen wenk van het hoofd, gepaerd met het bewegen zyner zwarte wenkbrauwen, en het schudden zyner ambrozyne haren den ganschen Olympus doet daveren. En wie las immer, by dien dichter, zonder huivering door al zyne leden te gevoelen, hoe het geheele Godendom, sommigen voor de Grieken, anderen voor de Trojanen, deel nam aen 't gevecht der menschen? Verbeeldt u de gansche

{==185==} {>>pagina-aanduiding<<}
natuer in beweging. Jupiter dondert in de hoogte, Neptunus, beneden, splyt de aerde door éénen slag van zyn' drietand, bergen, schepen, alles siddert. De aerde beeft tot hare binnenste ingewanden. Pluto springt verschrikt op van zynen troon, uit vreeze, dat zich de geheimen der benedenwereld voor der stervelingen oogen ontsluijeren! Wien trilt het hart niet in den boezem, wanneer hy, by Ossian, die dappere helden, Ochlin en Inisfail, wild en onstuimig op elkander ziet nederstorten, gelyk woedende winterstormen, gelyk twee loeijende bergen, in 't nederige dal? Stelt u voor twee toomelooze vloeden, die van hooge gebergten afstroomen, en over de velden heen bruisen. Zoo, zegt Ossian, ontmoeten elkander die helden, en vermengen hun bloed. Veldheer staet tegen Veldheer. Stael klikklakt op stael. Vaneengekloofd worden de helmen. Het bloed springt uit de wonden en rookt in 't rond. Als het bruisen van den oceaen, wanneer baer op baer zich hemelhoogte stapelt, of als de laetste slag van zwangere donderwolken; zoo schrikkelyk klinkt het geluid van den stryd. De kreet der legers vliegt, wyd en zyd, over de bergen; gelyk een onweder by nacht, als eene wolk breekt tegen Cona's bergtoppen, en duizend geesten de lucht met akelig gehuil vervullen.
Ons aller gevoel zegt ons, dat er in de kunst, zoo wel als in de natuer, een zekere verhevenheid plaets heeft, die ons schrikkelyk roert.
En eventwel kan het schrikkelyke de grond van het verheven gevoel niet wezen. Of zyn er, meent gy, behalve dit verhevene, geene andere voorwerpen, die dit gevoel in 't menschelyke hart gaende maken, en echter in 't minst niet schrikkelyk noch ook gevaerlyk zyn? Een prachtige starrenhemel, die zich des nachts boven ons hoofd vertoont, en de onverbiddelyk strenge wet der eeuwige rede in ons gemoed prent, wekken dan deze beiden dit gevoel niet op? En nogthans is geen van beiden vervaerlyk voor den beminnaer der deugd. Is er, even zoo, aen den anderen kant, niet eene menigte van schrikkelyke en gevaerlyke dingen, waeraen niemand verhevenheid zal toeschryven? Genoeg! het schrikwek-
{==186==} {>>pagina-aanduiding<<}
kende alleen verklaert ons den hoogen oorsprong van dit gevoel niet. Ook het dier - ik herhale dit - schrikt terug van het ongemeen groote en sterke, maer de mensch, de mensch alleen is vatbaer voor het verhevene!
Wat is dan eigenlyk het verhevene? wy allen kennen dit gevoel by ondervinding, en hoe moeijelyk echter valt het ons deze vraeg eenig zins te beantwoorden!
Verheven komt kennelyk van verheffen, en wyst ons dus, volgens de eigen' kracht des woords, op het gene den mensch verheft, of liever, hem gelegenheid geeft, om zyn eigen gemoed te verheffen en te verruimen. Al wederom een nieuw bewys, dat noch schrik noch besef van gevaer de grond van het verheven gevoel zyn kan. Schrik immers, wel verre van ons gemoed boven des zelfs gewoone peil te verhoogen, slaet ons in tegendeel neder, ja verplettert ons, by eene geweldige overrompeling; schrik derhalve, in den eigenlyken zin des woords, moet eerst ophouden, wil het gevoel van 't verhevene ons regt bemeesteren.
Ik ontken echter hierdoor geens zins, dat er in al zulke voorwerpen, welke dit gevoel in ons gaende maken, iets gevonden wordt, 't welk ons dikwyls zeer sterk nederslaet, en ons onze onmagt gevoelen doet. Hoe zeer dit waer zy, zal uit het vervolg duidelyk blyken. Maer er is tevens - en dit is de hoofdzaek waerop het hier inzonderheid aenkomt, en waervan ook het verhevene alleen zynen naem ontleent - er is, zeg ik, in alle zoodanige voorwerpen iets, dat ons den onmetelyken schat van onze eigene gemoeds-krachten doet ondervinden; ons door deze zalige ondervinding versterkt, ons boven de gansche zinnelyke wereld, ook boven ons zelven, zoo verre wy zinnelyk zyn, verheft tot aen 't oneindige.
Maer het schoone, verheft ons dit ook niet somtyds boven onze gewoone hoogte? Ja, eenig zins, wanneer namelyk een voorwerp uitmunt in schoonheid; en vooral wanneer dan de beschouwing van het zelve onmiddelyk volgt op die van iets zeer wanstaltigs. Doch die verheffing, welke wy in dat geval ondervinden, is van

{==187==} {>>pagina-aanduiding<<}
een' geheel anderen aerd, als die, welke wy by het verhevene gevoelen.
Het is waer, in de dagelyksche oordeelvellingen der menschen, hoort men deze beide woorden schoon en verheven, zoo al niet verwisselen, althans vaek zamenvoegen. - Niet minder is het waer, dat de schoone kunsten het verhevene zoodanig weten te matigen, dat daeruit geboren wordt een zeker gemengd gevoel, 't welk en tot het schoone, en tot het verhevene behoort. Zoo wordt, by voorbeeld, het verhevene der bekende daed van Mutius Scaevola, door het schoone der kunst van een' bekwamen tooneelspeler getemperd. En behoef ik wel te zeggen, dat dit matigen van het verhevene door het schoone vooral in Griekenland, het geval was? - in Griekenland, dien zetel der gratiën, van de hoogste vlugt? In gevolge hiervan is het tevens waer, dat de oude Grieken zeer veel aenleiding hadden, om zich het verhevene slechts als eenen hoogeren trap van het schoone voor te stellen. Longinus zelf, die over het verhevene geschreven heeft (dat is: niet gelyk men doorgaends meent, over het gene men den hoogen styl eener rede, noemt) dacht daerby niets anders. Ook hem was het verhevene het hoogste schoone.
Het verhevene komt in sommige opzichten overeen met het schoone; beiden behagen algemeenlyk aen allen: beiden behagen noodzakelyk door zich zelven; dat is, zonder dat wy by het voorwerp het welk wy schoon en verheven vinden, eenig byzonder belang hebben. - Het is dus niet het aengename, noch het nuttige, 't welk ons oordeel bepaelt, om de roos, by voorbeeld, schoon, den vuerbrakenden berg Etna of den Vesuvius, verheven te vinden. Neen! het zyn deze voorwerpen, op zich zelven, die, zonder eenig opzicht op ons belang (voordeel of schade) ons smaekoordeel, onpartydiglyk, bepalen.
Het is, zeg ik, niet het aengename, waerdoor hier ons oordeel bepaeld wordt, want het aengename, 't welk onzen zinnen in het genot bevalt, is voorwerp der begeerte voor zinnelyke wezens, als zoodanige. Het redelooze vee, zoo wel als de redelyke mensch, die toch ook zinnelyk is, begeert het aengename, en wordt daertoe

{==188==} {>>pagina-aanduiding<<}
bepaeld door behoefte, die immer neiging wekt. Maer de mensch alleen is vatbaer voor het schoone, zoo wel als voor 't verhevene. In het aengename heeft geene algemeenheid van smaek, maer groote verscheidenheid plaets, naer de verschillende wyziging en behoefte des onderwerps; waerom ook het spreekwoord zegt, dat men over den zinnelyken smaek niet kan twisten.
Even weinig is zulks het nuttige, 't welk hier ons oordeel bepaelt, want, in dat geval, zoude het een of ander verstandsbegrip de grond zyn, waerop ons oordeel, omtrent verheven zoo wel als schoon berust. Maer, zoudt gy niet dien man belagchelyk vinden, die u, door redeneerkundige aeneenschakeling van begrippen, de schoonheid eener roze betoogen, het verhevene van een' vuerbrakenden berg bewyzen wilde? - Ja, dit ons gevoel veracht alle kluisters van bepalende begrippen en voorgeschrevene regelen. Er is eene zekere snaer, waerop het menschelyk hart van zelfs en terstond antwoordt, zoo die regt wordt aengeroerd.
In de gezegde opzichten derhalve komen het verhevene en het schoone te zamen overeen; en onderscheiden zich kennelyk genoeg, zoo van het gene slechts den zinnen aengenaem, als van 't gene den verstande nuttig schynt. Beiden, het verhevene en het schoone, zyn voorwerpen van ons smaek-oordeel; en dit oordeel hangt zoo min af van bloote begrippen en bepalende regelen, als van de grillige willekeur der enkele menschen. Het zyn aesthetische voorstellingen, die ons behagen, omdat wy gemengde wezens zyn, zinnelyk en redelyk te gader, begaefd met het vermogen, om de voorstelling van eenig voorwerp, door het vrye spel onzer verbeelding en onzes verstands, op ons gevoel van lust en onlust betrekkelyk te maken.
Hoe zeer nu het verhevene, in zoo verre, met het schoone overeenkomt; heeft er nogthans, in andere opzichten, een groot onderscheid tusschen beiden plaets. Geheel anders gevoelen wy ons aengedaen, by het zien van eenen bloemryken beemd, of van eene rivier, die vreedzaem voortglydt in hare bedding; geheel anders, wanneer wy ons aen het strand eener door storm ge-
{==189==} {>>pagina-aanduiding<<}
schokte zee bevinden; of eenzaem in een donker eiken bosch; of ook aen eenen vloed, die over diepe afgronden henen bruist.
Vrolyk, zacht, en rustig is de aendoening, welke het schoone ons ondervinden doet. Kalm en ongestoord vloeit ons het bloed door de aderen. Diepe rust heerscht in de gansche huishouding onzer zenuwen; bevallige harmonie in al de trekken van ons gelaet. Effenbaer levensgenot, tienvoudig verhoogd door het stille vermaek eener spelende verbeelding, doorstroomt ons geheele wezen, teekent zich op onze gansche houding, en spoort anderen, die by ons zyn, tot vrolyk medegevoel aen.
Hoe verschillende, daertegen, in aerd en uitwerking, zyn de aendoeningen van het verhevene! Oogenblikkelyk worden de levenskrachten gestremd: doch om zich, onmiddelyk daerop, des te sterker uit te gieten. Sneller, dan naer gewoonte, vliegt het bloed door de aderen. Sterker klopt het hart, de pols jaegt driftig. Huivering en trilling bevangen het geheele ligchaem. Gelaet, houding, spraek, alles kondigt aen hoe zeer het innerlyk in de ziel stormt. Het verstand zelfs is somtyds min of meer bedwelmd. Verward zyn de gedachten, zonder orde de woorden; en, zoe dit gevoel den hoogsten trap bereikt, dan gaet het ons volgens de meesterlyke teekening, welke Eliphaz, in het boek van Job, aengaende het schrikkelyk-verhevene geeft.

‘Een fluistrend woord is stil tot my gekomen: 
Myn oor vernam 't: het was een zacht geluid. 
In de schrikuren der nachtgezichten, 
In den tyd, als diepe slaep valt op den mensch, 
Toen greep my vreeze aen en siddering; 
Door al myn gebeente ging eene huivering. 
Al myne haren rezen te berge. 
Hy stond. - Ik kende hem niet. 
Een schaduwbeeld was voor myne oogen. 
Toen fuisterde hy my zachtkens in: 
Hoe zoude een mensch regtvaerdig zyn by God? enz:’ 


Wanneer wy dit onderwerp nog dieper indenken, dan vinden

{==190==} {>>pagina-aanduiding<<}
wy, dat het schoone op den vorm of de dedaente der dingen ziet, terwyl het verhevene van geene vormen weet.
Het schoone ziet op den vorm. En, als ik dit zeg, onderstel ik reeds, dat het schoone voorwerp beperkt, en binnen zekere grenzen besloten is. Zoo is het werkelyk. En even hierdoor is het, dat het schoone ons op eene zuivere of ongemengde wyze behagen moet. Het is namelyk allen zins begrensd, en daerdoor berekend voor ons verstand en onze verbeelding. Wy omvatten, omspannen, het zelve op ons gemak, door ons lagere kenvermogen, zonder eenig immengsel van onlust te gevoelen. Wegens het doelmatige van den vorm, schynt het voor onze oordeelskracht, vooraf reeds, afgepast te wezen.
Geheel anders met het verhevene. Hier kunnen wy geene grenzen, en bygevolg geenen vorm ontdekken. Vruchteloos slooft ons verstand zich af, om van het geheel des voorwerps een begrip te vormen. Vruchteloos vermoeit zich de verbeelding om de enkele deelen te zamelen. De wyduitgestrekte grootheid bespot de sterkste inspanning dezer beide krachten. Zoo zoekt het oog des reizigers vergeefs naer grenzen op de toppen der Alpen; en dat des zeemans, te midden van den oceaen.
Het verhevene laet zich, gelyk de nieuwe wysbegeerte leert, in twee soorten verdeelen; te weten, in het wiskundig en in het kracht-verhevene. Het eerste ziet op de grenzenlooze uitgestrektheid van eenig voorwerp; het andere op de kracht, welke door een voorwerp uitgeoefend, of althans door de verbeelding daeraen wordt toegeschreven. Door beiden, wordt het besef van 't oneindige in ons gemoed wakker gemaekt.
Maer hoe kan het verhevene den mensch behagen? Dat het schoone hem behaegt, is natuerlyk. Dit trouwens, gelyk wy zagen, is voor den mensch berekend. Maer het verhevene is niet berekend, noch voor zyn verstand, noch voor zyne verbeelding. Wyl de stam van het zelve oneindig is, kan geene maetstok het meten, geene spanne het omvatten. Het trekt, ja, den mensch aen; maer stoot hem ook weder beurtelings te rugge. Het schokt en beroert niet zelden 's menschen geheele ziel; gelyk de wateren des

{==191==} {>>pagina-aanduiding<<}
oceaens door een' hevigen stormwind geschokt en beroerd worden. Hoe kan dan, vrage ik nog eens, het verhevene den mensch behagen?
Dat het verhevene ons behaegt - dit zal, denk ik, niemand willen tegenspreken. Ja, dit is een grondtrek der menschelyke natuer. Van hier het gretig opsporen van ruime gezichten, waer' oog geene grenzen vindt; het zoo moeijelyk, vaek zelfs gevaerlyk beklimmen der hemelhooge bergen van Zwitserland en Italië; de lust in het aenschouwen van steil nederhangende, verplettering dreigende rotsen; peillooze afgronden, brandende vulkanen; het vermaek in het zien van allerlei hagchelyke ondernemingen; het deelnemen aen alles wat de kunst vermag, om de majesteit der natuer, by mangel van onmiddelyke aenschouwing, aen de vlugge verbeelding te vertegenwoordigen. Van hier eindelyk wellust, welke zich op het ernstige gelaet van een' ieder teekent, by de betoovering van het hooge treurspel, uitgevoerd door personen, in smaek, gevoel, en talenten gelyk aen die rykbegaefde vrouw, (Zisenis) welke wy, als het grootste sieraed van den Amsterdamschen schouwburg bewonderden.
Ons behagen aen het verhevene klimt, naer mate van de meerdere krachten welke wy in een voorwerp meenen te huisvesten. Van hier ook, dat de werkzaemheid der hoogste magt, die wy Almagt noemen, ons zoo zeer verrukt, wanneer wy namelyk deze in korte woorden vinden uitgedrukt. In korte woorden, zeg ik, want de minste uitvoerigheid verdeelt en zwakt de aendacht en het gevoel. Wie herinnert zich hier de bekende plaets niet uit Mozes, door Longinus zelven bygebragt, en door bykans niemand der latere schryvers over dit onderwerp vergeten?

‘God sprak: 't licht zy; 
En 't licht was!’ 


P. VAN HEMERT.
Over het verhevene.
    
        
    






{==192==} {>>pagina-aanduiding<<}

12. - Frischheid.

Wat ik door frischheid bedoel, kan in zyne volheid en louterheid eigenlyk slechts verwacht worden van het gewordene en niet gemaekte. In zyne gansche waerheid is het alleen eene eigenschap van de geschapene natuer en hare voortbrengselen. Met toepassing op de voortbrengselen der schoone kunsten, en met name der dichtkunst, versta ik onder frischheid die onbeschryfelyke eigenaerdigheid, waerdoor deze voortbrengselen ons voorkomen als of zy, om tot ons te komen, den weg der kunst niet waren doorgegaen; en derhalve zoo veel mogelyk als of zy geworden, zoo weinig mogelyk als of zy gemaekt waren. Deze eigenschap is het onwillekeurig uitwerksel van zuiver opgevangene en even zuiver teruggegevene indrukken, zonder dat hy, die ze opving en teruggeeft, ze onderweg bekeken en beoordeeld heeft, of, zelfs maer er over heeft nagedacht wat hy deed, en of hy 't wel goed deed, en niet nog beter doen kon. Natuerlyk heeft men deze frischheid meest te wachten in de voortbrengselen van die eigenlyk vóórlitterarische tydperken in de ontwikkeling van een volk, waer de kunst nog geens zins als kunst tot besef van haren bezitter gekomen is, en eenvoudig, zonder bygedachte, als uiting van een toevallig vermogen, naer den prikkel eener inwendige behoefte, optreedt. Als dan is zy, te midden van al het ruwe en onbeholpene dat deze nog aenkleeft, de eigenlyke bekooring der zoogenaemde volkspoëzy. Zonder moeite, bewaren haer nog groote geesten, die de roeping hebben dat tydperk in een tydperk van hoogere ontwikkeling te doen overgaen; maer in de opvolging der tyden, en by toenemend aental van dichters, lydt zy meer en meer schade. En zy verdwynt geheel waer men - wat van de honderd dichters by negen-en-negentig het geval is - gedichten naer gedichten maekt, en niet, alsof er nog nimmer gedichten geweest waren, naer de natuer. By den honderdsten echter, den geboren dichter, blyft zy eene eigen-
{==193==} {>>pagina-aanduiding<<}
schap die 
hem kenmerkt, en die hy, als zyne schoonste gave, te midden van al de gevaren, welke eene noodzakelyke oplettendheid en gedurige oefening medebrengt, by zynen arbeid weet te ontzien, en dat zonder voor haer om te zien.
Doch is de gave aldus van alle tyden, het middel waervan de gave zich bedient, en waerdoor zy zich uit, blyft niet in alle tyden in den zelfden staet. Dit middel is de tael. Gelukkig is de Dichter, die de tael zyns volks aentreft in den vollen rykdom en den verschen gloed van hare nog maegdelyke schoonheid, gelukkiger die haer, als onder zyne handen, tot deze schoonheid ziet opwassen. Deze hare jeugd ‘bloeit eenmael en niet weder’ en welke deugden en voortreffelykheden ook de hare mogen worden, en hoe zy ook mogen toenemen in wezenlyken rykdom en vermogen, dat wat haer in hare jeugd zoo bekoorlyk maekte, is nog wel in het geheugen terug te roepen, maer haer niet terug te geven.
NICOLAAS BEETS.
Studiën op Vondel - Verpoozingen.





13. - Adelaersvlugt.

De uitdrukking Adelaersvlugt op den geest des Dichters toegepast is dikwyls misbruikt, maer ook soms verkeerd begrepen. Duizend en meer malen heeft men ‘de zon in 't aenzicht rennen’ op ‘pennen’ hooren en laten rymen, zonder te bevroeden dat het hier eigenlyk noch om de zon noch om eene ligchaemsoefening te doen was; de laetste kwam dan ook den kalmen prozamensch in de naeste gevallen tamelyk doelloos en zeer vermoeijend voor.
Dit is een misverstand van lezers, waerin rymers, die met woorden zwetsen, zelve niet wetende wat zy zeggen, hen, tot schade van de eer en goeden naem der waerachtige poëzy, versterken. Dat vermogen, het welk men gewoonlyk vlugt noemt, is den Dichter eigen, is hem onmisbaer. Is hy een adelaer, zoo veel

{==194==} {>>pagina-aanduiding<<}
te beter, maer vleugels moet hy in allen gevalle bezitten. Regte, aengeborene vleugels, hem ter schouderen uitgewassen, en niet met wasch of gutta-percha aengehecht. Maer waertoe? Tot geen ander einde, meen ik, dan om zich boven zyn onderwerp te kunnen verheffen, en dan wel tot die hoogte, van waer hy het in zyn geheel overziet, door en door ziet, en ook het regte punt ziet, waer hy het aen moet grypen. Dan stort hy neêr en grypt het. Zoo moeten dan, in het geval van den Adelaer, de adelaersblik, en de adelaersklauw by de adelaerswieken gevoegd worden; anders is het eene ledige vertooning, eene kermisklucht; als het opstygen in eenen luchtbol, waermede men niets vangt dan wind, en nederkomende door de enthusiasten als een wonder aengegaept, maer door de boeren uitgejouwd wordt.
Maer zoo ziet gy ook dat deze dichterlyke vlugt by de behandeling van ieder onderwerp, het zy groot of klein, te pas komt, en noodig is om haer het merk eener dichterlyke behandeling in te drukken, en zulks ter onderscheiding van eene wysgeerige of wetenschappelyke, waerby men verpligt was zich by het onderwerp neder te zetten, het voor geen oogenblik te verlaten, eerst van buiten dan van binnen te bezien, van lid tot lid te ontleden, ja, ten slotte, te beproeven of men het ook weder in elkander zetten kan; en van eene mislukte poëtische, waerby men dit alles doet, zonder er juist toe genoodzaekt te wezen.
NICOLAAS BEETS.
Studiën op Vondel.





14. - Dichterlyk vuer.

Van dichterlyk vuer wordt byna even veel gesproken als van dichterlyke vlugt. Maer wat is het eigenlyk? Is het de hoogste mate van vurigheid in eene menschelyke ziel, het sanguinisch temperament op den hoogsten trap? Lavater is van een ander gevoelen. Hy heeft opgemerkt ‘dat de vurigste menschen dik-
{==195==} {>>pagina-aanduiding<<}
wyls het minste gevoel, de minste genie hebben; en dat hy, die enkel en alleen kan gezegd worden vurig te zyn, zeker niet vatbaer is voor eene ware inspiratie, ja, even min als hy die enkel en alleen phlegmatiek is.’ Was ook de eerste voorstelling de ware, dan zouden wy by Vondel niet buitengewoon veel dichterlyk vuer kunnen verwachten. Wy weten dat hy ‘stil en zwaergeestig’ was, diepdenkend en aen melancholische vlagen blootgesteld. Wat dan? Is het dichterlyke vuer eene tydelyke opgewekte hartstogtelykheid? Evenmin. De dichter is altyd dichter, en draegt zyn dichtvuer steeds met zich mede. Het is de natuerlyke warmte van zyn gemoed, doorgaends met volmaekte kalmte bestaenbaer. Het is niets anders dan de koesterende gloed van een diep, een zuiver, een sterk gevoel, dat meestal in rust is, maer zyne oogenblikken van ontvlamming heeft, en alsdan al de zedelyke, al de verstandelyke vermogens van den geest gaende maekt en doet zamenwerken tot eene uiting, waeraen het behoefte heeft, waerin het voldoening zoekt, en smaekt; om daerna tot zyne ruste weder te keeren.
Deze oogenblikken van ontvlamming, kan men, des verkiezende, ook oogenblikken van bezieling, van inspiratie noemen; en wy kunnen zoowel door eenen enkelen aenblik, woord, klank, gedachte als door de grootste dingen en gebeurtenissen worden uitgelokt. Zeker is het dat, wat in zulke oogenblikken geboren wordt, wat zynen oorsprong aen dat levendig opwaken van den inwendigen gloed des harten te danken heeft, de moederlyke levenswarmte levenslang met zich omdraegt, en die mededeelt aen al wat een hart heeft dat nog klopt. Dit is die zuivere gloed, die over alle echte Poëzy verspreid ligt.
NICOLAAS BEETS.
Studiën op Vondel.






{==196==} {>>pagina-aanduiding<<}

15. - Eenvoudigheid.

Onder de weldadige uitwerkselen van eene verstandige opvolging der regelen, mag men vooral ook tellen, de besnoeijing van het weelderige, en de weglating van het overtollige; uit beide wordt die eigenschap geboren, die het schoonste sieraed is van alle kunstgewrochten, de eenvoudigheid. Het is daerin voornamelyk, dat de nieuweren zondigen. Verkwisten is geen rykdom, en gaet zelden met waren rykdom gepaerd. De verkwister geeft alles wat hy heeft, en daer hy u juist toont, hoe ver hy gaen kan, openbaert hy u, niet zynen rykdom, maer zyne armoede. Hy is, gelyk Sterne zegt, een dwerg met een' maetstok in de hand. De ryke, die zynen schat op prys houdt, en slechts zoo veel daervan laet zien, dat men nog meer vermoedt van het geen hy te rug houdt, doet de gedachte der onmetelykheid in u opryzen. Er is eene spaerzaemheid, zoo ver van karigheid, zoo ver van bekrompenheid verwyderd, dat zy juist het verstandig bezit van ruimte en overvloed kenmerkt.
Verbeeldt u, opdat ik deze gelykenis gebruike: verbeeldt u by een gastmael aen te zitten, waer de tafel met lekkernyen overladen is, en onder het gewigt der zelve dreigt te bezwyken. Alles moge het beste zyn in zyne soort, alles keurig toebereid; het geen echter zelden by zulk eene overdaed plaets heeft, en het ontbreekt daer (althans waer zoo veel lettervruchten worden opgedischt) doorgaends ook niet aen een' enkelen groven schotel: maer 't zy alles even voortreffelyk, even smakelyk en zelfs ongemeen; indien het te veel is, welk een indruk gevoelt gy ervan? Is het niet die van verzadiging zonder waer genot? Van spyt dat gy niet alles smaken kunt, en het meeste onaengeroerd laten moet? dat gy uwe graegte, die wel wenschen zou aen een of weinige geregten zich ruim te goed te doen, over veel moet verdeelen, en dus niets geheel kunt genieten? Gy zult de gulheid van uwen gastheer roemen, maer zult gy zynen smaek even zeer pryzen? Verdenkt gy hem niet van enige praelzucht? en al kunt gy hem dit zelfs van verre niet te

{==197==} {>>pagina-aanduiding<<}
laste leggen, komt het echter niet heimelyk in u op: o! indien hy wist hoe het hoorde!
Zou het, met onzen smaek voor het schoone, met de streeling en voldoening van den zelven, niet eveneens zyn gelegen? Of zou daerin eene weelderige uitstorting van woorden en gevoelens, van sieraden en beelden, den voorrang verdienen boven keus en uitgezochtheid? boven die kuische, zedige matiging, altyd beschroomd, dat zy een keurig oor, een' fynen smaek zal beleedigen, en zich niet kunnende verbeelden, dat alles wat haer invalt, en wat zy door hare zeggings-kracht verfraeijen kan, ook waerdig is, om door allen gehoord of gelezen te worden? Die in den ganschen rykdom, haer ten dienste staende, slechts weinig vindt, dat edel genoeg door haer geacht wordt, om de aendacht der edelsten te boeijen, en, niet om lof, om toejuiching, maer om - de onsterfelykheid te verdienen! Die onsterfelykheid hebben zy verdiend en verworven, wier werken van deze beminnelyke, ingetogene eenvoudigheid overal de sporen dragen; de sporen der achting voor het kunst-eerbiedigend publiek, en der achting voor zich zelven! Zullen zy, die eenen anderen weg volgen, door zich van deze banden en regelen te ontslaen, in den zelfden tempel hunne plaets vinden?

VAN DER PALM.





16. - Oordeelkunde en Logica.

Oordeelkunde alleen, door wysgeerig onderzoek gevormd, moet ons de schael in de hand geven, om het ware der gedachten, het verhevene der uitdrukkingen, het nieuwe der beelden, nauwkeurig af te wegen. Ieder kunstenaer moet er by winnen, wanneer hy zynen smaek door het bestuderen der Aesthetica weet te verfynen en te louteren; en zeker is het dat hy, die als wysgeer de

{==198==} {>>pagina-aanduiding<<}
schoone kunsten kent en oefent, het meeste vatbaer is om de byzondere trekken der schoonheid in de natuer, en in de proeven van dichtkunst en welsprekendheid op te merken, en er voor zich zelven een nuttig gebruik van te maken, ja zelfs de meer of min noodzakelyke regels voor zyne kunst er uit af te leiden: en zoodanige regelen, op gezond verstand gevestigd, en naer schrandere oordeelkunde afgeleid, zyn het eigenlyk, die voor den dichter van een wezenlyk nut zyn. Men versta ons echter wel. Wanneer wy van een' dichter spreken, die zyne kunst als wysgeer oefent, eischen wy, dat hy eene genoegzame mate van wysgeerige kundigheden zal bezitten, en wel van de ééne klasse zoo veel te meer, als zy hem in zyne kunst, meer dan eene andere, te passe komt. By voorbeeld, herinnert u, dat de redeneerkunde, de Logica, in de praktikale wysbegeerte, met betrekking tot het bestieren en leiden van ons verstand, bovenal in aenmerking komt, - dat zy niet gemist kan worden, dewyl zy in alle wetenschappen, die van denken en redekavelen afhangen, onze gids moet wezen, onze bestekken ontwerpen en naer regelen uitvoeren, indien wy door gemakkelykheid, juistheid en orde willen behagen; en, zonder zulk een ontwerp, zonder zulk eene orde, (zy moge dan in graden van algemeenheid of byzonderheid verschillen; zy moge in het ééne geval handtastelyk en zichtbaer wezen, in het andere door kunst bedekt worden, in een derde verwaerloosd schynen) zonder zulk een ontwerp, zonder zulk eene orde, kan noch zal ooit eenig dichter behagen. Hierom stelden de Ouden ook in dit gedeelte der kunst zoo veel waerde. Plutarchus verhaelt, onder anderen, van den Griekschen blyspeldichter Menander, dat hem een zyner vrienden, weinige dagen vóór de viering van het feest van Bacchus, vraegde hoe hy toch gereed zou komen, daer hy onder de verpligting lag om een spel te vervaerdigen, en daer het 
feest zoo kort op handen was. ‘Ik ben gereed, gaf hem de dichter ten antwoord, want ik heb reeds het ontwerp en de orde in het hoofd.’ De Logica is dan, in zoo verre, voor den dichter zoo onontbeerlyk als voor den redenaer: de kennis der Physica is meestal voor den dichter ook noodzakelyk, echter, over het algemeen, weder minde

{==199==} {>>pagina-aanduiding<<}
noodzakelyk dan de Logica; en zoo is het met de andere takken der wysbegeerte naer evenredigheid gesteld.
LUBLINK, de jonge.





17. - Over het populaire.

Overeenkomstig deze en dergelyke, met mindere of meerdere bewustheid gekoesterde, voorstellingen van het volk, zyn dan ook volgens de populaire meesterstukken, de vereischten en de hulpmiddelen van wat men den populairen toon achtte. De vereischten worden gesteld of in eene kinderachtige zoetsappigheid, en vervelende overduidelykheid; of in het gemeene, platte, onbehouwene; hier in eene doorloopende potsierlykheid; daer in eene valsche naïveteit, of nog valscher nonchalance. Verheffing, gloed, ernst, dichttael, kracht of bevalligheid van uitdrukking zyn contrabande; boven de bevatting, niet op hunne plaets. Maer aendoenlyk is het om te zien, op welke hulpmiddelen ter verzekering van een verbeurden opgang gerekend wordt. De een acht dien onafscheidelyk van den met zorg gekozen vorm eener lamlendige samenspraek; de andere van dien van het alleronbelangrykst verhael dat men lezen kan; een derde verwacht alles van eene triviael allegorische voorstelling; een vierde heeft het anker zyner hoop geworpen in den taeijen bodem der vaderlandsche spreekwoorden; een vyfde steunt op de onwederstaenbare tooverkracht van het jy en jou; een zesde geeft de voorkeur aen het doorspekken zyner rede met bekende en onbekende bastaerdvloeken; een enkele degelyke vloek daer tusschen schynt te moeten dienen om de anderen te echten; een zevende behoeft niets dan het onschuldige lokaes van huislyke stopwoorden en allerliefste verkleiningen. Ik zwyg van de eclektici, die beurtelings alles gebruiken. Het volk zelf sprekende in te voeren, en de lessen der Tevredenheid, der Arbeidzaemheid, en der Menschlievendheid in den mond te leggen van eene vrolyke kindermeid, een' eer-
{==200==} {>>pagina-aanduiding<<}
lyken kruijer, een' braven sleepersknecht (gy ziet dat ik van een zoo goed als gesloten tydperk spreek)! wat kan populairer, wat economischer zyn? Soms rekende men het voldoende, 
indien by dergelyke poogingen nu en dan een enkel woord uit het volksidioom genomen, de pedanterie van het overige poogde te temperen. Maer ook zyn er voorbeelden van een geduld, dat zich volledigde met de platte volksspraek, met eene onmogelyke spelling te willen achterhalen, en er waerlyk in slaegde het volk, voor zoo veel het er kennis van nam, een patois onder de oogen te brengen, het welk het niet lezen kon. Doch ook daer, waer men zich voor uitersten en dwaesheden als deze wachtte, blonk by deze mislukte volkslitteratuer, steeds het valsche beginsel door, dat men, om populair te zyn, moest afdalen; en zulks tot het waterpas van het volk, zoo als men zich dat voorstelde; en bleef er geen twyfel over aen eene volkomene bereidvaerdigheid, om dat beginsel nog tot het uiterste te overdryven. Het gunstbejag was openbaer. Het zy met of zonder stem verandering, de schryvers speelden eenen rol.
En waer dit het geval was, mag men zeggen dat de onvergeeflyke vergissing, omtrent den aerd en neiging des volks, met eene kolossale vergissing, omtrent den aerd en neigingen van den mensch, in verband stond...
Inderdaed, een weinig algemeene menschenkennis en de dagelyksche ondervinding zyn voldoende, om ons op ieder gebied nadrukkelyk te waerschouwen tegen eenen weg en wyze, eenen vorm en toon, en in 't algemeen tegen middelen, die al te in 't oogloopend ons doel en onze berekening verraden.
Het menschelyk hart is kitteloorig op dit punt. Het wil niet verschalkt wezen. Het ‘opzettelyk vervaerdigde’ op eene bepaelde werking berekende kan vooreerst zelden goed uitvallen. Elke goede handeling eischt eene zekere vryheid. Eene vaste hand wordt slechts by een onbekommerd gemoed gevonden. Het opzettelyk vervaerdigen en zorgvuldig berekenen leidt van zelfs tot eenzydigheid en overdryving. Maer al zou het ook goed zyn uitgevallen, nimmer ontmoet het, waer het erkend wordt, 't minste

{==201==} {>>pagina-aanduiding<<}
straeltje van gunst. Wie het bewondere, voorwaer! niet hy voor wie het was bestemd. Gy denkt het regt mooi, dank u hartelyk. Duert het wel lang eer de opgroeijende kinderen beginnen te reâgeren tegen het denkbeeld, den titel, den toon van een boekjen voor de jeugd en vooral voor de lieve jeugd? - Geachte Hoorderessen! zou het voor iemand, die de eer heeft dit spreekgestoelte in te nemen, wel het regte middel om u te boeijen zyn, indien hy door de keuze van zyn onderwerp en zyn trant van behandeling, al te zeer en gedurig liet doorstralen, dat hy er zich toegesteld had om zyne lezing eens regt aennemelyk, eens regt bevallig te maken ‘voor de Dames.’ Begint men niet op te merken dat het aflezen van den tekst: de armen wordt het Evangelie verkondigd; of van het verhael van Cornelius den Hoofdman, juist niet de geschiktste kunstgreep is om, in eene Armen- of Garnizoenskerk, de toehoorders ‘oplettend, welwillend, handelbaer’ te maken; en dat eene deugdelyke zeemanspraek, waerin storm en styve koelte niet van de lucht zyn, en brassen en reeven, en loef en ly, te pas ofte onpas, met kennelyk welbehagen zyn aengebragt, zeer aerdig is, en ook stichtelyk wezen kan - voor de passagiers? En wie onzer gevoelt niet het onaengename, pynlyke, beangstigende en zeer dubbelzinnige van de onderscheiding, zoo bepaeldelyk onder het schot te zyn. Het menschelyk eergevoel; laet het zyn de menschelyke hoogmoed, maer elk spreker of schryver heeft de roeping niet van stonden aen met dezen aen het kwarrelen te geraken; het menschelyk eergevoel is op zulke onderscheidingen niet verzot. Integendeel; het acht er zich door gekrenkt. Het vindt iets beledigends in het maken van zoo veel onkosten. En zulks te meer, naermate het duidelyker bemerken kan, dat deze onkosten opofferingen zyn. Hoe zou het er u den minsten dank voor kunnen wyten? Spaer uwe moeite! Zeer verpligt.
Een zeeman spreekt van weêr en wind; een huisman van zyn runderen; De krygsman haelt zyn wonden op; de herder pryst zyn kudden...
Maer doe, bid ik u, den zeeman, den huisman, den krygsman,

{==202==} {>>pagina-aanduiding<<}
den herdersman het onregt niet aen, te onderstellen, dat zy ook uit uwen mond van niets anders willen hooren; of dat gy om hun hart te stelen, juist Winschotens Seeman zoudt moeten van buiten leeren, en knevel laten staen, bulken als eene koe of er uit zien als een schaep.
En wie nog op deze aerdigheden gesteld, of voor zulke gaten te vangen mogten zyn, het volk, als volk, voorzeker niet. Het heeft daertoe te weinig kleingeestige ydelheid, te veel achting voor zich zelven. Een gevoel van onafhankelykheid en eene genoegzame mate van gezond verstand verhoeden het. Het volk is er op gesteld voor volk te worden aengezien. Om uwe achting vraegt het; voor uwe genadigheid bedankt het. Ook u wil het achten; mids gy u zelven niet wegwerpt; mids gy uwe waerdigheid en uw afstand weet te bewaren. Hef het volk tot u op; dat is, doe eene daed van liefde en het zal u lief hebben. Zoo de kinderen, zoo het volk. Maer ontfermt gy u om af te dalen, het laet u alleen. Poogt gy het met eene laffe stemverandering te lokken, het is zoo vry u stillekens uit te lagchen.
Dit staet vast, de populaire toon is meer dan eene kunstgreep. De kunstgreep is ten hoogste impopulair.
NICOLAAS BEETS.
Red. over het populaire.






{==203==} {>>pagina-aanduiding<<}

Prozastukken ter oefening

1. - Voorschriften.

Wie goed schryven wil geve hoofdzakelyk acht op de volgende punten: 1. Zinsverdeeling; 2. Interpunctie; 3. Woordschikking; 4. Woordontleding en - koppeling; 5. Synoniemen; 6. Zachtvloeijendheid; 7. Figuren; 8. Gallicismen, Germanismen en Idiotismen.

1

De zinsverdeeling, of ontleding van den zin, is by den leerling het eerste vereischte, om in schrift of spraek anderen te verstaen en zich zelve te doen verstaen. De lezing, de vertaling zelfs, van groote Meesters is veelal niet voldoende om die onontbeerlyke kennis in hare volkomenheid te verkrygen.
Men neme eenige brokken van keurige schryvers - zy hoeven niet uitgebreid te wezen; - de leerling zette de onderscheidene voorstellen der volzinnen uiteen; rangschikke de zelve volgens hunne belangrykheid van uitdrukking en brenge al de voorkomende wyzigingen en bepalingen by ieder voorstel te regt. Zulks kan by afwisseling, schriftelyk en mondeling gedaen worden.

{==204==} {>>pagina-aanduiding<<}

De ondervinding leert dat dit, behalve eene allen zins nuttige oefening, het zekerste middel is om den leerling tot de praktische kennis der redekundige ontleding te brengen,


2

De interpunctie wordt veelal door leerlingen, zelfs door jongere, ja, door oudere schryvers verwaerloosd. Zy is eventwel van het hoogste belang. Behalve onzin en dubbelzin, die uit de weglating der scheidteekens voortvloeijen, is zy een hoofdvereischte tot wel, tot gemakkelyk verstaen van den schryver; zy is, om zoo te zeggen, een gevolg der Logica.
Hoe beter men rekening houdt van de zinsverdeeling, hoe nauwkeuriger men de scheidteekens plaetsen zal; hunne weglating is eene blyk van onvergeeflyke slordigheid, of berispelyke onkunde.
Wat beteekent by voorbeeld, zonder interpunctie, de volgende zinsnede:
Ik vermaek al myn vermogen aen Karel niet zyn broeder heeft my in mynen nood bygestaen hy zal myn vermogen erven.
Zoo is er geen' vasten zin uit te krygen; met de interpunctie maekt men het gezegde, op twee wyzen, zeer duidelyk.

Eerstens:

Ik vermaek al myn goed aen Karel niet; zyn broeder heeft my in mynen nood bygestaen; hy zal myn vermogen erven.
Tweedens:
Ik vermaek al myn goed aen Karel; niet zyn broeder heeft my in mynen nood bygestaen; hy zal myn vermogen erven.
Het volgende overbekende volksdeuntje is, met verkeerd geplaetste, of zonder teekens letterlyk een onzin:

Al de meisjens in ons land, 
Hebben tien vingeren aen elke hand, 
Vyf en twintig aen handen en voeten: 
Hoe zal men dat begrypen moeten? 



{==205==} {>>pagina-aanduiding<<}

Met behoorlyk geplaetste scheidteekens wordt het aldus, op het eerste zicht, duidelyk.

Al de meisjens in ons land 
Hebben tien vingeren, aen elke hand 
Vyf, en twintig aen handen en voeten: 
Hoe zal men dat begrypen moeten? 


Van hoeveelderlei koeijen spreekt de landman als hy, by voorb., zegt?
Vette, kalf- en melkkoeijen, van driederlei; namelyk van: vette koeijen, van kalfkoeijen en van melkkoeijen. Maer laet men het comma achter vette weg, zoo heeft men:
Vette kalf- en melkkoeijen, wat eigenlyk tweederlei koeijen: vette kalfkoeijen en vette melkkoeijen beduidt.
Op het titelblad der boeken, leest men wel eens:
Tweede verbeterde uitgave.
De hoeveelste uitgave is dit dan eigenlyk? - Ten minste de derde; - want hier wordt alreeds melding van de tweede verbeterde gemaekt, en er moet altyd zeker ééne onverbeterde voorafgegaen zyn. Om juist uit te drukken, dat men de tweede uitgave bedoelt, moest er staen:
Tweede, verbeterde uitgave.
Men is het genoegzaem eens over de waerde, welke men aen onze meest gebruikelyke scheidteekens dient toe te kennen. Zy worden eventwel door alle schryvers niet gelyk aengewend.
Zoo plaetsen sommigen, naer het voorbeeld der Engelschen, een comma vóór het voegwoord, wy meenen dat er nooit een comma by het voegwoord mag staen, ten zy er eene tegenstelling van woord of zin in de uitdrukking ligt.

{==206==} {>>pagina-aanduiding<<}

Zoo zonder comma:

Vandaeg en morgen. 
Vandaeg of morgen. 


Met comma:

Vandaeg, en niet morgen. 
Vandaeg ryk, of morgen arm. 


In de twee eerste voorbeelden is eigenlyk maer één zin; in de volgende zyn er twee zinnen en het comma dient om ze van elkander te scheiden.
Het gebruik van het comma, vóór en achter de tusschenzinnen, dienende tot bepaling van het hoofdvoorstel, is byna algemeen; nogthans zyn er nederduitsche schryvers, die, naer het voorbeeld der Franschen, de scheidteekens weglaten als het voorstel, zoo als zy het noemen, incidente explicative is; wy meenen dat de nederduitsche tael in alle gevallen de commas by de ondergeschikte voorstellen, zelfs by elliptische bepalingen of by de wyzigingen vergt.
Iets wat wy, en met verwondering, algemeen verwaerloosd zien, is het insluiten van adverbiale uitdrukkingen, vooral als die vooraen de zinsnede staen. In het midden van den volzin, is de insluiting een middel om de wyziging beter te doen uitkomen, daer zyn de commas eventwel niet altyd onontbeerlyk (1).
Wil men den leerling een juist denkbeeld van de waerde, en tevens van den invloed der scheidteekens geven, zoo late men hem van tyd tot tyd eenige, goed geponctueerde brokken ontleden, by elk scheidteeken stil houdende om des zelfs waerde en invloed te bepalen. Hy zal by die oefening het praktische gebruik der interpunctie, als eene gewoonte, aennemen.



{==207==} {>>pagina-aanduiding<<}

3

De nederduitsche tael is welzeker in hare wendingen een der plooibaerste van al de moderne talen; van daer by ons eene allen zins breede en vrye woord- en zinschikking.
Doch iedere omzetting, dat zegt, iedere afwyking van de natuerlyke constructie, brengt onvermydelyk eene zinswyziging met zich. Die zinswyziging bepalen, aenduiden wat het woord in waerde wint of verliest, wat het voorstel, als uitdrukking, min of meer zegt, naermate het vooraen of achteraen komt, dit is wel zeker eene der beste oefeningen tot het verkrygen van een' goeden styl. Men late dus den leerling al de voorstellen van een goed geschreven stuk in hunne natuerlyke orde brengen; vervolgens stelle men den genuanceerden styl met den natuerlyken in vergelyking; daeruit opmakende welke krachtige middelen de nederduitsche schryver, in de plooibare wendingen zyner ryke tael, by der hand heeft.


4

De nederduitsche Moedertael vindt haren woordenschat in zich zelve. Dus, om afgeleide en zaemgestelde woorden in hunnen juisten zin te vatten, moet men de zelve ontleden. Zaemgestelde of afgeleide woorden ontleden is de zelve van hunne wyzigingen ontdoen en ze tot hunnen eenvoudigen staet van wortelwoord terug brengen. Het tegendeel doen, het is te zeggen, een wortelwoord met een, of meer andere woorden verbinden, dat heet woordkoppeling. De woordkoppeling is een hoofdpunt in de kennis der Tael. Weinige schryvers hebben er zich nooit aen vergrepen. De zaemgebragte deelen moeten juist op elkander passen, ja, geheel geschikt zyn om gezamentlyk het zaemgestelde denkbeeld uit te drukken. Men moet met zorg het emphatieke vermyden dat de koppeling veelal medebrengt. (1) Door ontleding en koppeling

{==208==} {>>pagina-aanduiding<<}
der woorden, verkrygt men de juistheid, de nauwkeurigheid van uitdrukking, die een hoofdvereischte by de studie der tael is.


5

De nederduitsche tael is, door hare rykheid aen woorden, ook ryk aen synoniemen. Als men de synoniemie der woorden met juistheid weet te bepalen, heeft men eene der grootste moeijelykheden der tael overwonnen; ja, eene wezenlyke moeijelykheid is het een juist onderscheid tusschen de, soms zoo ligte, nuancen der woorden te maken, en eventwel moet die moeijelykheid, hoe groot, te boven gekomen worden door al de zulken, die eene tael in hare volkomenheid willen magtig worden. Diensvolgens is het voor hem, die ernstig tot de volmaekte kennis eener tael wil geraken, een hoofdpunt gestadig het oog op de synoniemie der woorden te houden. De leerlingen doen iets zeer nuttigs, met uit keurige schryvers de zinrykste woorden aen te teekenen en daer de synoniemen van op te zoeken.


6

De zachtvloeijendheid is de schoonste sierlykheid van den styl; en hoe weinig acht wordt er, vooral door de hedendaegsche schryvers, opgegeven! Men moet van oogen en ooren beroofd wezen, om hortende en schokkende dingen te schryven, zoo als wy er dagelyks te lezen krygen... Wy zeggen van oogen en ooren beroofd, ja; want al hadde men geen gehoor, men kan zulke grofheden zien. Waeruit vloeit de hardheid, de ruwheid, de stroefheid der aldus verminkte, hoewel van natuer zachte, nederduitsche tael voort? Welzeker uit de plompe, onberekende herhaling van stroeve woorden en klanken... uit anders niets. De schryver, die niet hoort, heeft maer te zien, en hy zal de overtuiging krygen dat hy, met aendacht en bewerking, de zachtvloeijendheid in zyne tael kan brengen.
Men versta eventwel niet dat wy door hortende klankherhaling

{==209==} {>>pagina-aanduiding<<}
de alliteratie bedoelen, waervan onze Ouden een zoo meesterlyk gebruik wisten te maken. Als Vondel zegt:
Het is een uit de vlugt van 't vlugtige gevleugelt, dan maekt hy geen wanklank. Als de moderne Ledeganck, van onze voorvaders sprekende, uitroept:
Zy wilden wat was regt en wonnen wat zy wilden, dan zondigt hy evenmin tegen de zachtluidendheid.
Maer de alliteratie is by velen verloren en door het wangeluid vervangen.
Wil de leerling zich gemeenzaem maken met de vloeijendheid, welke der nederduitsche tael eigen is, zoo neme hy de werken onzer beste schryvers en merke daer in op, met hoeveel zorg de schadelyke klankherhaling vermeden, en alles wat iets tot de zoetluidendheid kan bybrengen in acht genomen wordt.


7

Zie de woord- stelling- en gedachtefiguren op bladz. 135. Het is mede voor den leerling eene schoone en nuttige studie uit keurig geschrevene stukken al de figuren op te nemen en de zelve, als sieraden van den styl, te onderzoeken en te ontleden.


8

Gallicismen zyn oneigene uitdrukkingen of wendingen, die aen de fransche tael ontleend zyn. In de werken van velen onzer schryvers, die in het fransch denken en tevens met nederduitsche woorden hunne gedachten uitdrukken, krielt het van Gallicismen. Onze dagbladschryvers, of eerder - vertalers, brengen ook yverig het hunne by, om ons rykelyk van dien ontsierenden ballast te voorzien: Men komt van te besluiten; - Er is in de straet een ongeluk aengekomen; - M. X... heeft een groot getal van vrienden, die voor zaterdag aen de tafel verzocht zyn; - Men doet stappen by het ministerie; Dit kind heeft nog maer één jaer; men doet vragen hoeveel men aen den kleêrmaker moet, enz.
Het zyn voornamelyk de voorzetsels, die op eene onberm-
{==210==} {>>pagina-aanduiding<<}
hartige wyze verminkt worden; de fransche tael heeft de helft voortzetsels te kort, om de juiste betrekking tusschen de woorden aen te duiden; men gebruikt eeuwig en altyd à, pour, en de; en nu willen het onze Nederduitschers ook, met alle geweld by die drie, letterlyk vertaelde, woordjens houden; van, vertaling van de, speelt eenen schroomelyk lastigen rol; in het fransch komt het by eene menigte werkwoorden voor, waer het geen genitif, maer wel degelyk een accusatif aenduidt, en in het nederduitsch wil men het, met alle zorg, op die ongeschikte plaets behouden. Je vous prie de me dire; ib bid u van my te zeggen; - je promets de venir; ik beloof van te komen. Mede achter eene uitdrukking van onbepaelde hoeveelheid wordt van overtollig gebruikt. Un grand nombre d'hommes; een groot getal van menschen; - une foule de livres; eene menigte van boeken, enz.
- Germanismen zyn insgelyks oneigene uitdrukkingen, maer die uit het hoogduitsch voortkomen; die treft men in het nederduitsch minder aen, vooral by de Vlamingen; in Noord-Nederland heeft men er nog al tegen te kampen, omdat de hoogduitsche tael daer algemeender bekend is. In alle geval zyn die oneigene uitdrukkingen voor onze tael minder schadelyk dan de gallicismen; wy hebben meermaels door sommigen onzer - al te yverige! - critiekers woorden en uitdrukken, als germanismen, zien afkeuren en die wy eventwel als zeer voordeelig by ons zouden kunnen invoeren; het woord voorwoord, by voorbeeld, waerom zou dat niet even zoo goed nederduitsch als hoogduitsch wezen? Het is alsof men de bron, waeruit onze tael gevloeid is, voor hare volmaking wilde opstoppen. Dat men 't niet te verre in het overnemen van hoogduitsche woorden dryven moet, dat spreekt van zelfs; als wy b.v. beleven (beleben) in den zin verlevendigen, leven geven opnamen, dit ware een echt germanism, want wy hebben het woord beleven in eenen anderen zin, als werkend werkwoord, in onze tael. De scheidspael, waer wy voor de germanismen moeten vreezen, is ons dus duidelyk afgeteekend.
- Idiotismen zyn uitdrukkingen die, zonder grammaticael zuiver te zyn, een juist denkbeeld doen opvatten. Zy zyn aen de tael

{==211==} {>>pagina-aanduiding<<}
eigen en gewettigd door het volksgebruik. Zy mogen dus in de letterkundige tael geduld, ja gebruikt worden, voor zoo veel zy met de kieschheid of Logica niet stryden. De Gallicismen, Germanismen en Idiotismen verdienen dus mede ernstig onze aendacht te vestigen by de studie der nederduitsche tael. -
De volgende prozastukken zyn geschikt om den leerling tot oefening en toepassing der acht voorgaende punten van tael- en letterstudie te dienen.
E.V.D.







2. - Redevoering over den waren aerd der welsprekendheid (1).

Al wat in den mensch groot en voortreffelyk is, en de gansche ontwikkeling zyner edelste vermogens, heeft hy aen de zamenleving te danken. Indien het mogelyk ware den band der huwelyken te verbreken, het ouderlyk gezag te vernietigen, de zamenwoning in huisgezinnen, of de vereeniging der zelve tot grootere maetschappyen, door onoverkomelyke hinderpalen te stremmen; welhaest zage men het menschdom tot het laegste peil der dierlykheid gedaeld, ja, misschien nog lager dan het zelve gezonken! En wat is het, waerop deze zamenleving der menschen steunt?

{==212==} {>>pagina-aanduiding<<}
Wat is het, dat hun de neiging daertoe ingeboezemd, en tevens de vatbaerheid daervoor geschonken heeft? zonder het welk het denkbeeld zelf van zamenleving eene onmogelykheid zou insluiten? Niets anders dan de Spraek! het onwaerdeerbaerste en tevens het wonderbaerste van al onze vermogens, het welk alleen het groote, het Goddelyke, dat ik my dus uitdrukke, het oneindig volmaekbare, hetwelk in den mensch is, meer dan iets anders in het licht stelt, en den stempel op hem drukt van onbetwistbaren hemelschen oorsprong.
Dat wy niet slechts onze dringende begeerte door den dierlyken kreet der behoefte kunnen uiten, of het geen in ons omgaet door gebaermaking eenigermate beteekenen: maer dat wy voor elke onstoffelyke gedachte een' onderscheiden, zinnelyken, hoorbaren klank in gereedheid hebben, die zelfs de fynste wyzigingen van persoon, tyd of hoedanigheden uitdrukt; dat wy deze klanken, zonder gaping of duisterheid, aen elkander vlechten, en de geheele volgreeks onzer denkbeelden onfeilbaer kunnen ten toon spreiden; dat uit dit alles het gebouw is ontstaen eener menschelyke tael, die in duizende takken verspreid, overal de zelfde wonderbare regelmatigheid, en in haer geheel zamenstel den diepsten wysgeerigen zin verraedt; eindelyk, dat spraek en tael tot ons menschelyk wezen schynen te behooren, zoo dat zelfs de bekrompenste geest van hare kennis niet is uitgesloten; zoo dat zelfs 't kind op den schoot zyner moeder haer, spelende, aenleert, en reeds de klanken verstaet, die het zelve nog niet vormen kan! Ziet daer de onbetwistbare grootheid en heerlykheid van des menschen aenleg! Ziet daer den hoogen adel van dat verzinlykt denkvermogen, het welk, als het onbegrypelykste aller wonderen, in menschelyke gedaente op deze aerde omwandelt!
Ik gebruik deze inleiding, Myne Heeren! omdat het myn oogmerk is, over de volkomenste aenwendig van ons spraekvermogen, u in dit uer te onderhouden. Men heeft sedert zoo lang gevraegd, en men vraegt nog heden: waerin bestaet het wezen der Welsprekendheid! Waerin onderscheidt zy zich van de Dichtkunst! Waerin onderscheidt zich haer styl van elke andere onge-
{==213==} {>>pagina-aanduiding<<}
bondene spreek- of schryfwyze? Er zyn over dit alles zoo vele verwarde en duistere, zoo vele dorre en onzamenhangende begrippen in omloop, dat ik besloot myne krachten te beproeven, om dit onderzoek tot des zelfs natuerlyke eenvoudigheid terug te brengen, en op eene bevattelyke wyze te betoogen, dat in het schoone woord onzer moedertael, die zoo ryk is in schoone, krachtige, juiste en veel beteekenende woorden: dat in 't woord welsprekendheid, de beste beschryving dezer, het zy kunst, het zy gave, begrepen is. By het behandelen dezer moeijelyke stof, maek ik staet op de toegevendheid uwer beoordeeling: ik zal van myne zyde trachten, myne voorstelling zoo geleidelyk, zoo bevattelyk, zoo onderhoudend te maken, als het my eenigzins mogelyk wezen zal.
Ik zal myne rede in drie deelen schriften:
I.	In het eerste zal ik eenige, myns inziens, verkeerde of verwarde begrippen, aengaende den waren aerd en het doel der Welsprekendheid, pogen uit den weg te ruimen.
II.	In het tweede aentoonen, dat Welsprekendheid niets anders is, dan het volkomenste gebruik der menschelyke spraek.
III.	Eindelyk in het derde, by wyze van aenhangsel en tot bevordering der verscheidenheid, eenige proeven der oudste Welsprekendheid aenvoeren.

I. Daer Dichtkunst en Welsprekendheid beiden het zelfde middel, de tael namelyk, gebruiken, om hare gewaerwordingen en gevoelens te uiten; daer zy beiden, doch de eene meer, de andere minder, zich boven den toon van het gewoone gesprek verheffen; daer zy beiden overdragtige en verbloemde spreekwyzen, het geen men thands zinnelyke tael verkiest te noemen, doch de eene meer, de andere minder bezigen; daer zy beiden eene soort van muzikale welluidendheid, doch de eene veel meer, de andere veel minder, in den aenleg en afloop harer rede najagen, is natuerlyk de vraeg ontstaen: waerin verschillen zy van elkander? Waerin is de reden van dit meer of mindeer gelegen?

{==214==} {>>pagina-aanduiding<<}
Door welke grenzen is beider regtsgebied bepaeld? Waer verlaten zy elkander, om elk haren eigen' weg te vervorderen?
Om tot het antwoord op deze vragen te geraken heeft men, niet geheel zonder reden, gemeend het onderscheiden oogmerk, hetwelk èn Dichtkunst èn Welsprekendheid zich voorstellen, te moeten onderzoeken, en daeruit beider verschillenden aerd, en den gang dien ieder harer aenneemt, te moeten ontwikkelen. Het doel der eerste, zegt men, is te vermaken, dat der tweede te overreden: men gunne my, zoo wel tegen het een als tegen het ander, myne bedenkingen te opperen.
En hier stelt zich terstond de Dichter voor mynen geest, eerst gelyk in een gelukkig uer, een bekoorlyk en streelend voorwerp zyne verbeelding treft, en straks gevoelt hy zynen boezem zich zachtelyk verheffen; zyn bloed vloeit met voortgestuwde, doch eenparige golving door zyne aderen; zyne zenuwen trillen in de zoetste eenstemmigheid met het gevoel zyns harten; eene wellustvolle aendoening doordringt hem, noopt hem zyne gewaerwording in eene tael, aen haer geëvenredigd, uit te storten, en zyne schoone, welluidende verzen zyn ons het getrouwe afdruksel zyner getroffene ziel. Ik vraeg hem, ik vraeg den ouden Zanger, die des nachts gewekt werd door een lied, dat in hem opwelde: Bedoeldet gy niet, lezers of hoorders door uwen zang te vermaken? wat zal het antwoord zyn, dan: Ik heb zelfs om geene lezers of hoorders gedacht!
Maer nog in een ander licht stelt de Dichter zich aen my voor, daer een ontzagverwekkend, verheven voorwerp zyne verbeelding, als door een' bliksemstrael aenroert, ontgloeit en in vlamme zet. De wanden zyner borst worden hem te eng; het bloed bruist hem door de aderen; zyne oogen glinsteren, zyne leden beven, eene Godheid schynt in hem gevaren, en godentael stroomt van zyne lippen! En deze, ik besta nauwelyks het te uiten, deze zou bedoelen ons te vermaken? - Waer is de vermetele, die het hem zou durven vragen, en niet zou vreezen door zynen blik verpletterd te worden?
Ik zal al de overige rangen der poëzy, die tusschen deze beide

{==215==} {>>pagina-aanduiding<<}
uitersten inliggen, niet doorloopen; gy gevoelt het reeds en stemt het my toe: het eigenlyke oogmerk des Dichters, en dus ook der Dichtkunst, is niet, en kan niet zyn, anderen te vermaken! Dat zy dit uitwerksel heeft, geef ik gaerne toe; maer zy heeft dit gemeen met alles, wat in de zinnelyke en geestenwereld schoon en volkomen kan genoemd worden. Vraegt gy: wat is dan haer doel? Zy bedoelt, Myne Heeren! niets dan te dichten; zy bedoelt zich zelve! Of wat bedoelt de Toonkunstenaer, wanneer hy de eenzame rotsen, of het strand der zee van de toonen zyner luit doet weêrgalmen? Indien de Dichter iets buiten zich bedoelt, het is de behoefte van zich mede te deelen; om ook anderen te verplaetsen in de wereld der verbeelding, die hy zelve zich geschapen heeft; om hen met zich uit de zelfde wellustbeek te drenken; of met zich te slepen in den zelfden draeikring, waerin hy zelve wordt rondgevoerd! De geest, zegt Job, benauwt myn' boezem; zoo ik nu zwyg, dan sterf ik!
Gelyk het eigenlyk doel der Dichtkunst niet is te vermaken of behagen, zoo is ook het eigenlyk oogmerk der Welsprekendheid niet te overreden. Men moet, om deze stelling vol te houden, niet alleen in deze edele kunst menigmael een werktuig beschouwen, om de grootste onheilen te stichten; maer men moet haer dadelyk de bedoeling toeschryven, om het te wezen; en hier geldt dus het onderscheid niet tusschen den mensch en den Redenaer, wanneer deze zyn onwaerdeerbaer kunstvermogen aenwendt, om de waerheid te verdonkeren, om te misleiden of in het verderf te voeren; en dus, om Redenaer te zyn, moet ophouden een edel mensch te wezen! Maer men moet daerenboven, om eenigen schyn aen dit gevoelen by te zetten, den ganschen omtrek der Welsprekendheid bepalen tot het houden van Redevoeringen! Men moet den keurigen Geschiedschryver, die gebeurde zaken, niet slechts met oordeel en nauwgezetheid, maer ook in een' behagelyken, vloeijenden, krachtigen styl voorstelt; men moet den scherpzinnigen Wysgeer, die zyne gedachten met klaerheid, juistheid en bevalligheid, in uitgezochte bewoordingen ontvouwt; men moet hem, die door een leerzaem verhael, treffend en met

{==216==} {>>pagina-aanduiding<<}
natuerlyke eenvoudigheid voorgedragen, op eene onschuldige en nuttige wyze ons vermaekt: men moet aen deze allen den lof der Welsprekendheid ontzeggen, om dien slechts aen zulken, die in de pleitzael, of van den kansel, of eenig ander spreekgestoelte het woord voeren, toe te zwaeijen; men moet, in zekeren zin, den Welsprekende en den Redenaer met elkander verwarren, daer men toch nimmer de natuer des laetsten kan kennen, zonder alvorens die des eersten te ontwikkelen.
Daerenboven, indien het doel der Welsprekendheid is te overreden, dan is zy de rykste bron van teleurstelling, en moet bykans voor elke harer mededingsters, die het zelfde met haer beoogen, zwichten en onderdoen. Goud en aenzien en gunst en eigenbelang, ziet daer, waer des menschen wil door gebogen, en zyne neigingen, naer men het goedvindt, door gekneed worden; en de goddelyke Redenaer, die al de hulpmiddelen zyner kunst heeft uitgeput, om te bewegen en te overreden, moet zwichten voor eenen vrouwenlonk! Dat vry de welsprekendheid van Cato dondere tegen Galba! dat de kracht eens jeugdigen Redenaers zich in hem vereenige met de achtbaerheid der hoog geklommen jaren, en het gezag der onbevlektste deugd! dat hy zich bevlytige, om in het hart des Romeinschen volks de laetste vonk van mededoogen uit de dooven voor een monster, met het bloed van duizende onnoozelen besmet! Daer verschynt de aengeklaegde zelven in het midden der vergadering; twee schreijende kinderen houden zich vast aen de plooijen van zynen tabbaerd: een derde draegt hy op zynen arm; het is een wees, die by hem als by een' vader wordt opgevoed, en de handjens uitstrekt tot de vergramde menigte! Waer is nu de onweêstaenbare kracht uwer redenen, ô Cato! Tel de stemmen, nauwelyks ééne is er, waerdoor Galba niet wordt vrygesproken! Galba, die, niet minder uitmuntend Redenaer dan gy, het onvermogen zyner kunst gevoelde, en krachtiger middelen dan haer te baet nam, om over den wil van het volk te triumferen.
Misschien denkt iemand uwer, ziet daer juist het bewys, dat hy de kunst des Redenaers in den grond meester was: want deze zyn

{==217==} {>>pagina-aanduiding<<}
de middelen, waervan men, in de bloeijendste tyden der Welsprekendheid, gebruik maekte, om de hartstogten naer willekeur te ontvlammen of te stillen, en de gemoederen als aen een' teugel rond te leiden: het was hier de Redenaer Galba, (1) die over den Redenaer Cato zegepraelde! Door deze aenmerking, Myne Heeren! zyn wy genaderd tot de ontdekking der bron, waeruit de verwarde begrippen, aengaende den aerd der Welsprekendheid, voornamelyk zyn voortgevloeid. Men heeft al de kunstgrepen der pleitzael en der volksvergadering; alles, waervan de Redenaer zich bediende, om het hart des Regters of der menigte in zyne belangen over te halen, hen te doen vonnissen, handelen of besluiten naer zyne begeerte, dat alles heeft men geacht tot de kunst der Welsprekendheid te behooren. Maer hoe dan, wanneer de Redenaer behendiglyk geld onder het volk wist uit te strooijen? of wanneer Zopyrus, (2) om zyn voorgeven, dat hy by zynen Koning in ongenade vervallen was, geloof te doen vinden, zich het aengezicht, door het afsnyden van ooren, neus en lippen misvormde; zal men ook deze lage of smartelyke overredingsmiddelen op het grondgebied der Welsprekendheid willen overbrengen? Neen! ik herhale het, deze kunstgrepen mogen in pleitzalen, en volks- of raedsvergaderingen hebben t'huis gehoord; hy, die zich van de zelve bediende, moge tevens welsprekend geweest zyn; zy hebben met het wezen der Welsprekendheid niets gemeen, 't en zy men tot de Geneeskunst ook de kwakzalvery betrekke, of meene, dat het fyne bedrog mede tot den Koophandel behoort. Doch tot deze ongerymdheid vervalt men natuerlyk, wanneer men het gansche doel der welsprekendheid tot de kunst van overreden bepaelt, en dus alles aen hare heerschappy onderwerpt, waermede de redenaer dit doel bereikt.
Eer ik hiervan afstap, moet ik eene andere dwaling of verwarring der begrippen aenroeren: zy hangt zamen met deze stelling, dat de natuer de beste leermeesteresse der welsprekendheid is;

{==218==} {>>pagina-aanduiding<<}
eene stelling, die van naby bezien, minder dan zy schynt, te beduiden heeft. De natuer is de beste leermeesteresse, niet alleen van welsprekendheid, maer van alle, zelfs van werktuigelyke, hoe veel te meer van schoone kunsten, van de wiskunde, zoo wel als van de dichtkunst; zonder gelukkigen, natuerlyken aenleg kan men nergens in slagen. Maer, zegt men, alle menschen zyn van natuer welsprekend: de man, die met den angst des doods op het gelaet, het leven smeekt van zynen vyand, zal hem sterker roeren, dan de redenaer, die het kundigste opstel meesterlyk uitvoert. Hier, Myne Heeren! schiet my een verhael te binnen, het welk thans aen onze Schoonen ook uit hare bevallige Almanakken bekend is: een losgebroken leeuw rooft op de straten van Florencië een kind, en loopt weg met zyne prooi in den muil: de moeder ziet het, achterhaelt hem, valt voor hem op de knieën, eischt in de verwildering der wanhoop haer kind terug, en het grootmoedige dier legt het onbeschadigd neder! Indien leeuwen voor den invloed der Welsprekendheid vatbaer waren, ik twyfel niet, of men zou aen de Welsprekendheid der moeder deze gelukkige uitkomst hebben toegeschreven. En waerom zoo men dit minder, dan wanneer men van welsprekende tranen, wat zeg ik? van welsprekend stilzwygen hoort gewagen? Niet dat ik dergelyke uitdrukkingen afkeure, maer men moet zich door het verbloemde en oneigenlyke der zelve niet op een' doolweg laten voeren, noch voor Welsprekendheid houden, het geen de Welsprekendheid vervangt, het geen sterker is dan zy, en niet zelden haer vermogen vernietigt. De wilde kreet der natuer, dien wy met de dieren gemeen hebben, dringt door in harten, tot wie de stem des Redenaers nimmer toegang kon vinden: maer mag men hem daerom Welsprekend noemen?
Gelyk wy van de Dichtkunst zagen, dat zy voornamelyk zich zelve bedoelt, zoo is het ook met de Welsprekendheid gelegen: zy is de kunst van wel te spreken, en wanneer zy hieraen voldaen heeft, heeft zy haer doel getroffen. Hy, die dit vermogen bezit, kan het tot onderscheiden einden aenwenden; om te onderrigten, te vermaken, roem te bejagen, of wel, en menigwerf, om te over-
{==219==} {>>pagina-aanduiding<<}
reden. Maer ook wanneer het hem niet gelukt, of ingewortelde vooroordeelen uit te roeijen, of een' in droefheid verzonkene tot de vreugde terug te roepen; of wanneer zyne verdiensten door haet of partyschap verdonkerd worden, of als de kracht zyner redenen zwichten moet voor baetzucht, trotschheid of listig aengevoerd bedrog; ook wanneer hy geen dezer einden bereikt heeft, kan hy waerlyk welsprekend geweest zyn. Cassandra's voorspellingen waren niet minder onfeilbaer, omdat het noodlot gewild had, dat zy nimmer geloof zouden vinden!
Het verschil tusschen Dichtkunst en Welsprekendheid ligt dus diep in de natuer der menschen, en in de verscheidenheid der gaven, aen elk verleend. Verbeelding maekt den Dichter; beschaving, zucht om het edelste onzer vermogens te volmaken, ziet daer, wat den Welsprekende vormt. Het gevoel behoort aen beiden gelykelyk, het behoort gelykelyk aen alle schoone kunsten, en is het hemelsch vuer, dat alles verwarmt en bezielt. Dichtkunst en Welsprekendheid, uit twee zoo verschillende bronnen geweld, moeten zich terstond van elkander verwyderen; zy kunnen wel, naermate men in het maetschappelyke leven van de natuer afwykt, elkander naderen, maer eigenlyk kunnen zy nimmer zamenvloeijen. De Redenaer spreekt, de Dichter zingt! Het is slechts in schyn het zelfde middel, dat beiden gebruiken, om zich te uiten: de tael des eenen is niet de tael des anderen. De Dichtkunst heeft hare maet, hare wys of melodie, gelyk de zang; het is niet mogelyk hare woorden uit te spreken, immers goed uit te spreken, zonder dezen zang te doen hooren en klinken. De gewoone tael is haer te gering, te gemeen, dat ik my dus uitdrukke: zy veracht dus ook hare wetten, in buiging, in zamenvoeging, in gebruik der woorden, zoo ras zy zich hierdoor geprangd voelt, en ook zonder dit, naer willekeur. Zy heerscht over de tael, eigent zich woorden by uitsluiting toe, schept nieuwe vormen en nieuwe dialekten; zweeft in een' kring van louter liefelyke beelden om, of verheft zich in stoute aeneengeschakelde allegoriën! Ziet daer de tael der Poëzy! Het is niet enkel de maet, niet enkel de ongewoone woordvoeging, woordbuiging en woordgebruik, niet alleenlyk de

{==220==} {>>pagina-aanduiding<<}
beeldspraek; maer het is dit alles zamengenomen, onafscheidelyk zamengevoegd, en hierdoor van allen ongebonden styl oneindig en karakteristiek verschillende; dit is de tael, die de dichtkunst bezigt, om zich te uiten; het is geene spraek, maer zang, gelyk de Dichter ook nimmer zegt te spreken, maer te zingen. Dat hy deze tael gebruikt, maekt hem niet tot Dichter; maer omdat hy Dichter is, gebruikt hy deze tael; zy vloeit voort uit zyne zielsgesteldheid, en het geen zyne verbeelding hem schildert, het geen zyn hart daerby gevoelt, laet zich op geene andere dan deze wyze uitdrukken! Denkt iemand uwer, dat ik overdryve? de schoone voortbrengselen van den Latynschen, nog meer van den Griekschen, allermeest van den Oosterschen zangberg, kunnen elk myner gezegden staven.
Is het noodig, dat ik de Welsprekendheid hiertegen houde, om u het verschil tusschen haer en de Dichtkunst tastbaer te maken? De zedige, bescheidene Welsprekendheid, die met schroom hare rede aenvangt, zich slechts langzamerhand en trapsgewyze voelt ontgloeijen; die met zorgvuldige nauwgezetheid het spraekgebruik volgt, niet dan omzichtig zich van het zelve verwydert, om het te volmaken; by wie alle verheffing van toon en styl ondergeschikt is aen duidelykheid en nauwkeurigheid; wier welluidendheid wanklank wordt, zoo ras zy de maet der Dichtkunst nadert; wier sieraden misplaetst zyn, zoo dikwerf zy het oogmerk verraden om te schitteren! Wie merkt, wie tast hier niet een' geheel anderen oorsprong, een gansch ander doel? De mensch, gevorderd in beschaving, en prys stellende op zyne redelyke volkomenheid, tracht het werktuig, ik had bykans gezegd, het zintuig zyner rede, de spraek niet slechts van ééne, de spraekkunstige zyde, maer van alle kanten tot meerdere volmaektheid te brengen, opdat hy duidelyker, krachtiger, ordelyker, aengenamer, verrassender, zyne denkbeelden ontwikkele, verspreide of aenbevele; hy bemerkt hoe veel onderscheiding, hoe veel ingang hy hierdoor verkrygt, hoe veel nut hy verspreidt, hoe veel zelfvoldoening hy smaekt: ziet daer den oorsprong, het doel en de ziel der Welsprekendheid; zy is de kunst van wel te spreken!

{==221==} {>>pagina-aanduiding<<}

II. Deze stelling te verklaren, te ontvouwen en eeniger mate te bevestigen, moet het tweede deel myner rede uitmaken; ik vertrouw, na al het voorafgegane, daerin korter te kunnen en te mogen wezen.
Dat de Welsprekendheid eene dochter der beschaving is, kan zelfs door geschiedkundige bewyzen worden gestaefd: men vindt haer nergens, dan waer de beschaving eenigen voortgang heeft gemaekt; zy bloeide meest by de beschaefdste volken, en beklom haren hoogsten trap, waer smaek en maetschappelyke zeden tot het toppunt der verfyning waren gestegen. Demosthenes en Cicero konden slechts te Athene en te Rome, en elk in hunnen leeftyd en levensstand schitteren. Doch wy behoeven het bewys niet zoo ver van ons af te zoeken: waeraen onderscheidt gy de meer of minder beschaefde levensstanden in ons midden? Is het niet voornamelyk aen hunne spraek? deels aen de plompheid of kieschheid der uitspraek, deels aen de keus of nalatigheid, aen den rykdom of armoede, aen de juistheid of ongemanierdheid hunner uitdrukkingen? En wanneer sommigen zich beschaefder dan anderen willen voordoen, doch door valschen smaek of ydelheid zich van het spoor laten brengen, is het niet de gemaektheid hunner spraek, waeraen gy hen terstond herkent?
Ten einde het blyke, dat de Welsprekendheid niets anders is, dan eene pooging des menschen, om de beschaving van zynen geest door de volkomenheid der spraek aen den dag te leggen, hebben wy slechts na te gaen, wat er vereischt wordt tot wel te spreken; en wy zullen daerin al de eigenschappen der Welsprekendheid weder vinden.
Vooraf echter moet ik aenmerken, dat men nimmer wel spreken kan over een slecht, een arm of niets beduidend onderwerp: immers hy, die dit vermogen bezit, behoort zich natuerlyk opgewekt te voelen, om eene stoffe te kiezen zyner behandeling waerdig. Men heeft het vele Schilders onzer Hollandsche school met regt als eene feil aengewreven, dat zy hun keurig penceel tot het malen van haringverkoopsters of ketelschuersters leenden. Hoe dit zy, men kan althans nimmer over eenig onderwerp wel spre-
{==222==} {>>pagina-aanduiding<<}
ken, 't en zy men het behoorlyk versta, 't en zy men iets nieuws of belangryks over het zelve te zeggen wete, ‘Niets is zoo dol,’ zegt Cicero, ‘dan de ydele klank van schoone en sierlyke woorden, doch zonder zin of wetenschap.’ Van elk, die in eenige kunst zal uitmunten, nemen wy het stilzwygend als een vereischte aen, dat hy verstand bezitte, dat het hem niet ontbreke aen geest, aen vinding, aen kennis; met één woord, dat hy een veld hebbe, waerop hy zyn kunstvermogen kan ten toon spreiden. Als wy ons dus den Welsprekende vertegenwoordigen, onderstellen wy in hem de geschiktheid, om over een belangryk onderwerp belangryke en treffende dingen te zeggen; maer de wyze, waerop hy die zegt, ziet daer, waerop het hier aenkomt! het is de styl, in het groot beschouwd, en dus de zamenstelling daeronder mede begrepen; het is de styl, die de Welsprekendheid uitmaekt! Zonder kennis der geschiedenis kan men geen Historieschryver wezen; maer men kan alle oudere en latere geschiedenissen kennen, alle belangryke voorvallen, in der zelver oorzaken, gevolgen en tydrekening weten op te noemen, en echter de wezenlyke vereischten eens Historie-Schryvers missen!
De allereerste eigenschap van wel te spreken, is duidelyk te spreken; men spreekt, om verstaen te worden; om, zoo veel zulks mogelyk is, zonder moeite of inspanning verstaen te worden. Maer welk Leermeester der Welsprekendheid was er, die niet aen het hoofd van al zyne lessen plaetste: Wees duidelyk in uwe voordragt!
Hy, die wel spreekt, zal by de klaerheid der uitdrukking ook juistheid voegen. Het is deze netheid en nauwkeurigheid in het spreken, deze keus van het meest geschikte woord, de meest gepaste zegswyze, om zyne meening met gemakkelykheid uit te drukken, waeraen men den man van beschaefden geest en omgang aenstonds onderscheidt: en in den styl der Welsprekendheid is het hier inzonderheid, in het gelukkig getroffene, het beduidende en schilderachtige van woord en uitdrukking, dat men den meester in de kunst terstond herkent.
Ik zou gereedelyk op dezen voet kunnen voortgaen, Myne

{==223==} {>>pagina-aanduiding<<}
Heeren! en over ordelykheid, het tegenovergestelde van verwarring; over losheid en ongedwongenheid, het tegenovergestelde van gemaektheid en styfheid; over kracht en deftigheid, over het nieuwe en verrassende, over het besprengen zyner redenen met zout, en wat meer van dezen aerd is, als over zoo vele vereischten, zoo wel van den styl des beschaefden gespreks, als in hoogere mate van den styl der Welsprekendheid, u kunnen onderhouden. Doch waertoe zoude ik noodeloos uwen tyd rooven? gy gevoelt het ook zonder myne breedere ontvouwing, en misschien was deze aenwyzing zelve reeds overtolling. Doch er is een ander vereischte van den styl der Welsprekendheid, ik bedoel hare sieraden, waerdoor zy zich verder, van het geen men gewoonlyk wel spreken noemt, schynt te verwyderen, en het gebied der Dichtkunst te genaken. Hier over moet ik opzettelyker handelen; hier schynt zich myne stelling van hare zwakste zyde aen te bieden, en ik moet derhalve trachten haer tegen allen aenval te beveiligen.
Gelyk de Dichtkunst vergelykingen, beelden, overdragtige zegswyzen, leenspreuken en persoonsverbeeldingen in haren styl invlecht, zoo doet het ook, schoon in mindere mate, de Welsprekendheid. Doch zoo dikwerf zy dit doet, zegt men, dat zy op het grondgebied der Dichtkunst treedt, en van haer deze versierselen ontleent. Gelyk wederkeerig de Poëzy, wanneer zy leeren of vermanen wil, den toon der onderrigting van de Welsprekendheid borgt. Wie bewondert hier niet de inschikkelyke mededeelzaemheid der beide zusters, die zich onderling met elkanders sieraden of kleedy oppronken? Maer wie beklaegt echter ook niet de armoede eener kunst, die niet in zich zelve alles bezit, wat zy tot hare volkomenheid noodig heeft? Doch dulden wy niet, dat men ons met dergelyke woorden paeije! De Welsprekendheid heeft geene versierselen, dan die haer eigen zyn: beelden, gelykenissen, verbloemde spreekwyzen, overdragten, overnoemingen, leenspreuken, en wat men meer met den naem van redekunstige figuren bestempelt, zyn hare wettige bezitting; en zyn het om geene andere reden, dan omdat zy de wettige bezitting der spraek zyn, omdat zy mede tot het wel spreken behooren. De geheele tael,

{==224==} {>>pagina-aanduiding<<}
die wy dagelyks gebruiken, vloeit van de zelve over; beelden maken de ziel der zelve uit. Men denke slechts aen de drie woorden, die ik zoo even bezigde, overvloeijen, beelden, ziel, wier overdragtige beteekenis terstond in het oog loopt, en men zal geen oogenblik hieraen twyfelen kunnen. Het kan dan niet anders, of in het beschaefde gesprek volgen wy deze natuerlyke eigenschap der tael; wy gebruiken vergelykingen, om onze meening op te helderen; wy verzwygen de vergeleken zaek, en onze spreekwyze wordt overdragtig; wy voegen twee of meer overdragtige uitdrukkingen by één, en wy bezigen de leenspreuk; wy stellen onbezielde dingen als bezield, afwezigen als tegenwoordig voor, zonder er aen te denken, dat dit persoonsverbeelding heet: en wy doorwandelen dezen geheelen bloemhof, niet als een' vreemden tuin, maer als een deel van onzen erfelyken akker; doch wy plukken er slechts weinige bloemen uit, omdat wy geen oogmerk hebben, om ons op te schikken, maer slechts om ons bevallig en betamelyk voor te doen. De Welsprekendheid mag hier verder gaen; zy mag hare lokken en gewaed met meeder bloemen tooijen, of ook vele der zelve tot een' geurigen ruiker zamenvoegen en op haren boezem planten; omdat zy alleen spreekt, en spreekt om alleen gehoord te worden: gelyk men het zedige huiskleed niet aentrekt, om op den feestelyken dans te verschynen. Vraegt men echter, (en men vraegt het natuerlyk) hoe ver deze tooi der Welsprekendheid zich mag uitstrekken, opdat zy niet te veel der Dichtkunst nadere, of te veel gelyke naer die meestal wanstaltige voortbrengselen, die men voorheen poëtisch-proza plagt te noemen? Ik weet hierop geen beter antwoord, dan dat Welsprekendheid is wel te spreken, en dat tot wel spreken in de eerste plaets behooren: zedigheid, klaerheid en juistheid. Geen sieraed der Welsprekenheid is dus overtollig of misplaetst, hetwelk de zedigheid 
niet kwetst, de klaerheid niet benevelt, noch juistheid en bondigheid der uitdrukking door klinkende beeldentael vervangt. Wil men hier iets gelyksoortigs! men denke aen de Welluidendheid; zy behoort tot de spraek zelve; zy behoort dus in nog hoogeren trap tot de Welsprekendheid; doch zoo ras zy de melodie der Dichtkunst in maet

{==225==} {>>pagina-aanduiding<<}
en toonval nadert, wordt zy by haer misplaetst en wanstaltig, omdat zy ophoudt spraek te zyn, en zang begint te worden,
Thans, Myne Heeren! geloove ik genoeg gezegd te hebben, om uit het eenvoudige denkbeeld van wel te spreken, u den aerd der Welsprekendheid, hare voornaemste vereischten, en het wezenlyke verschil tusschen haer en de Dichtkunst eeniger mate te ontvouwen. Deze bespiegeling heeft ons, zoo ik my niet bedrieg, nog een ander gewigtig voordeel verschaft: dat wy over het veld der Welsprekendheid thans een veel ruimer uitzicht hebben. Het schrift vervangt de spraek; het schryven is niets anders dan spreken tot afwezenden. Alles derhalve, wat wel geschreven is, het zy geschiedenis, wysgeerig betoog, leerzaem en aengenaem verhael, of wat het ook zyn moge, indien, naer den aerd des onderwerps, de rykdom, schoonheid en kracht, de volkomenste ontwikkeling des praekvermogens daerin is aen den dag gelegd, dat alles behoort tot het gebied der Welsprekendheid. In den Redenaer echter vertoonen zich al hare gaven in het uitmuntendst en voordeeligst licht. In hem is het wel, dat is, krachtig, bevallig, volkomen spreken het hoofddoel zyner verschyning, en niet aen andere einden ondergeschikt; ook wanneer hy overreedt, is het hem niet om deze uitkomst te doen, maer slechts, om den triumf der Welsprekendheid te behalen! In hem vereenigen zich de buigzaemheid der stem, de waerdigheid der houding, de uitdrukking des gelaets, de tooverkracht der edele gebaermaking, om den indruk, de werking en den luister eener welsprekende rede oneindig te verhoogen, en elken hoorder in verrukking weg te voeren. Hoe gaerne, Myne Heeren! zoude ik hier nog eenige oogenblikken toeven, om u te doen zien, hoe ook deze uiterlyke Welsprekendheid, gelyk men haer noemt, het zelfde beginsel erkent; hoe ook zy hare volkomenheid nadert, of van hare bestemming afwykt, naer mate zy den toon en de uitdrukking aenneemt van natuerlyk, krachtig en bevallig spreken, of zich daervan verwydert, door dichterlyken zang 
en dichterlyke tooneelgebaren den boventoon te gunnen. Doch ik moet dit, en een aental andere aenmerkingen, waertoe dit onderwerp

{==226==} {>>pagina-aanduiding<<}
zoo overvloedige aenleiding geeft, voor het tegenwoordige met stilzwgen voorbygaen, om in de derde plaets, by wyze van aenhangsel, en tot bevordering der verscheidenheid, met eenige proeven der oudste Welsprekendheid myne rede te sluiten.
III. De oudste Welsprekendheid is buiten twyfel de Hebreeuwsche: en al ware zy dit niet, men zal het myn' stand en beroep wel ten goeden houden, dat ik my tot haer bepale. By dit volk bloeiden reeds de kunsten en letteren, toen Rome nog niet gesticht, en Griekenland nog door geene Oostersche volkplantingen beschaefd was, door Egypte aen de eene, door Fenicië aen de andere zyde begrensd. Het werd in Egypte, als het ware, opgevoed, en sprak de zelfde tael met de Feniciërs, met wie het gedurig in de nauwste betrekkingen stond. Indien Welsprekendheid een gevolg der beschaving is, moeten wy derhalve proeven der zelve in de Hebreeuwsche geschriften aentreffen: en in der daed, hoe arm wy ook zyn mogen aen overblyfsels der Israëlitische oudheid, het ontbreekt ons echter aen geene gedenkstukken van dezen aerd; schoon wy ze met de beste voortbrengselen der latere tyden niet vergelyken moeten: want alleen het Grieksch vernuft kon, onder den Griekschen hemel, aen tael en voordragt dien hoogen trap van ontwikkeling geven, waertoe zy na Homerus' tyd zyn opgeklommen.
In het oudste boek der wereld, welks grootste gedeelte den oorsprong der hebreeuwsche natie, in den trant eener familiegeschiedenis verhaelt, en het welk door Mozes uit verscheiden afzonderlyke stukken is zamengeweven; in dit boek vinden wy proeven van eenvoudigen, naïven, treffenden, historischen styl, die de vroege beschaving van den menschelyken geest tot eer verstrekken. Ik zou u hier kunnen wyzen op het dagverhael van den zondvloed, waer wy niet alleen deze krachtige, korte beschryving van het opkomend, alles vernielend natuerverschynsel aentreffen: ‘de kolken des grooten afgronds werden opgebroken, en de vensteren des Hemels geopend: plasregens waren op aerde, veertig dagen en nachten!’ eene beschryving, echter, waerin het dich-
{==227==} {>>pagina-aanduiding<<}
terlyk vuer nog niet genoeg schynt bekoeld; maer waer wy ook het trapswyze toenemen van den vloed, schilderachtig en nogthans zonder poëtische verwen zien voorgesteld. ‘Veertig dagen nam de vloed op aerde toe: de wateren wiesen, en tilden de arke op, en zy verhief zich boven de aerde: de wateren wiessen sterker en sterker, en de arke begon te vlotten op 't vlak der wateren: de wateren namen magtig toe, geweldig, en bedekten zelfs de hoogste bergen, die onder den Hemel zyn.’ Ik zou uit Abrams geschiedenis menigvuldige plaetsen kunnen aenhalen, waerin de edelste gedachten door de keurigste en krachtigste bewoordingen worden uitgedrukt. Denkt slechts aen dit ééne, ‘toen leidde God Abram naer buiten, en zeide: zie nu op naer den Hemel, en tel de starren, indien gy ze tellen kunt! en Hy zeide tot hem: zoo zal uw zaed zyn! En Abram geloofde aen Jehova, en Hy rekende het hem tot gerechtigheid.’ Doch boven alles spant hier Jozefs geschiedenis de kroon; dat meesterstuk van eenvoudige bevalligheid, van treffende karakterschildering, van fyn gevoel; terwyl 
leven en handeling het verhael van het begin tot het einde bezielen. Men oordeele over het geheel uit de boven alle verbeelding gelukkige schildering van de treffendste uitkomst: de ontdekking van Jozef aen zyne broederen, door deze weinige woorden uitgedrukt: ‘Ik ben Jozef! leeft myn vader nog......’
Mozes, onder Egyptische wyzen, aen een koninglyk hof opgevoed, veelligt de beschaefdste man van zynen tyd, was niet alleen Dichter, maer ook Redenaer; en wy bezitten van hem de herhaling der door hem aen Israël gegeven wetten, vervat in onderscheiden treffende aenspraken, en trouwhartige vaderlyke vermaningen, die hy in het laetste jaer zyns levens aen zyn ondankbaer, maer by hem altyd geliefd volk mededeelde. In deze redevoeringen heerscht overal ernst en warmte; zy zyn vol treffende herinneringen, en door eenen waerdigen, vaderlyken toon bezield; maer, daer de aerd des onderwerps veel herhalingen vorderde, kan men ze niet overal van matheid en langwyligheid vryspreken; en misschien ook had het verdriet te vele jaren lang aen den geest des edelen mans geknaegd, om in zynen styl die helderheid, ver-
{==228==} {>>pagina-aanduiding<<}
scheidenheid en aengenaemheid te doen vinden, die eenen hoogeren trap van Welsprekendheid kenmerken.
Treden wy dan liever één of twee eeuwen dieper in de Israëlitische geschiedenis, en beschouwen wy daer eene proef van welsprekendheid, die ons ten bewyze verstrekt, hoe vele sporen van vroegere beschaving zelfs in de woeste en krygszuchtige tyden, die wy gewoonlyk de dagen der Rigteren noemen, waren overgebleven. Het is waer, het stuk, dat ik bedoele is eene fabel, eene verdichting; maer hare voordragt heeft niets van den styl der Poëzy; en het is ook den Redenaer gegund door leerzame verdichtingen zyne meeningen open te leggen; op dat ik zwyge, dat de fabel zich op de uiterste grenzen, en slechts ter nauwernood op het grondgebied der Dichtkunst bevindt. Ik kom ter zake. De dappere Gideon, anders Jerubaal genaemd, na veertig jaren het hoogste aenzien onder zyn volk bekleedt, en de erfelyke opperheerschappy' grootmoedig van de hand gewezen te hebben, was gestorven. Hy had uit zyne vele vrouwen zeventien zonen nagelaten, en nog één, Abimelech genaemd, te Sichem by eene slavin verwekt. Deze bastaerdtelg stookte, na zyns vaders dood, de ingezetenen dier stad op, om al de echte zonen van Gideon om hals te brengen, en hem tot hunnen koning aen te stellen. De ondankbare Sichemiten bewilligden hierin, en doodden dit gansche edele geslacht, slechts één der zonen uitgezonderd, die door list ontkwam. De laetste Jotham genaemd, hoorende, dat men Abimelech tot koning had uitgeroepen, stelde zich op den top eens bergs naby Sichem, riep de mannen dier stad naer buiten, en sprak hen aldus aen:
‘Hoort naer my, burgers van Sichem, en God zal naer u hooren! De boomen gingen heen, om eenen koning over zich te zalven, en zeiden tot den olyfboom: wees koning over ons! Maer de olyfboom sprak: hoe zoude ik myne vettigheid verlaten, die goden en menschen in my hoog schatten, en henen gaen, om te zweven over de boomen? Toen zeiden de boomen tot den vygeboom: kom, wees gy koning over ons! De vygeboom antwoordde: hoe! zoude ik myn zoet, myne edele

{==229==} {>>pagina-aanduiding<<}
vrucht verlaten, en zweven gaen over de boomen? Toen zeiden de boomen tot den wynstok, kom, wees gy koning over ons! De wynstok sprak: hoe! zoude ik myn' most, die goden en menschen verheugt, verlaten, en gaen zweven over de boomen? Toen zeiden al de boomen tot den doornstruik: wees gy dan koning over ons! De doornstruik antwoordde: indien gy trouw en deugdelyk handelt, door my tot koning over u te zalven; komt dan en schuilt onder myne schaduwe! Maer indien niet, vuer zal van den doornstruik uitgaen, en verteeren zelfs de cederen des Libanons!’
Het vervolg dezer rede, Myne Heeren! de toepassing der fabel, zal ik kortheidshalve achterlaten, schoon zy waerdig was vermeld te worden. Ik wenschte ook, dat de tyd my toeliet, de menigvuldige en fyne schoonheden van dit opstel u te ontvouwen. De waerdigheid van den aenhef, het vernuft in de keus der beelden; de juiste gepastheid der woorden, den indruk der herhalingen, het bytende van den scherts, en tevens het leerzame van den ganschen inhoud, wanneer wy dien met Gideons geschiedenis, en weigering der koninglyke waerdigheid in verband brengen. Geen olyf-, geen vygeboom, geen wynstok wil koning wezen, maer de doornstruik. Zy gevoelen dat zy hun vet, hun zoet, hunnen most moeten verlaten, om te gaen zweven, rusteloos zweven over de boomen: de doornstruik wil, dat zy onder zyne schaduwe komen nederzitten: onder de schaduwe van den doornstruik! De eersten zouden niet dan goed willen doen, de laetste wil ook branden en verteeren. In de uitdrukking heerscht de grootste juistheid: olyfboom en wynstok spreken van hunne vruchten, als aengenaem by goden en menschen, omdat zy by de offeranden gebezigd werden: de vygeboom zwygt hiervan, maer verheft daerom niet minder zyn voortreffelyk, edel gewas. Alles is met de natuer overeenkomstig: de doornen vatten in het Oosten menigmael vlam, en ontsteken het gansche woud. Doch men zou tot de geringste byzonderheden moeten afdalen, om al de verdiensten van dit stuk te ontwikkelen, het welk ik niet schroom eene ware proef van oude welsprekendheid te noemen.

{==230==} {>>pagina-aanduiding<<}

In nog veel hooger mate zal niemand uwer schroomen dit zelfde te getuigen van een later voortbrengsel des zelfden akkers; ik bedoelde by elk bekende aenspraek van Nathan, den profeet, aen den koning David; doch welker voorstelling ik my echter niet bedwingen kan, tot slot hierby te voegen.
David had zich met overspel en moord bezoedeld; en zyn geweten scheen in slaep gewiegd, misschien wel door het denkbeeld: ik ben immers koning! Nathan wordt tot hem gezonden, om hem uit dien zoeten slaep verschrikkelyk wakker te maken. Hy weet, dat hem regtstreeks aen te tasten misschien het middel zyn zou, om den zondaer nog dieper te doen vallen. Hy wil dus eerst zyn hart week en gevoelig maken, om hem op het juiste oogenblik den slag toe te brengen. Hy neemt hierom de verdichting te baet, en stelt aen David de gelykenis voor van een' ryk en een' arm man: de een' heeft alles, wat hy begeert, de andere slechts ééne geringe bezitting: deze laetste wordt hem door den ryke wreedaerdig ontroofd, die daerby nog eene goede en betamelyke houding weet aen te nemen. Deze verdichting, juist gepast op Davids omstandigheid, heeft echter niets buitengemeens; doch alles komt aen op het geen men de omkleeding noemt, dat is op de welsprekendheid. Hy teekent derhalve den arme zoo, dat hy het hoogste en teederste belang inboezemt, zoo dat hy niet eens noodig heeft zwarte en afschuwelyke verwen te bezigen, om voor den ryke de diepste verachting in te boezemen. Doch hooren wy de gelykenis zelve, waerby wy, in elken trek, de kunst des sprekers moeten bewonderen.
‘Er woonden twee menschen in eene zelfde stad. De eene was ryk, en de andere was arm. De ryke had schapen en runderen in groote menigte. De arme had niets van dit alles; niets dan een eenig klein ooilam, dat hy gekocht had. Hy had het opgekweekt, en het was by hem groot geworden in het midden zyner kinderen. Het at van zyne bete, het dronk uit zynen beker, het sliep in zyn' schoot, en het was hem als eene dochter. Eens gebeurde het, dat de ryke man een' gast kreeg. Om dezen vreemdeling te onthalen, nam hy, niet van zyne eigene

{==231==} {>>pagina-aanduiding<<}
schapen en runderen, maer hy nam het ooilam van dien armen man, en hy onthaelde zynen vreemden gast daerop.’
Welk een verhal, vol uitdrukking, gevoel en kieschheid! Verwondert het u, dat David in verontwaerdiging opstuift, en zegt; zoo waerachtig als God leeft, ‘die ryke is een man des doods!’ Maer verbeeldt u nu den Profeet, het hart van den Koning voor regtvaerdigheid en menschelykheid geopend ziende, en na een oogenblik ernstig zwygens tot hem zeggende: ‘Die man zyt gy!’
Bedrieg ik my, Myne Heeren! of zou ik mogen zeggen: indien Cicero dezen trek van Welsprekendheid gekend had, hy zou ze waerdig geacht hebben, om in zyne boeken als een meesterstuk van haer te gewagen? gelyk de uitmuntende, nauwelyks vergelykbare Longinus, als eene proef van hare verhevenheid aenhaelde het gezegde van Mozes: ‘God sprak: het licht zy! en het licht was!’
Ik eindig met de hoofdsom van alles, wat ik betoogde, kortelyk zamen te trekken. Welsprekendheid is niets anders, dan de volmaking der menschelyke spraek. Zy verschilt van de Dichtkunst, gelyk natuerdrift en beschaving, gelyk spraek en zang; gelyk de eersteling der jeugdige kracht van de zorgvuldig gekoesterde spruit der rypere jaren. Al hare vereischten laten zich uit het ééne denkbeeld van wel dat is, vokomen spreken, ontwikkelen. Zelfs hare verrassende wendingen, hare vindingen, hare bloemen en beelden, zyn slechts pogingen, om waerdige gevoelens door spreken volmaekter en schooner uit te drukken. Zy is onze redelykheid zelve, die door haer werktuig, de spraek, zich ontvouwt en tastbaer maekt: zy is, gelyk reeds Cicero zeide: de wysheid sprekende uit haren overvloed!

HENDRIK VAN DER PALM.


{==232==} {>>pagina-aanduiding<<}

Aenmerkingen over de voorgaende redevoering.

De redevoering over den waren aerd der welsprekendheid is welzeker eene der uitmuntendste, welke wy den grootsten redenaer, den keurigsten, krachtigsten en tevens zwierigsten prozaschryver van Nederland te danken hebben.
Om zich daervan te overtuigen, lette men vooreerst op dit zoo duidelyk afgeteekende plan; op die natuerlyke opvatting, welke alles, tot de minste aengelegenheden, als zonder inspanning in zich begrypt; op die zachte, regelmatige, juist geschakelde leiding; op die ontwikkeling en gevolgtrekking van gedachten, welke als van zelfs plaets heeft, en hoofdzakelyk bewondere men de helderheid van voordragt, die het gansche stuk kenmerkt.
Van der Palm weet dat er ‘zoo vele verwaede en duistere, zoo vele dorre en onzamenhangende begrippen in omloop zyn’ wegens het wezen der Dichtkunst en dat der Welsprekendheid. Het doel der eerste, zegt men, is te vermaken, dat der tweede te overreden; ‘het zy hem vergund, zoo wel tegen het eene, als tegen het ander, zyne bedenkingen te opperen.’ Eenige regelen, één voorbeeld is den overtuigenden redenaer voldoende om te bewyzen dat het doel der Dichtkunst niet kan wezen enkel te vermaken! en hoe bewyst Van der Palm zulks? met lange, drooge, vervelende beweegredenen? Gansch niet! - met een paer levendige, heldere en treffende beelden; hy betrapt den bezielden dichter ‘in een gelukkig uer, als hy zynen boezem zich zachtelyk verheffen voelt, als zyn bloed met voortgestuwde, doch eenparige golvingen door zyne aderen vloeit, als zyne zenuwen trillen in de grootste eenstemmigheid met het gevoel zyns harten, als eene wellustvolle aendoening hem doordringt, als hy zyne gewaerwording in eene tael, aen haer geëvenredigd, uitstort, als zyne schoone welluidende verzen, het getrouwe afdruksel zyner getroffene ziel, uit zyne pen vloeijen!...’ En de redenaer vraegt hem, of hy bedoelt met zynen zang lezers of hoorders te vermaken!... De Dichter heeft niet eens om lezers of hoorders gedacht.
Dit treffende bewys is den redenaer nog niet voldoende. Hy stelt zich den Dichter voor, terwyl ‘een ontzagverwekkend, verheven voorwerp zyne ver-
{==233==} {>>pagina-aanduiding<<}
beelding, als door eene bliksemstrael aenroert, ontgloeit en in vlammen zet.’ Zou nu de Dichter, aldus vervoerd en verrukt, bedoelen ons te vermaken?... Ho, ‘waer is de vermetele die het hem zou durven vragen, en niet zou vreezen door zynen blik verpletterd te worden!...’
Even als het doel der Dichtkunst niet is te vermaken, zoo ook is dit der Welsprekendheid niet te overreden. Zoo helder en duidelyk als Van der Palm het eerste heeft bewezen zal hy ook het tweede uiteenzetten.
De groote redenaer Cato pleit tegen Galba; deze, het onvermogen zyner kunst gevoelende, neemt krachtigere middelen te baet, om over den wil van het volk te triumpheren; hy treedt de pleitzael binnen met twee kinderen aen den tabbaerd en een op den arm... en het is hier Galba die over Cato zegepraelt! maer niet door welsprekendheid, enkel door eene kunstgreep, en kunstgrepen behooren tot de welsprekendheid niet! ‘Hoe dan, wanneer de Redenaer behendiglyk geld onder het volk wist uit te strooijen? of wanneer Zopyrus zich het aengezicht door het afsnyden van ooren, neus en lippen misvormt, zal men deze lage of smartelyke overredingsmiddelen op het gebied der welsprekendheid willen brengen? neen! - ‘De welsprekendheid is eenvoudiglyk - zy kan niets anders wezen - de kunst van wel te spreken. Dus hoeft men de echte bepaling der zaek niet verder te zoeken dan in het schoone woord, Welsprekendheid, waerdoor de zaek met al de kracht onzer ryke moedertael wordt voorgesteld.
Aldus Dichtkunst en Welsprekendheid van de verwarde begrippen, welke men over die onderscheidene kunsten heeft, ontdaen hebbende, brengt de behendige Redenaer de twee zaken in uitvoerige vergelyking, uit die vergelyking vloeijen op de natuerlykste wyze zyne conclusiën voort; doch, daerby niet voldaen, - want de Redenaer moet duidelyk in zyne voordragt wezen - geeft Van der Palm de treffendste voorbeelden der oudste welsprekendheid, om zyne rede te staven en te besluiten.
Ziedaer het onderwerp, onaengezien de tael waerin het zelve behandeld is, meesterlyk als Classische Redervoering voorgedragen.
Als wy nu dit oratorische meesterstuk uit het tael- en letterkundig oogpunt beschouwen, wat bemerken wy dan?
Wy vreezen niet het vryweg te verklaren - wy zyn het overigens eens met al de zulken die Van der Palm verstaen - zyne tael is de vloeijendste, de zuiverste, de keurigste; zyn styl is de krachtigste, zwierigste en sier-
{==234==} {>>pagina-aanduiding<<}
lykste, welke men tot heden toe in Nederland heeft geschreven! - Van der Palm getuigt van Cicero dat men geen woord uit zyne schriften zou kunnen wegnemen om er een juister, een beter in de plaets te stellen; welnu, dit gezegde is ook volkomen op den grooten Nederlandschen Redenaer toepasselyk. Na zulk getuigenis, en met de gelegenheid om Van der Palms uitstekend talent, in eene zyner voornaemste redevoeringen, te bewonderen, meenen wy hier geen' verderen lof te moeten spreken.
E.V.D.







3. - Redevoering over het beoefenenswaerdige der nederduitsche tael, zoo om haer zelve, als om hare schoone voortbrengselen.

Dat de kennis van uitheemsche talen nuttig, ja, in vele opzichten noodzakelyk zy, zal niemand in twyfel trekken. Zy toch baent den weg tot den tempel der wetenschappen, en leidt ons binnen deszelfs heiligdom, alwaer de kostbaerste schatten verborgen liggen. Zy brengt ons in verband met de afgelegenste volken, die zelfs niet uitgezonderd, welke van het tooneel der wereld sedert lang verdwenen zyn. Zy doet ons den omgang genieten met de vermaerdste mannen der oudheid, ‘die,’ zoo als Seneca zegt, ‘enkel ten onzen dienste schynen geleefd en gearbeid te hebben; die wy zoo wel by nachte als by dage mogen aenspreken; die niemand met ledige handen wegzenden, wier vriendschap even onschadelyk, als der zelver omgang onkostbaer is.’⁽¹⁾.
Al zulke voordeelen, by welke wy nog andere voegen konden, pryzen niet alleen elk, wien het om wysheid te doen is, het beoefenen van vreemde talen aen; maer maken het ook tot een' der gewigtigste pligten van een verlicht en letterminnend volk, geene middelen onaengewend te laten, welke die beoefening bevorderen kunnen.
Hoe waerachtig nu ook dat alles zy, het kan evenmin in twyfel getrokken worden, dat, gelyk de zucht voor het uitheemsche de

{==235==} {>>pagina-aanduiding<<}
liefde voor het eigene niet mag uitdooven, zoo ook de tael des lands niet mag worden opgeofferd aen de beoefening eener vreemde.
Elk volk, dat nog eenig gevoel van eigen zelfstandigheid over gehouden heeft, zal, ofschoon het andere talen niet verwaerloost, zyne moedertael vooral op prys stellen, en haer eene zorgvuldige beoefening waerdig achten.
De Grieken rekenden het zich niet tot schande, by de Feniciërs en Egyptenaren schole te gaen. Zy doortrokken afgelegene landen ten einde hunnen drift naer wysheid te bevestigen. Maer waer was ook de Griek, die zyne tael voor die van vreemde volken verwisselde?
De Romeinen kweekten de Grieksche letteren aen; zy maekten de jeugd reeds vroeg er mede bekend; nogthans werd daer door niet de minste afbreuk gedaen aen de tale des lands. Deze in de eerste plaets te beoefenen, en in alle hare zuiverheid den jongen lieden over te leveren, hield elke Romein voor pligt. Zy genoot ook steeds de voorkeur by het behandelen van openbare zaken, zelfs in den omgang met volken, aen eene andere tael gewoon. Men achtte het beneden de waerdigheid van het romeinsche volk eene vreemde tael te bezigen.⁽²⁾
Zoo veel prys stelden de Ouden op de handhaving van de eer hunner tael. Een gelyke naïver bezielt alle andere volken, dien naem slechts eenig zins waerdig. Wie heeft niet meermalen de Engelschen van dien kant bewonderd? Wie zal de Duitschers en Franschen een soortgelyk gevoel betwisten? Ook uwe Voorvaderen, o Nederlanders! verzaekten daerin hun karakter niet. Met geestdrift aengedaen voor alles, wat nederlandsch was, hielden zy hunne tael in byzondere eere; zy stelden der zelverbehoud onder hunne heiligste regten, tot welker handhaving 's lands Vorsten zich op de plegtigste wyze verbonden.⁽³⁾
En wy, die ons beroemen van dat doorluchtig volk te zyn voortgekomen, wy zouden minder gevoel van eigenwaerde bezitten? Wy zouden het vreemde alleen toejuichen, en ons onzer landtale schamen? Wy zouden het schrale en ziellooze onzer naburen be-
{==236==} {>>pagina-aanduiding<<}
wonderen, en de schatten verwaerloozen, die onzen eigen grond oplevert?
Als een zelfstandig en onafhankelyk volk, behoorden wy reeds het grootste belang in het aenkweeken onzer tale te stellen, als zynde zy de tael van 't grootste gedeelte des koningryks; daerom alleen moesten wy 's konings weldadige pogingen toejuichen, die, als een echt Nederlander, zyner tale gunstig, haer by voorkeur in zake van openbaer gezag wil gebezigd hebben, en daerenboven haren luister niet weinig bevordert, door, onder anderen, ook leerstoelen op te rigten, aen haer uitsluitend gewyd.
Maer hoe moet niet onze belangstelling toenemen, als wy de innerlyke waerde onzer schoone moedertale overwegen, tegelyk met de keurige vruchten, waerop zy haren beoefenaer onthaelt. Dan toch kan het anders, of zy moeten haer onze hoogachting schenken, en zullen meer dan ooit onzer handhaving aentrekken; van liefde jegens haer ontgloeid, zullen wy niet rusten, voor dat wy in haer heiligdom binnen geleid zyn.
Door Zyne Majesteit onzen geëerbiedigden koning aengesteld, om, aen deze nieuw opgerigte Hoogeschool, den roem onzer tale te helpen uitbreiden, meende ik, by de aenvaerding van die, my zoo vereerende plaets, geen onderwerp te kunnen behandelen, dat verheven doel meer waerdig, dan wanneer ik tot u sprak: over het beoefenenswaerdige der Nederlandsche tale, zoo om haer zelve, als om hare voortbrengselen.
Belangryk onderwerp, voorwaer! welk zich van zelve te zeer aenbeveelt, dan dat het eene byzondere aenpryzing zoude behoeven.
Verwacht nogtans niet, Myne Heeren, dat ik u een uitgewerkt vertoog ga voordragen, zoo als de aerd der stoffe eischte, wilde men daer over met nadruk handelen. Al waren myne krachten, wier onvermogen ik te zeer gevoele, er ook voor berekend, zoude het eng bestek eener redevoering zoo iets kwalyk dulden. My alzoo geheel op uwe toegevendheid verlatende, zal ik slechts ruwe schetsen leveren; doch welke, van geen bewys ontbloot, tot ons oogmerk, gelyk ik vertrouwe, zullen voldoende zyn.


{==237==} {>>pagina-aanduiding<<}

I

Is er iets dat van 's menschen verheven aenleg getuigt, en ryke stoffe tot navorschingen geeft, het is de spraek of de tael, dat heerlyk vermogen, waer door wy onze denkbeelden en gewaerwordingen op eene geregelde en verstaenbare wyze aen anderen mededeelen. Uit dit oogpunt beschouwd, verdient elke tael, hoe ruw en onbeschaefd, de aendacht eens wysgeers en houdt die werkelyk gaende. Hoe zal zy niet de aendacht opwekken, wanneer zy zich daerenboven door eigendommelyke schoonheden aenbeveelt! Waerom deelen de Grieksche en Latynsche talen in de bewondering aller eeuwen? Is het niet om haren rykdom, kracht en sierlykheid? Waerom valt aen de Italiaensche en Fransche talen eene zoo gunstige onderscheiding te beurt? Is het niet om hare welluidendheid, zachtheid en bevallige losheid?
Al wie de Nederlandsche tael meer dan by name kent, en tot der zelver geest is doorgedrongen, zal ook haer geene byzondere voorregten betwisten, der aendacht overwaerdig. Verre van ons, dat wy, door partydigheid verblind, haer ten koste van andere talen, zoo als die der Grieken en der Romeinen, zouden willen verheffen. Alle overdrevene loftuigingen, hoe schitterende ook, brengen een onderwerp niets dan nadeel toe. Zy mogen al eens verblinden; weldra houdt de begoocheling op, en maekt voor wantrouwen plaets. Eere, alwaer eere behoort! Genoemde talen bezitten eigenschappen, welke haer voor altoos den eersten rang verzekerd hebben. Ook aen geene der nieuwe talen, willen wy iets van den, aen haer verschuldigden lof ontnemen. Maer wie kan het ons ten kwade duiden, dat wy, met opzicht tot onze moedertael, wederkeerig regt verzoeken? Dit nu zal haer geschieden, door haer eene plaets in te ruimen onder de schoonste der hedendaegsche talen, als waer van zy er verscheidene in meer dan één opzicht overtreft, terwyl zy zelve door geene volkomene overtroffen wordt.
Van welke zyde wy haer beschouwen, de Nederlandsche tael

{==238==} {>>pagina-aanduiding<<}
vertoont zich in een allervoordeeligst licht. Zien wy op haren oorsprong; des zelfs grysheid doet ons met eerbied aen. Wy gevoelen ons als in den morgendstond der wereld overgebragt; dan toch reeds, en, in weêrwil der duisternissen, welke ons van alle kanten omgeven, ontdekken wy sporen van het reusachtige geslacht, uit het welk onze tael haren oorsprong ontleent.
Denkt niet, M.H. dat wy tot het getal dier genen behooren, die, hun vernuft in allerlei gekunstelde afleidingen botvierende, onze tael in den mond der eerste menschen, ja van den Schepper zelven leggen. Hoe zeer ook hulde doende aen de kunde, en geestdrift dier schryveren voor hunne tael, kunnen wy echter van ons niet verkrygen, hunne gissingen als bewezene waerheden aen te nemen.⁽⁴⁾ Maer evenmin kunnen wy het dulden, dat afgunstige vreemdelingen aen die zelfde tael hunne onheilige handen slaen, door haer tot eene telg van het tegenwoordig Hoogduitsch te verlagen. Neen! eerwaerdige moedertael! zoo onaenzienlyk is uwe afkomst niet. Liever noem ik u beiden zusters, beiden, met nog verscheidene andere afzetsels, takken van dien alom beroemden Duitschen stam, beroemd, zoo wel door de hoogste oudheid, als door de wyde uitbreiding zyner armen.
Dat er zulk eene nauwe betrekking tusschen onze tael en die der oude Duitschers bestaet, daer van zal men zich overtuigd houden, zoodra men, op ten Kates voetspoor, onze tael met de oudste Duitsche tongvallen, het meso-gotische, franksch-duitsche, Alemannische en Angelsaksische vergelykt. Hoe groot is niet de overeenkomst, welke men ontwaert! Wyst zy de zusterlyke vermaegschapping dier onderscheidene talen aen, zy stelt niet minder der zelver wederzydsche doorluchtige afkomst buiten allen twyfel.⁽⁵⁾
Wat nu den hoogen ouderdom des Duitschen taelstams, van welken onze tael een' tak uitmaekt, betreft; daeraen valt even min te twyfelen. Wie heeft ooit de werken van Reits, van der Myle of Ypey⁽⁶⁾ ingezien, en stond niet verbaesd over de blykbare overeenkomst, tusschen vele woorden der Duitsche tael in de Grieksche, Latynsche, ja Perzische en Hebreeuwsche talen aen-
{==239==} {>>pagina-aanduiding<<}
wezig? Van waer ook deze verwantschapping? Zy laet zich nooit bevredigend verklaren, 't en zy men aen eene gemeene afstamming denke van eene oudere tael, welke zeer nauw verwant zal zyn geweest aen de oudste, oorspronkelyke tael der menschen, nergens meer zuiver bestaende, maer van lieverlede in menigvuldige tongvallen verdeeld, welke vervolgends even zoo vele onderscheidene talen voortgebragt hebben.
Doch waer toe ons langer by deze dorre beschouwingen opgehouden? Of geeft reeds eene doorluchtige afkomst op verdiensten regt? In het hart, in het hart alleen schuilt de ware adel; hy wordt door deugd verkregen. Ook de Nederlandsche tael ontleent hare waerde niet van elders, maer uit haren aerd en zamenstel. Zy bezit hoedanigheden, welke haer boven het aenzienlykste geslacht aenbevelen. Wie zal die alle opnoemen? Wie die behoorlyk uiteenzetten? Daer toe wordt de kunde van eenen Siegenbeek vereischt.
Haer karakter duidt hare afkomst aen. De oude Duitscher wordt ons beschreven als kloek van houding, sterk gespierd, deftig, ernstig, van het wufte, zoo wel als van het verwyfde afkeerig. Kan men nog ten huidigen dage die zelfde hoofdtrekken in den echten Nederlander min of meer opmerken; waer vertoonen zy zich duidelyker dan in zyne tael? Haer geheele geest ademt deftigheid en waerdigheid. Zy houdt van het stevige, zenuwryke, kernachtige, en geeft het holklinkende de voorkeur boven het al te smeltende en weeke. Zy heeft zoo iets mannelyks, achtbaers, ongemeen krachtigs, dat niet nalaet te treffen; terwyl dat krachtige daerenboven niet weinig bevorderd wordt door de vryheid, haer, ten aenzien der woordvoeging, zoo byzonder eigen. Dit maekt haer, boven andere talen, welke zachtheid tot der zelver hoofdtrek hebben, en aen strengere bepalingen onderhevig zyn, voor den deftigen, verheven' styl, en in 't gemeen voor onderwerpen, waer by het vooral op bondigheid en nadruk aenkomt, uitnemend geschikt.⁽⁷⁾
Maer zou men die zelfde deftigheid niet plompe ruwheid of onbevallige styfheid mogen noemen? Verre van daer, dat eene dus-
{==240==} {>>pagina-aanduiding<<}
danige aentyging, door onze meer luchtige naburen wel eens in het midden gebragt, zoude gegrond zyn. De aengewrevene kladde moge op andere takken des Duitschen taelstams hechten; zy hecht op onze moedertael niet. Deze vertoont zich onder eene aenminiger' gedaente wel niet, zoo los en luchtig als de meer zuidelyke talen, echter bevallig genoeg, om ons tot zich te lokken en aen hare zedige bekoorlykheden te boeijen. Hoe deftig ook van aerd, laet zy, meer dan eenige andere tael van Duitsche afkomst, hare neiging tot het vloeijende en welluidende blyken. Vya din van ruwe klanken, tracht zy die, zoo veel mogelyk, voor te komen, weg te nemen of te verzachten. Zy houdt tusschen weekheid en ruwheid het matige midden, en omkleedt hare deftigheid met edelen zwier.
Mogte ik hier uitvoerig zyn, met hoe vele bewyzen konde ik myn gezegde staven! Ik behoefde slechts den weg te volgen, door den Hoogleeraer Siegenbeek zoo duidelyk aengewezen, en onze tael tegen over de Hoogduitsche te stellen. Ik konde aenvoeren, wat zy meer dan hare zuster, ten gevalle der welluidendheid, doet; hoe zy, waer de laetste scherpe medeklinkers bezigt, de zelve door zachtere letters vervangt; dat zy niet, gelyk de andere, eene wanluidende vereeniging van harde medeklinkers gedoogt; dat zy welluidendheidshalve nu eens letters tusschenvoegt, dan weder weglaet, of die zamentrekt, of verwisselt, of verplaetst, naer mate de gemakkelykheid der uitspraek het mogt eischen.⁽⁸⁾ Ik konde van verscheidene vryheden gewagen, den beoefenaer onzer tale veroorloofd; waer onder de vryheid tot achtervoeging of weglating eener letter, ja van geheele uitgangen, de verscheidenheid in het verbuigen der zelfstandige naemwoorden, zoo wel in het meervoud als enkelvoud, de verscheidenheid ten aenzien der woordvoeging en zamenstelling der volzinnen, en andere byzonderheden behooren; vryheden, aen den beoefenaer der Fransche tale ontzegd, en welke, doelmatig gebezigd, niet alleen den nadruk, maer ook de welluidendheid by uitstek bevorderen kunnen.⁽⁹⁾
Wilde ik nog verder gaen, ik konde het door voorbeelden

{==241==} {>>pagina-aanduiding<<}
bekrachtigen, hoe zeer onze tael zich tot het bevallige, zachte, vloeijende, ja zelfs, in weêrwil harer deftigheid, zoo dikwyls het te pas komt, tot het losse en vrolyke buigen laet; is zy daerin nogthans den echten Nederlander gelyk, ‘die’ zegt de geleerde Siegenbeek, ‘niet tegenstaende zyne aengeboren deftigheid en ernst, zich somwylen, by gepaste gelegenheden, tot het losse, vrolyke en blygeestige kan ontspannen; doch ook hier by zyn natuerlyk karakter niet geheel verloochent, maer zyne vrolykheid zoodanig tempert, dat zy niet tot uitgelatene dartelheid overslaet.’⁽¹⁰⁾.
Vergeten wy niet van eene andere eigenschap onzer tale melding te maken, welke hare waerde niet weinig verhoogt, en als een onmiddelyk gevolg harer deftigheid mag aengemerkt worden, juistheid namelyk of nauwkeurigheid. Al wederom een afdruksel van het oorspronkelyk Nederlandsche volkskarakter! Van natuer tot bedaerd en ernstig nadenken geschikt, vindt de onbedorven' Nederlander even min vermaek in het oppervlakkige als in het ligtzinnige en verwyfde. Het is hem om juiste denkbeelden, bondige redekavelingen en grondige kennis te doen. Hy dringt door tot op den bodem der wetenschappen, en brengt alles tot vaste beginselen te zamen.
De zelfde geaerdheid openbaert zich in zyne tael. Is zy afkeerig van het al te losse en het aen verwyfdheid grenzende weeke, zy is het even zeer van het onbepaelde. De Nederlandsche tael onderscheidt zich zoo wel door keurigheid als door deftigheid. Zy noemt de zaken by der zelver waren naem. Zy meet te woorden naer de denkbeelden eigenaerdig af; en weet deze, met der zelver onderscheidene wyzigingen, zoo bepaeld en juist uit te drukken, dat zy daer in niet alleen de Fransche, maer soms ook de Grieksche en Latynsche talen overtreft.⁽¹¹⁾
Daerenboven bezit zy een voorregt, waer van de Grieksche, Latynsche en alle andere talen, uit eenen vreemden stam oorspronkelyk, verstoken zyn, en welk boven alles van hare neiging tot nauwkeurigheid getuigt. Wie gevoelt niet, dat ik die eigenschap bedoele, volgens welke onze tael, in woorden haer

{==242==} {>>pagina-aanduiding<<}
oorspronkelyk eigen, altoos den klemtoon op het zakelykste deel des woords, en nooit op andere deelen, vallen laet? Eene eigenschap, waer door, by de mondelyke voordragt, de aendacht tot het meest beteekenende bepaeld, en de nadruk zoo zeer bevorderd wordt; eene eigenschap, welke den toetsteen levert, waer aen men bastaerduitgangen van echt Nederlandsche onderscheiden kan; eene eigenschap, welke, terwyl zy in het stuk van afleiding de gewigtigste dienst bewyst, door den wortel der woorden aen te toonen, te gelyk de tael voor ontaerding behoedt.
‘Door welke heerlyke, en, in 't stuk van afleiding, zeer gewigtige wet, “- het zyn de woorden van onzen grootsten taelopbouwer ten Kate” - niet alleen de welsprekendheid in top raekt, en de aerdigste zinsonderscheidingen kunnen uitgedrukt worden; maer 't is ook daer door, dat onze voorvaderen op eene aller zekerste wyze verhoed hebben, dat onze tael eeuw uit van haren eersten en alleroudsten grondslag niet ontaerd is geworden, nogte ook niet wel ontaerden kan, zo lang als die wet onderhouden word. Want men spele vry met de stille en zagte voor- en agtervoegsels, zo men will', zo lange het zakelyke woord blyft en boven klinkt, kan het wezenlyke van de tael geene kreuk lyden.’⁽¹²⁾
Mag ik ook niet, als een bewys voor de juistheid en tevens duidelykheid onzer tale, de lidwoorden bybrengen! Die kleinste der taeldeelen, hoe gering ook in aenzien, zyn in dat opzicht van een onwaerdeerbaer nut, daer zy den zin der uitdrukkingen op het nauwkeurigste bepalen, en aen het dubbelzinnige den toegang afsnyden. Behoeve ik wel aen te stippen, dat de Grieksche tael slechts gedeeltelyk, en de Latynsche in het geheel niet van lidwoorden voorzien is?⁽¹³⁾ Meer andere byzonderheden, hoe veel zy tot staving van myn gezegde konden bybrengen, ga ik stilzwygend voorby.⁽¹⁴⁾
Liever wil ik, Myne Heeren, uwe aendacht gevestigd hebben op eene hoedanigheid van de aller edelste soort, op den rykdom onzer moedertale. Waer is de tael, vraeg ik met een zeker gevoel van

{==243==} {>>pagina-aanduiding<<}
zelfverheffing, die haer hier in overtreft, om niet te zeggen, evenaert! Terwyl de meeste levende talen het kenmerk op haer voorhoofd dragen, van waer zy zyn ontleend, en, onder den vreemden tooi, waer mede zy overladen zyn, hare armoede niet kunnen verbergen; terwyl het de zelve aen woorden van de eerste noodzekelykheid ontbreekt; schept onze tael, als eene echt oorspronkelyke, alles uit hare eigene bronnen, en dat in zulk een' overvloed, dat die onuitputbaer schynt.
Dat men een voorwerp opnoeme, het zy uit het ryk der natuer, het zy uit dat der wetenschappen of kunsten, waer voor zy geene gepaste benamingen hebbe. Wat meer is, en waer in wel het voornaemste kenmerk van den rykdom eener tale bestaet, zy bezit eene menigte woorden, geschikt om de afgetrokkenste denkbeelden, met der zelver fynste schakeringen, aen te duiden.⁽¹⁵⁾ Waer is de wysgeer, waer de kunstenaer, waer de geleerde, dien zy verlegen laet? Een ieder wordt naer zyne behoefte gediend; elk vindt de noodige bewoordingen, waer mede hy zyne gedachten omkleeden en verstaenbaer maken kan. Om zich daer van te overtuigen, behoeft men slechts de werken in te zien, over de Wis-, Natuer-, Werktuig-, Krygs- en Zeevaertkunde in Neêrlands tael voorhanden; men raedplege, onder anderen, de schriften van den geleerden Bruggenaer Simon Stevyn, reeds in het begin der zeventiende eeuw in druk verschenen;⁽¹⁶⁾ en men bewondere eene tael, welke zich in de hand des kundigen tot allerlei gebruik laet buigen, en aen niemand haren dienst ontzegt.
Men werpe vry ons voor de uitheemsche woorden, zoo vaek, ter uitdrukking van sommige zaken, in onze tael gebezigd. Mag men het der tale wyten, dat zy wordt onteerd? Zy, die zulke ryke schatten bezit, kan meer dan eenige andere tael vreemde hulp ontberen. Maekt zy al eens (waerin de Latynsche tael haer wel is voorgegaen) van het uitheemsche gebruik; men houde dat voor eene inschikkelykheid jegens aengenomene uitdrukkingen, en men wyte het aen de veelal onbepaelde beteekenis dier uitdrukkingen zelve, dat zy zich niet zonder omslagtigheid laten overbrengen in eene tael, wier karakter juistheid is.⁽¹⁷⁾

{==244==} {>>pagina-aanduiding<<}

Niet minder ryk vertoont zich onze tael in hare verscheidenheid van deftige en keurige woorden, van eigenaerdige, krachtige spreekwyzen, van beeldryke, schilderachtige en klanknabootsende uitdrukkingen, welke ter verheffing en verfraeijing van een opstel zoo veel bydragen, en den Redenaer, vooral den Dichter te stade komen, om zyne gedachten levendig voor te stellen.⁽¹⁸⁾ Ten bewyze daervan konde ik my op verscheidene Schryvers beroepen, in wier werken onze tael dezen haren rykdom heeft ten toon gespreid; dan ik beroep my op den weêrgaloozen Hooft alleen. Wie heeft 's mans Nederlandsche Historiën ooit gelezen, zonder onze tael ook van dien kant te bewonderen? ‘Dat zy,’ om met Hoofts voortreffelyken Lofredenaer Siegenbeek te spreken, ‘die uit onkunde of partydigheid onze ryke en schoone moedertael, als arm, onbevallig en krachteloos lasteren, dat zy deze geschiedenissen doorbladeren en zy zullen met schaemte hunne lasteringen herroepen. Daerby toch zullen zy geheel onbekende schatten voor zich geopend zien; zy zullen gewaer worden; dat onze tael, even zeer als eenige andere, overvloeit in woorden, geschikt, om het fynst verschil van denkbeelden aen te duiden; dat de zelve overryk is in de treffelykste beelden, de sierlykste en krachtigste spreekmanieren, haer in 't byzonder eigen; dat zy niet min, dan eenige andere, geschikt is om, zoo door de uitdrukking van het zachte en teedere, als van het deftige en grootsche de ziel beurtelings te roeren en te verheffen.’⁽¹⁹⁾
Doch wy zouden vergeefschen arbeid doen, met daer by nog langer stil te staen, vermids de zoo even geroemde Hoogleeraer, in zyne met goud bekroonde verhandeling over den rykdom en de voortreffelykheid der Nederduitsche tael, dat alles zoo bondig uiteengezet en voldingend bewezen heeft.
Slechts ééne eigenschap onzer tale moet ik nog aenstippen, welke de grieksche in den hoogsten graed met haer gemeen heeft, en een harer grootste schoonheden uitmaekt, ik meen dat wonderbaer vermogen, om, door middel van zamenkoppeling, nieuwe woorden te scheppen. Wie ziet niet, dat daerdoor de rykdom eener tale als in het oneindige vermeerderd wordt? De stoffe ter

{==245==} {>>pagina-aanduiding<<}
uitbreiding harer schatten nooit ontbrekende, vormt zy daer van, wat zy verkiest. Zy heeft slechts uit hare bronnen te putten, en den ryken voorraed harer grondwoorden aen te doen, welke, daer zy kort en eenvoudig zyn, zich zeer gemakkelyk, volgens vaste regelen, laten verlengen, en zamenstellingen voortbrengen, even behagelyk voor het oor, als nuttig voor het gebruik. Hooren wy, wat de onsterfelyke Huig de Groot daer van zegt: ‘Geene zaek treft men by ons aen, hoedanig die ook zy, waer voor men niet ter zelfder tyd, indien men wil, het woord kan vinden; en er is niet eens schranderheid of byzondere vlyt van nooden om er naer te zoeken. Wy hebben deze kunst ter zelfder tyd geleerd, toen wy leerden spreken; ja wy hebben te gelyk leeren woorden nazeggen en woorden scheppen. Er ontvallen er dikwyls aen de kinderen onder het spelen en dartelen, zonder dat zy er zelve om denken, die wel nieuw zyn, doch geen de minste gedaente van nieuwheid vertoonen; en die men niet alleen verstaet, maer zelfs niet anders aenhoort dan als de zulke, waer aen men dagelyks gewoon is. Waerlyk eene Goddelyke tael! waer in het den kinderen zelfs vry staet, 't geen Horatius klaegde, dat aen hem, Virgilius en Varius misgund werd! De woorden zyn by ons zoo talloos als de gedachten.’⁽²⁰⁾
Ja wel, eene goddelyke tael! Wie uwer herhaelt niet, opgetogen van verwondering, met my dien uitroep, na zulke voortreffelyke eigenschappen overwogen te hebben? Maer wie verlangt nu ook te weten, hoedanig het gebruik zy van eene zoo schoone tael gemaekt, en of wy ons op voortbrengselen mogen verheffen, der stoffe waerdig, welke zy aenbiedt? Valt ook dat onderzoek gunstig uit, het zal den luister onzer tale niet weinig verhoogen, en eene des te sterkere uitnoodiging ter harer beoefening wezen.


II

De tael niets meer dan een middel zynde ter verzinnelyking onzer gedachten, pryst zich wel het sterkste aen door haren voorraed van allerlei kunstgewrochten. Zoo deze ontbreken, hoe ryk

{==246==} {>>pagina-aanduiding<<}
en schoon eene tael ook zyn moge, zy mist de gelegenheid om haren glans naer buiten te openbaren; gelyk aen het onbewerkte goud, dat, in weêrwil van des zelfs waerde, het oog niet aendoet noch de bewondering trekt. Op geene tael past dat beeld minder dan op die der Nederlanders. Men zal, onder de hedendaegsche volken, niet ligt een volk opnoemen, welk zich zyner tale meer aengetrokken, en meer schoons daer in geleverd hebbe, dan dat, wat omvang van grond betreft, onaenzienlyk volk, door de natuer in meer dan één opzicht stiefmoederlyk behandeld. Hoe laeg ook onkundige vreemdelingen op haer nederzien, en een verbasterde smaek hen toejuiche, de nederlandsche letterkunde vertoont zich als eene star van de eerste grootte aen den geletterden Hemel. Het gelukke het vooroordeel, haer een tyd lang te verduisteren; weldra schynt zy met nieuwen luister door, en perst elks bewondering af.
Dat de Ouden op hunne dichters roemen! zy doen dat met het grootste regt, welk wy even min aen latere volken betwisten. Homerus en Virgillus, Corneille en Racine, Klopstock, Wielend, Göthe en Schiller, zyn namen, welke niemand zonder eerbied noemt. Maer mogen wy ons niet met het zelfde regt op vernuften beroemen, die even waerdig de lier behandelden, en in wier gezangen onze tael op het heerlykste praelt? Zy, de goddelyke dichtkunde, die schoone nabootster der natuer, die alles, wat zy aenraekt, verfraeit, die het levenlooze bezielt, werelden schept, en ons ten hoogsten top van verrukking voert, zy vond onder alle hemelstreken hare ingewyden, en vond die van den ochtendstond der wereld tot op onze dagen toe; zonder de minste partydigheid en met eene verkwistende hand, strooit zy hare gaven onder de kinderen der menschen. Getuigt het, ô vaderlandsche zangers! allen door dien zelfden goddelyken geest aengeblazen, en met het zelfde gevoel bezield, getuigt het, dat geen dikke, dampige lucht den toegang tot het heiligdom der dichtkunde belet.
Moet ik u noemen, vorst der nederlandsche Barden! nooit volprezen Vondel! Wie gevoelt geen' eerbied voor dat oorspronkelyk

{==247==} {>>pagina-aanduiding<<}
vernuft, ryk in de verhevenste gedachten, overvloeijende van het edelste gevoel voor het schoone en groote, onuitputbaer in het scheppen van de stoutste en sierlykste beelden? Wie roemt niet op den man, die alles, wat den Dichter vormt, in zich vereenigt; die als een adelaer in de hoogte stygt, ja zich boven de starren verheft? Vondel munt in allerlei soorten van dichtwerken uit. Hy is onze Homerus, onze Sophocles, onze Pindarus, onze Horatius, in alles de eenige, onvergelykelyke Vondel. ‘Men mag hem,’ zegt Brandt, ‘vry den vader der allerzuiverste en volkomenste poëzy noemen; van wiens lof gewaegt al wat nederduitsch spreekt of verstaet en de poëzy bemint; - wien men wel in staet is te berispen, doch, op geen duizendste gedeelte in zoetvloeiendheid, hoogdravendheid, zuiverheid van styl en aerdigheid van zin te evenaren.’⁽²¹⁾ En deze verheven zanger had reeds met Neêrlands tael getooverd, toen Frankryk nog geen Corneille kende, de Britten niet dan wansmaek hoorden, en Duitschland voor de kunst als in een' diepen nacht begraven lag.
Mag ik van Vondel spreken, zonder zynen voortreffelyken voorganger te gedenken, die ryzende zon der Nederlandsche Letterwysheid, die, terwyl hy de tael van verbastering zuiverde, en haer het sieraed der talen van het westen deed worden, ook als Dichter den grootsten roem behaelde?⁽²²⁾ Wie bemerkt niet, dat ik Hooft bedoele? Waerlyk, men weet niet, wat men in hem het meest bewonderen zal, of de verhevenheid zyner gedachten, of de natuerlykheid zyner schilderingen, of de geestigheid zyner slagen, of de fynheid van zyn gevoel, of den zwier en kracht zyner uitdrukkingen, of eindelyk de gemakkelykheid, waer mede hy de tael naer allerlei buigingen kneedt. Beschaefd gelyk Virgilius, zacht zoo als Tibullus, bevallig als Anakreon, teeder gelyk Petrarcha, streelt hy ons oor, en boeit hy ons hart.
Ook op u roemt Neêrlands tael, eerbiedwaerdige, doch vaek miskende Cats! Wie was u als Zede- Veld- en Minnedichter gelyk? Wie zong meer voor het hart! Wie wist zoo als gy het nut met het vermaek te paren? - Hoe gemakkelyk rollen zyne verzen!

{==248==} {>>pagina-aanduiding<<}
Welke zoetvloeijenheid! weelderigheid en ongekunstelde bevalligheid! Hy streeft Ovidius op zyde. Wat men ook in Cats berispe, hy heeft als volksdichter eene onschatbare waerde, en verdient ten volle de achting, welke de onverbasterde Nederlander hem ten allen tyde schonk.
Wilde ik zoo voortgaen, en de reijen onzer vaderlandsche Dichteren doorwandelen, waer zoude ik eindigen? Zoo talryk is de menigte, welke zich aen ons bewonderend oog vertoont! Wy zien naer eenen Huygens, die, door zynen puntigen, geestigen, kruidigen dichttrant, den roem van Martiaal verdooft. De edele, gevoelvolle de Decker verrukt ons door zyne zachte, bekoorlyke tael. De lieftallige Joncktys vloeit van geest en natuerlyke schoonheden over, Antonides, hoe weelderig van vernuft, neemt eene hooge vlugt, en munt uit door kracht van schildering, zoo wel als door zwier van uitdrukking. Wat zal ik van den bevalligen Poot zeggen, dien lieveling der natuer, met de weligste en rykste dichtader door haer bedeeld? Wat van Hoogvliet, wien niemand in natuerlyk schilderen overtreft, en die ons op den aertsvaderlyken bodem, zoo ryk in roerende tafereelen verplaetst? Wat van de van Harens, eerste meesters in de kunst, wier stoute, mannelyke, beeldryke tael aen Vondels lier doet denken?
Ik sprak nog niet van eenen zinryken Camphuizen, deftigen Vollenhoven, welluidenden Smits, oordeelkundigen de Haes, smaekvollen Huizinga-Bakker, keurigen van Winter, met des zelfs gade, de fyn gevoelige van Merken; noch van den kinderlievenden van Alphen, geestigen, stouten Bellamy, oorspronkelyken, teederen Nieuwland.⁽²³⁾ Ik sprak nog niet van onzen onnavolgbaren Bilderdyk, van Feith, van Hall, Helmers, de Klynen, Loosjes, Loots, Simons, Spandaw, Tollens en andere edele vernuften, die, ter vermeerdering van den luister des Nederlandschen Zangbergs, zoo veel hebben toegebragt, of die nog voortgaen ons, door hunne Goddelyke zangen, te verrukken; Dichters, die in schilderachtige en krachtige tael voor niemand behoeven te wyken, wier namen reeds der onster-
{==249==} {>>pagina-aanduiding<<}
felykheid gewyd zyn, en wier keurige lettervruchten alleen genoeg waren, om de beoefening onzer tale ten sterkste aen te bevelen.
Maer welligt wilt gy Redenaers, en meent die te vergeefs in Neêrlands tael te zoeken? Gy bedriegt u, Myne Heeren, zoo gy in dien waen verkeert. Dat men ons vry op Griekenlands en Romes Redenaers wyze, door alle eeuwen als echte voorbeelden van Welsprekendheid geroemd; dat men vry daer nevens de voortreffelykste Sprekers van andere volken voege: ook wy bewonderen het schoone en goede, waer het worde gevonden, en maken het ons ten nutte; doch schande treffe hem, die het vreemde ten koste van het eigene vereert! Neen! het ontbreekt ons niet aen mannen, die, met deftigen tred het voetspoor van Demosthenes en Cicero drukten, en, door eene nadrukvolle en bevallige voordragt, getoond hebben, hoe veel onze tael ook in lossen styl vermag. Het moge der meer zwierige Dichtkunde gelukt zyn, een grooter aental vereerders te lokken; ook de zedige Welsprekendheid heeft op Neêrlands grond een' tempel, waer in haer geofferd wordt.
Gaerne erkennen wy, dat de vorige eeuwen in dat opzicht te weinig geleverd hebben, om ons des wegens zeer te kunnen verheffen. Over het geheel ontbrak het aen de noodige aenmoediging, om Redenaers te zien optreden, aen die van andere volken gelyk. Daer mede willen wy onzen voorvaderen niet alle aenspraek op Welsprekendheid ontzeggen. Er bevinden er zich onder hen, die eene gunstige onderscheiding verdienen. Om niet van Hooft te gewagen, die ook als Redenaer uitmunt,⁽²⁴⁾ en die in alle zyne werken eene byzondere kracht van tael met sierlykheid en rykdom van uitdrukkingen paert, wyze ik u op de Branden, in wier geslacht de Welsprekendheid gezegd wordt zich als overgeplant te hebben; ik wyze u op den taelkundigen Moonen, vooral op den zinryken, sierlyken Vollenhoven, wegens zyne nadrukkelyke tael, de guldenmond zyner eeuw genoemd. Wie kent de voortbrengselen dier mannen, en stelt die niet op prys? Dan, hoe zeer ook genegen om daeraen regt te doen, kunnen wy de zelve toch niet rangschikken onder die kunstgewrochten, waerop onze tael,

{==250==} {>>pagina-aanduiding<<}
als op eerste meesterstukken, trotsch mag zyn. Deze te bezitten, was voor een' anderen leeftyd bewaerd, en dat wel voor den onzen, zoo by uitstek ryk in deftige en nadrukvolle Sprekers.
Niemand verwondere zich, dat wy aen der zelver hoofd van der Palm plaetsen. Wie toch, wy durven het vragen, is welsprekender dan hy? Wie heeft de tael meer in zyne magt, en weet zich daervan gepaster te bedienen? Wat kan vergeleken worden by zynen styl? Hoe juist is die naer den aerd des onderwerps afgemeten! nu eens ryzende, dan dalende; nu sierlyk, levendig, verheven; dan eenvoudig, ofschoon altoos deftig, bondig, voorbeeldeloos krachtig. Overal vindt men groote gedachten op eene grootsche wyze voorgedragen; overal ziet men de zaken in het helderst licht geplaetst; men gevoelt zich verrast, getroffen, geroerd. Zyn gedenkstuk op Nederlands herstelling, waerin zuivere tael, bevallige uitdrukkingen, fraeije wendingen, keurige beelden en welluidende volzinnen elkander afwisselen, is eene dubbele gedenkzuil, even geschikt, om des schryvers naem der vergetelheid te ontrukken, als om de groote gebeurtenis te vereeuwigen, welke er aenleiding toe gaf.
Met het zelfde regt mag ik op u beroemen, van Hall, Kantelaer, Kemper, Kinker, van Swinden, Siegenbeek, Westerbaen, en wie gy verder zyn moogt, sieraden van uw vaderland en van des zelfs tael! Leest, Myne Heeren, leest hunne redevoeringen, aen de nagedachtenis van groote mannen, of aen andere belangryke onderwerpen gewyd, en gy zult de zelve met my bewonderen. Het zyn meesterstukken van Welsprekendheid, waerdig den lof, door bevoegde kunstregters eraen gegeven.
Inderdaed, de Welsprekendheid heeft onder ons eene hoogte bereikt, waer toe zy nog nooit was opgestegen. Zelfs op den kansel, alwaer zy voorheen slechts zelden toegang vond, schittert zy met vollen luister. Er was een tyd, o Frankryk! dat wy u uwe kerkelyke Redenaers misgunden. Nog zyn wy van eerbied voor hen doordrongen. Uw Bossuet verrukt ons; uw Massillon roert ons het hart; uw Bourdaloue overtuigt en overreedt. Doch thans, nu wy eenen Borger, Hulshoff, Kist, Van der Palm,

{==251==} {>>pagina-aanduiding<<}
Siegenbeek, Stuart, en andere voortreffelyke kansel-redenaers bezitten, behoeven wy niet langer voor u onder te doen, en mogen wy met u om den lauwerkrans der Welsprekendheid wedyveren.
Wat zoekt gy dan nog elders, Myne Heeren, dat gy niet op eigen bodem zoudt kunnen vinden? Geschiedschryvers? Ook deze biedt uwe moedertael u aen, en dat wel de zulken, die zich met de belangrykste geschiedenis onledig hielden. Wie toch zal dien naem aen de Nederlansche Geschiedenis willen betwisten? Zy is die van een volk, dat als uit het niet te voorschyn komt, en, door eigen veêrkracht, den hoogsten trap van roem bestygt; van een volk, dat, hoe gedwee van aerd, met leeuwenmoed zich wreekt, als des zelfs vryheid wordt belaegd, daer voor goed en bloed veil heeft, en niet rust, voor dat dit dierbaer pand ‘in veiligheid is gesteld; met één woord, zy is,’ om met een voornaem Schryver te spreken,’ de Geschiedenis der getergde, ‘verdrukte, herlevende en zegepralende vryheid des vaderlands.’⁽²⁵⁾
Zal ook iemand eene Geschiedenis opnoemen ryker in uitmuntende Veldoversten, Scheepsvoogden en Staetsmannen, ryker in edelmoedige bedryven van zedelyke grootheid, zelfopoffering en vaderlandsliefde? Wien klopt het hart niet, als hy de namen van vader Willem, Maurits, Fredrik-Hendrik, Tromp, de Ruiter, Oldenbarnevelt en Huig de Groot noemen hoort? Wie staert niet met verwondering op eenen Byling, Schaffelaer, van der Werf en Kenau Hasselaer? Wy zien ons in de roemruchtigste dagen der Grieken en Romeinen verplaetst; wy meenen hunne daden te lezen.
Wie nu zyn de genen, die zulk eene belangryke Geschiedenis in Neêrlands tael geboekt, en den nakomeling overgeleverd hebben?
Ware het u slechts om nauwkeurige berigten te doen, ik zoude u naer Bor en Reyd, vooral naer uwen van Meteren zenden; mannen, die, daer zy de rykste bouwstoffen voor 's lands Geschiedenis verzamelden, eene loffelyke melding verdienen. Maer gy wilt iets meer; gy zoekt eenen Geschiedschryver, in alle opzichten

{==252==} {>>pagina-aanduiding<<}
die benaming waerdig, en die met den besten van andere volken, met eenen Thucydides, Polybius, Livius, Tacitus, Hume, Robertson, mag vergeleken worden: welaen, vestigt het oog op Hooft; hy zal uwe wenschen bevredigen. Onpartydige waerheidsliefde, zonder de minste hartstogtelykheid; schrandere oordeelkunde, welke het ware van het valsche schift; diepe menschenkennis met staetkundige wysheid gepaerd; eene aengename afwisselende voordragt, ryk in de nuttigste leeringen, eene zuivere, deftige, nadrukkelyke en tegelyk bevallige tael, alle deze onontbeerlyke vereischten tot eenen Geschiedschryver, vindt gy in hem op de uitstekendste wyze vereenigd. Gy moogt hem vry den Nederlandschen Polybius of liever Tacitus noemen, naer welken laetsten vooral hy zich gevormd had; gelyk hy ook, door het invlechten van meesterlyke redevoeringen en door het natuerlyk schilderen zyner verhalen, gezegd mag worden Thucydides en Livius op zyde te komen⁽²⁶⁾. Doch waerom onze zwakke krachten aen den lof van Hooft gewaegd, die zulk eenen voortreffelyken lofredenaer in Siegenbeek gevonden heeft?
Denkt niet, Myne Heeren, dat met Hooft de voorraed onzer Geschiedschryvers uitgeput zy. Al ware dat eens zoo, zouden wy, met hem te bezitten, niet nog de grootste reden hebben om ons te verheffen? Intusschen kunnen wy ons nog op andere mannen beroemen, die, voor de Geschiedenis hunnes vaderlands met gelyke drift bezield, gepoogd hebben dien doorluchtigen voorganger na te streven. Men denke slechts aen den netten, bevalligen Gerard Brandt; heeft hy niet in zyne Historie der Reformatie, gelyk mede in het leven van de Ruiter, de belangrykste bydragen voor onze Geschiedenis geleverd? Men denke aen den keurigen Wagenaar, wiens Vaderlandsche Historie zich zoo wel door juistheid en onpartydigheid, als door zuiverheid van tael, en eene duidelyke, onopgesmukte voordragt, ten gunstigste onderscheidt. Men denke aen den Schryver van de opkomst en bloei der vereenigde Nederlanden, den uitmuntenden Styl, die, op eenen echt wysgeerigen toon en in eene mannelyke tael, het gewigtigste gedeelte onzer Geschiedenis behandelde. En, mogen wy ook alhier de

{==253==} {>>pagina-aanduiding<<}
jongste gebeurtenissen in ons vaderland, niet minder roemryk dan die van het voorgeslacht, gedenken; de wyze, waerop zy, en door Bosscha en door Scheltema geboekt zyn, toont het genoeg, dat Nederland nog heden van geene bekwame Geschiedschryvers ontbloot is.
Moet ik nu nog melding maken van die verdienstelyke mannen, die, door oudheidkundige nasporingen, de Geschiedenis des vaderlands opgehelderd en daer door de schatten onzer tale verrykt hebben? Te groot is hun getal, om allen plaets te geven. Genoeg zy het, eenen Engelberts, van Hasselt, Kluit, Meerman, Van Spaen, te Water en Van Wyn te noemen, om u der zelver moeijelyken en tevens nuttigen arbeid voor den geest te brengen. Elke Nederlander achte zich aen hen ten duerste verpligt.
Tot dus verre bepaelden wy ons alleen by zulke voortbrengselen, welke meer regtstreeks tot onze vaderlandsche Dichtkunde, Welsprekendheid en Geschiedenis behooren. Hoe veel bleef my nog overig te zeggen, wilde ik deze beschouwing uitstrekken tot den grooten voorraed van kunstgewrochten, welken onze moedertael in alle vakken van wetenschap, vernuft, kunst en smaek bezit! Wat ontbreekt ons? In welke behoefte is niet voorzien? Stuarts meesterlyke pen heeft ons de lotgevallen van het oude Rome beschreven. Buis, Van Gelder, Martinet en Uilkens voeren ons tot in de verborgenste schuilhoeken der natuer, ontrukken haer haren sluijer, zoodat wy nedervallen en uitroepen: wat is de Schepper groot!
Hoe belangryk zyn niet de taelkundige bydragen door Bilderdyk, Huidecoper, Ypey, ten Kale, Kluit, Siegenbeek en Weiland, geleverd! Hoe veel zyn wy niet aen den zelfden Siegenbeek, gelyk mede aen de Bosch, van Effen, Feith, Kantelaer, Lublink, met opzicht tot eenen goeden smaek, verschuldigd! Munten Hacfner, de Jong en Meerman niet als Reisbeschryvers uit? Werd ons tooneel niet, behalve door Vondel, door Bilderdyk, Feith, van Merken, Nomsz, Styl en van Winter van de schoonste stukken voorzien?

{==254==} {>>pagina-aanduiding<<}
Waer vindt men meer vernuft en boert te zamen dans by Langendyk, Fokke en Kist? Welk een genoegelyk onderhoud verschaffen niet de schriften van Bekker en Deken, van Post en Moens, dat edel viertal vrouwen! Men voege daer by de werken van den arbeidzamen Loosjes, ryk in verhalen van de edelste soort; men voege daer by zoo vele andere voortreffelyke stukken, van Godsgeleerden, Wysgeerigen, Regts- Genees- en Staetkundigen aerd; en men bewondere den voorraed onzer moedertale van allerlei oorspronkelyke schoone voortbrengselen.⁽²⁷⁾
Na dat alles aengehoord en overwogen te hebben, kan, dunkt my, onze gevolgtrekking niet twyfelachtig zyn. Wy hebben de grootste reden om ons op onze tael te verheffen, en ons harer aen te trekken. Voortreffelyk uit haer zelve, pryst zy zich daer en boven door haren rykdom van kunstgewrochten aen, en is alzoo eene ernstige beoefening overwaerdig. -
Kunt gy, Myne Heeren, aen deze gevolgtrekking uwe toestemming niet weigeren: wat belet u dan, om overeenkomstig de zelve te handelen? Of zoude het vreemde uwe zielen zoo geheel doortrokken hebben, dat het alle gevoel voor het eigene uitgedoofd hadde? Verre van my die gedachte! zy ware eene beleediging voor u, die nog onlangs zoo duidelyk het tegendeel toondet. Van waer toch anders die edele geestdrift voor de vruchten van eigen nyverheid, zoo gelukkig onder u ontstaen, en welke, behoorlyk gewyzigd, de heilrykste gevolgen belooft? Ja, zy toont het genoeg, dat gy van het voorbeeld uwer vaderen niet ontaerd zyt, dat gy gevoel van eigen waerde bezit, dat gy den naem van een vry en zelfstandig volk met regt moogt dragen.
En de tael alleen zoude eene uitzondering maken? Zy, dat kostbaer erfgoed der vaderen, zoude der minachting worden prys gegeven? Zy zoude zich nog langer in de schamele hutten verschuilen, en aen eene meer opgepronkte mededingster hare regten afstaen moeten? Hoe! bevinde ik my dan niet op dien beroemden en der kunsten gewyden bodem, alwaer de eerste opbouwers onzer moedertale woonden? Moet ik uwen van

{==255==} {>>pagina-aanduiding<<}
Macrlant, van Heelu, Houwaert, moet ik uwe Sapho, de zoetvloeijende Anna Byns, moet ik uwen Marnix, Harduin,⁽²⁸⁾
Plantyn, vooral uwen Kiliaen laten optreden, wiens Woordenboek door Huidecoper de eenige fakkel der Nederlandsche tale genoemd wordt, waer aen wy ons licht ontstoken hebben?⁽²⁹⁾ Maer neen! gy behoeft deze herinnering niet. Gy kent de geestdrift uwer vaderen voor hunne tael, en wilt ook daer in voor hen niet wyken. Bedrieg ik my niet, de tyd is daer, dat gy elkanderen toeroept: laet ons allen Nederlanders zyn; dat wy onze moedertael aenkweeken! Weg met het vreemde, wanneer het aen het eigene afbreuk doet! Weg met alles, wat ons, als volk, zou kunnen onteeren!⁽³⁰⁾
Heil u, Myne Heeren, heil u met dit uw besluit! Het voert uwen luister ten top; het maekt uwe zegeprael volkomen. Nooit bood zich daer toe eene betere gelegenheid aen dan thans. Geene vreemde overheersching drukt ons langer; geen scheidsmuer houdt ons verdeeld; de oude veete bestaet niet meer. Die dagen zyn voorby; dat zy nimmer wederkeeren! Onder eenen Nederlandschen Koning, die ons als zyne kinderen bemint, hereenigd, zyn wy allen leden van het zelfde groote huisgezin, en hebben wy allen een en het zelfde belang, bevordering namelyk van elkanders geluk. Dat wy dan als broeders de handen in één slaen, en met vereenigde krachten ook aen den opbouw onzer tale arbeiden. Verschil van tongval mag, noch kan ons daer by hinderlyk zyn; veel minder mogen moeijelykheden ons afschrikken. Grootendeels zyn zy weg genomen. De kundigste mannen hebben ons een pad gebaend. Hooft en Kiliaen, Huidecoper en ten Kate, Siegenbeek en Weiland bieden zich aen als gidsen. Wy kunnen ons veilig aen hunne leiding toevertrouwen; terwyl de smakelyke vruchten, ons van alle kanten toegereikt, de aengenaemste verkwikking opleveren zullen, zoo dat wy aen geene moeijelykheden denken. -
Zoo heb ik dan met deze rede mynen post aenvaerd, en my aen bezigheden gewyd, welke voor my eenen geheelen nieuwen werkkring openen. Ik kan niet uitdrukken, wat ik in deze oogen-
{==256==} {>>pagina-aanduiding<<}
blikken gevoel. Aendoeningen van verschillenden aerd woelen in myn binnenste. Aen den omgang met eenvoudige landlieden, welken ik het Evangelie des vredes predikte, en in wier midden ik stille genoegens smaekte, gewoon, zie ik my op een luistervoller tooneel overgebragt, en omringd van mannen, in het ryk der letteren niet zonder roem bekend. Hoe gevoelig ook over eene zoo gunstige onderscheiding, ofschoon van dankbaerheid doordrongen jegens hen, die my de zelve toevoegden, kan ik echter niet ontveinzen, dat zy my groote ongerustheid baert, zoo dra ik de pligten overweeg, daermede verbonden. Welke eene bestemming! den roem van Nederlands tael te helpen handhaven, en anderen in liefde jegens haer te doen ontvlammen; hun gevoel voor het schoone in te boezemen, en hen tot welsprekende redenaers te vormen! Hoe vele bekwaemheden worden daertoe niet vereischt! Kan men die alle onderstellen in iemand, die, tot eene algemeen geheele andere bestemming opgeleid, zich, enkel in oogenblikken van uitspanning, met de fraeije letteren konde bezig houden! Wat wonder, zoo het bewustzyn van de geringheid myner vermogens het genoegen niet weinig verbittert, door de eer my te beurt gevallen in my verwekt? Een middel blyft ter opbeuring over, het is het vast vertrouwen op uwe inschikkelykheid. Hier door gesterkt, en my verlatende op Hem, die my nimmer verliet, trede ik welgemoed de nieuwe loopbaen in; onder de plegtige verzekering, dat het my aen geen' lust ontbreken zal, ter verkryging van al dat gene, wat ik nu niet bezitten, en, ter bereiking myner bestemming, noodig hebben mogt.
Op u vooral, wel edele, groote achtbare Heeren Bezorgers van deze Hoogeschool! houde ik het oog gevestigd. De koninglyke keuze, waer by u die zorge opgedragen werd, strekt my ten waerborge voor het goede, dat men van u verwachten kan. Gy zult er uwen roem in stellen, den luister onzer Hoogeschole te bevorderen; gy zult er uw vermaek in vinden, den genen, die zich aen hare belangen toewyden, uwe bescherming aen te bieden. Met een onbepaeld vertrouwen geef ik my aen u over. Mogten myne pogingen uwe goedkeuring wegdragen! Mogte ik al meer en meer

{==257==} {>>pagina-aanduiding<<}
uwe genegenheid winnen? Wordt myne bede verhoort, dan dalen 's Hemels zegeningen rykelyk over u neder, en ziet gy uwe zorgen op het heerlykste beloond.
Zoude ik u vergeten? zeer geleerde, veel geachte ambtgenoten! Hoogleeraren in de onderscheidene vakken van wetenschappen aen deze Hoogeschool! Ook gy kunt het uwe bydragen ter verlichting van den last my opgelegd. Uw meerder doorzicht kan my voorlichten, uwe vriendschap my onderschragen. Weigert my dan uwen bystand niet; vooral schenkt my uwe vriendschap: zy is behoefte voor myn hart. O dat gy de harten kendet, waervan ik my heb moeten losrukken! Helpt myne wonden verzachten. Uw omgang stelle my schadeloos voor het gene ik opgeofferd heb. Ziet daer myne hand! Ziet daer myn hart! Geeft my het uwe. Dat wy broeders zyn, en, by de uitbreiding van het ryk der letteren, broederlyk elkanderen bystand bieden.
Niet minder wil ik van u verwachten, voortreffelyke jongelingen! die my tot uwen leidsman op den weg des roems begeert. Van dees oogenblik af, behoor ik aen u. Myn vermaek er steeds in vindende, met jongelieden om te gaen, en hen tot nuttige leden der maetschappy te vormen, zal ik my met geen minder genoegen aen uwe belangen wyden. Gy moogt in alle gevallen over my beschikken. Beschouwt my als uwen vriend; vereert my met uw vertrouwen. Ik wil my aen niemand uwer onttrekken. Wy zullen zamen leerlingen zyn, en elkanderen van ons licht mededeelen. Heil my, zoo myne pogingen by u ingang vinden, en u voor alles, wat Nederland schoons en edels bezit, gevoelig stemmen! Dan wenschte ik het Vaderland met zulke burgers geluk, en zag ik voor het zelve eene schitterende toekomst aenbreken.
De Almagtige en Algoede vervulle deze vooruitzichten! Hy neme ons allen onder zyne vaderlyke bescherming! Hy bevordere den voorspoed van deze Hoogeschool, en make haer tot eenen vruchtbaren kweekhof van schrandere geesten!

J.M. SCHRANT.



{==258==} {>>pagina-aanduiding<<}

Aenteekeningen:


{==259==} {>>pagina-aanduiding<<}


{==260==} {>>pagina-aanduiding<<}


{==261==} {>>pagina-aanduiding<<}

De uitmuntende Spreker schreef voorhanden Redevoering ter gelegenheid zyner aenstelling, als Hoogleeraer der Nederduitsche Letterkunde, by de Universiteit van Gent, in 1818.

{==262==} {>>pagina-aanduiding<<}

De tael van Schrant is allen zins zuiver, vloeijend en krachtig, en om eene uiteenloopende stof, als die welke zyn onderwerp opleverde, tot een zoo volmaekt geheel te vormen; om de volgorde der denkbeelden, zonder schokken, zonder leemten, voor te stellen, hoefde er een talent als dat, welk den geleerden Schrant kenmerkt.
Wie zich de moeite getroost met aendacht de Redevoering over 't beoefenenswaerdige der nederduitsche tael met aendacht te bestuderen, zal met ons toestemmen, dat zy het treffendst, het heerlykst pleidooi, ter verheffing onzes taelroems, is, welke wy bezitten. De onbewimpelde vaderlandsliefde van den Hoogleeraer Schrant heeft ook in Zuid-Nederland hare vruchten op den bodem gelaten; talryke zyner oud-leerlingen herdenken den eerbiedwaerdigen Man heden nog met achting en dankbaerheid.

E.V.D.


(1) Bladzyde 234. Illi nobis nati sunt, nobis vitam proeparaverunt... Nemo horum non vocabit, nemo non venientem ad se beatiorem, amantioremque sui dimittet; nemo quemquam vacuis a se manibus abire patietur. Nocte conveniri et interdiu, ab omnibus mortalibus possunt.... Nullius ex his sermo periculosus erit, nullius amicitia capitalis, nullius sumptuosa observatio. (Seneca de brev. vit. C. 14.)

(2) Bl. 235. Hoe zeer de Romeinen de zuiverheid hunner tale ter harte namen, blykt uit Quinctiliaen. Ante omnia ne sit vitiosus sermo nutricibus... Has primum audiet puer, harum verba effingere imitando conabitur... Non assuescat ergo, ne dum infans quidem est, sermoni qui dediscendus sit. (Inst. Lib. i. C. i.)


Dat die zelfde Romeinen, by het behandelen van openbare zaken, niet ligt eene vreemde tael bezigden, getuigt Valerius Maximus, die zegt: Illud quoque magna cum perseverantia custodiebant, ne Graecis unquam, nisi Latinè responsa darent. Quin etiam ipsa linguae volubilitate, qua plurimum valent, excussâ. per interpretem loqui cogebant; non in urbe tantum nostra, sed etiam in Graecia, et Asia: quo scilicet Latinae vocis honos per omnes gentes venerabilior diffunderetur. (Memor. Lib. II. C. 2.)

(3) Bl. 235 Men heeft de Groot-Plakkaetboeken slechts in te zien, om zich van het belang te overtuigen, door onze Voorvaders in het behoud der landstale gesteld.

(4) Bl. 238. Ik heb hier het oog op Joannes Goropius Becanus en op Adrianus Schrieck, die zulks in vollen ernst beweerd hebben, de eerste in zyn Werk getiteld Becceselana, de ander in zyn Origo rerum Celticarum et Belgicarum. In onze dagen heeft het gevoelen dier mannen een'warmen voorstander gevonden in den doorgeleerden, doch tevens zeer zonderlingen Charles-Joseph de Grave, die nog een' stap verder gaet.

(5) Bl. 238. Niemand heeft de nauwe overeenkomst tusschen onze tael en de oudste Duitsche tongvallen beter aengewezen dan ten Kate, in zyne Verhandeling over de gemeenschap tusschen de Gottische sprake en de Nederduitsche, en in zyn onwaerdeerbaer Werk: Aenleiding tot de kennis van het verheven deel der Nederduitsche sprake.

(6) Bl. 238 Reits, Belga Groecissans, bl. 162-307; Van der Myle, Lingua Belgica, bl. 35-42; Ypey, bekn. Gesch. der Nederl. tale, bl. 98-110.

(7) Bl. 239 Zie de Verhandeling van den Hoogl. Siegenbeek over het verband tusschen de tael en het volkskarakter der Nederlanderen, in het Museum D. III. bl. 101.

(8) Bl. 240 De geleerde Siegenbeek heeft dat zeer schoon uiteengezet in zyne Verhandeling over den invloed der welluidendheid op de spelling der Nederd. tael. Werken der Bat. Maetsch. van Tael en Dichtk. D.I. bl. 40-66.

(9) Bl. 240 Men denke hier aen de vryheid tot achtervoeging of weglating der zachte e, vooral in vrouwelyke naemwoorden. De ouden stelden vry algemeen die letter achter naem- en werkwoorden. Zy schreven leere, name, mate, mensche, poorte, spyze tale, ik hope, vreeze. geve. Zelfs gebruikte men oudtyds ane, ave, tote voor aen, af, 
tot, enz.


Ook denke men aen de verschillende verbuigingen der zelfstandige naemwoorden, door ons taelgebruik veroorloofd. Men kan kiezen tusschen eenes mans, eener vrouwe, en van eenen man, aen een' ieder vry, en eenen ieder staet het vry; der vrouw eer geven en aen de vrouw eer geven, enz.


Woorden van het onzydige geslacht kan men in den derden en vierden naemval als mannelyk verbuigen. Men kan schryven, in plaets van: aen het vaderland nuttig zyn, den vaderlande nuttig zyn, uit het geslacht, uit den geslachte, enz. Het laetste behoort tot den meer deftigen styl.

(10) Bl. 241 Redev. over het verband tusschen de tael en het volkskarak. der Nederlanderen, Museum III. 97. Hoe vele proeven konde ik van de buigzaemheid onzer tale tot het zachte, losse en vloeijende bybrengen!

(11) Bl. 241 Begeert men daervan bewyzen, men vestige, onder anderen, zyne aendacht op ons woord Welsprekendheid, waervoor de Grieken de kunst van zeggen, de Romeinen die van uitspreken bezigen. Wie ziet niet, dat de eerste uitdrukking het van de twee laetste in kracht en gepastheid wint? Is ook ons Wondheeler of Heelmeester niet juister en gepaster dan het Grieksche Chirurgyn, eigenlyk iemand, die iets met de handen doet? Men stelle ons woord Kruidmenger nevens dat van Apotheker. Het eerstgemelde drukt het bedryf des mans even juist als krachtig uit; terwyl het andere, van eene zeer onbepaelde beteekenis, niets meer aenduidt dan iemand, die eene bewaerplaets heeft. (Siegenbeek, Redev. over het verband tusschen de tael en het volkskarakter der Nederland., Museum III. bl. 108.)

(12) Bl. 242 Ten Kate, Aenleiding tot de kennisse van het verhevene deel der Nederd. sprake, D. II. bl. 6.

(13) Bl. 242 Zie Blair: Lessen over de redekunst en fraeije letteren, deel I. bl. 182-183. Verg. ook Ten Kate, Aenleiding, enz. D.I. bladz. 341, enz.

(14) Bl. 242 Onder die byzonderheden behoort vooral de keurige zinsonderscheiding, waer door men kan ontdekken, of er van persoonlyke eigenschappen, dan wel van hoedanigheden in eene of andere betrekking gesproken wordt. Dus beteekent een goede Koning, een' Koning van eene goede geaerdheid, een sterke looper, een' looper, die sterk van ligchaem is, een groote schilder, een' schilder, die groot van gestalte is. Men zegt dan een goed Koning, voor iemand, die, als Koning goed is; een sterk looper, voor iemand, die sterk loopt; een groot schilder, voor iemand, die als schilder groot is. (Verg. ten Kate Aenleiding, enz. D.I. bl. 368-370. Siegenbeeks Verh. over de voortr. der Ned. tale, bl. 151, 152.)

(15) Bl. 243 Ik heb hier het oog op de zoo genaemde Synonyma, woorden, die wel het zelfde hoofddenkbeeld met elkanderen gemeen hebben, doch het zelve doorgaends met eenig onderscheid van omstandigheden, in des zelfs onderscheidene wyzigingen, voorstellen.

(16) Bl. 243 Hoe jammer, dat de verdiensten van dien voornamen Geleerde en warmen vereerder onzer moedertale niet algemeener bekend zyn!

(17) Bl. 243 Het overnemen van bastaerdwoorden in onze tael dagteekent reeds van de eerste eeuwen onzer Letterkunde. Sedert den overgang der Grafelyke regering in het Bourgondische huis, nam dat kwaed al meer en meer toe, waer van de schriften, in den loop der 15e en 16e eeuw vervaerdigd, genoeg blyken dragen.

(18) Bl. 244 Men denke, onder anderen, aen die fraeije en krachtige spreekwyzen, aen de Zeevaert ontleed, welke onze tael zoo byzonder kenschetsen.

(19) Bl. 244 Zie Siegenbeeks Redevoering over Pieter Cornelisz. Hooft, beschouwd als Dichter en Geschiedschryver, bl. 91, 92.

(20) Bl. 245 Huig de Groots Vergelyking der gemeenebesten, vertaeld door Meerman, D. III. bl. 99, enz. Vergelyk ook Siegenbeeks Verh. over den rykdom en de voortreffelykheid der Ned, tael, bl. 102, enz.

(21) Bl. 247 Brandt, leven van Vondel, Verg. ook de Lofrede van Jeronimo de Bosch, Algemeen magazyn. D.I. en Werken van Teylers tweede Genootschap, vooral de Verh. van den Hoogleeraer Siegenbeek over de dichterlyke verdiensten van J. van den Vondel, alsmede die van Jeronimo de Vries over de Dichters van de 17.de Eeuw. Werken der Bat. Maetsch. van Tael en Dichtk. D. II, III.

(22) Bl. 247 Brandt, leven van Hooft en Lofrede op denzelven. Verg. ook, behalve J. de Bosch, Algemeen Magazyn. D.I., Siegenbeek, Redev. over P.C. Hooft, beschouwd als dichter en Geschiedschryver; J. de Vries over de 17.e Eeuw. Werken der Bat. Maetsch. van Tael en Dichtk. D. III.

(23) Bl. 248 Aengaende deze Dichters kan men een uitmuntend verslag vinden in zoo even aengehaelde verhandeling van J. de Vries, bevattende het antwoord op de vraeg: welke zyn de vorderingen, welke de verachtering der Nederduitsche Dichtkunde, gedurende de achittende Eeuw, in vergelyking van vroegere tydperken? Werk. der Bat. Maetsch. van Tael en Dichtk. D. III en IV.

(24) Bl. 249 Ik heb hier het oog op Hoofts Redevoering over de waerdigheid der Poëzy. Verg. Scheltema's Redev. over de Brieven van Hooft, bl. 59, enz.

(25) Bl. 251 Wagenaar, Vaderlandsche Historie, Voorrede.

(26) Bl. 252 Onder de Redevoeringen of aenspraken, door Hooft, in navolging der Ouden, zynen Helden in den mond gelegd, munten uit: de bedenkingen van Nederlands Redder, den grooten eersten Willem aen de Landvoogdes, Margaretha van Parma; 's Prinsen rede aen de Duitsche Vorsten, hen om bystand voor het veege Vaderland smeekende; zyn verweerschrift tegen den banbrief van den Spaenschen Koning; de redevoering van den bloeddorstigen Alva, zynen meester tot wraek opruijende, en die van den liefderyken Fresneda. Overigens onderzoeken wy hier niet, of Hooft, door het invlechten dier aenspraken, al dan niet de grenzen eens Geschiedschryvers te buiten gegaen zy! Men leze daer over Blair, Less. over de Redenk. en fraeije lett. D. III, bl. 41; Siegenbeek, in eene Aenteek. op zyne Redev. over Hooft, bl. 188; Mably, Manière 
d'écrire l'hist. Verg. ook Borger, disput. de officiis historici etc., in de Letter- en Ouidheid- kund. Verhand. van de Holl. Maetschap. van Wetensch. te Haerlem. D. 1.

(27) Bl. 254 Ik had deze lyst met nog vele anderen oorspronkelyke Nederlandsche Werken kunnen vermeerderen; maer de vorm eener Redevoering duldde geene verdere uitweiding. Daerom ook maekte ik geen gewag van Overzettingen uit andere talen, ofschoon daer onder, verscheidene, eene loffelyke melding waerdig zyn.

(28) Bl. 255 Dezen voor zynen tyd voortreffelyken en te weinig bekenden Vlaemschen Dichter hoop ik eerlang nader bekend te maken. Zie over hem Foppens, Bibl. Belg. T. II. p. 783 en Paquot, Mém. pour servir à l'hist. des Pays-Bas. T. 18 p. 386.

(29) Bl. 255 Proeven van tael en Dichtkunde. D. II. bl. 169.

(30) Bl. 255 Tot deze verwachting gaf niet weinig aenleiding het, wat inhoud en vorm betreft, zeer wel geschreven Werkje: Nadeelige gevolgen van de onverschilligheid der Vlamingen en Brabanders omtrent hunne moedertael, en noodzakelykheid, dat zy dezelve beoefenen, door P.A. van den Broeck van Aelst, aldaer by J. Sacré 1817.






{==263==} {>>pagina-aanduiding<<}

Lezingen uit hedendaegsche Vlaemsche prozaschryvers.

Leo d'Hulster, overleden te Gend, in 1843.


1. - Uitvindingen en Ontdekkingen door Nederlanders gedaen.

Steeds heeft men te regte de Geschiedkunde de koningin aller Wetenschappen genoemd; er is inderdaed geene bespiegeling, waervan het nut meer algemeen is: voor alle geslachten, voor alle standen, voor burgers en oorlogslieden, voor beoefenaers van Kunsten en Letteren, levert zy de schoonste lessen en inlichtingen op; aen den mensch en de kunsten verzekert zy de onsterfelykheid: alles wat de verslindende tyd ons wil ontrooven, dat ontrukt zy aen des zelfs verwoestenden sikkel, en maekt ons tydgenoten van alle eeuwen, en bewoners van alle gewesten.
Doch, ook onaengezien de berekening van het nut der Geschiedenis, brengt de nieuwsgierigheid, welke den mensch is aengeboren, graeg onze gedachten tot het verledene terug; met lust wendt zich de geest naer de kennis van het geen vóór hem bestond; met genoegen dringt de verbeelding in dat verschiet der eeuw en die op het werk der schepping zyn opgestapeld; zelfs vindt onze wetenszucht die ruimte te zeer beperkt, en wenscht eene langere

{==264==} {>>pagina-aanduiding<<}
reeks van tydkringen voor de oogen des geestes te zien ontrollen; zich met meer talryke handvesten van het menschelyk geslacht te mogen verzadigen; een dieper chaos dan van zestig eeuwen te kunnen peilen.
Dan, wanneer men daerop een' kalmen, overwegenden oogslag werpt, welke zyn toch de menigvuldigste daedzaken, die men in de Geschiedenisbladeren ontmoet? Dwaling en dweepery door verleiders verspreid; de aerde door roekelooze overwinnaers verwoest; wreede bloedstorting door ontelbare legers, heden zegepralende, morgen overwonnen; overal wandelt de verbeelding over puinhoopen, over neêrgestorte ryken, over tooneelen vol gruweldaden, ysselyke uitwerksels van de driften en ondeugden der menschen!
Zyn het wel zulke tafreelen, zy het oorlogen, moorden, brandstichtingen, die, in beschaefde tyden, de historie voor des menschen geest belangryk moeten maken? En de allervroegste eeuwen! Wat aengelegenheid kunnen toch voor ons de lotgevallen hebben van volkeren eer de zelve beschaefd waren; toen zy zonder wetten, zonder kunsten, even woest als de wilde dieren die hen omringden, in eindelooze bosschen omzworven? Wat belang heeft voor ons de kennis van den loop eens waterstrooms, die dwars door de duisternis van onmetelyke wouden omdwaelt, of, in zyne watervallen met schrikbarend gedruis nederstortende, zyne boorden overstroomt, en hutten, vee en oogst wegslepende, niets dan wee en verwoesting nalaet! Maer, zoodra die rivier, het zy door de weldaed der natuer, het zy door het vermogen van menschelyke vlyt en vernuft, in eenen geregelden loop, de velden tot vruchtbaerheid bevochtigt, de gemeenschap tusschen onderscheidene gewesten vergemakkelykt, de voortbrengsels van arbeid en nyverheid aen andere landstreken mededeelt, van dan af wordt der zelver loop voor het menschdom belangryk en kennenswaerdig.
Ja, waerlyk belangvolle trekken schetst ons de Geschiedenis in de ontwikkeling van der volken beschaving, in de opkomst en den aengroei der Kunsten en Wetenschappen, in den oorsprong en

{==265==} {>>pagina-aanduiding<<}
voortgang van alles wat strekt tot de verlichting en het geluk van het menschelyk geslacht. Het nutte alleen verdient waerlyk onze aendacht; wat heilzaem, wat weldadig is, onze bewondering en erkentenis: hy die de kunst des Landbouws de eerste uitdacht en zynen landgenoten aenleerde, is alleen roemwaerdiger dan honderden zoogenaemde helden, wier bloedige voetstappen in het midden van het gezucht en gejammer hunner medemenschen weêrgalmden. Wie, die het oog slaet op puinhoopen van eertyds bloeijende steden. Wie vraegt naer den naem des verwoesters, 't en zy om over dien zyn' vloek uit te spreken? Maer op het zicht van het gene den mensch tot nut, tot weldaed strekt: eene naelde, een' molen, wie voelt zich door geene nieuwsgierigheid geprikkeld, om het tydstip der Uitvinding te weten, en den naem des uitvinders te kennen en te zegenen! Ook vereeuwigden de oude volkeren de namen der uitvinders, van het gebruik des vuers in Prometheüs, van den Landbouw in Ceres en Triptolemus, van den ploeg in Osiris, van het smeden in Vulkaen.
En in de bespiegeling van 's werelds lotgevallen rust de geest met genoegen, na lang opeengestapelde afschuwelykheden, by alles wat het welzyn van de bewoners der aerde bevordert: vindt men daer maer te veel de geschiedenis van der menschen woestheid en dierlyke krachten, in de aenteekening der uitvindingen, ziet men de geschiedenis van der menschen geest en vernuft.
By deze bedenkingen stelde ik my voor in de historie van ons vaderland op te zoeken, niet hoe vele steden onze voorvaders hebben verwoest, hoe vele legerbenden neêrgeveld, wat bloed zy hebben gestort, wat tranen zy hebben doen storten; maer, door welke Ontdekkingen zy zich by het menschdom verdienstelyk gemaekt, en voor het vaderland titels tot onverdoofbaren roem verworven hebben.
In de eerste tyden van het maetschappelyk leven, waren de Kunsten zoo eenvoudig dat elk mensch in staet was de zelve uit te oefenen, om zyne nog zoo bepaelde begeerten en levens-noodwendigheden te voldoen: de ruwe middelen, welke zich van zelve in de natuer aenboden, waren voor hem genoegzaem; en

{==266==} {>>pagina-aanduiding<<}
zonder behulp van anderen, kon hy boog en pylen maken, zich voedsel verschaffen, en zyne stulp oprigten. Dan, met der tyd werden der menschen behoeften talryker, en dus ook hunne behendigheid grooter: hun voedsel trachtten zy te vermenigvuldigen; holen en kuilen, ruwe vellen van wilde dieren waren hun weldra onvoldoende om zich tegen de ongemakken des weders te beschermen; die eerste ruwe middelen zochten zy, door de lessen der ondervinding en de overwegingen van den geest te vergemakkelyken, te regelmatigen, om hun bestaen te veraengenamen.
Lettervruchten.





Jan Frans Willems.


Overleden te Gend in 1846. (Zie bladzyde 126).


2. - De Nederlandsche Schilder.

Het is eene waerheid, by alle volkeren opgemerkt, door alle volkeren bevestigd, dat de mensch, in de beoefening der kunsten, zynen smaek niet enkel vormt naer de algemeene begrippen van schoonheid en voortreffelykheid, hem door de natuer ingegeven, maer ook, en wel voornamelyk naer de omstandigheden, waerin hy zich geplaetst vindt, de opleiding, welke hem is te beurt gevallen, en het land, dat hy bewoont. Is dit waer voor enkele personen, het zal ook op eene grootere schael, waer zyn voor gansche natiën. Zoo zien wy de voorbeelden en meesterstukken der Grieksche en Romeinsche beitelkunst, op den italiaenschen bodem overgebleven, en door de eeuw van Leo X met zoo veel geestdrift opgezocht en bewonderd, den krachtdadigsten invloed hebben op het vestigen eener byzondere school by de Italianen, krachtdadiger misschien dan de eigene gloeijende verbeelding, levendige geest, en aengeborene kunstmatigheid van dat volk. Aen de schilders van Rome, Florentië en Venetië behoort voorzeker den lof, dat zy de herscheppers van den klassischen vorm, en

{==267==} {>>pagina-aanduiding<<}
van den verhevenen styl der Ouden geweest zyn, toen Europa uit den nacht der middeleeuwen ontwaekte. Hun klimaet, hunne godsdienstyver, de aenmoediging en ondersteuning van hunne vorsten en republieken, de overschoone natuer, in welker beschouwing zy dagelyks leefden, - alles werkte te zamen, om hunne school tot eene verbazende hoogte te doen opryzen, en hunne kunst de heerlykste vruchten te doen dragen.
Wat het voorbeeld der oudheid by hen bewerkte, deed toevalliger by ons de uitvinding van Jan Van Eyck. De olieverf mag men het byzonder eigendom van den Nederlandschen kunstenaer noemen; op de meesterlyke behandeling der olieverf, op het koloriet, rust geheel de roem onzer vaderlandsche school. Het geen de Italianen in vorm en omtrek, in bevalligheid en schoonheid der voorstelling zochten, vonden wy in kracht van uitdrukking, in gepaste verdeeling van licht en bruin, in waerheid van toon en kleur. Het hooge ideael, de dichterlyke wereld behoorde misschien meer aen de bewoners der lagchende boorden van den Tiber en den Arno, dan aen ons, die met de gewoone natuer, ja met de Nederlandsche natuer veelal te vreden waren. Want hoezeer het dichterlyke talent van Rubens of Rembrandt, van Bakhuyzen of Van de Velde, in vele opzichten niet moeten onderdoen voor de beste gewrochten der Italianen, en ofschoon de Venetiaensche school, een Carravaggio, zyne navolgers Manfredi, Leonella Spada, Guercino Da Cento, en zoo vele anderen, in de keus der modellen min of meer naer de Nederlanders overhelden, - zoo blyft het toch altyd waer dat verbeelding en geene afbeelding by ons, het voorname doel waren, naer het welk de kunstenaers van beide natiën op verschillige wyze streefden.
Doch al moeten wy het, in de eerste plaets, aen den grooten naem van Jan Van Brugge dank wyten, dat de Nederlanders zich meer bepaeldelyk op de voortreffelyke behandeling der olieverf hebben toegelegd, ook andere omstandigheden droegen veel by om hun, in het gebied der kunsten, een' onderscheiden rang te geven, en het eigenaerdige van hun penceel te kenmerken. De toestand van ons land in de dagen van den grootsten bloei onzer

{==268==} {>>pagina-aanduiding<<}
schilders; de zeden en huiselyke gebruiken onzer vaderen; de middelen en wyzen van aenmoediging uit die zeden en gebruiken voortvloeijende; het uitsluitend bestuderen van levende modellen, uit hoofde van onze mindere bekendheid met de standbeelden der Ouden, wier afgietsels nog geen wezentlyk deel der teekenstudie uitmaekten, en, eindelyk, het voorbeeld en de grootheid van Rubens, wiens vier duizend kunststukken en veel omvattend genie allerwege geestdrift en zucht tot navolging opwekten; - zie daer, zoo vele andere gronden, waerop het gebouw onzer nationale school gevestigd en voltooid is.
Ook wanneer men de oorzaken wil nagaen van 't onderscheid, het welk in de Hollandsche en Vlaemsche voortbrengselen onzer vaderlandsche school wordt opgemerkt, zal men bevinden, dat de invloed der omstandigheden zich in zeer verschillende vormen heeft vertoond, doch dat de eigenschappen van het nederlandsche penceel, by deze schynbare verdeeldheid, niet ontaerd, veel min verloren gegaen zyn. De Hollander moge, door het verwerpen van zinnelyke voorstellingen in het godsdienstige, eene der edelste betrachtingen der kunst verwaerloosd, en zelfs, dien ten gevolge, de beeldhouwkunst in zyne gewesten tot in het niet hebben doen zinken; ter wyl de Zuidnederlander, door zyn' kunstyver aen de verheerlyking van den openbaren godsdienst dienstbaer te maken, de oorspronklyke bestemming der kunsten meer schynt getrouw te zyn gebleven: - beider bestrevingen, echter, kwamen altyd op één punt te zamen, in de keurige toepassing namelyk van het koloriet, en de getouwe nabootsing der natuer. De eerste moge voor den schoorsteen en de eetzael, de andere voor het altaer en de vergaderplaets van magistraten of gilden gewerkt hebben: hunne verscheidenheid was en bleef in den grond altyd nationael, en volkomen berekend naer den aerd, zoowel als naer de behoefte van het Nederlandsche volk. Immers, het zy de rykgewordene Oostindiëvaerder in Holland, by het vreedzaem en ruim genot zyner schatten, het genoegen wilde smaken zyne tafelgasten op het gezicht van schilderyen te onthalen, die de zeegevaren voorstelden, welke hy had doorgestaen, of die

{==269==} {>>pagina-aanduiding<<}
de vaderlandsche stranden verbeelden, waer hy de koopwaren van oost en west had aengebragt; of die de landeryen, weilanden en lusthoven vertoonden, in welker bezit de fortuin hem gesteld had: - het zy de meer vrolyke bewoner van Brabant en Vlaenderen, schoon ook niet wars van dergelyke voorstellingen, zich verlustigen wilde met de kermisgrappen van eenen Teniers, of de parodiën van eenen Breughel (wiens naem zelfs in onze spreekwoorden is overgegaen) de Nederlandsche natuer kon alleen hun beiden behagen. En zoo is het dan waer, dat byaldien deze natuer ooit mogt verloren gaen, het nageslacht de zeflde op het doek onzer voorname schilders zoude wedervinden. Indien ik deze waerheid nader poogde te ontwikkelen, en den smaek der Nederlanderen in het algemeen, voor al wat in hunne natuer is, wilde aentoonen, ik zou ook uit de gewrochten onzer letterkunde, en vooral uit de werken onzer dichteren, niet weinig kunnen bybrengen tot staving van myne stelling. Het groot getal onzer zinnebeeldige gedichten, (als, by voorbeeld, van Cats en van zyne Zuidnederlandsche navolgers), die uit de voortbrengselen van onzen grond ontleend zyn (een byzondere rykdom van onze poëzy!), zoo vele stroom- en hofgedichten, visscherszangen en herdersliederen, zouden door my hier als bewyzen kunnen worden aengevoerd.





P.-F. van Kerckhoven.


Overleden te Antwerpen in 1857 (Zie bladz. 132).


3. - Een huislyk tooneel.



frans 
(zyne pen neêrleggend). 
- Zie daer het verzoekschrift afgewerkt en onze daghuer alweêr gewonnen, Mary! ziet ge wel, myne goede, indien ik er kan in gelukken om nog wat meer lessen te krygen... zoo als die welke my gisteren is aengebragt geworden, dan wanhoop ik niet, nog eens, op onze oude dagen...



{==270==} {>>pagina-aanduiding<<}



mary. 
- Op een klein buitengoedje ons leven te eindigen! niet waer? onze oude droom?




frans. 
- Ja, myne goede...




mary. 
- Ik zou maer wenschen, Frans, dat ik zoo als vroeger kon werken, om den spaerpot wat te doen aengroeijen; doch die kleine lieve Louise...




frans. 
- O ja! waer is zy, Mary?




mary. 
- Zy is by onze goede buervrouw, die haer byna zoo zeer als wy bemint.




frans. 
- O ja! die kleine schat! dat evenbeeld van u, Mary, en die niet alleen uwe trekken, maer ook uwe hemelsche ziel zal bezitten. - Denk aen geen werken, Mary; gy moet geen ander werk meer hebben, dan onze kleine te verzorgen, haer de eerste stappen in de wereld te leeren zetten, haer den vader- en moedernaem te leeren stamelen en later haer hart te vormen... Dat is de taek, Mary, die u opgelegd is; zy is zwaer genoeg.




mary. 
- En schoon ook, Frans!...




frans. 
- Ja, schoon ook! En nu, wat het overige betreft, laet gy alles maer gerustelyk op myne schouders wegen. Gy ziet wel dat de goede God ons toch niet teenemael vergeten had! Hoe schrikten wy niet, Mary, zeg, wanneer wy in het diepste der smart gedompeld, van ieder verlaten, slechts uw spaergeld bezittend, het durfden wagen in den echt te treden?... En zie, hoe alles zich, als van zelve, geschikt heeft. Ik deed moeite, ik werkte; gy hadt mynen moed opgebeurd! U tot echtgenoot bezittend, uw leven onherroepelyk aen het myne verbonden voelende, zag ik dat het my eene pligt werd het hoofd regt te houden, voor geene tegenstreving achteruit te gaen en te werken... voor u te werken, Mary! voor ons huisgezin!...




mary. 
- En zoo als gy zegt, Frans; God heeft uwen moed gezegend, en zyn wy niet ryk, wy zyn ten minste te vrede, en dus gelukkig...




mary. 
- O ja, gelukkig! zoo gelukkig als men het in onzen toestand kan wezen. Ik zou byna zeggen al te gelukkig, indien niet altyd die...



{==271==} {>>pagina-aanduiding<<}



mary. 
- Frans, gy hebt my beloofd er niet meer over te spreken?...




frans. 
- Het is niet om hem (1) verwytingen te doen, Mary, neen, het is enkel om u te doen voelen, dat er op de wereld geen geluk zonder smart is, dat er geene rozen zonder doornen zyn. Te meer toch, wanneer ik de laetste mael zyn kostgeld aen dien huichelaer, baes Links, betaelde, vernam ik dat hy thans meer bedaerd is... Zyne ligchaemskrachten nemen af, en...




mary. 
- Wie weet, Frans, hy moet nog eens tot betere gevoelens komen... van de overdaed afzien!...




frans. 
- Zoo zulks mogelyk ware! Ik zou hem met vreugde alles vergeven, hem in onzen kring opnemen... want zyn hart is nooit slecht geweest: hy was, en is enkel de slaef van een' onverwinbaren drift geworden; doch ik durf op geenen terugkeer hopen. Hy is door de overdaed gebonden, geketend en hy zal er zich slechts met het einde zyns levens van losrukken. De gewoonte is te diep ingeworteld. Dan, ik vraeg zoo veel niet; dat hy ons enkel met vrede late, ons geene meerdere schand aendoe, en dan zal het overige zich wel schikken.




mary. 
- Ik denk er nu aen; heeft baes Links hem het voorstel gedaen, om in een gesticht van oude lieden te treden?




frans. 
- Hy wil er niet van hooren. Hy zegt dat hy wel oud is en versleten; maer nog niet versleten genoeg; dat zyne geesteskrachten wel een weinig op den hol geraken, maer dat hy nog niet dwaes genoeg is, om zich te laten opsluiten en als een kind behandelen; met een woord, dat hy wil vry blyven...




mary. 
- Het is spytig; hy zou er zoo goed verzorgd worden, dewyl hy nu, als een schooijer, langs de straet loopt, en soms gebrek lydt door zyne eigene schuld.




frans. 
- Er is daer niets aen te doen, Mary. Doch geduld, misschien zal hy zich later beteren, en dan ook zullen wy misschien beter in staet zyn die verhooging van onkosten te dragen.

{==272==} {>>pagina-aanduiding<<}
- Maer, wy praten en blyven praten; laet eens zien (hy ziet op zyn zakhorlogie.) Het kwart vóór tienen... het is tyd dat ik my naer myne les begeve...




mary. 
- En ik, die nog naer de merkt moet gaen!...




frans. 
- Dan doe ik u zoo ver uitgeleide...




mary. 
- Ja maer, de kleine!... Ik zal, by het uitgaen, de buervrouw verzoeken, ze nog eenigen tyd by haer te houden, en er intusschen goed voor te zorgen. (Zy hangt haer schall om en zet haer' hoed op.) Zyt gy gereed, Frans?




frans. 
- Myn hoed, en ik ben klaer. - Zie hier!... (hy neemt een der twee hoeden die op de kast staen.) Zie, ik ben gereed...




mary. 
- Frans, trek de deur maer achter u toe; ik heb den sleutel...




frans. 
- Wees gerust, Mary... (Beiden verlaten het vertrek. Het orkest speelt zachtjes.)


Uit het drama ‘de dronkaerd’ 3de bed. 1ste tooneel.
    
        
    





Eug. Zetternam.


Overleden te Antwerpen in 1855 (Zie bladz. 131).


4. - Nederlandsche schilderkunst.

Geene natie of zy heeft hare groote mannen; echter zyn er stammen die in het voortbrengen van Geniussen uitmunten; onder deze rekenen wy de Nederlanders, want zeker is er geen volk dat, betrekkelyk zyne kleinte, zoo veel uitstekende menschen heeft voortgebragt.
In de politiek verwekten wy Van Artevelde, die, in het diepste der middeleeuwen, aen de algemeene vryheid zulke stevige inrigting gaf, dat zy de huidige tyden verbaest. De XIXe eeuw zwoegt nutteloos om dergelyken toestand te bereiken. Keizer Karel V was, in eene tegenovergestelde rigting, niet minder groot; hy

{==273==} {>>pagina-aanduiding<<}
trok met eene forsche hand eene alleenheersching zamen, en verorderde ze op eene wyze, welke later door den franschen Richelieu en zynen opvolger, den beroemden Louis XIV, met geluk werd nagevolgd.
In den oorlog leverden wy Tilly, den steun van Oostenryk; Karel Van Mansfeld en Jan Van Weerdt, welke beiden als gelukzoekers begonnen, en ten naesten by als koningen sneefden.
In de wetenschappen bragten wy Simon Stevijn voort, den uitvinder van het decimael-stelsel, waerop heden munten, maten en gewigten geregeld worden; Mercator en Ortelius, de daerstellers der huidige aerdrykskunde; Vesalius, vader der ontleedkunde, en Van Helmont, die de geneeskunst in de baen van het ondervindelyk onderzoek bragt.
In de muziek waren het Willaert, Waelrans, Roland de Lassus, uitvinders en wyzigers van muzieknoten; Gretry en Gossec, de beste toonzetters hunner eeuw; in de letterkunde Van Maerlant, Uyttenhoven, Vondel, Bilderdyk... Doch hoe groot de roem ook weze, in al die vakken behaeld, hy taent voor den genen, welken onze natie in het kunstschilderen verwierf, en die over heel de wereld flikkert als eene zonne, waervan al de natiën den glans benyden.
Van de Van Eycken, die de olieverwe uitvonden, en deze weet door Antonnella da Messina naer Italië lieten overbrengen, tot aen Memling, tot aen Massys, tot aen Rubens, tot aen Hobbema en Teniers, gingen de Nederlanders de andere natiën in het ontdekken van uitvoeringsmiddelen en kunstgenres voor. En de roem hunner tafereelschilders is zoo onbesproken erkend, dat er geen volk is, het welk het bezit van eenige hunner gewrochten niet met tonnen gouds betaelt.
Wie voelt zich niet grootsch by dit herdenken, wiens gemoed wordt niet warm? Zou er iemand wezen die koel de tooverkracht der namen hunner voorouderlyke schilders zou vernemen? Eilaes! velen blyven doof voor de stem van het verleden, en sluiten de oogen voor een' glans die hen zou moeten betooveren! Eene zui-
{==274==} {>>pagina-aanduiding<<}
dermode, door een vreemdaertig, door een fransch journalismus verspreid, overtrekt den luister der vlaemsche schilderschool met een floers van misachting.
Sedert eenige jaren worden hier te lande reuzenpogingen gedaen om de verdiensten onzer groote meesters, in de oogen der natie, te verkleinen en, ware het mogelyk, hunne grootste hoedanigheden voor feilen te doen doorgaen. Vreemde schryvers, die onze kunst niet verstonden, of inlanders, door het nieuwe verblind, hebben onze oude schilders voor gedachtenlooze menschen durven uitschelden, hun alle verzuchting naer het ideale durven ontzeggen, hebben durven beweeren dat zy alle verlangens der ziel onder kleur smoorden, enkel stoffelyke navolgers van de natuer waren, en zyn zelfs zoo ver gegaen met de onnavolgbare teekening van Rubens te lagchen!
Hebben zy onze jeugdige kunstenaers niet tegen de gebreken onzer oude school durven vrywaren! Hebben zy het conventionnele, het styve, het onnatuerlyke, het gemaekte niet boven het geniale gesteld, en dees met verachting afgeraden?
De drang der mode, de invloed der zuidergedachten hebben dit stelsel kracht bygezet; jonge, veelbelovende kunstenaers hebben er zich door laten misleiden, hebben, als arme vogeltjes, hunne vleugels laten korten; - de kunstliefhebbers zelven zyn er het slachtoffer van geworden.
Bedenkingen op de Ned- Schilderschool.
    
        
    





H. Conscience.


Leeft in Kortryck.


5. - Gwyde van Vlaenderen voor den troon van Philippe-le-Bel.

Hier werd hy in eene groote en prachtige zael geleid. In de diepte van dit vertrek stond de koninglyke troon: behangsels

{==275==} {>>pagina-aanduiding<<}
van lazuer fluweel met gulden leliën doorwrocht, daelden van den zelven aen beide zyden tot op den grond, en een tapyt met goud- en zilverdraed doorweven lag voor de trappen van dien ryken zetel. Philippe-le-Bel wandelde heen en weêr door de zael met zynen zoon, Louis Hutin. Achter hen volgden vele fransche heeren, onder de welke er één was, die dikwyls in de zamenspraek des konings deelde.
Deze gunsteling was Mynheer de Nogaret, die den Paus Bonifacius, op bevel van Philippe, dorst vangen en mishandelen.
Zoodra Gwyde aengekondigd werd, week de koning, tot by den troon, maer klom er niet op. Zyn zoon Louis bleef aen zyne zyde: de andere heeren schaerden zich in twee reijen langs den wand. Dan naderde de oude graef van Vlaenderen met langzamen tred en boog de eene knie voor den koning.
‘Vassael!’ sprak deze ‘u betaemt die ootmoedige houding, na al het verdriet dat gy ons veroorzaekt hebt. Gy hebt de dood verdiend en zyt veroordeeld; echter belieft het ons, in onze koninglyke genade, u te hooren. Sta op en spreek!’
De oude Graef rigtte zich op en antwoordde:
‘Mynheer en vorst! met vertrouwen in uwe koninglyke regtveerdigheid heb ik my voor de voeten uwer Majesteit begeven, op dat zy met my naer haer welgevallen handele.’
‘Die onderwerping’ hernam de koning ‘komt laet. Gy hebt u met Edward van Engeland, mynen vyand, tegen my verbonden; gy zyt als een ontrouwe Vassael, tegen uwen heer opgestaen - en gy zyt hoogmoedig genoeg geweest om hem den oorlog te verklaren: uw land is om uwe ongehoorzaemheid verbeurd.’
‘O vorst’ sprak Gwyde ‘laet my genade voor u vinden. Dat Uwe Majesteit bedenke wat pyn en wat lyden een vader gevoeld heeft, toen men hem zyn kind ontrukte. - Heb ik niet met diepen weedom gebeden? Heb ik niet gesmeekt om haer weder te krygen? ô koning! indien men uwen zoon, mynen toekomenden heer Louis, die nu zoo mannelyk aen uwe zyde staet; indien men dezen u ontrukte en in een vreemd land kerkerde, zou de smart Uwe Majesteit dan niet tot alles doen overgaen, om dit bloed, dat

{==276==} {>>pagina-aanduiding<<}
uit u gesproten is, te wreken en te verlossen? ô Ja, uw vaderhart verstaet my; ik zal genade voor uwe voeten vinden.’
Philippe-le-Bel bezag zynen zoon met teederheid; op dit oogenblik overwoog hy de rampen van Gwyde en gevoelde een innig medelyden voor den ongelukkigen Graef.
‘Sire’ riep Louis met ontroering ‘ô, wees hem genadig om mynentwille! Heb toch deernis met hem en zyn kind, ik smeek u.’
De koning herstelde zich en hernam eene strenge uitdrukking.
‘Laet u door de woorden eens ongehoorzamen Vassaels zoo ligt niet verleiden, myn zoon’ sprak hy ‘ik wil echter niet onverbiddelyk zyn, indien men my bewyzen kan dat hy slechts door vaderliefde en niet door trotschheid gedreven werd.’
‘Heer’ hernam Gwyde ‘het is Uwe Majesteit bekend, dat ik om myn kind weder te krygen, alles wat mogelyk was, in het werk gesteld heb. Geene myner pogingen kon gelukken; myn smeeken, myn bidden werd verworpen en alles, ook de tusschenkomst van den paus, was vruchteloos. Wat kon ik dan doen? Ik heb my met de hoop gestreeld dat de wapenen de verlossing myner dochter mogten bewerken, maer het lot was my niet gunstig. Uwe Majesteit behaelde de zege.’
‘Maer’ viel de koning in ‘wat kunnen wy voor u doen? Gy hebt een verderfelyk voorbeeld aen onze Vassalen gegeven: indien wy u genadig zyn, zullen zy allen tegen ons opstaen, en gy zult u misschien op nieuw met onze vyanden vereenigen?’
‘O, Myn Vorst’ antwoordde Gwyde ‘het believe Uwe Majesteit de ongelukkige Philippa aen haren vader weder te geven, - en ik verzeker u, dat eene onverbrekelyke trouw my aen uwe Kroon hechten zal.’
‘En zal Vlaenderen de geëischte sommen opbrengen, en zult gy ons het noodige geld bezorgen, om de kosten, die uwe ongehoorzaemheid ons veroorzaekt heeft, te vergoeden?’
‘De genade, die Uwe Majesteit my kan bewyzen, zal ons nooit te duer staen. Uwe bevelen zal ik eerbiediglyk volbrengen. Maer myn kind, ô koning, - myn kind!’

{==277==} {>>pagina-aanduiding<<}

‘Uw kind?’ herhaelde Philippe-le-Bel twyfelachtig. - Nu dacht hy aen Johanna van Navarre, die de dochter des graven van Vlaenderen niet gewillig zou loslaten. Hy dorst de goede ingeving van zyn hart niet volgen; want hy vreesde den toorn der trotsche koningin Johanna te zeer. Willende derhalve aengaende deze zaek aen Gwyde niets stelligs beloven, sprak hy:
‘Welnu, de goede woorden van onzen beminden broeder hebben veel voor u gedaen. Heb goede hoop, want uw lot treft my. Gy waert schuldig; maer uwe straf is bitter. Ik zal de zelve trachten te verzoeten. Nogthans belieft het ons niet u heden in genade te ontvangen; verdere navorsching moet deze gewigtige zaek voorgaen. Wy begeeren ook dat gy, in tegenwoordigheid van al de heeren, onze vassalen, uwe onderwerping doet; opdat zy aen u een voorbeeld nemen zouden. Ga, en verlaet ons nu dat wy overwegen mogen wat wy voor een' ontrouwen Leenheer doen kunnen.
Uit het roman: ‘de Leeuw van Vlaenderen,’ B. I.
    
        
    





Jonk. Ph. Blommaert.


Leeft in Gent.


6. - De stryd aen de Samber.

De Nerviers waren onder de wapens gebleven, en ver van gezanten aen Caesar te zenden, en hem voorstellen van onderwerping aen te bieden, besloten zy, door de grootste opofferingen, hunne vryheid tegen de overweldiging te verdedigen. Ten dezen einde verlieten zy de dorpen en woonsten hunner zuidelyke grenzen, en geleidden de vrouwen, kinderen en ouderlingen in een verwyderd, schier ongenaekbaer gewest, door dikke wouden of moerassen verschansd. Al de genen, die bekwaem waren tot den wapenhandel, vereenigden zich onder hunnen dapperen vorst Boduognat; hy leidde zyne heirmagt in eene welgekozene

{==278==} {>>pagina-aanduiding<<}
legerplaets, niet verre van de Samber; daer, op eenen heuvel, langs de eene zyde met versperringen omslagen, langs de andere zyde door een digt woud bedekt, had het leger der Nerviers, byna geheel uit voetvolk bestaende, weinig van de romeinsche ruitery te vreezen, die het zelve zoo vele schade had toegebragt in de vlakke velden aen de Aisne.
Als Caesar het land der Ambianen verliet, dat het juk des veroveraers had ontvangen, trok hy oostwaerts over de Schelde in het land der Nerviers; maer waer hy verscheen was de landstreek verlaten: hutten, hoeven, dorpen waren ledig; drie dagen voer hy voort en alles was woest gelyk in een onbewoond land. Daer vernam hy dat hy de Samber naderde, waerover de heirmagt der Nerviers, met welke zich die der Atrebaten en Veromanduren vereenigd hadden, zich bevond. Caesar zond dan eenig krygsvolk en eenige hopmannen vooruit, om eene bekwame plaets voor het kamp te kiezen. Twee honderd stappen van de boorden der rivier rees eene bergkling, en ter dezer hoogte deed Caesar zyne versterkte legerplaets opwerpen. Eenige der gallische manschappen, die in Caesar's heir waren aengekomen, kwamen dan tot de Nerviers over en maekten de oversten bekend met de orde van den optogt der Romeinen; elke keurbende of legioen, door een' langen sleep van wagens en oorlogstuig gevolgd, trok afgezonderd vooruit, en was van de volgende keurbende door eene groote ruimte gescheiden. Caesar beweert dat dit berigt den veldoverste der Nerviers tot de gedachte bragt de romeinsche legermagt aen te randen, wanneer zy ter aengewezene plaets van het kamp waren aengekomen; mogelyk ook wilde Boduognat beletten dat de Romeinen zich versterkten, en dacht hy dat het niet onvoordeelig was den vyand na eenen dag reizens aen te vallen.
Wat er van zy, als het eerst aengekomen legioen zich bereidde tot het delven van grachten en het opwerpen van dyken, beval Boduognat het uittrekken zyner verzamelde benden, en schoon hy welhaest zag dat de orde des romeinschen heirs veranderd was, de legioenen gezamentlyk vooruittogen en de tros volgde, bleef hy nogthans in het ontworpen plan volharden, en waegde

{==279==} {>>pagina-aanduiding<<}
een' algemeenen en beslissenden stryd. De Atrebaten vormden den regten vleugel van het nerviersche leger: zy randden het negende en het tiende legioen aen; maer werden zoo dapper ontvangen dat zy achteruit weken, en, door de Romeinen gevolgd, tot in hun kamp over de rivier vloden. Den Veromanduren lukte het niet beter; door twee andere legioenen (het achtste en het elfste) aengevallen, deinsden zy ook tot aen de Samber; de Nerviers alleen, met Boduognat aen hun hoofd, droegen zich kloekmoedig en bragten het romeinsche heir op den boord zyns ondergangs: vier legioenen vervolgden de vlugtende Atrebaten en Veromanduren, slechts twee legioenen waren ten slagvelde gebleven. Boduognat ziende dat de linker vleugel des vyands ontdekt was, zond daer henen een deel zyner benden, dat in het reeds aengelegde kamp viel en van daer de legioenen langs achter aenrandde. Dit wierp den schrik en de verslagenheid in het romeinsche leger, en zoo ver ging de ontsteltenis dat het volk, welk met de wagens nog in aentogt was, stil hield en terugtoog. Een wanhoopskreet ging op, en, die kon nam de vlugt. De ruitery der Trevieren, die als hulpbenden in Caesars leger diende, verliet dan ook het slagveld, toog de Maes over, en ylde naer haer land, waer zy Caesar's ondergang en de inneming van des zelfs kamp verspreidde. Maer in dit uiterste oogenblik van gevaer, gedroeg Caesar zich onverschrokken; hy rukte een' soldaet het schild uit de hand, trok vooruit en beurde door zyn voorbeeld en kloeke woorden den moed by allen weder op. De stryd hernam en bleef voortduren. Ondertusschen kwamen de twee legioenen, ongeveer twelf duizend man, die op den tros volgden ter veldplaets; een deel der legioenen ook, die de Atrebaten en Veromanduren vervolgd hadden, keerden terug, en zoo was op weinig tyds de aenblik des slagvelds veranderd; de aenvallers hielden zich verdedigenderwyze en de zege verkeerde in nederlage. De Nerviers echter bleven heldhaftig voortstryden, en, schoon er weinig hope was 
te verwinnen, gaven zy zich niet over. Allen bleven tot het einde stryden, allen sneuvelden, niemand week. Zoo bleef de zege den Romeinen; de zege der vernieling vol vrees en schrik. - Naderhand

{==280==} {>>pagina-aanduiding<<}
traden de Nerviers in onderhandeling met Caesar, en erkenden des zelfs opperheerschappy; de Veromanduren onderwierpen zich ook; de Atrebaten behielden hunne eigene regeringswyze onder Comius, en werden als bondgenoten erkend.
Aloude Gesch. der Belgen. B. II. 219.
    
        
    





Bon J. de St Genois.


Leeft in Gent.


7. - De Hoogeschool van Leuven.

In de tweede helft van de XVe eeuw was reeds de hooge School van Leuven eene der vermaerdste Universiteiten van gansch Europa. Alle takken van wetenschappelyke kennissen werden er onderwezen, en talryke jongelingen uit onderscheiden in- en uitheemsche gewesten kwamen er de wysbegeerte, de godsgeleerheid, de geneeskunde en de regten studeren. De vermaerdheid der Professoren deed daer niet weinig toe, en de Alma Mater Lovaniensis, zoo als dit gesticht genoemd werd, wedyverde uitmuntend in alle vakken met de Sorbone van Parys, en de Scholen van Salamanka, Salernen en Boloniën. Voor de grootste en edelste heeren van ons land was het destyds wel de gewoonte zich te doen inschryven onder de studenten van Leuven. Prinsen en vreemde Vorsten stonden met naem en toenaem op de registers van de Alma Mater. Ook verzuimde de Dolfyn van Frankryk, namaels Lodewyk XI, deze gelegendeid niet om zich hier te lande de volksgunst te verschaffen. Men weet dat deze kroonprins, zoon van Karel VII, koning van Frankryk, aen Filips, hertog van Bourgonje, in België eene schuilplaets was komen vragen, om den toorn te vermyden van zynen verontwaerdigden vader, dien hy ongemeen had misnoegd. Hy had zich, trouwens, met verbitterde aenhoudendheid tegen Agnes Sorel, Karel's beminde, verzet, en was gedurig met heimelyke streken tegen den ouden koning te werk gegaen. De

{==281==} {>>pagina-aanduiding<<}
hertog Filips ontving hem gulhartig, en verleende hem hoffelyk het kasteel van Genepiën. Karel van Charolois, 'sHertogen zoon, verbond zich hartelyk met den gebannen Dolfyn, en geloofde lang aen zyne echte vriendschap, hoewel men hem dikwyls zeide: ‘Uw vader koestert daer eene slang, die u vroeg of laet hinderen zal.’ Maer in dien tyd was de Graef van Charolois nog jong en vol hartstogtelyke gevoeligheid; beroofd van ondervinding en van die staetkundige voorzichtigheid, welke eenige jaren later door Machiavel zou in gebruik geraken, kon de jonge prins zich niet inbeelden dat Lodewyk eens zyn grootste vyand worden zou. -
De zomer was in vollen bloei; een schoone junydag lachte de stad Leuven toe, die geheel in rep en roer stond, en waer byzonderlyk de onderscheiden ambtenaren van de hooge School het lastig hadden. In de groote zael van de Halle stonden in het beste gewaed gedoscht, geheel in zyde en fluweel: de Rector magnificus, de Kanselier der Universiteit, de Sekretaris en de Professoren, met één word, al wat eenig gezag bezat in de Alma Mater, de vierkante muts op het hoofd: op aller gelaet was het te bespeuren dat er iets onverwachts en plegtigs moest plaets grypen. De studenten, toenmaels zeer talryk, beschouwden met het genoegen van jonge en spottende lieden, het bekommerd gezicht van den heer Kanselier, die gedurig eene rol papier in zyne handen kronkelde, en met ongeduld omkeek.
Men wete dat die hooggeleerde personnaedje gelast was met het uitspreken eener opgeblazene redevoering ter eere van Karel van Charolois en van den franschen Dolfyn, dien men sedert twee uren reeds in de vergadering verwachtte. Men was reeds ongeduldig geworden over de late komst van deze aenzienlyke vorstenzonen; de bacheliers hielden niet op van met des bezweeten redevoerders roode wangen te lagchen; de Rector had de Universiteitsboden menigwerf uitgezonden om de aenkonst van Karel en van Lodewyk te vernemen; en de angstige Kanselier had reeds zyne geïmproviseerde lofrede een tiental keeren overlezen.
Eensklaps hoort men klaroen- en trompettengeschal weêrgal-
{==282==} {>>pagina-aanduiding<<}
men; talryke paerdenstappen doen de ruiten der Halle daveren; zy komen aen, daer zyn zy!
Eenige oogenblikken daerna, traden Lodewyk en de Graef van Charolois in de pronkzael, onder het gedruisch van handgeklap, pypermuzyk, klokken en beijaerdgeluid.
Iedereen stak zich vooruit, om de twee doorluchtige bezoekers te aenschouwen. Na het stillen dezer algemeene beweging, begon de Kanselier zyn factum uit te spreken. Lof aen Karel, lof aen Filip's zoon, lof aen al hun edel geslacht! dit was de kern der redevoering. Dit alles eindigde met het inschryven van s' Dolfyns naem onder de burgers der leuvensche hooge School.
Uit het historisch Roman ‘Anna.’
    
        
    





Ecrevisse.


Leeft in Eecloo.


8. - Karakterschetsen.

Jan Coths en Thomas Fiévé aenschouwden het eerste levenslicht in het zelde jaer - 1774 - in de zelfde stad - Utrecht; - zy waren geburenkinders en hunne ouders leefden in nauwe viendschapsbetrekkingen. Was vader Coths advokaet, vader Fiévé wandelde op het voetspoor van Eskulaep. De Voorzienigheid had hun beiden meer braefheid, meer kennissen dan aerdsche goederen geschonken.
Gedurende hunne kinderjaren waren de kleinen onafscheidbare speelgenoten; in de school zaten zy jaren lang op de zelfde bank; later gingen zy naer de zelfde Hoogeschool om in der leeraren wetenschappelyke muts te putten. Hier eventwel hield het tweemanschap op te bestaen, ter oorzake van een wonder, nogthans niet zeldzaem verschynsel, het geen ons doet zien dat niemand met zynen staet tevreden is. Zoo wilde vader Coths dat zyn zoon

{==283==} {>>pagina-aanduiding<<}
geneesheer, vader Fiévé dat de zyne advokaet zoude worden. Misschien hadden de ouders de neigingen, den aenleg en de geestvermogens hunner telgen gadegeslagen, vooraleer zy hun de wederzydsche levensbaen aenwezen, welke zy moesten inslaen.
Inderdaed Jan's gemoed was ten gronde nog al gevoelig; hy trok zich het lyden van den evenmensch ter harte en was daerenboven met eenen onwederstaenbaren zucht voor de plant- en kruidkunde bezield. Ongelukkiglyk werd de jonge mensch door eene zedelyke ziekte gekweld, welke hem voor den Eskulaepsdienst teenemael ongeschikt moest maken; immer overdreef hy de koppigheid! Zeide iemand: de duivel is wit, dan hield Jan staende dat hy zwart was! zou een ander, eene poos later, den hellebaes zwart geschilderd hebben, dan hadde hy ondernomen te bewyzen dat hy wit moest zyn! Het viel derhalve niet moeijelyk te voorspellen dat Jan, geneesheer zynde, middels tegen de voetpyn zou voorschryven aen den lyder, die over hoofdzeer mogte klagen.
De staetkundige loop der zaken kwam Jan's loopbaen veranderen. Juist had hy begonnen de medecynen te studeren, als Pichegru, met zyne zonderbroeken, de bataefsche republiek kwam overweldigen. De godsdienstonderdrukking woelde op zyn ergste, alswanneer eene lichtstrael in Jan's oogen schoot. Zoo, zoo - mompelde hy - die Godloochenaers bedoelen niet alleen ons gemeenebest, maer ook onze preêkstoelen - Jan was een bitsig protestant - omver te werpen; dat zal niet gebeuren, of ik zal niet Jan Coths heeten! Dit besluit werd zoo rap ten uitvoer gelegd als genomen. Nog stonden de Franschen niet voor Utrechts poorte, wanneer hy alreede met den neus, den geheelen dag door, op den bybel lag of de gezangen van Datheen murmelde!
Drie jaren later werd hy jure (1) predikant, streefde de plano (2) naer eenen preêkstoel in eene aenzienlyke stad, maer verloor een groot gedeelte van zyn zelfvertrouwen, alswanneer hy zelfs niet

{==284==} {>>pagina-aanduiding<<}
onder het drietal (3) werd gerekend, dat tot eene tweede beproeving mogt overgaen.
Vader Coths kon zynen zonen niet veel byzetten; zulks gedoogde de financiële toestand niet. By gebrek aen klinkende muntspeciën, gaf hy hem eventwel goeden raed, en dat is veel, als men niets anders geven kan. Jan trok er al aenstonds zyn voordeel uit, schynt het; want eenige weken later, het ambt van leeraer by de hervormde gemeente van W...., opengevallen zynde, bood hy zich aen als mededinger. Ditmael steunde hy nog wel gedeeltelyk op zyne bekwaemheden; maer verzuimde daerom geens zins de nevenmiddeltjes. Hy begon met de ouderlingen te bezoeken en hield niet op vooraleer hy kennis gemaekt hadde met al de huisvaders. Als zyne beurt van prediken kwam, wisten al de huwbare dochters der plaets dat de postulant jongman was. Dat hem de natuer regelmatige, zelfs fraeije gelaetstrekken had geschonken, konden zy zien. Jan ontmoette wel een tiental tegenstrevers; maer de eenen waren gehuwd en de anderen bezaten niet zooveel persoonlyke voordeelen als hy. Kortom, hy werd op de lyst der drie uitverkorenen gebragt. Wanneer hy zyne tweede proefrede hield, waren de moeders en dochters, zonder uitzondering, in den tempel; hemelhoog verhieven zy den jongen predikant, en bragten het zooverre dat Jan Coths zes weken nadien zyne benoeming kreeg als predikant van W.....
Slaen wy het oog op Jan's boezemvriend.
Thomas Fiévé was als door de natuer bestemd tot het advokaetschap: een aengenaem, mannelyk en open voorkomen, eene vloeijende uitspraek, een woordenstroom en eene onverzadelyke zucht naer glans, naer beroemdheid en toejuichingen waren niet de eenigste gaven waermede hy verrykt werd. Maer, ongelukkige maer! met een beschroomd gemoed bedeeld zynde, bragt hem de minste tegenspraek in verlegenheid. De geringste tegenspoed smeet hem buiten zyn spoor. Geheel het tegenovergestelde was

{==285==} {>>pagina-aanduiding<<}
hy van zynen vriend Coths; immers deze schiep een waer genoegen in het worstelen tegen de gebeurtenissen; gene poogde ze altoos te ontgaen.
De zelfde staetkundige schokkingen, welke Coths op den predikstoel wierpen, joegen Fiévé buiten de pleitzael. Immers zag deze nauwelyks de Franschen naderen, of hy herinnerde zich, dat Tronchet en Malesherbes, ten loon hunner edelmoedigheid, het hoofd op het schavot droegen en dat Desèze zyn behoud in de vlugt vond! Plotselings zegde hy vaerwel aen het corpus juris en de plakkaten en wierp zich op den bybel! De vader bragt hem, op zekeren dag, onder de oogen, dat de fransche wetgevers door een decreet - in één artkel vervat - het Opperwezen hadden afgeschaft. Van stonden aen hield zich Thomas overtuigd, dat op den preêkstoel voor hem niets te doen viel, en hy zegde vaerwel aen den bybel. Nu legde hy zich toe op talen en wetenschappen, droomde van eenen leeraerstoel in de eene of andere hoogeschool en van eene beroemdheid, welke die van Boëtius, Musschenbroek en Justus Lipsius moest verduisteren!
Thomas verbeeldde zich dat het nec plus ultra der geleerdheid bestaet in menigvuldige kunst- en wetenschapstakken te omhelzen; geen wonder dus dat hy Huygens, Hooft, Wagenaar, Stevyn, Kepler, Newton, Musschenbroek, Galileüs, Buffon, Cats en Vondel doorsnuffelde; dat hy de duitsche, fransche en engelsche talen verzwolg.
Als hy beurtelings - van de folianten tot de in duodecimos - geheel deze stof had doorpluist en doorsnuffeld, wist hy zich van alles een zeer oppervlakkig gedacht te maken; maer grondig kende hy... niets! Met den beroemdheidszucht paerde hy eenen ruimen voorraed verwaendheid; sprak op eenen afdoenden toon van kunsten en wetenschappen, alsof zy voor zyn brein louter speelgoed waren geweest, het geen hy kon maken en breken! Om er slechts een staeltje van aen te halen, zy het volgende gezegd: hy hield met den meesten ernst staende, dat de Dichtkunst in niets anders bestaet dan in kunstgrepen, in gelukkige invallen, in het min of meer harmonisch zamenkoppelen van voetmaet en

{==286==} {>>pagina-aanduiding<<}
rym! Had eventwel zyn studiekamertje later kunnen klappen, het zou wondere zaken hebben geopenbaerd; het zou gezegd hebben hoeveel zweetdroppelen langs het aengezicht van Thomas afliepen, vooraleer hy soms een twaelfvoetig vers konde bouwen! Vond hy al het rym, dan gingen de voeten lam; waren de voeten gezond, dan was het rym menigmael stervensziek! Men mogt hem met regt de woorden van den vos in den mond leggen: ‘De druiven zyn niet ryp!’
Twee originelen.
    
        
    





J. David.


Leeft in Leuven.


9. - Karel de Goede en de Erembouten.

Boudewyn Hapkin had te veel gedaen voor de rust en de welvaert van Vlaenderen, om, op het einde zyns levens, de belangen van zyn volk te vergeten. Daer hem geene nakomelingschap vergund was, wilde hy in tyds zynen opvolger kiezen, omdat later het land niet te lyden mogt hebben van de heerschzucht der vorsten, die, van naby of van verre, tot het grafelyk stamhuis behoorden. Karel van Denemarken, Boudewyns volle neef, had en verdiende al zyne voorliefde. Hy was in Vlaenderen opgevoed, gekend en hooggeacht, niet alleen om zyne buitengewoone deugd, maer tevens om zyne riddelyke koenheid, waer hy blyken had van gegeven in Palestina, Hy scheen dus als voorbeschikt om de gelukkige regering van Boudewyn voort te zetten. Ook had deze hem sedert lang tot zynen erfgenaem bestemd, en ter wyl hy te Rousselare bedlegerig was, riep hy de grooten des lands in zyne tegenwoordigheid om hun zynen wensch en uitersten wil bekend te maken. Allen stemden gereedelyk toe, belovende Karel voor hunnen heer te zullen erkennen en getrouw te zyn tot der dood, zoo dat, wanneer de graef te sterven

{==287==} {>>pagina-aanduiding<<}
kwam, de opvolging in Vlaenderen reeds eene afgedane zaek was.
Intusschen, na Boudewyns afyvigheid, en als Karel bezit wilde nemen van het graefschap, ontmoette hy ernstigen wederstand, in zonderheid van wege Willem, burggraef van Yeperen en heer van Loo, ondersteund door de weduwe van Robrecht, II, door den hertog van Braband, den graef van Henegauw en anderen, ja zelfs in 't heimelyk door den koning van Frankryk.
Men ziet, daer ontbraken den jongen vorst geene vyanden: hun getal groeide zelfs nog aen, toen de adel hem, van eerst af, in 't voetspoor van zynen voorganger zag treden en den heerlyken vrede afkondigen onder de strengste bedreigingen. Gelukkig had Karel het volk meê, alsook verreweg de meeste Vlaemsche grooten, zoodat hy zonder schrik de tyding ontving, dat Audenaerde door de tegenparty verrast, en dat Huig van Sint-Pol met krygsmagt in de westelyke streek des lands gevallen was. Nu echter riep hy zyne leenmannen op, en, gevolgd van ontelbare stedelingen, trok hy Willem Van Loo te gemoet, en behaelde viktorie op viktorie; weshalve hy in korten tyd meester was en al zyne tegenstrevers tot stil zitten, ja tot onderwerping gebragt had. Lodewyk de Dikke, door de Engelschen verslagen in het plein van Brenneville, was bly genoeg van met Karel vriendschap te maken, wiens hulp hy sedert meer dan eens noodig had.
Des graven roem en de faem van zynen vromen levenswandel verspreidde zich van dag tot dag. In 1124 kwamen er boden uit het Oosten om hem de kroon van Jeruzalem aen te bieden. Een jaer later na de dood van Keizer Hendrik V, wilden de duitsche baronnen hem tot hoofd van het ryk kiezen; maer de grootmoedige Vorst wees beide weerdigheden van der hand, zich verpligt achtende alleen voor zyn volk te leven.
Voor zyn volk leven, dat volk gelukkig maken, in diens noodwendigheden voorzien, het beschermen tegen den moedwil der ryken, zulks was al zyn wellust. Voortaen mogt niemand meer met wapens verschynen op de markt, noch in de buert der kasteelen; pyl en boog zelfs waren verboden zoo binnen als buiten

{==288==} {>>pagina-aanduiding<<}
de steden: iedereen moest zyn vertrouwen stellen in het openbaer gezag, opdat uit den argwaen der goeden de kwaedwilligen geene gelegenheid zouden trekken, om, onder valsche voorwendsels, booze plannen te smeden.
't Is waer, Karel's yver werd van allen niet toegejuicht; zyne strengheid tegen de schenders van den heerlyken vrede mishaegde aen hen, die belang hadden in de wanorde, of meenden gekrenkt te zyn in hunne voorvaderlyke regten. De misnoegden waren byzonder in vry groot getal onder de bewoners der Vlaemsche kusten van Veurne af tot boven Brugge. Deze, over 't algemeen van Saksische afkomst en woest van aerd, gevoelden den meesten tegenzin om zich aen 's graven wetten te onderwerpen, beweerende, dat zy naer hunne oude regten en gebruiken mogten leven, en volgends die regten niet alleen wapens aen hunne heup gorden, maer zelfs eigen wraek oefenen, zonder zich naer de nieuwe verordeningen der landvorsten te moeten gedragen. Misschien hadden de vorige graven dat wrevelig volk al wat toegegeven; misschien ook konden zy de bevelen van eenen Vorst, die door geene erfelyke opvolging het land bezat, moeijelyker aennemen: hoe 't zy, hunne gehoorzaemheid was zeer gedwongen en hunne ontevredenheid groot. Deze werd nog gevoed door het tegenstribbelen sommiger edellieden, die, insgelyksch van Saksisch bloed, en fier op de onafhankelykheid van hun voorgeslacht, gene heerlyke regten in den graef wilden erkennen, maer hielden staen, dat zy, niet bezittende dan allodiale eigendommen, den vorst zoo min dienst verschuldigd waren als onderdanigheid aen de wetten, welk hy als leenheer aen zyne vassalen voorschreef.
Met zulke eischen, in zonderheid van den kant des adels, was het voor Karel zeer moeijelyk zyne menschlievende inzichten te vervullen. Nogthans hadden die eischen grond en schynen by Karel's voorgangers gegolden te hebben: hy zelf verwierp ze niet; maer ziende, dat het getal der genen, die, om zyn gezag en zyne verordeningen te ontwyken, oude voorregten inriepen, gedurig aengroeide, had hy belang om te onderzoeken, welke

{==289==} {>>pagina-aanduiding<<}
edellieden echte, welke in tegendeel gewaende titels van onafhankelykheid bybragten. Hy deed dan, na door oorkonden en getuigenissen het ware van het valsche te hebben geschift, eene lyst opstellen van al de gegoeden, welke hem, in zyne hoedanigheid van landheer onderworpen waren, en bevond dat de Erembouten tot die klas behoorden; maer deze verzetten zich daertegen met den meesten drift.
De Erembouten, ryk en edel, en in hooge bedieningen, waren te trotsch om op den tweeden rang te staen, vooral om, zonder 's graven oorlof, hunne veeten niet te mogen vervolgen. Een hunner, Bertulf genaemd, was proost van Sint Donaes en kanselier van Vlaenderen; diens broeder Robrecht was kastelein van Brugge; dry andere broeders, Disdir Haket, Wulferic Knop en Lambrecht Nappe bekleedden andere posten, althands zy waren niet min aenzienlyk om hunne bezittingen; Bosschaert, Lambrecht's zoon, was een van 's graven baljuws, doch de hevigste van allen om de betwiste regten van zyn stamhuis te handhaven: kortom de Erembouten in 't gemeen, en hunne bloedverwanten, wilden van geene onderhoorigheid weten, als strydig zynde met de vryheid van hun voorgeslacht.
(Gesch. Van Vlaenderen.)





H. van Peene,


Leeft in Gent.


10. - De berchemsche boer by keizer Karel.



lysje. 
- O vader! wat is dat hier schoon! ik durf bykans geen voet verzetten.




pieter. 
- Ja, ja! 't is hier wat beter dan by ons.




de deurwachter. 
- Hier is de zael, waer gy een oogenblik zult wachten tot de komst van Zyne Majesteit.




pieter. 
- Zyne Majesteit! wie?



{==290==} {>>pagina-aanduiding<<}



de deurwachter. 
- Zyne Majesteit de keizer.




pieter. 
- Ha! keizer Karel!..... - Kameraed! weet gy wat hy van ons moet hebben?




de deurwachter. 
- Zyne Majesteit?




pieter. 
- Keizer Karel, ja.




de deurwachter. 
- Neen, man.




pieter. 
- En ik ook niet, of 'k laet my, selderment?...




lysje. 
- Vloek toch zoo niet, vader!




pieter. 
- Ha, ja! 't is waer, de keizers vloeken ook niet..... En ik, die dezen morgend van verbaesdheid myne kanne bier heb laten staen; den eersten keer van myn leven... ik heb eenen dorst van den duivel... (Tegen den deurwaerder die meent te vertrekken.) Hola! he! kameraed deurwachter! wees zoo goed, hael my hiernevens eene kanne koekelbergschen, want ik stik byna van den dorst.




de deurwachter. 
- Dat is verboden.




pieter. 
- Ha! dat is verboden!... dat maekt een onderscheid; dan ga ik maer zelf. Lysje en Frans, gy zult hier blyven..... Mynheer de deurwachter, heb de goedheid eens op het venster te komen kloppen als de keizer sprekelyk is; ik zal hiernevens zyn, in den Gulden Leeuw. Ha! het is verboden!




de deurwachter. 
- Myne bevelen luiden dat gy hier zult blyven.




pieter. 
- 't Is te zeggen dat wy hier gevangen zyn......... Maer wacht eens, dat zal zoo in klappen niet afloopen...... Dat spel begint my te vervelen...... dat begint my te vervelen, zeg ik u; en ik wil eindelyk weten wat misdaed wy begaen hebben, waerom wy hier moeten komen.




de deurwachter. 
- Men zal het u zeggen.




pieter. 
- Dat zyn geene redenen.




lysje. 
- Maer, vader, bedaer u...




frans. 
- Ja, baes, bedaer u...




pieter. 
- Alle duivels!...




lysje. 
- Ach! in Gods naem, vloek toch zoo niet in het paleis van den keizer.



{==291==} {>>pagina-aanduiding<<}



pieter. 
- 't Is waer, ik mag niet vloeken; maer voor den bliksem!...




lysje, 
de hand op haer vaders mond leggende. 
Nog al!...




pieter. 
- Ik zwyg. (Hy knort binnen 's monds en haelt een vuerslag uit den zak, waerop hy begint vuer te slaen.) Ondertusschen zal ik myne pyp aensteken (1).




de deurwachter. 
- Wat gaet gy doen?




pieter. 
- Gy ziet het wel, rooken.




de deurwachter. 
- Meent gy dat gy hier in de herberg zyt?




pieter. 
- Gave het de hemel!




de deurwachter. 
- Vriend, het is hier streng verboden te rooken.




pieter. 
- Ook al? maer alles hier dan verboden, saperl.......... (Hy houdt zich schielyk in). Ha! 't is waer, ik mag niet vloeken in het paleis van den keizer. In Gods naem! dan zal ik maer eene pruim tabak pakken. (Hy snydt een stuk van zynen tabaksrol.)




de deurwachter. 
- Ik ga uwe komst aen Zyne Majesteit bekend maken.




pieter. 
- Dat is beter! - He! kameraed! zeg aen keizer Karel dat ik niet veel tyd te verliezen heb, en hy zich derhalve een beetje zou willen spoeden.




de deurwachter, 
vertrekkende. 
- Zyt gerust.




pieter, 
achter hem roepende. 
- Zeg hem dat baes Kneef uit den Ossenkop naer my wacht. Zeg hem dat ik hem myne vette koei verkocht heb, en dat ik volstrekt moet t' huis zyn.


Uit het blyspel keizer karel en de berchemsche boer, 2de bedryf, 2de tooneel.
    
        
    






{==292==} {>>pagina-aanduiding<<}

Désiré Delcroix,


Leeft in Brussel.


Het arme weeskind.

In een armzalig met stroo gedekt hutteken, omtrent een half uer gaens van het kleine stadje Deynze verwyderd, lag op eenige busselen hooi, koud en verstyfd, eene lange magere vrouw. Hol stonden haer de beenige wangen en hare groote zwarte oogen zagen strak en styf naer de zwartberookte planken der zoldering op.
Een zevenjarig kind zat in den hoek des vuerloozen haerds, tusschen vorm- en kleurlooze lompen ineen gekropen. Overigens was er noch meubel noch huisraed in die droevige woning te zien, en men hoorde er niets, dan het gieren des winds tusschen de reten der halfverrotte deuren.
Het kind stond eensklaps uit zynen schuilhoek op, naderde de uitgestrekte vrouw en hare hand in de zyne nemende, sprak het klappertandend van koude:
- Moeder, ik heb honger.
Doch niets antwoordde hem dan het akelige gehuil des winds die met verdubbelde woede de vensterramen, de deuren en het dak der arme woning schudde, als wilde hy deze tot in hare grondvesten verdelgen; nu zuchtte hy door de naekte boomen van 't naburige bosch pynelyk en langzaem, als waré hy de klaegstem der onder de aerde rustende geslachten, dan huilde en tierde hy als de spottende stemme van den ongeluksgeest, die, den kaelkoppigen adelaer gelyk, met bebloeden snavel en van vreugde dansend, zyn zegelied aenheft op de trillende prooi welker ingewand hy met zyne klauwen verscheurt.
- Moeder, ik heb honger en koude, en ik ben zoo benauwd, herhaelde het arme knaepjen. Moeder, lieve moeder, wordt toch wakker.

{==293==} {>>pagina-aanduiding<<}

Een rukwind tilde op dit oogenblik de deur der hut uit hare verroeste hengsels, en plofte ze met geweld in het midden der plaets neder.
Het verschrikte en bevende kind, geen antwoord verkrygende, stoof het huis uit zonder te weten waerheen het zyne stappen rigtte, tot dat het hygend en afgemat by den grooten weg te zamen zonk.
De avond daelde, en een zwart wolkgevaerte, van sneeuw en hagel zwanger, strekte zich als een onmetelyk baerkleed over het gansche veld uit.
Welhaest scheurde de wind dit sombere rouwdoek aen flarden; sneeuw en hagel stoven langs de barre velden heen, en toen eindelyk de maen van uit den hooge hare zuster toelgachen mogt, werden hare stralen teruggekaetst door de blanke deken, die Gods hand over de aerde had gespreid om de, in haren schoot ontkiemende zaden tegen de strengte des winters te beveiligen.
Een rytuig kwam den weg opgereden; de koetsier hield eensklaps stil, sprong van zynen bok, en hief het ongelukkige kind uit de sneeuw, waeronder het reeds ten halve begraven lag, terwyl eene vrouwenstem hem uit het rytuig angstig vraegde wat er gaende was. De medelydende dienaer nam het kind op en droeg het tot aen de deur der koets; tranen van medelyden rolden langs zyne wangen en nokkend sprak hy:
- Zie, Mevrouw....
Meer kon hy niet uitbrengen.
- Groote God, een dood kind! riep zy schreijend uit.
- Neen, Mevrouw, dood is het niet, antwoordde de koetsier, ik heb, toen ik hem uit zyn sneeuwbed opnam, het knaepje in myne armen voelen beven; doch indien gy 't arme schaep niet genadig zyt, zal het niet lang meer lyden.
- Ik het kind genadig zyn! Waer zyn uwe gedachten, Jan! Neem deze beurs en draeg ze naer de ouders van het kind, die zonder twyfel gindsche hut bewonen; zeg hun, dat zy niet ongerust moeten zyn over het arme schaep, dat ik het hun morgen warm

{==294==} {>>pagina-aanduiding<<}
gekleed en gansch hersteld, terugzenden, en ze daerenboven niet vergeten zal.
- Mag ik u hier met de peerden alleen laten, Mevrouw? sprak Jan.
- Ja, ga maer en haest u, God, die over het kind waekte, zal ook over my waken.
Jan gaf het kind over aen zyne meesteres, die het spoedig in haren reismantel wentelde en zyne blauwe handjes onder haren adem trachtte te verwarmen, maer er nog niet in geslaegd was het zelve tot zyne zinnen terug te roepen, toen reeds de oude man haer de beurs terugbragt, en verhaelde dat hy in de hut slechts het lyk eener, van koude en gebrek gestorvene vrouw had gevonden.................................................................,
Eenige uren later lag 't weesjen in eene rykgestoffeerde kamer op een gemakkelyk rustbed. Eene jonge vrouw bewaekte met deelneming zyne minste bewegingen, terwyl een klein aerdig meisjen van vreugd in de handen klapte en, stoeijend rond zyne moeder huppelende, gestadig zingend uitriep:
- Wel moeder, wat ben ik toch blyde, dat gy my een broertjen hebt medegebragt!
Uit het roman ‘geld of liefde.’
    
        
    





K. Stallaert.


Leeft in Brussel.


12. - Jacob van Maerlant in Brussel.

Op eenen helderen morgend der maend mei 1289, trok een ruiter langs de Verloren kostpoort, hedendaegs de Vlaemsche Poort, binnen de stad Brussel, die nu, sedert den hoon aen hertog Jan en zyne

{==295==} {>>pagina-aanduiding<<}
moeder Alida door de Leuvenaers aengedaen, de hofstad van Braband geworden was. Zyn viervoeter was een flinke ezel, het bevoorregte lastdier der klerken en geleerden. Onze ruiter was een man van omtrent de zestig jaren, van middelmatige gestalte; zyn ingedrongen en wat vooroverhellend geschouderte was alleen toereikend om in hem eenen klerk, eer dan eenen oorlogsman te doen erkennen. Zyn hoog en breed voorhoofd waeruit een paer dikke spieren bogtig naer den schoonen arendsneus toevloeiden en, daer langs, met eenen sterken kronkel zich uitbreidden naer de hoeken des monds, als om dezen in trouw verband te stellen met de hersenwerking, zyne fonkelende bruine oogen, die iets van den blik des vossen hadden en zyne fyne zaêmgedrongene lippen, verriedden overigens eenen man wiens levenskracht zich teenemael in het hoofd had verzameld en wiens denkvermogen meer ontwikkeling had genoten dan zyne vuist; zyn baerd was glad geschoren en eene ronde pelsenmuts, waeruit een hoog bruin glansend hair tot op de schouders nedergolfde, strekte tot lystwerk aen het edele wezen; een karmozynen tabbaerd met eenen pelsenkraeg belegd, vloeide hem rond de leden en liet slechts aen den hals eenen hemdomslag van sneeuwwit lynwaed, en naer onder de met gryze sandalen omgorde voeten onderscheiden. Het dier zelf waerop onze reiziger gezeten was, scheen door zynen statigen en bedaerden tred, iets van zyns meesters deftigheid in zich te voeren en hield den kop naer omhoog, alsof het trotsch geweest ware over zynen last. Man en dier spreidden links en regts groote oogen open naer de byzonderheden, die zich overal op hunne baen langs den steenweg aenboden, ofschoon het niet de eerste mael was dat zy de stad Brussel bezochten; maer toch, de veranderingen en verfraeijingen, die de hofstad sedert een twintigtal jaren ondergaen had, waren zoo menigvuldig en zoo innemend, dat zy onzen reiziger troffen en aengenaem verrasten. Met genoegen herzag hy de oude zwarte burcht der graven van 
Leuven, om welker voet de snelloopende Senne als een gouden boord hare geluwe waters slingerde, en de naestgelegene, niet min aloude Sinte Gooricx kapelle, met haren streng

{==296==} {>>pagina-aanduiding<<}
gothischen toren; beide gebouwen voerden hem met welbehagen in den geest terug tot de vestiging in Braband der christelyke leer en der wereldlyke magt door de Karolingers. Wat verder werd zyne aendacht ingetrokken op een wisselaers- of goudsmidswinkel, op de bonte en prachtige uitstalling eens lakenkoopmans, op den schitterenden toon eens helmetslagers of van eenen kerksieraedwinkel; hoogerop bewonderde hy nogmaels de fraeije Sint Niklaeskerk met haren prachtigen belfroot, wier klok sedert pas eenige jaren het eigendom der in bloei toenemende gemeente was geworden, het gemeene vleeschhuis en de vischmarkt, en overal de hooge, zwarte houten huizen, die op de meest verscheidene en de grilligste wyzen over de kronkelige straet helden en die, na de inwoners van den grond als met den ligchame te hebben verwyderd, de zelve, als het ware, trapsgewyze met den geest tot elkander terugvoerden, naer mate zy zich van den grond in de hoogte verhieven, en aldus een treffend zinnebeeld vertoonden van den meer gemeenzamen geest, van den krachtigeren band, die toenmaels de burgery tot een magtig ligchaem sloot.
Onze reiziger stapte eindelyk af in de bergstraet aen het gasthof In den Grooten Spiegel, beval zyn trouw beest aen de zorg van een' toegeloopen dienstbode, liet zich zelven eene eenvoudige potagie voordienen en, na zich van het stof der lange reize te hebben gezuiverd, vervoorderde hy voetelinge zynen weg, en trad weldra de poorte binnen van 't hertogelyke hof. Een dienstvaerdige voetlooper bragt hem in eene wyde, gewelfde voorzael, rondom met eikenhouten stallen bezet en op welker hooge muren eene kunstige hand ridderlyke avonturen en de vermakelykste tooneelen uit den ‘Reinaert de Vos’ had afgemaeld; zoodat elke bezoeker, wien het gebeurde te moeten wachten, zich hier ligt eene halve uer tyds kon getroosten. Het leed niet lang of uit eene naestgelegene zael kwam een reusachtige krygsman te voorschyn met forsige gebaerden en stappen en het sture hoofd trotsch in de lucht. Met eenen vlugtigen blik ontwaerde hy in den aengemelden bezoeker eenen klerk, en de uitdrukking van zyn gelaet scheen op dit zicht nog te versomberen; de niet min scherpe en rasse blik

{==297==} {>>pagina-aanduiding<<}
des vreemdelings kon zelfs op het gelaet des hofmans eenen zweem van geringschatting bespeuren. De hoveling zette drie stappen vooruit naer den bezoeker en geweerdigde zich dan, uit pligtvervul, hem genoegzaem kortaf te vragen wat zyn verlangen ware?
‘Ik verlang de eer te hebben om myne hulde te bewyzen aen den genadigen en doorluchtigen hertog van Braband,’ was het statige antwoord. De toon, op welken deze wensch geuit werd, en de rustige houding des vreemden, deden den krygsman genoeg blyken, dat hy geenen gewoonen man voor had, en alsof de blik der wysheid den blik des gewelds overmeesterd hadde, neigde de hofman, deed nog twee passen tot by den vreemde: ‘Onze genadige hertog is thans in gesprek, maer de heerschap gelieve my zynen naem en hoedanigheid op te geven, ik zal de eer hebben hem dadelyk aen te melden.’ Tot antwoord trok de bezoeker eenen prachtigen gouden ring met een kostbaer gesteente van de regter hand, en verzocht den hoveling dien aen den hertog te willen overreiken. De lyfwachter nam het juweel met eene kwalyk bedwongene bitsigheid tusschen duim en voorvinger en verwyderde zich al mompelend: ‘Alweêr een gevierde burger; een bevoorregte klerk! Die hebben hier witte voeten sedert eenigen tyd; men ziet hier niets anders meer dan van dat wittebroodsvolk! Ah! de krygsman heeft uit! Eilaes! Eilaes!........’ en zyn oog op den ring vestigende, ging hy voort: ‘Een uil! myn ziel! een zonderling wapen, en dat zeker noch in 't opene veld, noch in den klaren dag zal behaeld zyn. Een uil!’ En op dit zinnebeeld dubbend verdween hy, die wel Pallas, maer niet Minerva had leeren kennen.
‘Het eerste dietsche charter in Brabant.’






{==298==} {>>pagina-aanduiding<<}

A. Snieders, Jr.


Leeft in Antwerpen.


13. - De offerande in den tempel,

Ryken en armen, grooten en kleinen, gelukkigen en bedroefden scharen zich in de kerk zamen, en gevoelen er zich ‘gelyk’ voor Hem, die tot den koning, gelyk tot den bedelaer, gezegd heeft:
Ik ben de Heer uw God.
Ik bevond my in een eenzaem gedeelte van den gothieken tempel. Alles was rustig en stil rond om my; de stem van den priester drong tot die plaets niet door, de toonen des orgels klonken alsof men van verre den weêrgalm hoorde van een hemelsch muziek, en indien men regtzinnig het hart verheffen wilde tot God, dan was er geene betere plaets, dan die waer ik my bevond.
Op eenige schreden van daer, stond een kandelaber voor een beeld der Moeder Gods, op welken de vrome zielen een gewyd waslicht aen de Moeder des Zaligmakers kwamen ten offer brengen.
Glimlach niet om het denkbeeld dat dit laetste doet ontstaen! Die godsvrucht, tot in het geringste dat men ontmoet: in een kruis, een graf, een lyksteen - o, dat zegt u telkenmael: ‘De vrome zoekt en vindt, in zyne nederigheid, overal God!’
Langzaem trad eene vrouw, in rouw gekleed, uit den deftigen burgerstand, op de afgezonderde plaets. De zwarte zyden falie, die aloude vlaemsche dragt, was zeer laeg voor haer gelaet naer beneden getrokken, en naer hare gekromde houding te oordeelen, kon men met reden denken, dat een grievend lyden haer moest neêrdrukken.
In hare regte hand hield zy eene waskaers, die flauw en traeg

{==299==} {>>pagina-aanduiding<<}
brandde, en een mystieken glans over de zwarte gestalte en op de sombere kerkgewelven wierp. De vrouw naderde den kandelaber, boog zich een oogenblik op den kouden vloer, rigtte zich daerna weêr op; om het gewyde waslicht voor het beeld der Moedermaegd te plaetsen.
Toen zy op den vloer neêrzakte, en het hoofd opligtte om het oog naer boven te slaen, bemerkte ik het gelaet eener jonge, maer afgetreurde vrouw, uit wier blik, door bloedige tranen overgoten, het prangendste lyden sprak. Langen tyd hield zy het oog naer boven gewend, en bad vurig om hulp en medelyden te verkrygen...
o, Stoor haer in die bede niet! Wie zou het stille en godvruchtige vertrouwen der weduwe willen stooren!...
‘bruid en weduwe.’





D. Sleeckx,


Leeft in Antwerpen.


14. - Een letterkundige uit den grooten hoop.



frans. 
- Ha! Felix, vind ik u eindelyk? 't Is wel gelukkig, 'k begon al te vreezen, dat ik van daeg de hand op u niet zoude gelegd hebben, en zonder uwen huisbaes, die me zegde, dat ge hier by Batens waert... En hoe is het? Hoe gaet het, vriend?




felix. 
- Wel, Frans, heel wel.




frans. 
- Wel! Hoe zegt de (1) me dat? 't klinkt bykans gelyk slecht. Wat is er? Wat deert u? Hebt de ruzie gehad op uw kan-
{==300==} {>>pagina-aanduiding<<}
toor? heeft iemand uw lesten bundel verhalen geabimeerd. Zyt de ziek? Komaen, verklaer u.




felix. 
- Toch niet, ik verzeker u...




frans. 
- Zooveel te beter, want 't is dat ik u kwam halen. 'k Weet, dat ge dezen namiddag vry hebt; uw patroon laet met den heiligdag niet werken... Eene voortreffelyke gewoonte... voor de klerken. We gaen zamen naer buiten wandelen, naer de Gietschotel en t' avond... Ge weet niet: 'k heb een roman af.




felix. 
- Af! Is 't waer?




frans. 
- Wel zeker, in dry deelen. Hy heet: De Romeinen in België. 'k Heb hem uit onze oude geschiedenis getrokken. Ge weet, dat is tegewoordig de mode sedert dat de Geuzen zoo zeer versleten zyn. Hoe vindt de myn titel?




felix. 
- Goed. Ik wensch u geluk. Wanneer zult gy er my iets van voorlezen?




frans. 
- Voorlezen! Ja, zoo ver zyn we nog niet. Wanneer ik zeg, dat hy af is, dan bedoel ik daermede, dat ik het plan teenemael heb, hier, in myn hoofd. Maer, dat is het voornaemste, ziet de, en nu zal het ding spoedig klaer wezen.




felix. 
- Zoo; maer, bedrieg ik my niet, Frans, dan hebt gy zoo reeds verscheidene romans af gehad, waervan nooit iets is gekomen. 'k Meen zelfs dat er by waren, waervan gy het prospectus hebt laten uitgaen?




frans. 
- Kan ik er aen doen? 't Is myne schuld niet, maer wel die van myne talryke lettervrienden. Ge weet, 'k heb een groot gemak... voor het maken van plans, het vinden van titels en het opstellen van prospectussen. Als ik zoo 'n goed plan en een chicachtigen titel heb, dan ben ik genegen dat aen iedereen te vertellen. Die gene van myne vrienden, welke zoo veel vinding niet hebben als ik, maken daer misbruik van. Ze nemen myn onderwerp voor zich, werken op myn plan, laten my niets dan myn titel en... myn werk blyft liggen. Dat is me reeds meermalen gebeurd, en daerby komt het, dat ik veel prospectussen, maer nog geene romans in de wereld heb.




felix. 
- En gy wordt zelfs een arme bloed.



{==301==} {>>pagina-aanduiding<<}



frans, 
lagchende. 
- 't Is waer, het geen nogthans niet belet...




felix 
glimlagchend. 
- Dat ge toch den naem van vlaemsch schryver hebt.




frans. 
- En te regt. Want... Hoe heet hy ook weêr de wysgeer, die eens beweerde, dat zich onder de menigte die niets doet, vele menschen bevinden, die nog wat meer genie hebben, dan de vermaerdste kunstenaers en letterkundigen, wier naem door heel de wereld is gekend. Ik hoor tot die menschen, en daer iedereen myn gemak van werken, myne ryke verbeelding kent, heb ik niet noodig te werken... Zie, de roman, die ik nu af heb, in plan... is zeer ingewikkeld. Ha! eene intrigue van belang. Welnu, 'k heb er maer twee dagen aen gewerkt, en... de prospectus is af, zonder nog een artikel te rekenen, waerin ik het publiek op myne uitgave voorbereid, en myn onderwerp uitleg, om inschryvers te lokken. Ge zult het lezen. 't Zal straks in de gazet staen. 'k Heb het daereven naer het bureel gedragen.




felix. 
- En zoo men u nu weder uw onderwerp steelt?




frans, 
vrolyk. 
- Dan maek ik weêr een ander. O, 'k heb te veel gemak. Als ik aen 't werken kom, gaet het als van zelve. 'k Vind al wat ik wil, de treffendste tafereelen, de fraeiste karakters. Doch ik moet u zeggen, dat ik me zeer vermoei ook..... Ik denk veel te gauw...




felix, 
glimlagchend. 
- 'k Geloof het geerne.


Uit het blyspel geld of naem, 3de tooneel.
    
        
    







{==302==} {>>pagina-aanduiding<<}

Poëzy


Stukken ter oefening

1. - Beknopte prosodia der Nederduitsche tael.

De dichtkunst, die, gelyk iedere kunst, de schoonheid tot hoofdwet heeft, kan enkel haer doel maer bereiken door de overeenstemming des inhouds met den vorm. De vorm der dichtkunst (de sprake) moet daerom ook schoon, d.i. naer de kunst gebouwd zyn, om aen den inhoud te beantwoorden. Die kunstmatige regeling der sprake wordt ten volledigste bereikt door de versmaet (Rhythmus).
Onder versmaet verstaet men gewoonlyk elke beweging, die zekere tydverdeeling volgt, of de daerstelling des tydgangs door geregelde zinlyke teekens. De Rhythmus is daerom niet aen de sprake gebonden, hy kan ook door bloote bewegingen (b.v. in het dansen, gaen) voor het gezicht, of door eenvoudige toonen (b, v. in het gelui eener klok, in den schal van dorschen, roeijen, smeden, in den maetgang der muziek, enz.) voor het gehoor, ja, in den polsslag zelfs voor het gevoel tastbaer worden.
In de spraek bestaet de Rhythmus in eene evenmatige verhouding der spraek-elementen (silben) naer der zelver uitweiding in den tyd (tydduer) en naer den graed van der zelver toon, waerdoor het zinnelyke gedeelte der sprake geregeld, en hare welluidendheid verhoogd wordt.
Daer deze Rhythmus aen bepaelde regels gehouden is, zoo heet

{==303==} {>>pagina-aanduiding<<}
men de poëtische rede of schryfwyze de gebondene, de prozaïsche, daerentegen, de ongebondene rede of schryfwyze.
Aenm.: Niet alle talen vermogten door echten Rhythmus aen hunne poëtische rede de volle schoonheid te geven. De Hebreeuwen b.v. zagen in hunne gedichten slechts op eenen redekundigen welklank en op den parellelismus der denkbeelden, bestaende in de herhaling van gelyke, of overeenstemmende gedachten met veranderde uitdrukking. B. v. Zoo hy spreekt, zoo geschiedt het; zoo hy gebiedt, zoo staet het daer (David). De noordsche volken Europa's vergenoegden zich ten deele met het stafrym of de allitteratie, door welker middel woorden met de zelfde aenvangletter aen 't hoofd, of ook op andere plaetsen in de regels geplaetst werden. - Andere volken, zooals de Italianen en Franschen, bedienen zich, daer de natuer hunner talen slechts eenen onvolmaekten Rhythmus toelaet, van den gelykklank of het rym aen het einde der verzen. - De hoog- en neêrduitsche talen vereenigen met echten Rhythmus gewoonlyk nog het rym, ja, somwylen nog de allitteratie, b.v.

LiefdeLonken, Liefdevuer, 
LiefdeLachjens aLLerwegen, 
Liefdevonken aLs ik gLuer 
TintLen Lief my tegen, etc. 


De aenwending van den Rhythmus op de tael vooronderstelt noodwendiger wyze eene tydverhouding der silben naer lengte of kortheid, welke men quantiteit of tydmaet noemt, en die naer zekere wetten bepaeld wordt.
De Rhythmus vordert niet alleen eene regelmatige afwisseling van lange en korte silben, maer ook eene verscheidene betooning (rythmischen accent), waerdoor de zelve, zoo als de silben eens woords, door den silbentoon, onderling verbonden zyn. De betoonde of geklemde silbe noemt men arsis of rhythmische heffing, de onbetoonde of toonlooze, thesis of rhythmische daling. - Deze rhythmische accent stemt in onze tael meestal met den gewoonen silbentoon overeen.

{==304==} {>>pagina-aanduiding<<}

Eene reeks van lange en korte silben noemt men, afgezien van de door heffing en daling bewerkte kunstmatige geledering, een metrum of eene versmaet. Rhythmus ontstaet eerst, wanneer eene kunstmatig afgedeelde beweging er toe komt, die voortgebragt wordt door eene toonverhouding der tyddeelen (1).
De wetenschap, welke de grondbeginsels der dichtkunst, zoo wel naer hun geestig wezen en begrip, als ook naer hunne uiterlyke vorm omvat, noemt men de poëtiek of dichtleere.
Metriek, versleere of leere van den versbouw is dat gedeelte der poëtiek, 't welk slechts de vorm der dichtkunst, wat de spraek betreft, ten onderwerpe heeft en alzoo de wetten bepaelt, naer welke de spraek tot den versbouw gebezigd wordt. - De metriek bevat en beschouwt als hare deelen:

1oDe Prosodie of silbenmeting, die de lengte of kortheid der silben bepaelt;

2oDe Versvoeten of leden van een vers;

3oHet Vers zelf of de Verssoorten; en

4oHet Rym.



1o Silbenmeting.

De quantiteit, d. i, de tydmaet (lengte of kortheid) der silben, berust in de grieksche en latynsche talen blootelyk op het geluid-
{==305==} {>>pagina-aanduiding<<}
gehalte. Een lange zelfklinker of een tweeklank maekt eene silbe, volgens de grieksche of latynsche quantiteit, lang; een korte zelfklinker maekt de zelve kort, wanneer op de zelve niet twee of meer medeklinkers volgen, welke aen eene silbe, die eenen korten zelfklinker bevat, langen tydduer geven. Op de grootere of mindere waerde (beduiding) der silben, wordt by de bepaling hunner tydmaet even zoo min gelet, als op den silbenaccent, welke in die spraken even zoo wel op eene korte, als op eene lange silbe vallen kan, en deshalve met het metrum in menigvoudige tegenkanting geraekt. - Zulke bepaling des tydverloops gaet dus van eene ligchamelyke afweging der lettergeluiden uit, en is op onze tael onaenwendbaer.
In de nieuwere talen, buiten de hoog- en nederduitsche heeft de overwegende klemtoon haest elk spoor van ware quantiteit doen verdwynen, weshalve men ze ook klemtoongevende talen genoemd heeft. Op welke silben in die talen de klemtoon valt, dat hangt even zoo weinig, als in de oudere talen van de beduiding af, maer enkel en alleen van het spraekgebruik.
Onze tael, gelyk de hoogduitsche, houdt het midden tusschen de oude en de overige nieuwere talen. Zy heeft zoowel silbentoon als silbenmaet; maer zy onderscheidt zich daerdoor van de oude spraken, dat de klemtoon met de lengte meest overeenstemt, en dat de prosodische tydmaet der silben niet door het ligchamelyk afwegen der geluiden, maer door de grootere of mindere inhoudswaerde (beduidenis) der silben bepaeld wordt. Al het hoofdzakelyke wordt door lange silben, al het nevenzakelyke door korte silben beteekent. - Men kan deswegens met regt onze silbenmeting eene geestige noemen, daer zy steeds op de innerlyke beduidenis berust.
In elk woord valt de hoofdtoon op de wortelsilbe. Naer de inhoudswaerde der silben rigt zich alzoo de betooning, en naer deze, wat de hoofdzaek betreft de prosodische tydmaet, zoo dat de silbe eens meersilbigen woords, die den klemtoon heeft, tegelyker tyd lang zyn moet.
Hieruit mag men niet afleiden dat, omgekeerd, de silbe, die den

{==306==} {>>pagina-aanduiding<<}
klemtoon niet heeft, kort moete zyn. In zamengestelde woorden b.v. hoogmoed, kinderspel heeft, gelyk in elk nog zoo lang woord, slechts ééne silbe, te weten de stam- of wortelsilbe van 't bepalend woord, hier alzoo hoog en de silbe kin in kinder, den klemtoon. Nogthans hebben de grondwoorden moed en spel volle lengte, ofschoon de zelve, wegens den dalenden neven toon, iets verduisterd verschynt.
De silbenmaet of de prosodische waerde der silben rigt zich in onze tael, niet naer de lengte of kortheid (uitrekking of scherping) der vokalen, maer enkel naer de beduideniswaerde der silben. Men zal slechts deshalve woorden of stamsilben, die eenen korten vokael bevatten, b.v. zat, koppen, hut, vitten, daerom niet voor korter houden, dan zulke, welker vokael lang of uitgerekt is, b.v. zaed, open, zuer, lieden.
Alle silben onzer tael zyn of lang (tweetydig) of kort (ééntydig), of middentydig (wankelend tusschen lang en kort). Het teeken der lengte is een - het teeken der kortheid een 
{== afbeelding 	==} {>>afbeelding<<}
    
 en dat der middentydigheid een 
{== afbeelding 	==} {>>afbeelding<<}
    
.
Silben en woorden, die wegens hunne natuer nooit anders dan lang, of nooit anders dan kort zyn kunnen, noemen wy oirlange of oirkorte silben. Van natuer middentydige silben en woorden noemen wy, wanneer zy door hunne plaetsing lang worden: bastaerdlange; wanneer zy kort worden: bastaerdkorte silben.
De kortheid wordt als één tyd beschouwd, de lengte als twee tyden, zoo dat dus twee korte silben aen duer eener lange gelyk staen; b.v. vre̅ugděgěza̅ng, te̅děr běmi̅nd.
Grondregels onzer prosodia met betrekking op den silbentoon zyn volgende:

1.Alle geklemde silben zyn lang, als oirlange,

2.Alle toonlooze silben zyn kort, als oirkorte silben;

3.De neventoonige silben zyn gedeeltelyk noodwendig lang, gedeeltelyk middentydig.


Hierna kan men by eenvoudige meersilbige woorden de waerde der silben gemakkelyk kennen. Daeruit ontstaet namelyk volgende regel:

{==307==} {>>pagina-aanduiding<<}

In alle eenvoudige tweesilbige woorden is altoos eene silbe lang, de andere kort, b.v. leven, zonder, over, weder, genoeg, gesprek. Er is geen tweesilbig woord, dat uit twee korte silben besta.
Even zoo min zyn er eenvoudige tweesilbige woorden met twee lengten; maer wel koppelwoorden, b.v. zeevaert, kerkhof.
Hier maekt slechts de hoogte of diepte des toons in den klank der stamwoorden een onderscheid. Het bepalende woord heeft toonryzende, het grondwoord toondalende lengte; alzoo: koórnveld, maénlicht, ópklom. Omgekeerd is het, b.v. in: klom óp, kom hiér! ga heén! - Men wachte zich de toondalende lengte als korte silbe te aenschouwen.
Wat de éénsilbige woorden, en die silben betreft, welke eenen neventoon kunnen hebben, zyn er nadere bepalingen noodig, die in volgende regels vervat zyn.
I. - Lang of tweetydig, als oirlengten, zyn over 't algemeen alle wortelsilben en uit de zelven gevormde grondsilben, in 't bezonder:

1.Alle eensilbige stamwoorden, welke hoofdbegrippen aenduiden, alzoo zelfstandige naemwoorden: man, vrouw, kind, dag; byvoegelike naemwoorden en bywoorden: hoog, diep, lang, klaer; en werkwoorden in alle eensilbige vormen, b.v. staet, gaet, ging, valt, stond, met uitzondering der hulpwerkwoorden (waerover hierna).

    2.Alle klem- en neventoonige stamsilben, welke hoofdbegrippen bevatten, in meersilbige woorden, het zy in eenvoudige, zamengestelde of afgeleide woorden; b.v. we̅lda͞ed, go͞udge͞el, da͞erhe͞en, ke̅rkho̅fsmu͞er, bězi̅ngěn, ǒntze̅ggěn, ǒntmo͞edǐgěn, mi̅nněn, běli͞evěn, li͞efděry̅k.

    3.Alle met werkwoorden scheidbaer vereenigde (en deshalve klemtoonige) voorzetsels en bywoorden, als ze namelyk éénsilbig zyn, als: af, aen, op, uit, by, daer, door, in, heen, om, voort, los, enz.: b.v. afdanken, aenvangen, opstaen, heenkomen, voorttrekken, omloopen, loslaten, inzien, daerstellen, enz.: Zoo ook in de scheiding: trekt voort, sta op, ga uit, doet aen, laet los.


II. - Kort of eentydig, als oirkorte silben, zyn over 't algemeen alle

{==308==} {>>pagina-aanduiding<<}
nevensilben, vóór of achter de stamsilbe, wanneer ze toonloos zyn, in 't bezonder:

1.Eenige éénsilbige woorden, welke nevenbegrippen uitdrukken, namelyk: het lidwoord: de, des, den, der, het, een (niet het telwoord) de onbepaelde persoonwoordjens, het, men, de persoonl. voorn.: me, we, ge, ze voor my, wy, gy, zy, het voorzetsel te, het bywoord er voor daer, en het voegwoord zoo in het tweede voorstel: b.v. Gěly̅k hy̌ 't wi̅l, zǒo gěschi̅edt hět.

2.Alle verbuigingsilben der declinatie, conjugatie of vergelyking, b.v. des geestes, den kinderen, den vaedren, de kalvers; schoonere, sukkelt, 'k bidde, geprezen, lovend, huichelende. Even zoo ook de toonlooze aenhang-of afleidingsilben: je, jen, jens, den, de, e, el, els, len, em, en, end, er, ers, ren, ig, sel, te, der, tig, enz. b.v. bankjen, bankjens tafelken, tafelkens, liefde, verte, hemel, kemels, heemlen, bodem, degen, gulden, breeder, zanger, zangren, aerdig, raedsel, grootte, moeder, dertig, enz.

3.De voorsilben be, ge, her, er, ver, ont, zoo als ook: om, door, vol, in zoo verre deze laetste onscheidbaer zyn, b.v. bestaen, ontfangen, gelukken, herdenken, erkennen, verruilen, omzeilen, doorkruisen, volbrengen.


N.B. Om en door en over zyn lang in scheidbare koppelingen, alwaer zy den klemtoon hebben; b.v. omreizen, omgaen, doorvliegen; ant heeft den klemtoon, dus is het lang, b.v. antwoord.
Eene contractie (ineensmelting) van twee korte silben brengt geene lange voort; alzoo: geven het = geven 't; over het jaer = over 't jaer; tot den of der voor te den of der in ten, ter.
III. - Twyfelachtige silben en woorden, welke in de versmaet door hunne plaetsing tusschen lange en korte silben (silbenpositie) hunne bepaling, nu als bastaerdkorte, dan als bastaerdlange ontfangen, zyn:

1.Alle éénsilbige voornaemwoorden als: ik, du, hy, zy, wy, gy, my, dy, hem, haer, ons, u, hun, hen, zich, die, wie, dat, wat, myn, dyn, zyn, hun, haer, enz.

2.De éénsilbige vormen der hulpwerkwoorden, als: ben, bis, is, zyn, zyt, zy, was, heb, hebs, heeft, hebt, zal, zult, word, wordt, etc.


{==309==} {>>pagina-aanduiding<<}

3.De éénsilbige voorzetsels, b.v. aen, by, in, van, tot, door, voor, om, enz: Toch mogen ze niet als adverbia geplaetst zyn, in dit geval zyn ze lang; b.v. het komt er op aen, hy draegt er toe by, etc.

4.Eenige éénsilbige bywoorden, die niet tegelyker tyd byvoegelyke naemwoorden zyn, als: waer, niet, ja, sints, of, nog, ook, wel, dan, als, voor, nu, enz.

5.Éénsilbige voegwoorden, b.v. als, daer, dat, want, en, ook, wyl, etc.

6.Éénsilbige uitroepingen, b.v. ach! ai! ei! ha! o!

7.De neventoonige eindsilben: baer, eid, heid, lei, lyn, lyk, ling, nis, zaem, schap, dom, oed, ing, b.v. wonderbaer, arbeid, luiheid, allerlei, kindelyn. billyk, jongeling, droefnis, langzaem, broederschap, rykdom, armoed, verduistering.


Aenmerking. De vóórsilbe on is voor zelfst nw., byv. nw. en bywoorden geklemd en gevolgelyk lang, b.v. onzin, onschuld; voor deelwoorden en byvoeg. n.w. op baer, lyk en zaem, als ze van werkwoorden afstammen, middentydig of twyfelachtig: onbeloond, onverschrokken, onkenbaer, onmerkelyk, onvoegzaem.
De vóór- en nasilbe al is eveneens middentydig, b.v. almagtig, ooveral; zoo als ook de voorsilbe oor, beter oir, het zy dan dat zy geklemd weze, gelyk in oirsprong, oordeelen; b.v. oirspronkelyk.
De voorsilbe mis is middentydig, als zy met een werkwoord onscheidbaer verbonden is, en gevolgelyk neventoonig, b.v. misvallen, mislukken; lang, in scheidbare werkwoorden, alwaer zy den klemtoon heeft, b.v. misgrypen, misslaen; en in zelfst. en byvoeg. nw. b.v. misslag, mismoedig.
Lengte of kortheid eens middentyds hangt in de versmaet van hare verbinding met andere prosodische silben af.
Hieromtrent geldt volgende hoofdregel:
Wil men een middentyd kort gebruiken, dan plaetse men dien tusschen twee silben van meer prosodische waerde; wil men een middentyd of eene twyfelachtige silbe lang gebruiken, dan plaetse men dien tusschen silben van minder prosodische waerde.

{==310==} {>>pagina-aanduiding<<}

Hier uit volgt weder:


    1.Een middentyd kan kort gebruikt worden, geplaetst zynde tusschen twee oirlengten; b.v. hoo̅r m̌y ae̅n! zi̅ngt ǐn 't wo̅ud, sti̅l ěn ba̅ng, vre̅esly̌k su̅ist sto̅rm doǒr 't ve̅ld, spa̅erzaěm lee̅ft, dě he̅rdrǐn vlo̅od (1), dě jo̅nglǐng spra̅k, dro̅efnǐs o̅věra̅l, etc.

    2.Een middentyd tusschen twee oirkorte silben geplaetst, kan naer den zelfden regel lang worden, b.v. ylěnd doo̅r hět wo̅ud; zeggě, ho̅e gěschiedde 't? wonděrba̅rě, tevreděnhei̅d bězaligt, de ko̅nǐngi̅n běloofde, rekěnscha̅p gěgeven, duistěrni̅s bědekt vrolyǩhe̅id věrkwikt, jongěli̅ngěn, enz.
        

Bovendien merke men nog volgende regels aen:

3.Tusschen eene oirlange en eene oirkorte silbe geplaetst, kunnen de meeste middentyden kort worden, b.v. Heerscher ǐs God, wie koen zǐch verheft, komt ǐn het woud, enz.


Aenmerk.: De zwaerdere middentyden heid, schap, dom, verdragen de verkorting niet, wanneer eene oirlange silbe voorafgaet en eene korte volgt, die zich als verbuigingsilbe aensluit; alzoo niet: vriendschǎppen, waerhěden, rykdǒmmen, maer vriendscha̅ppen, waerhe̅den, rykdo̅mmen, enz.

4.Ieder middentyd wordt lang, als hem twee oirkorte silben volgen of voorafgaen, by voorb. He̅eft hět gěbliksemd? ho̅e dě věrganglykheid, enz.





{==311==} {>>pagina-aanduiding<<}

2o Versvoeten.

Versvoeten (pedes) of rhythmische maten, noemt men de geleders, waerin een vers zich schikt door middel der daerin heerschende toonbeweging. De indeeling eener versmaet (metrum) in zulke geledering is noodig, om den Rhythmus te helpen.
De versvoeten bestaen, of uit ongelyke tyddeelen: lange en korte silben, of uit gelyke tyddeelen: bloote lengten of bloote kortten.
Deze tyddeelen moeten echter door eene toonverhouding verbonden zyn. In elken versvoet moet een deel de rhythmische heffing (arsis), een deel der daling (thesis) hebben. Natuerlykst treft het eerste de lengten, het laetste de kortten.
Elke zamenstelling van ongelyke tyddeelen tot eenen versvoet moet deshalve, of in den toon dalen, wanneer de lengte voorafgaet en de kortte volgt (b.v. schu̅ldǐg, vre̅dě); of zich verheffen, wanneer de kortte voorafgaet en de lengte volgt (b.v. gěwe̅ld, gězo̅nd). De versvoeten der eerste soort zyn vallende of dalende, die der tweede, ryzende of klimmende versvoeten.
Versvoeten die uit gelyke tyddeelen, by voorbeeld, uit twee lange of uit twee korte silben bestaen, laten beide bewegingen toe: de vallende (by voorb.: hooḡ́moe̅d) of de ryzende (b.v. scha̅lmeī́).
In versvoeten, die meer dan twee tyddeelen bevatten, kunnen beide rhythmische bewegingen vereenigd zyn. Deze zyn dan ryzend-dalend (b.v. gěda̅chtěn), of dalend-ryzend (b.v. wa̅ndělsto̅k).
Men onderscheidt de versvoeten gewoonlyk naer het getal der tyddeelen (in de tael: silben) waeruit zy bestaen. Er zyn twee-drie-vier-en meerdeelige- of silbige versvoeten. Zy hebben allen grieksche namen, Vele echter kunnen ook eenen nederlandschen naem aennemen.

A. Tweesilbige voeten:


a.- - Spondaeus (gelykstap), kerkhof; 4tydig dalend: wynstok, optaen; of ryzend: staet op, loop heen!


{==312==} {>>pagina-aanduiding<<}

b.
{== afbeelding 	==} {>>afbeelding<<}
    
 Trochaeus of choreüs (walser, valler) vader; 3 tydig dalend: menschen, dankend, hemelsch.

c.
{== afbeelding 	==} {>>afbeelding<<}
    
 Jambus (springer), gezang; 3 tydig ryzend: geduld, vernoegd, omhoog.

d.
{== afbeelding 	==} {>>afbeelding<<}
    
 Pyrrichius (looper, danser), 2 tydig; geen tweesilbig woord bestaet in onze tael uit twee korte silben. De pyrrhichius bevindt zich echter in meersilbige woorden naest eene lengte; b.v. vrien | děly̌k, vreug | dǐgě.



B. Driesilbige voeten.


a.
{== afbeelding 	==} {>>afbeelding<<}
    
 Dactylus (vingerslag) broederen; 4 tydig vallend: koningen, magtiger, heiligen.

b.
{== afbeelding 	==} {>>afbeelding<<}
    
 Anapaestus (opspringer), begeleid; 4 tydig ryzend: vergezeld, het verlies, ik ontvlugt, majesteit.

c.
{== afbeelding 	==} {>>afbeelding<<}
    
 Creticus (vastvoeter), bardenzang; 5 tydig dalend-ryzend; oogenblik, aengezicht, gaet er heen!

d.
{== afbeelding 	==} {>>afbeelding<<}
    
 Scolius (zwakvoeter), gezangen; 4 tydig ryzend-dalend: geliefde, hervinden, hy ylde.

e.
{== afbeelding 	==} {>>afbeelding<<}
    
 Bachiüs (opstormer), gezangschool; 5 tydig ryzend: het bergland, zy vlugt snel, de springbron.

f.
{== afbeelding 	==} {>>afbeelding<<}
    
 Antibachius (zwaerval), kerkhoven, 5 tydig vallend; stormwinden, luid dondert.

g.- - - Molossus (zwaerstap), brandwyngeest, 6 tydig: hoogtydfeest, 't dreunt ver heen, schouwspelzael.

h.
{== afbeelding 	==} {>>afbeelding<<}
    
 Tribrachis (snellooper), 3 tydig, bestaet niet als 3 silbig woord in onze tael, maer wel in verscheidene woorden of als verbuigingen: b.v. vrien | děly̌kěr, dui | zělěnděr | heen.



C. Viersilbige voeten, die door menigvuldige zamenstelling der vorige gevormd worden.

N.B. Wy willen hier de vreemde benamingen maer weglaten, en enkel voorbeelden aengeven voor de, naest de letter aengeduide voeten.

a.- - - - Boekweitmeelstof; wild loert roofgier.

b.
{== afbeelding 	==} {>>afbeelding<<}
    
 Morgendgebed; klokkengelui; jubelgezang.


{==313==} {>>pagina-aanduiding<<}

c.
{== afbeelding 	==} {>>afbeelding<<}
    
 Gelukzalig; terugschouwen; de zee golfde.

d.
{== afbeelding 	==} {>>afbeelding<<}
    
 Gezondheidsleer; de vreugde sterk; bevestingwerk.

e.
{== afbeelding 	==} {>>afbeelding<<}
    
 Zielenlyden; zonnestralen; zweeg en weende.

f.
{== afbeelding 	==} {>>afbeelding<<}
    
 Eerwaerdiger; viendschappelyk; kryg woedede.

g.
{== afbeelding 	==} {>>afbeelding<<}
    
 Meteôorsteen; de geleidsman; hy begon kryg.

h.
{== afbeelding 	==} {>>afbeelding<<}
    
 Geduldproefsteen; de woudstroom ruischt.

i.
{== afbeelding 	==} {>>afbeelding<<}
    
 Zonnenopgang; lieve toonkunst; heer des heelals.

k.
{== afbeelding 	==} {>>afbeelding<<}
    
 Volksvreugdefeest; afscheidsgezang; aenvang der nacht.

l.
{== afbeelding 	==} {>>afbeelding<<}
    
 Krygsheirstraten; eiloofranken; zwygt zeestormen.

m.
{== afbeelding 	==} {>>afbeelding<<}
    
 Vlugtigere; vriendlykere.

n.
{== afbeelding 	==} {>>afbeelding<<}
    
 Geweldiger; verdedingen; het aerdigste.

o.
{== afbeelding 	==} {>>afbeelding<<}
    
 Alabaster; begeleiden; er verhief zich.

p.
{== afbeelding 	==} {>>afbeelding<<}
    
 Religieüs; de begelei | der; vlug | tigeren dans.

q.
{== afbeelding 	==} {>>afbeelding<<}
    
 Vrien | delykere; aer | dǐgěrě gě | beurtenis; dě gěběně | dyde.



    Ieder versvoet met uitzondering der 
{== afbeelding 	==} {>>afbeelding<<}
    
, 
{== afbeelding 	==} {>>afbeelding<<}
    
 en 
{== afbeelding 	==} {>>afbeelding<<}
    
 laet zich, gelyk bovenstaende voorbeelden bewyzen, door één woord daerstellen, of ook door verscheidene, naer zin en toon nauw verwante woorden (b.v. lidwoord en zelfst. nw, voornaemwoord en werkwoord), welke te zamen een toonwoord vormen. ofschoon ze spraekkundig meer woorden uitmaken.
    Zulk daergestelde versvoet wordt dan een woordvoet genoemd. zulke woordvoeten zyn, by voorbeeld, he̅lděr (trochaeus), věrlie̅s (ïambus), věrho̅udǐng (amphibrachius), hět gěvoe̅l (anapaestus), enz.
Nogthans verlangt de Rhythmus niet, dat ieder versvoet door door eenen woordvoet volledig uitgevuld worde, zoo dat met iederen versvoet ook een toonword eindige. Het is eerder eene vereischte van het vers, dat van tyd tot tyd een woordvoet binnen eenen versvoet eindige, zoo dat zich beide wederkeerig doorsnyden, daerdoor ontstaet eene schoone oplossing van den Rhythmus; b.v. de woorden: die̅rbǎer | va̅děr drukken twee trochaeën door twee trochaeïsche voeten uit; de woorden: ko̅m,

{==314==} {>>pagina-aanduiding<<}
běmi̅ndě zyn ook twee trochaeën, welker eerste, edoch de eerste silbe des amphibrachischen woordvoets beminde tot zich trekt, en daerdoor eene kleine insnede ontvangt.
In volgende verzen wyken de versvoeten gansch van de woordvoeten af:
Verdeeling naer versvoeten (scanderen):

Li̅efdě gě | ve̅st ǐn hět | ha̅rt, běgě | lei̅dt hěm ǐn | a̅llě věr | wa̅rrǐng. 


Naer woordvoeten:

Li̅efdě | gěve̅st | ǐn hět ha̅rt | běgělei̅dt hěm | ǐn a̅llě | věrwa̅rrǐng. 




3o Vers en versvoeten.

Een vers is eene door woorden daergestelde reeks van rhythmisch opvolgende tyddeelen, die een geheel vormen.
Eenige schoon gerangschikte verzen, die zamen een rhythmisch geheel vormen en in het zelfde antael en de zelfde orde in een gedicht meermalen wederkeeren, noemt men eene strophe.
Het vers ontleedt zich in de rhytmische leden of versvoeten. Met deze mogen de woordvoeten, waermede een vers gebouwd wordt, zoo als reeds aengestipt, niet over al overeenstemmen, maer moeten vaek binnen de zelve eindigen, waerdoor veelvuldigheid in de eenheid der rhythmische beweging komt. Foutief is dus:

Li̅efěly̌k | tri̅llěděn | zi̅ngěndě | vo̅gělěn | lu̅istrěnděn | oo̅rěn. 


beter:
    
        Hoo̅r! | re̅eds̍ he̅ft zǐch | děr̍ voo̅glěn | gěz̍a̅ng | ǐn dě ̍bo̅sschěn | ěn ̍ve̅lděn. 
    

Maer ook onderling moeten de woordvoeten veelvoudig zyn; want, door gestadige weêrkomst van den zelfden woordvoet, wordt het vers éénvormig, b.v.

Dě vo̅g̍ěls hu̅pt̍ěn vro̅l̍yǩ, zo̅ng̍ěn me̅n̍ǐg lie̅d. 



{==315==} {>>pagina-aanduiding<<}

beter:

Zy̌ hu̅ptěn | bl̅y' | dě vo̅gěls, | zo̅ngěn bl̅y' | hǔn lie̅d. 


Daer, waer een woordvoet binnen eenen versvoet eindigt, ontstaet eene insnyding (incisio of caesuer). Vele dezer caesuren zyn onwezentlyk en worden nauwelyks bemerkt, wanneer de zin niet, door een zinteeken, na het einde des toonwoords, eene rust vereischt. De meeste lange verzen hebben echter eene snede (gewoonlyk omtrent het midden van 't vers). Die insnede, den rhythmus onontbeerlyk, heet rhythmische caesuer, terwyl de onwezentlyke insneden voetcaesuren genoemd worden. - De rhythmische caesuer is ook zonder zinsnede by 't bloote einde eens toonwoords hoorbaer. In volgende verzen is zy met / geteekend:

Als 't onweêr zich verheft / hoe beeft, hoe siddert de booswicht? 
Vreesselyk dreunt in zyn ooren / de magtige donder des hemels, 
En - hy erkent niet de stem / zyns teeder hem minnenden vaders, 
Die zyn kinderen allen / met liefde verschrikt voor het kwaeddoen. 


Aenmerk. Men noemt de caesuer mannelyk wanneer zy op de lange, vrouwelyk wanneer zy op de korte silbe volgt. Van bovenstaende verzen hebben dus 2 de mannelyke, 2 de vrouwelyke caesuer.
Eindigt een woordvoet tevens met eenen versvoet, dan ontstaet eene vers-afsnede, die van de insnede wezentlyk verschilt. Ook deze vers-afsneden zyn grootendeels onwezentlyk, en worden in dit geval slechts dan merkelyk, als met de zelve tevens eene zinsnede plaets vindt. Maer er zyn ook verssoorten, tot welker rhythmus eene zulke vers-afsnyding (gewoonlyk midden in het vers) noodig is, waerdoor alsdan het vers in twee halfverzen (hemistichen) verdeeld wordt, b.v.

Een liefde kuisch en rein || als frisch ontlookne rozen. - 
Het klinkt volgelgezang || ginder in 't lommerig dal. 



{==316==} {>>pagina-aanduiding<<}

Elk vers moet met een gansch woord, elke strophe, zooveel mogelyk, met eene volledige zinsnede sluiten.
Houdt een vers met eene lange silbe op, dan heeft het een manlyken uitgang, maer houdt het met eene korte silbe op, welker voorafgaende eene geklemde silbe is, dan heeft het eenen vrouwelyken uitgang, b.v.

Plukt u roozen allerzyds, 
Wilt uw leed vergeten! 
Slechts een korte spanne tyds 
Werd u toegemeten. 


De versvoeten, waeruit een vers bestaet, zyn of gelykaerdig, of ongelykaerdig. In 't eerste geval noemen wy het vers eenvoudig in 't tweede gemengd.
Naer het getal voeten is een vers 2, 3, 4, 5, 6 voetig, enz. Naer het getal verzen heet eene strophe 2 regelig (distichon), 3, 4, tot acht en meerregelig.
A. Eenvoudige verssoorten (die uit gelykaerdige voeten bestaen).
1. Trochaeïsche verzen (
{== afbeelding 	==} {>>afbeelding<<}
    
) Het aental versvoeten, in verzen van deze soort, gaet niet gemakkelyk boven de vyf. Deze behoeven niet loutere trochaeën (
{== afbeelding 	==} {>>afbeelding<<}
    
) te zyn; de trochaeus mag somwylen met den vallenden of dalenden spondaeus (
{== afbeelding 	==} {>>afbeelding<<}
    
) verwisseld worden, b.v.

Ge̅ef mě | kra̅cht dǒor | Dy̅ně | do̅oděs | wo̅nděn, 
Gṓdmen̄̀sch, | a̅ls dě | za̅lǐg | stě děr | sto̅nděn | enz... 


Aenmerk: De vierde voet in dit laetste vers is gebrekkig; want daer staet een pyrrhichius (
{== afbeelding 	==} {>>afbeelding<<}
    
) in plaets van een trochaeus (
{== afbeelding 	==} {>>afbeelding<<}
    
).
Het verspreidste vers der trochaeïsche afdeeling is het 4 voetige, afwisselend manlyk en vrouwelyk, b.v.

To̅en ǐk no̅g eěn knae̅pjěn wa̅s 
Sleet ik heusch myn beste dagen, 

{==317==} {>>pagina-aanduiding<<}

Want my konden heî en gras, 
Ja, een enkle bloem behagen. 


2. Iambische verzen (
{== afbeelding 	==} {>>afbeelding<<}
    
) worden veel gebruikt, en vinden zich van 2 tot 6 voetig. Hier en daer mag de ïambus met eenen ryzenden spondaeus (
{== afbeelding 	==} {>>afbeelding<<}
    
) afwisselen, waerdoor de vlugge en huppende gang dezer verssoort krachtiger en gewigtvoller wordt. Ook kan de anapaest (
{== afbeelding 	==} {>>afbeelding<<}
    
) in plaets van den ïambus somwylen de beste werking voortbrengen. Dit wisten vooral onze Oude vlaemsche en hollandsche schryvers, de nieuwere hebben meer waerde gehecht aen de stelselmatige eentoonigheid. De pyrrhichius (
{== afbeelding 	==} {>>afbeelding<<}
    
) mag hier ook niet als ïambus (
{== afbeelding 	==} {>>afbeelding<<}
    
) gebezigd worden.

De rykdom geeft alleen geen zaligheid, enz. 


Buiten zulke 5 voetige ïambische verzen, die in Duitschland gewoonlyk voor de zamenspraken in 't treurspel gebezigd worden, en dikwerf eenen vrouwelyken uitgang hebben, zyn nog aen te merken;
4 voetige, ook vaek met eenen vrouwelyken uitgang, b.v.

Een groot zanger word ik nimmer, 
'K gevoele dat maer al te wel, 
Want zing ik, 't geldt myn dorpjen immer, 
Of 't een of andre kinderspel. 


6 voetige (by de Romeinen Senare, by de Grieken Trimeter geheeten) waren de verzen der dramatische tweespraek by de Ouden, welke in de zelven (in plaets van ééntoonige ïamben) aen zekere plaetsen spondaeen, ja ook tribachen, anapaesten en daktylen toelieten, en de zelve gewoonlyk met eene caesuer in den derden of vierden voet voorzagen. Men deelt die verzen zoodanig, dat twee ïamben als een verslid te zamen genomen worden; b.v.

Het regt des Heer | schers | oefen ik | ten laetsten mael 



{==318==} {>>pagina-aanduiding<<}

Gansch verscheiden hiervan zyn de gerymde zesvoetige ïamben, welke alexandryners genoemd, en bezonders door de Franschen, en helaes maer al te dikwerf, door de Nederlanders gebezigd worden. Die verzen worden regelmatig in twee helften gedeeld, en gewoonlyk volgen twee met vrouwelyken en twee met mannelyken uitgang afwisselend op elkander, b.v.

Hoe trotsch is niet de ziel den aerdling ingegeven! 
Wat wil de zwakke geest naer ydle wysheid streven! 
Hy peinst, en werkt en zoekt, en tilt zich zelf omhoog, 
En dringt 't oneindige in met een vermetel oog. 
 
Nolet. d. B. v. St. 


3. Dactylische of Ossianverzen (
{== afbeelding 	==} {>>afbeelding<<}
    
) vindt men twee tot zesvoetig. In de plaets van den dactylus kan soms de dalende spondaeus (
{== afbeelding 	==} {>>afbeelding<<}
    
) gezet worden; nieuwere dichters veroorloven zich in Duitschland (ja, ook in Holland) den trochaeus. Ongemengd zyn de dactylen b.v. in volgende viervoetige verzen, waer slechts de laetste voet afwisselend in eenen trochaeus en in eene bloote lengte afgekort is, omdat de dactylus voor 't slot der verzen niet gepast is.

Keten der Liefde door Gode geschapen! 
Zalig, wie nimmer dyn schakelen breekt! 
Zalig, hy oogst tot zyn eindlyk ontslapen 
Alle genoegens den Hemel ontsmeekt, enz. - 


Het voornaemste aller dactylische verzen is de heroïsche hexameter (het eigendomlyk vers der Grieken voor 't heldengedicht). Het is zesvoetig (deshalve hexameter): de laetste voet echter wordt uit bovengemelden grond in eenen trochaeus of spondaeus afgekort. Elke dactylus mag in dit vers met eenen dalenden spondaeus verwisseld worden; slechts de vyfde voet blyft regelmatig een dactylus. De duitschers hebben, uit mangel aen spondaeen ook trochaeen in plaets van dactylen toegelaten. Maer de beste schryvers maken tegenwoordig zelden gebruik meer van die vryheid.

{==319==} {>>pagina-aanduiding<<}

De bexameter heeft alzoo volgende vorm:

{== afbeelding 
	
==} {>>afbeelding<<}
    

Menigvoudige afwisseling der dactylen met spondaeen en strenge inachtneming der wezentlyke caesuer is hoofdwet by den bouw dezes verzes, welks schoonheid grootendeels daerin ligt, dat het met de eenvoudige gelykaerdigheid zyns rhythmus groote menigvuldigheid des metrums verbindt.
Zyner lengte wegen heeft dit vers eene rhythmische caesuer noodig, die volgens den regel in den derden voet, of naer de lange silbe (mannelyke caesur) of naer de eerste korte silbe (vrouwelyke caesur), en by de welke het enkel op 't einde eens toonwoords, niet op eene zinsnede aenkomt, alzoo:

{== afbeelding 
	
==} {>>afbeelding<<}
    


b.v. 'k Dacht het ten minste toch zoo /, antwoordde de moeder met kalmte, 
Wierden wy arm naer den wille / des Heeren dan zoude daeruit ook 
't Heil en de zegen onstaen /, dier God ons waerdig zou achten. 
Iederen gronde ontspruiten / de hem inheemsche gewassen enz... 


De mangel eener hoofdcaesuer in 't midden des verzes kan alleen door twee mannelyke caesuren vervangen worden, waervan de eene in den tweeden, en de andere in den vierden voet valt, zoo als:

{== afbeelding 
	
==} {>>afbeelding<<}
    


Wend dy weg, / weemoedige blik / van de smart des Verlossers! - 
Ga dan, groet het verrukkelyk oord van myn vurige wenschen. 


Alle andere insneden en versneden kunnen, bezonders wanneer met het einde des toonwoords tegelyk eene zinpoos plaets heeft, op de regte plaets gevoeld worden, en indruk maken; zy zyn echter niet wezentlyk voor den rhythmus des hexameters, en

{==320==} {>>pagina-aanduiding<<}
zyn niet toereikende hem goed te maken, wanneer de rhythmische hoofdcaesuer feilt.
Het gebruik der trochaeen, in plaets der spondaeen, in den hexameter, moet hoogst zelden geoorloofd worden, zulks verlamt den hexameter, b.v.

Alle volken loven Godes heerlyke wysheid. 


Keert een en de zelfde woordvoet dikwyls in den hexameter terug, dan geschiedt zyner verscheidenheid inbreuk. Bezonders geven hem meermalen op elkander volgende amphibrachische woordvoeten eene onaengename huppende beweging, b.v.

Roovers verwoesten de wereld en dragen de heilige namen... 


Ziet hier vyf hexameters van Pr. Kinker, als voorbeelden aengehaeld door een' belgischen professor in zyne vlaemsche Prosodia. Van die hexametra is er geen een goed, en het moet niemand verwonderen, dat de metrische verzen tot hiertoe in ons land zoo weinig weêrklank vonden, vermids de leeraers der prosodia zelven, op een heel verkeerd stelsel bouwende, slechte lessen en slechte voorbeelden geven:

1 Wykt! niet nader! Proserpina komt, wykt, wykt ongewyden, 
2 (Roept de Sibille) verwydert u van het woud dezer Godheid! 
3 Maer gy Aeneas, trek nu het zwaerd! volg, volg myne schreden! 
4 Tans is het tyd standvastig en stout alle vrees te verbannen. 
5 Dus spreekt ze en snelt vol heilig yver het ysselyk hol door. 


1. Het eerste vers van Kinker heeft noch de mannelyke, noch de vrouwelyke hoofdcaesuer in den derden voet; het moest alzoo twee mannelyke caesuren hebben in den tweeden en vierden voet; maer nader is geene mannelyke caesuer, deshalve is het eerste vers foutief.
2. Het tweede vers heeft twee gebreken:
Vooreerst bestaet geen tweesilbig woord uit twee korte silben; dezer moet altoos de̅zěr zyn, niet dězěr.

{==321==} {>>pagina-aanduiding<<}

Verwydert heeft de laetste silbe gansch kort; lees: verwydert u snel, en de voeten zyn volledig.
3. In 't derde vers alweêr de aengehaelde bemerking, men moet my̅ně lezen en spreken, en niet my̌ně; bovendien begint het vers inderdaed met dry ïamben, en is allerslechtst.
4. In 't vierde vers alweêr de trochaeus alle tot eene pyrrhychius gedwongen.
5. Het laetste vers begint met twee ïamben in plaets van met twee spondaeen te beginnen; ook zal een nederduitscher niet gemakkelyk vol heilig als een dactylus uitspreken vol heilig is een antibachius: 
{== afbeelding 	==} {>>afbeelding<<}
    

Die zelfde verzen verbeterd als volgt, zyn gemakkelyk te lezen en voldoen het geoefendste oor:

Wykt! keert om! Proserpina komt, wykt, wykt ongewyden, 
(Roept de Sibille) verwydert u snel van den woude der Godheid! 
Maer gy, trek nu het zwaerd, Aeneas, en volg, waer ik voorga! 
Thans is het tyd standvastig en dapper uw vreeze te bannen; 
Spreekt zy, en snelt vol heiligen vuers het verschrikkelyk hol door. 


Tot de dactylische verzen behoort ook de zoogenoemde elegische pantameter. Dit vers vervalt na zyne gewoonlyke meting door eene verssnede in twee helften (hemistichen), waervan iedere uit 2 1/2 voeten bestaet. De twee gansche voeten zyn in iedere helft dactylen (
{== afbeelding 	==} {>>afbeelding<<}
    
) de halve voet is eene lange silbe. In plaets der dactylen in de eerste helft kunnen ook spondaeën (somwylen, doch maer by uitzondering trochaeën) gebruikt worden; maer in de tweede helft moeten zuivere dactylen gebezigd worden. Met de verssnede moet een toonwoord eindigen, en by 't scanderen eene poos gemaekt worden. De bouw des pentameters ligt in volgend schema:

{== afbeelding 
	
==} {>>afbeelding<<}
    

Dit vers wordt nimmer alleen, maer enkel in verbinding met

{==322==} {>>pagina-aanduiding<<}
den hexameter gebezigd; beide vereenigd vormen het elegische distichon.

Waarom schaamt gy u over uw vlekken? och elk, die ze zien zal 
Ziet in ieder een traan onder het schryven gestort. 
Ga dan, groet het verrukkelyk oord van myn vurige wenschen, 
Dat ik misschien eenmaal (fluister dit) weder zal zien. 
 
Kinker naer Ovidius (verbeterd), 


4. Anapaestische verzen vindt men (zelfs in Duitschland) zelden rein, meestal zyn ze met ïamben gemengd. Eigentlyk echter mag de anapaest slechts met den stygenden spondaeus (
{== afbeelding 	==} {>>afbeelding<<}
    
) die hem aen duer gelyk is, verwisseld worden.

En de heiren des heidens door 't zwaard niet geknot 
Zyn gesmolten als sneeuw voor de stralen van God. 
 
N. Beets. 


De anapaestische rhythmus schynt verduisterd, wanneer het vers doorgaends met eenen ïambus begint, b.v.

Ik zal u vertellen een deuntjen zoo zinnig: 
Er was eens een keizer, een keizer niet vinnig, enz. 


Door zulke bewerking ontstaen amphibrachen:
Iǩ za̅l ǔ̍ věrte̅llěn̍ eĕn deu̅ntjěn̍ zǒo zi̅nnǐg -, die men als mat en euvelklinkend ten minste niet tot langere verzen verbinden moest.
Aenmerk. De overige versvoeten, buiten den trochaeus, den ïambus, dactylus en anapaest, worden zelden ter vorming eenvoudiger verzen aengewend.
B. Gemengde verssoorten (die uit ongelykaerdige voeten bestaen) worden bezonders in de lyrische (d.i. in den zang) poëzie gebezigd, en dan gewoonlyk tot strophen verbonden, die in een gedicht meermalen gelykmatig wederkeeren.
Hier zou het de plaets wezen, een woord te zeggen over de

{==323==} {>>pagina-aanduiding<<}
lyriek onzer voorvaderen, die op eene grootere hoogte stond, dan de eentoonige onzer levende dichteren. Men behoeft slechts de oude liedekens door Willems zaliger uitgegeven te openen, om het tastbaer verschil tusschen toen en heden te zien. De dichter van Eecke heeft in 1698 de psalmen Davids uitgebreid op 150 van malkander verschillende liedjens. Hoe hadde hy dat kunnen ondernemen met enkele ïamben en trochaeën? In Holland verschynen tegenwoordig, uitgegeven door Heye, door Alberdingk-Thym en anderen, de lieve deuntjes, de afwisselende liedekens der voorouderen, en wy zien met het hoogste belang, dat ons tegenwoordig geslacht er smaek in vindt. Zoodra zy zullen gekend zyn, moet de eentoonige manier van heden verdwynen, maer tevens zullen de jonge dichters verplicht zyn, de prosodie oplettender te bestudeeren. En dat zal des te beter zyn. Waer geene moeite te overwinnen is, daer is geene kunst, en wat is poëzie zonder kunst? -
Tot de voornaemste en gewoonlykste lyrische verssoorten der Ouden, die men ook in de Nederlanden, helaes zonder de noodige voorkennis der metriek, beproefd heeft, behooren: de sapphische, de alcaeïsche en de asklepiadische strophe.
a. Het schema der sapphische strophe is:


Vers. 1. 2 en 3 
{== afbeelding 	==} {>>afbeelding<<}
    


Vers. 4 
{== afbeelding 	==} {>>afbeelding<<}
    




De eerste 3 verzen zyn elkander gelyk en bevatten ieder 5 voeten. Hun rhythmus is trochaeïsch, slechts de 3de voet is altoos een dactylus, en de tweede trochaeus behoort een vallende spondaeus te zyn, dan wint het vers meerder kracht. In de plaets van den laetsten trochaeus kan een spondaeus staen; want de laetste silbe in alle verzen der oude rhythmiek is onverschillig (anceps). De eerste en tweede voet, en de derde en vierde worden in de rhythmische geledering dezes verzes tot dubbelvoeten vereenigd. Eene mantyke coesuer dezer verzen, na de lengte van den derden voet, draegt wezentlyk veel toe tot de schoonheid der zelven; doch wordt die caesuer dikwyls verzuimd, of eerst na de eerste korte

{==324==} {>>pagina-aanduiding<<}
silbe diens voets (als vrouwelyke caesuer) gebezigd. - Het vierde vers der sapphische strophe bestaet uit eenen dactylus en eenen trochoeus (of spondaeus), men heet dat vers een adonisch vers, b.v.

Eene maegd omwaeid van den geur der liefde, 
Als een dauwdrop rein, en bescheiden tevens 
Als het blank meiklokjen, dat zonder klingklang 
Beeft in heur hoofdhair, 


b. Het schema der alcaeïsche strophe is:


Vers. 1 en 2. 
{== afbeelding 	==} {>>afbeelding<<}
    


Vers. 3. 
{== afbeelding 	==} {>>afbeelding<<}
    


Vers. 4. 
{== afbeelding 	==} {>>afbeelding<<}
    




De beide eerste verzen gelyken elkander, zyn 5 voetig en van ïambischen rhythmus; de vierde voet is echter gestadig een anapoest, en in plaets van den eersten en derden ïambus heeft dat vers graeg den stygenden spondaeus. De wezentlyke caesuer dezer verzen valt in den derden voet; verzuimt men de zelve, dan lydt de rhythmus er by. - Het derde vers bestaet uit vier ïamben met eene overslaende eindkorte silbe. Ook hier staet in plaets van den eersten en derden ïambus gaerne de spondaeus. - Het vierde vers heeft twee dactylen en twee trochaeën. - De sluitsilbe aller verzen is onverschillig (zie boven anceps). Ook in de alkaïsche strophe worden, gelyk in de sapphische, doorgaends 2 voeten tot een verslid vereenigd.

Myn levensboot zweeft over de wyde zee, 
Zacht glydt ze heen langs klippen en rotsgevaert'; 
Trots stormgehuil en wervelkolken 
Schertst ze te midden van doodsgevaren. 
 
Dra schiet de zon heur strael op den slanken mast, 
Waer harp en mirttwyg bloeijende zyn vereend, 
Dan koestert, zuizlend door de zeilen, 
't Koeltjen myn oor met de liefste akkoorden. 
 

{==325==} {>>pagina-aanduiding<<}

Omhult de nacht myn schemerend levenspad, 
Dan blinkt een ster omlaeg, die den blik bekoort, 
Ja 't heilgeloof, omstraeld van lichtglans, 
Daelt me verkwikkende neêr in 't harte, etc. 


c. Het schema der asklepiadische strophe is:


Vers. 1 en 2 
{== afbeelding 	==} {>>afbeelding<<}
    


Vers. 3 
{== afbeelding 	==} {>>afbeelding<<}
    


Vers. 4 
{== afbeelding 	==} {>>afbeelding<<}
    




Elk der beide eerste verzen, welke onderling gelyk zyn, bestaet uit 2 choriamben 
{== afbeelding 	==} {>>afbeelding<<}
    
, voorafgegaen door eenen trochaeus, of beter dalenden spondaeus en gevolgd van eenen ïambus; tusschen de beide choriamben valt eene verssnede. Het derde vers bestaet uit eenen trochaeus (beter dalenden spondaeus), eenen dactylus en eenen trochaeus. Het vierde heeft eene lange silbe meer op 't einde. b.v.

	Horatius aen pyrrha.
Welk teêrbloeijende knaep geurig van rozenloof 
En welriekende vocht, huldigt u, Pyrrha, thans 
In die liefyke grotte? 
Welken vlecht gy het blonde hair, 
 
Gy, eenvoudig gesmukt? Ach, hoe beweent hy eens 
Uw ontrouw en der Goôn wisselend gunstbewys; 
Opzien zal in verbazing 
Naer zwartduisteren storm op zee, 
 
Die thans licht van geloof zwelgt in uw gulden schoon, 
Die uw immer getrouw, immer beminlyk waent, 
En niet weet, hoe bedrieglyk 
Zefyr aêmt. O beklagenswaerd, 
 

{==326==} {>>pagina-aanduiding<<}

Wie onkundig u mint! Dat ik het natte kleed 
Eens ophing voor den God, welke de zee beheerscht, 
(Dankbaer wegens myn redding) 
Dat tuigt 's tempels gewyde wand. 


Buiten genoemde lyrische verssoorten zyn er in de verskunst der Ouden nog vele andere. Ook kan men, gelyk onze oostersche buren, die meesters zyn in dat punt, nieuwe verssoorten vormen.
De keuze der versmaet moet zich in de dichterlyke daerstelling voegen, want eene welgekozene verssoort brengt veel toe tot de levendige aenschouwing.
Er zyn verssoorten, die vrolyk, ras en ligtvoetig voorthuppen; andere, die ongestuimig voortstormen; nog andere, die zacht henenzweven, of langzaem en statig, tot weemoed stemmend voortstappen, enz...


4o Het rym.

Het rym of de gelykklank der eindsilben van twee of meer versregels bestond in de oude poëzy der Grieken en Romeinen niet. De Arabiers kennen het rym sinds de vroegste dagen; men mag nogthans niet aennemen, dat het rym door hen by de europische volken zou zyn ingevoerd; deze hebben by mangel aen eene bepaelde silbenmeting zelven het rym kunnen aenwenden ter kunstige vorming hunner gedichten.
Zoo lang de dietsche volken in hunne verzen de silben meer telden dan maten, was hun het rym onontbeerlyk. Maer toen men later opmerkte, dat de dietsche tael, niet alleen eener strenge silbenmeting vatbaer ware, maer de zelve ook eischte; toen men in Duitschland begon de verssoorten der ouden in duitscher tale na te bootsen: toen gevoelde men er tevens, dat het rym ontbeerlyk was, en men verwierp het zelve by de vertalingen der grieksche en romeinsche versmaten. Men behield het rym slechts in kleinere, luchtigere verssoorten, bezonders in de zangen (lyriek), waer het voor oor en gevoel aengenaem is.

{==327==} {>>pagina-aanduiding<<}

Voor twee eeuwen heeft men in Holland hexametra gebouwd, die verre boven de hoogduitsche gelyktydige proeven uitsteken. Huygens heeft ons twee stukken nagelaten, die ons bewyzen, dat hy de tael ook voor de oude vormen vatbaer kende. Wy willen van de latere proeven niet gewagen. Nederduitsche Grammatica en Prosodia wemelen heden nog van dwalingen en onzin. De eenvoudigste waerheden worden het moeijelykste erkend, deshalve punctum! en tot het rym terug!
Wanneer twee of meer woorden, van hunnen laetsten geklemden silbenklank af, gansch gelyk luiden, dan ontstaet het rym by voorbeeld: fluit, tuit, spruit; fluiten, tuiten, spruiten; fluitende, tuitende en spruitende.
Men onderscheidt mannelyke of vrouwelyke rymen. Het manlyke rym verbreidt zich enkel over eene geklemde slotsilbe van twee of meer woorden, b.v. magt, nacht, pracht, gedacht, uitgebragt; zuer, natuer; morgendrood, marteldood, enz. - Het vrouwelyke rym strekt zich over twee silben, welke eerste geklemd is, terwyl de laetste toonloos is, by voorbeeld: leven, streven, gegeven. verheven, onderzweven; roeme, zonnebloeme; zwygen, verkrygen, enz.
Aenm.: vloeijende (dactylische) rymen gelyk engelen, strengelen; keuriger en zwevende rymen, gelyk leerstand, weêrstand, zyn min in gebruik.
Eene hoofdvereischte des ryms is zyne reinheid; by eene juiste uitsprake beslist het gehoor alleen over des zelfs juistheid. Er worden nogthans ook onechte rymen veroorloofd, waer de uitspraek der gewesten soms een groot verschil aenduidt, by voorbeeld:
1o De scherplange ee en oo op de zachtlange, als keel (z.l.), op tooneel (s.l.), breeder op neder, gehoond (z.l.) op betoond (s.l.) mogen op oogen.
2o - s op: - sch, - ts, - ds, - tsch; st op: - tst, - sd, - schi; - ngt op: - nkt; - t op: - d, dt; - g op: ch; - gt op: - cht, enz.
Zoo rymen: hy ligt op gedicht; los, bosch, geklots, trotsch, Gods; gy leest, wreedst, gevreesd; klinkt en zingt;

{==328==} {>>pagina-aanduiding<<}

3o Ar op er, als: ontfermen, erbarmen.
Wie nauwkeurig is, zal zich zoo min mogelyk vryheden veroorloven, en 't past niet, dat leerlingen met vryheden beginnen. Ook veroorloven zich de groote dichters niet de rymen: eid - yd; ouw - auw; of ind - iend; als kind, bedient.
De rymwoordenboeken duiden overigens de geoorloofde rymen aen; 't is maer jammer, dat tot hier toe geen rymwoordenboek onzer tale bestaet.
Over het gebruik van 't rym, over des zelfs aenwending in den verbouw, zal ik ook niet uitweiden. Het hangt van den dichter af, of hy de rymen op elkander laet volgen gelyk aa - bb; of hy ze doe kruisen gelyk ab - ab; of hy ze plaetse als ab - ba, of hy 't zelfde rym 2, 3, 4 en meermalen herhale, enz.
Men moet echter zorgen, dat de rymen niet door meer dan 2 of 3 versregels gescheiden zyn.
Ziet daer, geliefde lezers, jeugdige dichters, het noodzakelykste, dat gy weten moet over den versbouw. Ik hoop, dat myne bewerking zich welig verspreide door het lieve vaderland, dat deze Prosodia in hoogere en middelbare leergestichten bestudeerd worde, kortom, dat men niet meer aen het bouwen ga, vooraleer men de verschillende stylen kenne. Het zy zoo!

J.M. Dautzenberg.







{==329==} {>>pagina-aanduiding<<}

2. - Lucifer,


treurspel, in vyf bedryven.

Persoonen:


Belzebub, } Wederspannige Oversten.

Belial, } Wederspannige Oversten.

Apollion, } Wederspannige Oversten.

Gabriel, Gods Geheimenistolk.

Rei van Engelen.

Lucifer, Stedehouder.

Luciferisten, Oproerige Geesten.

Michael, Veldheer.

Rafael, Beschermengel.

Uriel, Michaëls schildknaep.



Het tooneel is in den Hemel.

Nota. Het is geraedzaem vooraleer de studie van dit stuk aen te vangen, de ontleding, die achteraen volgt, te overlezen; mede de lyst van verouderde woorden goed in te zien. -


Eerste bedryf.

Eerste tooneel.

BELZEBUB, BELIAL, APOLLION.


belzebub. 
Myn Belial ging heen op lucht en vleugels dryven, 
Om uit te zien waer ons Apollion mag blyven. 
Vorst Lucifer zond hem, tot dezen togt bekwaem, 
Naer 't aerdryk, op dat hy eens nader kennis naem' 

{==330==} {>>pagina-aanduiding<<}

Van Adams heil en staet, waerin de Almogendheden 
Hem stelden. Het wordt tyd om weder van beneden 
Te keeren hier te stede: ik gis hy is niet veer. 
Een wakker dienaer vliegt op 't wenken van zyn' heer, 
En stut zyn meesters troon getrouw met hals en schouder. 




belial. 
Heer Belzebub, gy raed van 's hemels stedehouder, 
Hy streigert steil, van kreits in kreits, op ons gezicht. 
Hy streeft den wind voorby, en laet een spoor van licht 
En glansen achter zich, waer zyn gezwinde wieken 
De wolken breken. Hy begint ons lucht te rieken, 
In eenen andren dag en schooner zonneschyn, 
Daer 't licht zich spiegelt in het blauwe kristalyn. 
De hemelklooten zien met hun gezicht, van onder, 
Terwyl hy ryst, hem na, eenieder in 't byzonder, 
Verwonderd om die vaert en goddelyken zwier, 
Die hun geen engel schynt, maer eer een vliegend vier. 
Geen star verschiet zoo snel. Hier komt hy aengestegen, 
Met eenen gouden tak, en heeft de steile wegen 
Voorspoedig afgeleid. 




belzebub. 
Wat brengt Apollion? 




apollion. 
Heer Belzebub, ik heb, zoo vlytig als ik kon, 
Het laeg gewest bespied, en offere u de vruchten 
Zoo diep beneden ons, in andre zon en luchten, 
Gesproten: oordeel, uit de vruchten, van het land, 
En van den hof, door God gezegend en geplant, 
Tot wellust van den mensch. 




belzebub. 
Ik zie de gouden bladen, 
Met peerlen van de lucht, den zilvren dauw, geladen. (1) 

{==331==} {>>pagina-aanduiding<<}

Hoe lieflyk riekt dit loof, dat zyne verf behoudt! 
Hoe gloeit dit vrolyk ooft van karmozyn, en goud! 
't Waer jammer zoo men dit ontwydde met de handen. 
't Gezicht bekoort den mond. Wie zou niet watertanden 
Naer aerdsche lekkerny? hy walgt van onzen dag, 
En hemelsch mann', die 't ooft der aerde plukken mag. 
Men zou ons Paradys om Adams hof verwenschen. 
't Geluk der engelen moet wyken voor de menschen. 




apollion. 
Niet waer, heer Belzebub? al schynt de hemel hoog, 
Wy liggen veel te laeg. Het geen ik met myn oog 
Gezien heb, mist me niet. 't Vermaek van 's weerelds hoven, 
Een eenig Eden gaet ons Paradys te boven. 




belzebub. 
Laet hooren wat ge zaegt: wy luistren t'zamen toe. 




apollion. 
'k Verzwyg myn henenvaert, om niet te reppen hoe 
Gezwind ik nedersteeg, en zonk door negen bogen, 
Die, sneller dan een pyl, rondom hun midpunt vlogen. 
Het rad der zinnen kan zoo snel niet ommeslaen, 
In ons gedachten, als ik, lager dan de maen 
En wolken, afgegleên, bleef hangen op myn pennen, 
Om 't oostersche gewest en landschap te onderkennen; 
Op 't aenzicht van den kloot, daer de oceaen om spoelt, 
Waerin zoo menig slag van zeegedrogten woelt. 
Van verre zag men hier een' hoogen berg verschieten, 
Waeruit een waterval, de wortel van vier vlieten (1), 
Ten dale nederbruist. Wy streken steil, en schuin 
Voorover met ons hoofd, en rustten op de kruin 
Des bergs, van waer men vlak de zalige landouwen 
Der onderweereld en haer weelde kon aenschouwen. 




belzebub. 
Nu schilder ons den hof, en zyn gestaltenis. 



{==332==} {>>pagina-aanduiding<<}



apollion. 
De hof valt rond, gelyk de kloot der weereld is. 
In 't midden ryst de berg, waeruit de hoofdbron klatert, 
Die zich in vieren deelt, en al het land bewatert, 
Geboomte en beemden laeft, en levert beken uit, 
Zoo klaer gelyk kristal, daer geen gezicht op stuit. 
De stroomen geven slib, en koesteren de gronden. 
Hier worden onixsteen en bdellion gevonden (1). 
Hoe klaer de hemel ook van starren blinkt, en barnt, 
Hier zaeide vrouw Natuer in steenen een gestarnt, 
Dat onze starren dooft. Hier blinkt het goud in de aderen. 
Hier wou Natuer haer' schat in eenen schoot vergaderen. 




belzebub. 
Wat zweeft er voor een lucht, waerby dat schepsel leeft? 




apollion. 
Geen engel, onder ons, zoo zoet een' adem heeft, 
Gelyk de frissche geest, die hier den mensch bejegent, 
Het aengezicht verkwikt, en alles streelt, en zegent. 
Dan zwelt de boezem der landouw van kruid, en kleur, 
En knop, en telg, en bloem, en allerhande geur. 
De dauw ververscht ze 's nachts. Het ryzen en het dalen 
Der zonne weet zyn maet, en matigt zoo haer stralen 
Naer eisch van elke plant, dat allerhande groen 
En vrucht gevonden wordt, in eenerlei saizoen. 




belzebub. 
Nu mael me de gedaente en 't wezen van de menschen. 




apollion. 
Wie zou ons engelsdom voor 't menschdom willen wenschen, 
Wanneer men schepsels ziet, die 't al te boven gaen, 
En onder wier gezag alle andre dieren staen? 
Ik zag den ommegang van honderd duizend dieren, 
Die op het aerdryk treên, of in de wolken zwieren, 
Of zwemmen in den stroom, zoo ieder is gewend, 

{==333==} {>>pagina-aanduiding<<}

En leven schept in zyn byzonder element. 
Wie zou een ieders aerd en eigenschappen ramen 
Als Adam! want hy gaf ze op eene ry hun namen (1). 
De bergleeuw kwispelde hem aen met zynen staert, 
En loeg den meester toe. De tiger lei zyn' aerd 
Voor 's konings voeten af. De landstier boog zyn' horen, 
En de olifant zyn' snuit. De beer vergat zyn' toren. 
Griffoen en adelaer kwam luistren naer dien man, 
Ook draek, en behemoth (2), en zelfs leviathan (3). 
Nog zwyg ik welk een lof den mensch wordt toegezongen 
En toegekwinkeleerd van 't lustpriëel, vol tongen; 
Terwyl de wind in 't loof, de beek langs de oevers speelt, 
En ruischt op een muzyk, dat nimmer 't hart verveelt. 
Had zich Apollion in zynen last gekweten, 
Hy had ons hemelryk in Adams ryk vergeten. 




belzebub. 
Wat dunkt u van het paer, dat gy beneden zaegt? 




apollion. 
Geen schepsel heeft om hoog myne oogen zoo behaegd 
Als deze twee om laeg. Wie kon zoo geestig strengelen 
Het ligchaem en de ziel, en scheppen dubbele engelen, 
Uit kleiaerde en uit been. Het ligchaem, schoon van leest, 
Getuigt des Scheppers kunst, die blinkt in 't aenschyn meest, 
Den spigel van 't gemoed. Wat lid my kon verbazen, 
Ik zag het beeld der ziele in 't aengezicht geblazen. 
Bezit het lyf iet schoons, dat vindt men hier by een. 
Een Godheid geeft haer glans door 's menschen oogen heen, 
De redelyke ziel komt uit zyn tronie zwieren. 
Hy heft, terwyl de stomme en redelooze dieren 
Naer hunne voeten zien, alleen en trots het hoofd 
Ten hemel op naer God, zyn' Schepper, hoog geloofd. 



{==334==} {>>pagina-aanduiding<<}



belzebub. 
Hy looft hem niet vergeefs voor zoo veel ryke gaven. 




apollion. 
Hy heerscht, gelyk een God, om wien het al moet slaven. 
De onzichtbre ziel bestaet uit geest, en niet uit stof. 
Ze is heel in ieder lid. Het brein verstrekt haer hof. 
Zy leeft in eeuwigheid, en vreest noch roest, nog schennis. 
Ze is onbegrypelyk. Voorzichtigheid, en kennis, 
En deugd, en vryen wil bezit ze in eigendom. 
Voor hare majesteit staen alle geesten stom. 
De wyde weereld zal eerlang van menschen krielen. 
Zy wacht, uit luttel zaeds, een' ryken oogst van zielen; 
En hierom huwde God den man aen zyn mannin. 




belzebub. 
Wat dunkt u van zyn ribbe, en lieve gemalin? 




apollion. 
Ik dekte myn gezicht en oogen met myn vleugelen, 
Om myn gedachten en genegenheên te teugelen, 
Zoodra zy my gemoette, als Adam met der hand 
Haer leidde door het groen. By wylen hield hy stand, 
Beschouwde ze over zy', en onder dat belonken 
Begon een heilig vier zyn zuivre borst te ontvonken; 
Dan kuste hy zyn bruid, en zy den bruidegom, 
Dan ging de bruiloft in, met eenen wellekom 
En brand van liefde, niet te melden, maer te gissen; 
Een hooger zaligheid, die de Engelen nog missen. 
Hoe arm is eenigheid! wy kennen geen gespan 
Van tweederhande kunne, een jongvrouw, en een' man. 
Helaes! wy zyn misdeeld: wy weten van geen trouwen, 
Van gade of gading, in een' hemel, zonder vrouwen. 




belzebub. 
Zoo wordt er met der tyd een weereld aengeteeld? 




apollion. 
Door een genot van 't schoon, in 's menschen brein gebeeld, 
En ingedrukt met kracht van de opgespannen zinnen. 

{==335==} {>>pagina-aanduiding<<}

Dat houdt dit paer verknocht. Hun leven is beminnen, 
En wederminnen met een' onderlingen lust, 
Oneindelyk gelescht, en nimmer uitgebluscht. 




belzebub. 
Nu pas me deze bruid naer 't leven af te malen. 




apollion. 
Dit eischt Natuers penseel, geen verf, maer zonnestralen. 
De man en vrouw zyn bei volschapen, evenschoon, 
Van top tot teen. Met regt spant Adam wel de kroon, 
Door kloekheid van gedaente, en majesteit van wezen, 
Als een ter heerschappy des aerdryks uitgelezen; 
Maer al wat Eva heeft vernoegt haer bruîgoms eisch: 
Der leden teederheid, een zachter vel en vleisch, 
Een vriendelyker verf, aenminnigheid der oogen, 
Een minnelyke mond, een uitspraek, wier vermogen 
Bestaet in eedler klank; twee bronnen van ivoor, 
En wat men best verzwyge, eer dit een Geest bekoor'. 
Bejegent engelen, hoe schoon ze uw oog behaegden, 
Het zyn wanschapenheên by 't morgenlicht der maegden. 




belzebub. 
Het schynt gy blaekt van minne om 't vrouwelyke dier. 




apollion. 
Ik heb myn slagveêr in dat aengename vier 
Gezengd. Het viel me zwaer van onder op te stygen, 
Te roeijen, om den top van Englenburg te krygen. 
Ik scheidde, doch met pyn, en zag wel driewerf om. 
Nu blinkt geen Serafyn, in 't hemelsch heiligdom, 
Als deze, in 't hangend haer, en goude (1) nis van stralen, 
Die schoon gewaterd van den hoofde nederdalen, 
En vloeijen om den rug. Zoo komt ze, als uit een licht, 
Te voorschyn, en verheugt den dag met haer gezicht. 
Laet peerle en peerlemoer u zuiverheid beloven, 
Haer blankheid gaet de peerle en peerlemoer te boven. 



{==336==} {>>pagina-aanduiding<<}



belzebub. 
Wat baet al 's menschen roem, indien zyn schoonheid smelt, 
En eindelyk verwelkt, gelyk een bloem op 't veld? 




apollion. 
Zoo lang die hof beneên niet ophoude ooft te geven, 
Zal dit gezaligd paer by zulk een' appel leven, 
Die daer in 't midden groeit, bevochtigd van den stroom, 
Waerby de wortel leeft. Dees wonderbare boom 
Wordt 's levens boom genoemd. Zyn aerd is onbederflyk. 
Hierdoor geniet de mensch het eeuwig en onsterflyk, 
En wordt den Engelen, zyn' broederen gelyk, 
Ja overtreft ze in 't eind, en zal zyn magt en ryk 
Verbreiden overal. Wie kan zyn vleugels korten? 
Geen engel heeft de magt zyn wezen uit te storten 
In duizend duizenden, in een oneindig tal. 
Nu overreken eens wat hieruit worden zal. 




belzebub. 
De mensch is magtig dus ons over 't hoofd te wassen. 




apollion. 
Zyn wasdom zal ons haest verschrikken en verrassen. 
Al duikt zyn heerschappy nu lager dan de maen, 
Al is die magt bepaeld, hy zal al hooger gaen, 
Om zynen stoel in top der hemelen te zetten. 
Zoo God dit niet belet, hoe kunnen wy 't beletten? 
Want God bezint den mensch, en schiep het al om hem. 




belzebub. 
Wat hoor ik? een bazuin? gewis hier wil een stem 
Op volgen: zie eens uit, terwyl we hier verbeiën. 




apollion. 
De aertsengel Gabriël, gevolgd van 's hemels reijen, 
Genaekt in 's Hoogsten naem, om uit den hoogen troon 
Te ontvouwen, als heraut, het geen hem werd geboôn. 




belzebub. 
Ons lust te hooren wat de aertsengel zal gebieden. 




{==337==} {>>pagina-aanduiding<<}

Tweede tooneel.

GABRIEL, REI VAN ENGELEN.


gabriel. 
Hoort toe, gy engelen: hoort toe, gy hemellieden. 
De hoogste Goedheid, uit wier boezem alles vloeit 
Wat goed, wat heilig is, die nimmer wordt vermoeid 
Door weldoen, noch verarmd van haer genadeschatten, 
Tot nog met geen begryp der schepselen te vatten, 
Dees Goedheid schiep den mensch haer eigen beeld gelyk, 
Ook de englen, opdat zy te zamen 't eeuwig ryk, 
Het nooit begrepen goed, na 't vierig onderhouden 
Der opgeleide wet, met God bezitten zouden. 
Zy bouwde 't wonderlyk en zienelyk Heelal 
Der weereld, Gode en ook den mensche te geval; 
Opdat hy in dit hof zou heerschen, en vermeêren, 
Met al zyne afkomst hem bekennen, dienen, eeren, 
En stygen, langs den trap der weereld, in den trans 
Van 't ongeschapen licht, den zaligenden glans. 
Al schynt het geestendom alle andren te overtreffen, 
God sloot van eeuwigheid het menschdom te verheffen, 
Ook boven 't Engelsdom, en op te voeren tot 
Een klaerheid en een licht, dat niet verschilt van God, 
Gy zult het eeuwig Woord, bekleed met been en âren, 
Gezalfd tot heer, en hoofd, en regter, al de scharen 
Der geesten, engelen en menschen te gelyk, 
Zien regten, uit zyn' troon, en onbeschaduwd ryk; 
Daer staet de stoel alreê geheiligd in het midden 
Dat alle de engelen hem passen aen te bidden, 
Zoo ras hy innery, wien 't menschelyk gestalt, 
Ook boven ons natuer verheerlykt, gevalt. 
Dan schynt de heldre vlam der Serafynen duister, 
By 's menschen licht, en glans, en goddelyken luister. 

{==338==} {>>pagina-aanduiding<<}

Genade dooft Natuer en al haer glansen uit. 
Dit 's noodlot: dit 's een onherroepelyk besluit. 




rei van engelen. 
Al wat de hemel stemt, zal 't hemelsch heer behagen. 




gabriel. 
Zoo past u trouw in Gods en 's menschen dienst te dragen: 
Naerdien de Godheid zelf de menschen zoo bemint. 
Wie Adam eert, het hart van Adams vaders wint, 
De mensch en engel, beide uit eenen stam gesproten, 
Zyn medebroeders, uitgekoren lotgenoten, 
Des Allerhoogsten zoon en erven, zonder smet. 
Een ongedeelde wil en liefde zy uw wet, 
Gy weet hoe 't engelsdom moet onderscheiden worden 
In driederhande ry, een negenvoudige orden, 
De hoogste in Serafyn, en Cherubyn, en Troon, 
Die zitten in Gods raed, en sterken zyn geboôn. 
De middenry bestaet uit Heerschappyen, Krachten, 
En magten, die op 't woord van Gods geheimraed wachten, 
Tot 's menschen nut, en heil, en hulp in 't algemeen, 
De derde en laegste ry, gewyd uit Vorstenheên, 
En groote Aertsengelen, en Engelen, moet duiken 
Voor 't woord der middelrye, en laten zich gebruiken, 
Beneden het gewelf van zuiver kristalyn, 
In hunn' byzondren last, zoo wyd 't gestarrent schyn'. 
Wanneer de weereld koom' zich verder uit te spreiden, 
Wordt elk van deze ry in zyn gewest bescheiden, 
Of weet zyne eigen stad, en huis, en wat persoon 
Zyn zorg bevolen blyft, ter eere van Gods kroon, 
Getrouwen, gaet dan heen, onsterfelyke goden, 
Gehoorzaemt Lucifer, verknocht aen Gods geboden, 
Bevordert 's hemels eer, in 't menschelyk geslacht, 
Eenieder in zyn wyk, eenieder op zyn wacht, 
Laet sommigen voor God de schael vol wierook branden, 
En brengen voor Gods troon der menschen offeranden, 

{==339==} {>>pagina-aanduiding<<}

En wenschen, en gebeên, en zingen 's Godsheids lof, 
Dat zich de galm verspreide in 't eeuwigjuichend hof. 
Een ander draeij' gestarnte en ronde hemelklooten, 
Of zelf den hemel op, of hoû de lucht gesloten 
Met wolken, om den berg te zegenen om laeg, 
Met eenen zonneschyn, of versche regenvlaeg 
Van manne en honigdauw, daer God wordt aengebeden 
Door de eerste onnoozelheid, de burgery van Eden. 
Wie door de lucht, en 't 't vier, en aerde, en water rent, 
Die matige op zyn pas en ieder element, 
Naer Adams wensch, of legg' den bliksemstrael aen banden, 
Of breidele den storm, of breek' de zee op stranden. 
Een ander sla de treên des menschen gade op 't veld. 
De Godheid heeft zyn haer tot op een haer geteld. 
Men draeg' hem op de hand, dat hy zyn voet niet stoote. 
Wordt iemand, als gezant, gezonden van een' Groote 
Aen Adam, 's aerdryks vorst, dat hy zyn last verrigt', 
Zoo luidt myn last, waeraen de Godheid u verpligt. 




Derde tooneel.



rei van engelen. 
ZANG. 
Wie is het, die zoo hoog gezeten, 
Zoo diep in 't grondelooze licht, 
Van tyd noch eeuwigheid gemeten, 
Noch ronden, zonder tegenwigt, 
By zich bestaet, geen steun van buiten 
Ontleent, maer op zich zelven rust, 
En in zyn wezen kan besluiten 
Wat om en in hem, onbewust 
Van wanken, draeit, en wordt gedreven, 
Om 't een en eenig middelpunt; 
Der zonnen zon, de geest, het leven: 
De ziel van alles wat gy kunt 

{==340==} {>>pagina-aanduiding<<}

Bevroên, of nimmermeer bevroeden; 
Het hart, de bronaêr, de oceaen 
En oorsprong van zoo vele goeden, 
Als uit hem vloeijen en bestaen 
By zyn genade, en alvermogen, 
En wysheid, die hun 't wezen schonk 
Uit niet, eer dit in top voltogen 
Paleis, der heemlen hemel, blonk; 
Daer wy met vleuglen de oogen dekken, 
Voor alle glans en Majesteit; 
Terwyl we 's hemels lofgalm wekken, 
En vallen, uit eerbiedigheid, 
Uit vreeze, in zwym op 't aenzicht neder? 
Wie is het! noemt, beschryft ons hem, 
Met eene serafynenveder; 
Of schort het aen begrip en stem? 
TEGENZANG. 
Dat 's God. Oneindig eeuwig Wezen 
Van alle ding, dat wezen heeft. 
Vergeef het ons, o nooit volprezen 
Nooit uitgesproken, noch te spreken, 
Vergeef het ons, en schelt ons kwyt 
Dat geen verbeelding, tong, noch teeken 
U melden kan. Gy waert, gy zyt, 
Gy blyft de zelfde. Alle Englenkennis 
En uitspraek, zwak en onbekwaem, 
Is maer ontheiliging, en schennis: 
Want ieder draegt zyn' eigen naem 
Behalve gy. Wie kan u noemen 
By uwen naem? wie wordt gewyd 
Tot uw orakel? wie durft roemen? 
Gy zyt alleen dan die gy zyt, 
U zelf bekend en niemand nader. 

{==341==} {>>pagina-aanduiding<<}

U zulks te kennen, als gy waert 
Der eeuwigheden glans en ader, 
Wien is dat licht geopenbaerd? 
Wien is der glansen glans verschenen? 
Dat zien is nog een hooger heil 
Dan wy van uw genade ontleenen; 
Dat overschrydt het perk en peil 
Van ons vermogen. Wy verouden (1) 
In onzen duer; gy nimmermeer. 
Uw wezen moet ons onderhouden. 
Verheft de Godheid: zingt haer eer. 
TOEZANG. 
Heilig, heilig, nog eens heilig (2) 
Driemael heilig: eer zy God. 
Buiten God is 't nergens veilig 
Heilig is het hoog gebod. 
Zyn geheimenis zy bondig 
Men aenbidde zyn bevel. 
Dat men overal verkondig' 
Wat de trouwe Gebriël 
Ons met zyn bazuin kwam leeren, 
Laet ons God in Adam eeren. 
Al wat God behaegt, is wel. 





Tweede bedryf.

Eerste tooneel.

LUCIFER, BELZEBUB.


lucifer. 
Gy snelle geesten, houdt nu stand met onzen wagen: 
Al hoog genoeg in top Gods morgendstar gedragen, 

{==342==} {>>pagina-aanduiding<<}

Al hoog genoeg gevoerd: 't is tyd dat Lucifer 
Nu duike voor de komst van deze dubble ster, 
Die van beneden ryst, en zoekt den weg naer boven, 
Om met een aerdschen glans den hemel te verdooven. 
Borduert geen kroonen meer in Lucifers gewaed; 
Verguldt zyn voorhoofd niet met eenen dageraed 
Van morgendstarre en strael, waervoor de aertsenglen nygen; 
Eene andre klaerheid komt in 't licht der Godheid stygen, 
En schynt ons glansen dood; gelyk de zon by daeg' 
De starren dooft, voor 't oog der schepselen, om laeg. 
't Is nacht met engelen, en alle hemelzonnen: 
De menschen hebben 't hart des Oppersten gewonnen, 
In 't nieuwe Paradys; de mensch is 's hemels vriend; 
Ons slaverny gaet in. Gaet henen, viert, en dient, 
En eert dit nieuw geslacht, als onderdane knapen: 
De menschen zyn om God, en wy om hen geschapen. 
't Is tyd dat 's engels nek hun voeten onderschraeg', 
Dat ieder op hen passe, en op de handen draeg', 
Of op de vleugels voere, in de allerhoogste troonen: 
Onze erfnis komt hun toe, als uitverkoren zonen. 
Onze eerstgeboorte ligt nu achter, in dit ryk. 
De zoon des zesden dags, den Vader zoo gelyk 
Geschapen, strykt de kroon. Met regt is hem gegeven 
De groote staf, waervoor al de eerstgeboornen beven, 
En sidderen. Hier geldt geen tegenspreek: gy hoort 
Wat Gabriël bazuint voor 's Hemels gouden poort. 




belzebub. 
O Stedehouder van Gods opperheerschappyën, 
Wy hooren 't al te wel, en, midden in 't verblyën 
Der Reijen, eenen klank, die 't eeuwig feest bedroeft. 
De last van Gabriël ligt klaer: dat woord behoeft 
Geen Cherubynentong om ons den zin te ontvouwen. 
Men hoeft Apollion naer de onderste landouwen 
Niet af te vaerdigen, om nader ga te slaen 
Wat Adam al bezit, zoo laeg beneên de maen. 

{==343==} {>>pagina-aanduiding<<}

Het blykt hoe heerlyk hem de Godheid begenadigt, 
Ook door een lyfwacht van veel duizenden verdadigt, 
En handhaeft in zyn' staet en aenzien, min noch meer 
Of hy gehuldigd waer' tot aller geesten heer. 
De poort des hemels staet voor Adams afkomst open 
Een aerdworm, uit een' klomp van aerde en klei gekropen, 
Braveert uw mogendheid. Gy zult het menschdom zien 
Zoo verre boven u, en, vallende op uw knien, 
Met nederslagtigheid en neêrgeslagene oogen, 
Aenbidden zyne magt, en hoogheid, en vermogen. 
Het zal, verheerelykt van de allerhoogste Magt, 
Zich zetten aen de zy' der Godheid, in zyn kracht, 
En heerschen, langer en nog wyder dan de ronden 
Der eindlooze eeuwigheid, aen tyd noch plaets gebonden, 
Om God, zyn middelpunt en omloop, te gelyk, 
Zich draeijen, zonder rust. Wat hoeft men klaerder blyk 
Dat God de menschen wil verheffen, ons verneêren? 
Wy zyn ter dienstbaerheid, de menschen tot regeren 
Geboren. Leg voortaen den scepter uit der hand: 
Een lager is er, die de kroon daer boven spant, 
Of spannen zal eerlang. Leg af uw morgendstralen, 
En hulsel, voor dees zon; of pas haer in te halen 
Met zangen, en triomf, en goddelyk sieraed. 
Wy zien den hemel haest veranderen van staet. 
De starren zien vast uit, en wyken met verlangen, 
Om met eerbiedigheid dit nieuwe licht te ontvangen. 




lucifer. 
Dat zal ik keeren, is het anders in myn magt. 




belzebub. 
Daer hoor ik Lucifer, en zie hem, die den nacht 
Van 's hemels aengezicht verdryven kan, en jagen. 
Waer hy verschynt, begint het heerlyk op te dagen, 
Zyn wassend licht, het eerste en allernaeste aen God, 
Vermindert nimmermeer. Zyn woord is 't hoog gebod; 

{==344==} {>>pagina-aanduiding<<}

Zyn wil en wenk een wet, van niemand te overtreden. 
De Godheid wordt in hem gediend, en aengebeden, 
Bewierookt, en gevierd: en zou een lager stem 
Nu dondren uit Gods troon? gebieden boven hem? 
Zou God een' jonger zoon, geteeld uit Adams lenden, 
Verheffen boven hem? dat waer het erfregt schenden 
Van 't alleroudste kind, en zyn stadhoudery 
Ontluisteren. Naest God is niemand groot dan gy. 
De Godheid zette u eens in glorie aen haer voeten: 
Geen mensch verstoute zich onze orden om te wroeten, 
En dit bezworen regt te ontwyden, zonder reên; 
Of al de hemel raekt in 't harnas tegen een. 




lucifer. 
Gy vat het regt: het past regtschapen heerschappyen 
Geens zins haer wettigheid zoo los te laten glyën; 
Want de Oppermagt is de eerste aen hare wet verpligt: 
Verandren voegt haer minst. Ben ik een zoon van 't licht (1). 
Een heerscher over 't licht, ik zal myn regt bewaren: 
Ik zwicht voor geen geweld, noch aertsgeweldenaren. 
Laet zwichten al wat wil: ik wyk niet éénen voet. 
Hier is myn vaderland. Noch ramp, noch tegenspoed, 
Noch vloeken zullen ons vervaren, noch betoomen: 
Wy zullen sneven, of dien hoek te boven komen. 
Is 't noodlot dat ik vall', van eere en staet beroofd, 
Laet vallen, als ik vall' met deze kroone op 't hoofd, 
Dien scepter in de vuist, dien eersleep van vertrouwden, 
En zoo veel duizenden als onze zyde houden. 
Dat vallen strekt tot eer, en onverwelkbren lof: 
En liever de eerste vorst in eenig lager hof, (2) 
Dan in 't gezaligd licht de tweede, of nog een minder. 
Zoo troost ik my de kans, en vrees nu leed noch hinder. 
Maer hier komt 's hemels tolk en wakkere heraut, 
Met Gods geheimnisboek, zyn zorge toebetrouwd. 

{==345==} {>>pagina-aanduiding<<}

Het waer' niet ongeraên hem nader te ondervragen. 
Ik wil hem tegentreên, en aftreên van den wagen. 



Tweede tooneel.

GABRIEL, LUCIFER.


gabriel. 
Heer stedehouder, hoe? waer henen ligt de reis? 




lucifer. 
Naer u, heraut en tolk van 't hemelsche paleis. 




gabriel. 
My dunkt, ik zoude uw wit aen 't voorhoofd kunnen gissen. 




lucifer. 
Gy die den duistren grond van Gods geheimenissen 
Door 't licht van uw vernuft ontdekt, en openbaert, 
Verlicht me met uw komst. 




gabriel. 
Wat is 't dat u bezwaert? 




lucifer. 
Het raedslot en besluit der Godheid, die de waerde 
Des hemels lager schat dan 't element der aerde, 
Den hemel onderdrukt, het aerdryk uit een' poel 
Door alle starren voert, het menschdom op den stoel 
Der englen zet, berooft hun 't regt der eerste gaven; 
Gebiedt ze om 's menschen nut te zweeten, en te slaven. 
Het geestendom, gewyd tot ambtenaers van 't hof 
Des hemels, zal voortaen een' aerdworm, uit het stof 
Gekropen en gegroeid, ten dienst staen, op hem passen, 
En, in getal, en staet, ons over 't hoofd zien wassen? 
Waertoe vernedert ons de oneindige Genâ 
Zoo vroeg? Wat engel paste op zyne dienst te spa? 
En hoe waer' 't mooglyk dat de Godheid zich zou mengelen 
Met menschen? de natuer der uitgekorene engelen 

{==346==} {>>pagina-aanduiding<<}

Voorbyslaen, en zyn' aerd en wezen storten in 
Een ligchaem? de eeuwigheid verknoopen aen 't begin? 
Het hoogste aen 't allerlaegst? den Schepper aen 't geschapen? 
Wie kan uit dit besluit den zin te zamen rapen? 
Zal 't eeuwigschynend licht nu schuil gaen in den nacht 
Der weereld? zullen wy, stadhouders van Gods magt, 
Voor dit geleend gezag, een wulpsch vermogen, knielen? 
Ontelbre ligchaemlooze en godgelyke zielen 
Zien buigen voor een grof en zakkende element. 
Daer God zyn majesteit en wezen inneprent? 
Wy, geesten, zyn te grof om dit geheim te vatten. 
Gy, die het slot bewaert van Gods geheimnisschatten, 
Ontvouw ons, mag het zyn, dit donkere geschil, 
Uit uw gezegeld boek: ontvouw ons 's hemels wil. 




gabriel. 
Zoo veel' geoorloofd zy te melden uit Gods bladen. 
Veel weten kan altyd niet vorden, somtyds schaden. 
De Hoogste ontdekt ons slechts wat hy geraden vindt. 
Het al te sterke licht schynt serafynen blind. 
De zuivre Wysheid wou ten deel haer wil bezegelen, 
Ten deele ontsluiten. Zich te schikken en te regelen 
Naer heur gestelde wet, dat voegt den onderzaet, 
Die aen zyn meesters last en wil gebonden staet. 
De reden en het wit waerom wy namaels wachten, 
Na 't overleven van een tafel erfgeslachten, 
Den Heer, die, God en mensch geworden in der tyd, 
Den scepter voeren zal, en breed en overwyd 
De starren, aerde, en zee, en al wat leeft regeren, 
Verbergt de hemel u: de tyd wil de oorzaek leeren. 
Gehoorzaemt Gods bazuin: gy hebt zyn' wil gehoord. 




lucifer. 
Zoo zal een vreemdeling, een worm, het hoogste woord 
Hier boven voeren, en een ingeboren zwichten 
Voor vreemde heerschappy? de mensch een' zetel stichten, 

{==347==} {>>pagina-aanduiding<<}

Zoo verre boven God? 




gabriel 
Genoeg u met uw lot, 
En staet en waerdigheid, u toegeleid van God. 
Hy hief u in den top van alle hierarchyën; 
Doch niet om iemands glans en opgang te benyën. 
De wederspannigheid verplet haer hoofd en kroon, 
Indien ze wederstreeft des Oppersten geboôn. 
Uw aenzien schept zyn licht alleen uit Gods vermogen. 




lucifer. 
Ik heb tot nog myn kroon voor God alleen gebogen. 




gabriel. 
Zoo buig ze ook voor 't besluit der Godheid, die het al 
Wat wezen heeft uit niet, of namaels wezen zal, 
Bestiert tot zeker eind, hoewel wy 't niet beseffen. 




lucifer. 
Den mensch in 't heilig licht der Godheid te verheffen, 
Den mensch, zoo hoog met God vergodlykt in zyn' troon, 
Te zien het wierookvat toezwaeijen, op den toon 
Van duizend duizenden eenstemmige chooralen, 
Verdooft de majesteit en diamanten stralen 
Van onze morgendstar, die straelt nu langer niet; 
En 's hemels blydschap slaet aen 't kwynen van verdriet. 




gabriel, 
De zaligheid bestaet in een gerust genoegen, 
In 't stemmen met Gods wil, en zich naer hem te voegen. 




lucifer. 
De majesteit van God en Godheid wordt verkleend, 
Indien ze haer natuer met 's menschen bloed vereent, 
vereenigt, en verbindt. Wy, geesten, grenzen nader 
Aen God en zyn natuer, als zoons van eenen vader 
Geteeld, en hem gelyk, indien 't geoorloofd is 
Te stellen tegen een deze ongelykenis 
Van eene oneindigheid en 't eindig; de bepaelde 
By de onbepaelde magt. Indien de zon verdwaelde 

{==348==} {>>pagina-aanduiding<<}

Uit hare streke, en zich bekleedde met een' smook, 
Om al den aerdkloot toe te lichten, uit een' rook, 
En zwarten damp, hoe zou de vreugd der weereld sterven! 
Wat zou het aerdsch geslacht al glans en leven derven! 
De zon al majesteits ontbeeren, in haer' loop! 
Ik zag den hemel blind, de starren overhoop, 
Wanorden orden en geschiktheid overrompelen, 
Indien de bron van 't licht haer klaerheid kwam te dompelen 
In 't graf van een moeras. Verschoon me, o Gabriël, 
Indien ik uw bazuin, de wet van 't hoog bevel, 
Een luttel wederstreve, of schyn te wederstreven. 
Wy yvren voor Gods eere: om God zyn regt te geven, 
Verstout ik my, en dwael dus verre buiten 't spoor 
Van myn gehoorzaemheid. 




gabriel. 
Gy yvert krachtig voor 
De glorie van Gods naem; doch zonder te overwegen 
Dat God het punt, waerin zyn hoogheid is gelegen, 
Veel beter kent dan wy; dies staek uw onderzoek. 
De menschgeworden God zal dit geheimnisboek, 
Met zeven zegelen gesloten, zelf ontsluiten. 
Nu smaekt ge niet het pit, maer ziet de schors van buiten. 
Dan zal men de oorzaek zien, de reden, den waerom 
Van zyn verholenheên, en diep in 't heiligdom 
Der heiligdommen gaen. Nu voegt het ons te duiken, 
En dezen dageraed te aenbidden, te gebruiken 
Met dankbaerheid, tot dat de kennis in haer kracht 
De twyfeling verdryv' gelyk de zon den nacht. 
Nu leeren wy allengs Gods wysheid tegenstappen, 
Eerbiedig, en beschroomd. Zy openbaert by trappen 
Het licht der wetenschappe en kennisse, en begeert 
Dat ieder, op zyn wacht, zich onder haer verneêrt. 
Heer stedehouder, rust, en handhaef de eerste ons wetten: 
Ik ga, daer God my zendt. 



{==349==} {>>pagina-aanduiding<<}



lucifer. 
Men zal er scherp op letten. 




Derde tooneel.

BELZEBUB, LUCIFER.


belzebub. 
De stedehouder hoort waer dit plakkaet op draeit, 
Dat Gabriëls bazuin zoo trots heeft uitgekraeid. 
Hy gaf Gods oogmerk u, ook scherp genoeg, te ruiken. 
Men zal uw mogendheid aldus de vleugels fnuiken. 




lucifer. 
Zoo ligt niet: neen gewis, man kan er in voorzien. 
Geen minder droome hier zyn' meerder te gebiên. 




belzebub. 
Hy dreigt weêrspannigheid haer hoofd en kroon te pletten. 




lucifer. 
Nu zweer ik by myn kroon het al op een te zetten, 
Te heffen mynen stoel in aller heemlen trans (1), 
Door alle kreitsen heen, en starrelichten glans. 
Der heemlen hemel zal my een paleis verstrekken, 
De regenboog een' troon; 't gestarrente bedekken 
Myn zalen; de aerdkloot blyft myn steun, en voetschabel. 
Ik wil op een karos van wolken, hoog en snel 
Gevoerd door lucht en licht, met bliksemstrael en donder, 
Verbryzelen tot stof, wat boven, of van onder 
Zich tegen ons verzet, al waer' 't de veldheer zelf; 
Ja, eer we zwichten, zal dit hemelsblauw gewelf, 
Zoo trots, zoo vast gebouwd, met zyn doorluchte bogen 
Te barsten springen, en verstuiven voor onze oogen; 
't Gerabraekt aerdryk zien als een wanschapen romp; 
Dit wonderlyk heelal in zynen mengelklomp, 

{==350==} {>>pagina-aanduiding<<}

En wilde woestheid weêr verwarren, en verkeeren. 
Laet zien wie Lucifer durft trotsen en braveren. 
Men dage Apollion. 




belzebub. 
Hier treedt hy voor den dag. 




Vierde tooneel.

APOLLION, LUCIFER, BELZEBUB.


apollion. 
O Stedehouder van Gods onbepaeld gezag, 
Orakel, in den raed der onderdane goden, 
Ik offer u myn' dienst, en wacht op uw geboden. 
Wat eischt de majesteit van haren onderdaen? 




lucifer. 
Het lust ons uwen zin en inzien te verstaen, 
Op een gewigtig stuk, dat zal me niet mislukken. 
Het wit is Michaël de slagveêr uit te rukken, 
Opdat ons toeleg niet op zyn vermogen stuit'. 
Hy voert met zynen arm zoo vele orakels uit, 
Als ooit de Godheid heeft met hare hand gedreven 
In eeuwig diamant: daer wordt de mensch geheven 
In top der hemelen, door alle kreitsen heen, 
En ziet het engelsdom zoo diep, zoo laeg, beneên 
Zyn voettapyt, in stof vast grimmelen, als wormen. 
Het lust me met geweld dien zetel te bestormen, 
En op te zetten by dat opzet, in een' slag, 
Al teffens wat myn staet, en star, en kroon vermag. 




apollion. 
Een loffelyk bestaen: dat uwe kroon vermeere, 
En aenwasse op dien voet. Ik reken my tot eere 
Te raden, onder u, tot zulk een brave daed. 
Het zy die regt en wel, of averegts beslaet, 

{==351==} {>>pagina-aanduiding<<}

De wil is prysselyk, al wou het niet gedyën. 
Maer om niet roekeloos noch radeloos te stryën, 
Hoe treedt men allerbest tot zulk een stout bestaen? 
Hoe veiligst tegen 't punt van 't raedslot aengegaen? 




lucifer. 
Men kante hier met list ons eigen raedslot tegen. 




apollion. 
Dat zeggen heeft wat in. Geleende magt te wegen 
In eene zelfde schael met de Almagt; haer gewigt 
Weegt over. Wacht uw kroon: wy vallen veel te ligt. 




belzebub. 
Zoo ligt niet, of de kans zal eerst in twyfel hangen. 




apollion. 
Van wien, of hoe, of waer dien aenslag aengevangen? 
Het overpeinzen kwetst alreê Gods majesteit. 




lucifer. 
Men hoû haer ongekwetst, en stappe met beleid 
Die steile steilten op, en nooit gebaende rotsen. 
Beleid en moed verwint, en durft gevaren trotsen. 




apollion. 
Geene Almagt, noch haer kroon: men koom' ze niet te na, 
't En zy men leeren wil met naberouw te spâ. 
De minder moet gedwee voor zynen meerder wyken. 




lucifer. 
Laet de Almagt rusten: zet gelykheid en gelyken 
Te zamen. Laet eens zien wiens wapen zwaerder weeg'. 
Ik zie ons vyanden gevlugt, den hemel leêg 
Met eenen slingerslag; ons heeren overladen 
Van heerelyken roof: dan wyder zich beraden. 




apollion. 
Gy weet wat Michaël, Gods veldheer, al vermag: 
Gods regementen staen verpligt aen zyn gezag. 
Hy draegt den sleutel van het wapenhuis, hier boven. 
De wacht is hem betrouwd. Hy houdt op alle hoven 

{==352==} {>>pagina-aanduiding<<}

Getrouw een wakende oog, zoo dat er niet een star 
Van al het hemelsch heer, in 't minst, zich reppen dar, 
Noch op dien hemeltogt uit zyn gelid verroeren. 
Men vangt haest aen, maer zulk een' oorlog uit te voeren, 
Dat draeft ons magt voorby, en sleept een' langen staert 
Van zwarigheden na. Wat tuig, wat stormgevaert 
Kan tegen hem bestaen, en de opperbenden sloopen? 
Al zette 's hemels slot zyn diamantpoort open, 
Het vreesde list, noch laeg, noch overrompeling. 




belzebub. 
Indien men ons besluit bekrachtig' met de kling, 
Ik zie de morgendstar op onzen hoogen standert 
Braveren, 's hemels staet en heerschappy veranderd. 




apollion. 
De veldheer Michaël voert, ruim zoo trots en fier, 
Gods wonderlyken naem in 't veld van zyn banier, 
De zon in top. 




lucifer. 
Wat baet een naem met licht geschreven? 
Een heldenstuk, als dit, wordt geens zins doorgedreven 
Met titelen en pracht, maer dapperheid en moed, 
En treken, van vernuft en loosheid uitgebroed. 
Gy zyt een meester, tuk om geesten in te luiën, 
Te rygen aen uw snoer, te leiden, op te ruijen. 
Gy kunt bederven zelfs de vroomsten van de wacht, 
En leeren weifelen wat nooit op weiflen dacht. 
Begin, wy zien Gods heer gereten aen twee deelen; 
De hoofden en de leên aen 't muiten, en krakeelen; 
De meeste magt alreê geblinddoekt, en verdoofd, 
En oversten en elk vast roepen om een hoofd. 
Indien ge een vierde deel op onze zy' kunt troonen, 
Men zal uw kloek beleid met eere en ambten kroonen. 
Ga heen, en overleg dit stuk met Belial: 
Het moet er duister zyn, daer hy verdolen zal. 

{==353==} {>>pagina-aanduiding<<}

Zyn tronie, glad vernist van veinzen en bedriegen, 
In 't mommen niemand kent, die haer voorby kan vliegen. 
Ik styg te wagen: leg het over met u twee. 
De hofraed is vergaêrd, en wacht ons komst alreê. 
Men zal, zoodra gy komt, u beide binnen roepen. 
Heer overste, bewaek de hofpoort met uw troepen. 




Vyfde tooneel.

BELIAL, APOLLION.


belial. 
Gods stedehouder dient zich van ons beide om hoog. 




apollion. 
Wy vliegen te gelyk, als pylen van zyn' boog. 




belial. 
En doelen op een wit, doch hachelyk te raken. 




apollion. 
Sta vast, de hemel wil van dezen aenslag kraken. 




belial. 
Laet kraken al wat wil: het moet er nu op staen. 




apollion. 
Hoe grypen wy dit stuk met kans en voordeel aen? 




belial. 
De wapens dienen ons: men moet van 't heer beginnen. 




apollion. 
De hoofden eerst, met een de stoutsten zien te winnen. 




belial. 
Door iet wat glimpelyks, en met een' schyn verbloemd. 




apollion. 
Zoo geef het dan een' naem: laet hooren hoe gy 't noemt. 




belial. 
Men handhaef' 't engelsdom, zyn handvest, eer en staten, 
En kieze een hoofd, waerop zich ieder mag verlaten. 



{==354==} {>>pagina-aanduiding<<}



apollion. 
Dat hebt ge regt gevat: ik wensch geen schooner stof, 
Noch zaed tot muitery, om burgery en hof 
Te schennen tegen een, en scharen tegen scharen: 
Want ieder is gezind zyn' staet en eer te waren, 
En wettigheid, waertoe de Almogendheid hem riep, 
Eer zy de menschen vormde, en zooveel spader schiep. 
Het hemelsche paleis is ons tot erf gegeven. 
Den geesten, die dus hoog op hunne vleugels zweven, 
En, vry van ligchamen, niet zakken naer om laeg, 
Past beter dit gewest dan 't aerdsch geslacht, te traeg 
Om tegen zyn natuer te kiezen deze bogen. 
Hier valt de dag te sterk, te krachtig, en hunne oogen 
Verdragen geens zins 't licht, ons vroeger aengewend. 
De mensch beware dan zyn eigen element, 
Als andre dieren: hy genoeg' zich met de palen 
Van zynen ryken hof. Het ryzen en het dalen 
Van zon en maen verdeel' de maenden, en het jaer. 
Hy neem' den ronden loop der heldre starren waer. 
Hy nuttige zyn ooft, en al den geur der kruiden, 
En keer' zich oost en west, ten noorden en ten zuiden. 
Dat zy zyn tydverdryf: en wat behoeft hy meer? 
Wy kennen nimmer hier een' aerdschen Opperheer. 
Zoo sluit ik. Kunt ge, help dien zin beknopter uiten. 




belial. 
Den mensch in eeuwigheid ten hemel uit te sluiten. 




apollion. 
Dat klinkt alle engelen te wonder wel in 't oor. 
Dat vliegt, gelyk een vier, van 't een in 't ander koor, 
Door negen ordens heen, en alle hierarchyen. 




belial. 
Zoo zal men allerbest versufte traegheid myën. 
Ons heil en uitkomst hangt aen snelheid, en aen spoed. 




apollion. 
Niet min aen kloek beleid, en dapperheid en moed. 



{==355==} {>>pagina-aanduiding<<}



belial. 
Die zal, door toeval van ontelbre vanen groeijen. 




apollion. 
Zy morren vast: men moet hier heimlyk onder roeijen, 
Zich mengen in dien hoop, en voeden hun beklag. 




belial. 
Dan diende Belzebub, een vorst van groot gezag, 
Zyn wapen aen hun klagt en wettigheid te hangen. 




apollion. 
Niet plotsling, maer allengs, en als door zydegangen. 




belial. 
De stedehouder met zyn tegenwoordigheid 
Biê zelf de sterke hand aen zulk een trotsch beleid. 




apollion. 
Wy zullen in den raed zyn' zin en voorstel hooren: 
Hy veinze voor een poos, en geve in 't eind de sporen 
Aen 't opgeruide heer, verlegen om een hoofd. 




belial. 
Aen 't hoofd hangt al de zaek. Hoeveel gy hun belooft, 
Zy zullen zonder hoofd dien optogt niet beginnen. 




apollion. 
Wat reeds gewonnen is, behoeft men niet te winnen. 
Wie meest gekwetst wordt in zyn heerlykheid, en staet, 
Dien geldt het eerst; die stapp' vooraen, en sla de maet 
In zoo veel duizenden. 




belial. 
De billykheid en reden 
Vereeren hem deez' kroon: doch eer we dieper treden, 
Zoo laet ons al 't gevaer eerst wegen, niets bestaen, 
Of al de hofraed steek' hier zelf zyn zegel aen. 





{==356==} {>>pagina-aanduiding<<}

Zesde tooneel.



rei van engelen. 
ZANG. 
Hoe zien de hoffelyke gevels 
Zoo rood? hoe straelt het heilig licht 
Zoo rood op ons gezicht, 
Door wolken en bedroefde nevels? 
Wat damp, wat mist betrekt 
Dat zuiver, nooit bevlekt, 
En loutere saffier? 
Die vlam, dien glans, dat vier 
Van 't heldere Alvermogen? 
Hoe schynt ons nu de diepe gloed 
Der Godheid toe, zoo zwart als bloed? 
Die flus zoo klaer alle oogen 
Verheugde? wie begrypt, wie kent 
Deze oorzaek, onder de engelsdommen, 
Die, boven Adams element, 
Nog flus op galm van kelen zwommen; 
Op lucht van geesten, in den glans, 
Die galery, en tin, en trans, 
Gewelf van koor en hof verguldde, 
En met een ziel van vreugd vervulde 
Al wat hier boven leeft, en zweeft? 
Wie is 'er, die ons reden geeft? 
TEGENZANG. 
Toen wy op Gabriëls bazuinen, 
Ontvonkten, en een nieuwe wys 

{==357==} {>>pagina-aanduiding<<}

Aenhieven, God ten prys; 
De rozengaerden, en de tuinen 
Van 't hemelsch paradys, 
Door zulk een' dauw en spys 
Van lof en zang verblyd, 
Ontloken; scheen de nyd 
Van onder in te sluipen. 
Een groot getal der geesten stom, 
En bleek, en doodsch, ging, drom by drom, 
Misnoegend henedruipen. 
De wenkbrauw hing verslenst op 't oog. 
Het gladde voorhoofd zette een' rimpel. 
De hemelduiven, hier omhoog, 
Onnoozel eerst, opregt, en simpel, 
Aen 't zuchten sloegen, zoo het scheen; 
Als of de hemel viel te kleen 
Voor haer, toen Adam werd verkoren, 
En zulk een kroon den mensch beschoren. 
Deez' smet ontstelt het oog van 't Licht. 
Ze ontsteekt de vlam in Gods gezicht. 
Wy willen ons uit liefde in 't midden van hen mengen, 
En deze oploopendheid weêr tot bedaren brengen. 





Derde bedryf.

Eerste tooneel.

LUCIFERISTEN, REI.


luciferisten. 
Hoe kan men in zyn' waen zoo vroeg bedrogen worden! 
Hoe is 't alreê verkeerd! wy schatten' niemands orden 
Gelukkiger dan de onze, in dit opgaende ryk, 
Ja, achtten onzen staet den oppersten gelyk, 

{==358==} {>>pagina-aanduiding<<}

En onveranderlyk, en boven 't aerdsch gezegend; 
Wanneer ons Gabriël met Gods bazuin bejegent, 
En uit de gouden poort verbaest met dit gebod, 
Het welk al 't engelsdom versteekt van 't hoogste lot, 
Hun uit den vollen schoot der Godheid eerst geschonken. 
Daer liggen wy te laeg, en zien de schoone vonken 
En stralen van onze eere en heerlykheid gebluscht, 
De gantsche hierarchy des hemels ongerust, 
Den mensch, in top van staet en magt, zoo trots verheven, 
Dat wy, als slaven, voor zyn heerschappye beven. 
O onverwachte slag, en staetverwisseling! 
Och treurgenoten, zet u hier in eenen ring 
In 't ronde: zet u hier te zamen: helpt ons treuren, 
En zuchten: het is tyd om feestgewaed te scheuren, 
Te klagen: niemand kan ten minste ons dit verbiên. 
De blydschap smilt, en zal nu de eerste droefheid zien. 
Helaes, helaes, helaes, gebroeders, hemelreijen, 
Legt af uw hoofdsieraed: verandert uw livreijen, 
En vrolykheid in rouw: slaet neêr uw aengezicht. 
Zoekt schaduwen, als wy. De droefheid schuwt het licht. 
Eenieder volge ons stem, en bange jammerklagten. 
Verdrinkt in jammer: zinkt in droevige gedachten. 
Het klagen helpt, en zet de droefheid ook van 't hart. 
Nu schept in kermen lust: het kermen heelt de smart. 
Nu roept uit éénen mond, en vollegt ons misbaren. 
Helaes, helaes, helaes, waer is ons heil gevaren! 




rei. 
Wat weeklagt hoort men hier? onaengenamen toon? 
De hemel yst hieraf. Deez' lucht is niet gewoon 
Te hooren een muzyk van druk op noten galmen 
Door 't juichende gewelf. Triomfen, kransen, palmen, 
En harpen passen ons, en snaren. Wat wil dit? 
Wie of hier hangends hoofds in een gekrompen zit, 
Verlaten en bedrukt, en zonder nood beladen? 
Wie geeft hun treurens stof? wie kan deze oorzaek raden? 

{==359==} {>>pagina-aanduiding<<}

Myn reigenoten, volgt: 't is noodig dat men vraeg' 
Naer de oorzaek van hun leed, en deze donkre vlaeg 
Van droefheid, die den glans van onze pracht ontluistert, 
Het licht van 't eeuwig feest benevelt en verduistert. 
De hemel is een hof van weelde en vreugde en vreê. 
Hier nestelt aen dit dak noch rouw, noch hartewee 
Myn reigenoten, volgt, en troost ze in hun bezwaren. 




luciferisten. 
Helaes, helaes, helaes, waer is ons heil gevaren! 




rei. 
Genoten van ons heil en blydschap, broeders, hoe! 
O zoons van 't vrolyk licht, hoe dus bedroefd te moê? 
Wie geeft u stof aldus te jammeren, te treuren? 
Gy hadt begonnen 't hoofd ten hemel op te beuren, 
Te bloeijen in den dag, die neêrstraelt van Gods glans. 
De hemel bragt u voort, om vlug, van trans in trans, 
Van 't een in 't ander hof, te steigeren, te zweven 
In 't onbeschaduwd licht, vernoegd, verzaed te leven, 
Op een gedurig feest, te smaken 't hemelsch mann' 
Van Gods onsterflykheid, in een gerust gespan 
Van feestgenoten. Hoe? dit voegt geen burgeryen 
Van Englenstad, o neen: dit voegt geen Heerschappyen, 
Geen Magten, Troonen, noch geen heerschend hemelsdom, 
Gy kropt uw droefheid in, en zit versuft en stom. 
Laet hooren wat u deert; ontdekt het uw' gespelen. 
Ontdekt uw hartkwetsuer, dat wy die mogen heelen. 




luciferisten. 
Och broeders, vraegt ge nog met errenst wat ons let? 
Gy hoort, zoo wel als wy, wat Gabriël trompet: 
Hoe wy, door 't nieuw bevel, van onzen staet vervielen 
In eene slaverny der aerd en zooveel zielen 
Als uit een luttel bloeds en zaeds te spruiten staen. 
Wat is by ons alreê mishandeld of misdaen, 
Dat God een waterbel, vol wind en lucht geblazen, 
Verheft om de engelen, zyn zonen, te verbazen, 

{==360==} {>>pagina-aanduiding<<}

Een basterdy verheft, gevormd uit klei en stof? 
Wy waren pas gewyd tot pylers van zyn hof, 
Bekleedden onzen pligt, als trouwe ryksgenoten, 
En worden op een' sprong gebannen en gestooten 
Uit deze waerdigheid, verdrukt te streng, en straf. 
De handvest en het regt, dat ons de Godheid gaf, 
Wordt ingetrokken, en, in stede van regeren 
Met God, en onder God, zal Adam triomferen, 
En heerschen, in zyn bloed en afkomst, onbepaeld. 
De zon der geesten is te plotseling gedaeld. 
Och lotgenoten, volgt ons droefheid en misbaren. 
Helaes, helaes, helaes, waer is ons heil gevaren! 




rei. 
Onstelt ge u om den last van God en Gabriël? 
Dit schynt een razerny. Wie durft het hoog bevel 
Berispen? wie verwaend de Godheid wederstreven? 
Wy zyn gehouden God zyn regt en eer te geven, 
Te rusten in zyn wet. Wie treedt hier in geschil 
Met Gods almogendheid? zyn wenk, en woord, en wil 
Verstrekke ons eene wet, en maet, en vasten regel. 
Wie tegenspreekt, die breekt des Allerhoogsten zegel. 
Gehoorzaemheid behaegt den Heerscher in dit ryk 
Veel meer dan wierookgeur, en goddelyk muzyk. 
Gy zyt [och, weest zoo trotsch en hoog niet in uw wapen,] 
Tot onderdanigheid, tot heerschen min, geschapen, 
Och medebroeders, staekt dit kermen en geklag, 
En buigt u onder 't juk van 't eenig Hoofdgezag. 




luciferisten. 
Zegt liever: onder 't juk van grimmelende mieren. 




rei. 
Wanneer het hem behaeg' moet gy u laten stieren. 




luciferisten. 
Wat hebben wy verbeurd? geeft reden en bescheid. 




rei. 
Verbeurd? gy kwetst Gods kroon door ongeduldigheid. 



{==361==} {>>pagina-aanduiding<<}



luciferisten. 
Wy klagen van verdriet, en enkel ongenoegen. 




rei. 
In steê van uwen wil gerust naer God te voegen. 




luciferisten. 
Wy steunen op het regt, ons wettig toegestaen. 




rei. 
Uw regt en handvest blyv' de Godheid onderdaen. 




luciferisten. 
Hoe kan de meerder voor een' minder zich verneêren! 




rei. 
Die zich gelaten stelt. God dienen is regeren. 




luciferisten. 
Gewillig, zoo de mensch regere daer beneên. 




rei. 
De mensch leeft met zyn lot vernoegd, al is het kleen. 




luciferisten. 
Den mensch is boven dat een hooger lot beschoren. 




rei. 
Na menige eeuwen wordt zyn opgang eerst geboren. 




luciferisten. 
Eene eeuw beneden is omhoog een oogenblik. 




rei. 
Het ga zoo 't wil, zoo 't moet, zoo de Oppermagt dit schikk'. 




luciferisten. 
Men hadde ons nutter deez' geheimenis verzwegen. 




rei. 
De Godheid openbaert haer hart, tot u genegen. 




luciferisten. 
Nog milder tot den mensch: zy zet hem boven aen. 




rei. 
Verknocht met Gods natuer, een wonderlyk bestaen. 




luciferisten. 
Och engelsdom, wou God zich paren met u wezen! 



{==362==} {>>pagina-aanduiding<<}



rei. 
Wat God behaegt, en schikt, dat wordt met regt geprezen. 




luciferisten. 
Hoe heeft hy 's menschen peil alreê zoo hoog gemerkt! 




rei. 
Het is al wel, al goed, wat God bepaelt, en werkt. 




luciferisten. 
Hoe wil de mensch de kroon der engelen verdooven! 




rei. 
Alle englen zullen God in 't ligchaem zien, en loven. 




luciferisten. 
Zy zullen slyk en stof aenbidden in het stof? 




rei. 
Bewierooken Gods naem, met geur, en prys, en lof. 




luciferisten. 
Den mensch bewierooken, van hooger hand gedwongen? 



Tweede tooneel.

BELIAL, APOLLION, REI.


apollion. 
Zy mompelen alreê. Gy hoort een' stryd van tongen. 




belial. 
Wat scharen treuren hier, gedompeld in den rouw, 
De sluijers om de borst, en lenden? Niemand zou 
Begrypen dat men dus, in 't midden van de geesten, 
Op 't eeuwige banket, en de eindelooze feesten, 
Kon treuren, zaeg' men niet dit jammerlyk getal 
Verslensen van verdriet. Wat ramp, wat ongeval 
Ontstelt ze? Broeders, hoe? wat 's de oorzaek van dit kermen? 
Beleedigt iemand u? men zal uw regt beschermen. 
Wat deert de broeders? spreekt: laet hooren wat u deert. 



{==363==} {>>pagina-aanduiding<<}



rei. 
Zy klagen dat de staet der menschen triomfeert, 
Door Gabriëls bazuin, en opstygt boven de engelen; 
Dat God zyn wezen wil met Adams wezen strengelen; 
De geesten onderwerpt het menschelyk gebied. 
Daer hoort gy kort en klaer den grond van hun verdriet. 




apollion. 
Zoo groot een ongelyk valt lastig te gedoogen. 




belial. 
Het overtreft bykans ons krachten en vermogen. 




rei. 
Wy bidden dat gy toch dien twist met ons beslecht. 




apollion. 
Wat raed? hoe paeit men hen? Zy steunen op hun regt. 




rei. 
Wat regt? Die wetten geeft, vermag de wet te breken. 




apollion. 
Hoe kan regtvaerdigheid een onregt oordeel spreken? 




rei. 
Bestraf Gods oordeel eens, en schryf hem wetten voor. 




belial. 
De vader leer' het kind hem volgen op zyn spoor. 




rei. 
Zyn spoor te volgen is het zelfde als hy te willen. 




apollion. 
Verandring van Gods wil veroorzaekt deez' geschillen. 




rei. 
Hy zet den eenen van, den andren op den troon. 
De minder waerdste wyk' voor eenen waerder' zoon. 




belial. 
Gelykheid van genâ de Godheid best zou passen. 
Nu durft de duisternis het hemelsch licht ontwassen. 
De kinders van den nacht braveren zelfs den dag. 



{==364==} {>>pagina-aanduiding<<}



rei. 
Wat adem haelt, met regt den Schepper danken mag, 
Die elk zyn wezen gaf; en mindre en meerder waerde. 
Wanneer het hem belieft zal 't element der aerde 
Veranderen in lucht, of water, of in vier; 
De hemel zelf in aerde; een engel in een dier; 
Een mensch in englenschyn, of onbegrepen wonder. 
Een magt regeert het al, en keert het bovenste onder. 
Wat de allerminste ontvangt is loutere genâ. 
Hier geldt geen willekeur. Hier komt vernuft te spâ. 
In de ongelykheid is Gods heerlykheid gelegen. 
Zoo zien we tegen 't ligtst het zwaerste zwaerder wegen. 
Dus steekt het schooner af op 't schoon; de kleur op kleur; 
De diamantsteen op turkooisblauw (1); geur op geur; 
Het sterke op flauwer licht; gestarrent tegen starren. 
Ons schikken is den staet van dit heelal verwarren, 
Misschikken al wat God geschikt heeft, en beleid; 
En wat het schepsel schikt, dat is wanschapenheid, 
In 't allerminste lid. Men staek' dit murmureren. 
De Godheid kan den staet van 't engelsdom ontbeeren. 
Zy is met niemands dienst beholpen. Eeuwig ryk, 
En heerelyk behoeft zy wierook, noch muzyk, 
Noch geur, haer toegezwaeid, noch lof haer toegezongen. 
Ondankbre geesten, zwygt: betoomt uw snoode tongen. 
Gy weet Gods reden niet: genoegt u met uw lot, 
En onderwerpt u Gods en Gabriëls gebod. 




apollion. 
Is dan de staet en 't lot der geesten onbestendig? 
Zoo staen ze glibberig, zoo zyn ze alreede ellendig. 




rei. 
Omdat een minder zal regeren in dit ryk? 
Wy blyven die we zyn: geschiedt als ongelyk? 



{==365==} {>>pagina-aanduiding<<}



bellial. 
Zy zyn de naeste aen God, hun toeverlaet, en vader, 
En lagen hem aen 't hart: nu ligt een minder nader. 




rei. 
Zich over 's anders heil bedroeven, is gebrek 
Van liefde, en riekt naer nyd, en hoogmoed. Laet deez' vlek 
Op englenzuiverheid en louterheid niet kleven. 
Elkandre, in eendragt, liefde, en trouw, voorby te streven. 
Behaegt den Vader, die het al in orde schiep. 




belial. 
Zy houden de orde, daer de hemel hen toe riep; 
Maer kunnen traeg verstaen des menschen slaef te worden. 




rei. 
Dat 's ongehoorzaemheid: zoo spatten ze uit hunne orden. 
Gy ziet hoe 't hemelsch heer, geharrenast in 't goud, 
En in 't gelid gesteld, zyn beurt en schildwacht houdt, 
Hoe deze star gedaeld, en gene, in top daer boven, 
De klaerste en minder klare in luister kan verdooven; 
Hoe de eene, een kleiner ronde, en d'andre een grooter schryft. 
De laegste hemel snelst, de hoogste langzaem dryft; 
En evenwel verneemt ge, in deze oneffenheden 
Van ambten, licht en kreits en stand en trant en treden, 
Geen tweedragt, nyd, noch stryd: des Albestierders stem 
Geleidt dit maetgezang, dat luistert scherp naer hem. 




belial. 
't Gestarnte blyft in staet, daer God het in wou scheppen. 
Behaegde 't hem den staet der englen niet te reppen, 
Zy weken geen gestarnte, in eendragt, noch in peis, 
Noch stoorden met geklag de rust van dit paleis. 




rei. 
Zie toe, en wacht u wel deze ongenoegt' te styven. 




apollion. 
Wy wenschen dat deez' lucht en wolk mag overdryven, 
Eer ze uitberste, en 't gewest des hemels zette in vier. 
Zy groeijen in getal. Wie stilt ze! wie komt hier? 





{==366==} {>>pagina-aanduiding<<}

Derde tooneel.

LUCIFERISTEN, BELZEBUB, REI.


luciferisten. 
Helaes, helaes, helaes! waer is ons heil gevaren? 




belzebub. 
't Gaet wel: wy groeijen aen: onze engelen vergaêren, 
En steken, vol misbaer, de hoofden vast by een. 
Wat port u Englenburg met kermen en gesteen 
Te ontrusten? Kan de bloem der zaligheid verslensen? 
Gerust bezitten al wat eenig geest kan wenschen 
Van God, de Zegenaêr, vernoegt u dat nog niet? 
Zoo staet ge u zelf in 't licht, en koestert een verdriet, 
Waervan ik de oorzaek noch beseffen kan, nach raden. 
Houdt op van kermen: scheurt veldteekens, en gewaden 
Niet langer, zonder reên, maer heldert uw gezicht, 
En voorhoofd met een' strael, o kinders van het licht! 
De schelle kelen, die met zang de Godheid danken, 
Zien om, en belgen 't zich, omdat gy valsche klanken 
En basterttoonen mengt, in 't goddelyk muzyk. 
Uw bittre weeklagt stoort de maet van 't hemelryk. 
't Gewellef huilt u na. De rouwgalm, in den hoogen 
Gestegen, rolt al voort, van de eene in de andere bogen: 
En zonder misdaed wordt, door zulk een ongeluid, 
De wasdom van Gods naem en glorie niet gestuit. 




luciferisten. 
Heer overste, op wiens wenk ontelbre keurebenden 
Zich wapenen, gy komt van pas om onze ellenden 
Te zalven, en den smaed en onverdienden hoon 
Te schutten door uw magt. Zal Gabriël de kroon 
Der heilige engelen op 't hoofd van Adam zetten, 
Door Adams erfgenaem Gods eerstelingen pletten? 

{==367==} {>>pagina-aanduiding<<}

Wy waren nutter niet geschapen, eer de zon 
Te wagen steeg, en licht den hemel geven kon. 
De Godheid koos vergeefs de geesten tot trawanten 
Van 't onbeweegbre hof, indien ze zich wou kanten, 
En spitsen tegen 't regt der geesten, zonder schuld 
Tot wederstand getergd, uit nood en ongeduld. 
Wy juichten, in den lof der Godheid opgetogen, 
Aenbaden, wierookten met schalen, neigden, bogen 
Onze aengezichten neêr. De hemel gaf gehoor, 
Verslingerd op den dans des galms, van koor in koor, 
Ja smolt van volle vreugd op tongmuzyk, en harpen; 
Toen Gabriëls bazuin zich plotseling kwam werpen 
Met dezen donderslag in 't midden van Gods eer: 
Daer lagen wy verbaesd, verstrooid, verdrukt ter neêr. 
De blydschap gaf den geest. De zwangre kelen zwegen. 
De jongstgeboren streek de kroon, den staf, den zegen; 
En de oudste zoon, onterfd by de Oppermajesteit, 
Gemerkt bleef voor een' slaef: dat valt gehoorzaemheid, 
Godvruchtigheid, en liefde, en trouwe, uit Gods trezoren 
Ten deele, dompelt haer in rouwe, ontvonkt den toren, 
En wraekzucht, om den mensch, uit een' geregten haet, 
Te smooren in zyn bloed, eer hy der englen staet 
Verplette, en zy geboeid, als snoode en arme slaven, 
Gedwongen worden naer zyn zweep en wil te draven; 
Gelyk hy daer beneên de dieren houdt in dwang. 
Heer overste, gy kunt der geesten ondergang 
Verhinderen, en by hun handvest hen bewaren: 
Beschut ze door uw magt: wy staen gereed uw scharen, 
Uw' standert, en uw heer te volgen: trek maer aen. 
't Is eerlyk voor zyne eere, en kroone, en regt te staen. 




belzebub. 
My deert uw ongelyk. O Koning aller Heeren, 
Verhoed dit liever. Geef geen stof tot muitineren, 
Noch tweedragt. Geef geen stof tot wederspannigheid. 
Wat raed? hoe stil ik u, en de Oppermajesteit? 



{==368==} {>>pagina-aanduiding<<}



luciferisten. 
Zy kwetst het heilig regt, aen de engelen geschonken. 




belzebub. 
Het regt te kwetsen kan den onderzaet ontvonken, 
Een vier ontsteken, daer de lucht af branden zou. 
O averegtsche loon van onbevlekte trouw! 
Hoe zullen wy ons best in deez' vertwyfling dragen? 




luciferisten. 
Men trooste zich een kans, een' stouten sprong te wagen. 




belzebub. 
Waertoe zich zelf gewaegd? men ga een' zachter gang. 




luciferisten. 
Hier geldt alleen geweld, en kracht, en wraek, en dwang. 




belzebub. 
Men kon, waer' 't mogelyk, een veilig middel kiezen. 




luciferisten. 
Met uitstel zal men hier niet winnen, maer verliezen. 




belzebub. 
Men geev' zyn ongelyk met rede te verstaen. 




luciferisten. 
De rede heeft hier uit: men zet ons onder aen. 




belzebub. 
Met smeeken mogt gy best en eerst uw'wensch verwerven. 




luciferisten. 
Het stuk ontdekken, is den handel glad bederven. 




belzebub. 
Men kan dien aenslag nauw ontveinzen voor het licht. 




luciferisten. 
Wy groeijen magtig aen, en staen in evenwigt. 




belzebub. 
De kans begunstigt hen, die met Gods veldheer vechten. 




luciferisten. 
Hier is met sufferye en schrik niets uit te regten. 




belzebub. 
Wat zegt Apollion hier toe, en Belial? 



{==369==} {>>pagina-aanduiding<<}



luciferisten. 
Zy trouwen onze zyde, en sterken het getal. 




belzebub. 
Hoe heeft men dit verhaest? het is nu ver gekomen. 




luciferisten. 
De hemel vloeit ons toe van zelf met volle stroomen (1). 




belzebub. 
Betrouwt u op geen heer, vol ligte weifelaers. 




luciferisten. 
Wy zien alreê meer kans, en voordeel, min gevaers. 




belzebub. 
Wie roekeloos begint, beroem' zich van geen voordeel. 




luciferisten. 
Aen de uitkomst hangt het al, vóór de uitkomst dwaelt het oordeel. 
Dit gansche leger eischt u tot een opperhoofd, 
En leidsman op dien togt. 




belzebub. 
Maer wie is zoo beroofd 
Van zinnen, dat hy uw geregtigheid verdadig', 
En 's hemels heerkracht terge? ei! weest u zelfs genadig. 
Verschoont me van dien last: ik kieze geene zy'. 
Men legge met verdrag deze ongelykheid by. 




rei. 
Gebroeders, geeft gehoor. Houdt boven aen met smeeken 
By God, door middelaers: men wint met tusschenspreken 
Gemakkelyker veld, dan door dien stylen weg 
Van oproer. Handelt koel met raed en overleg. 
Wy willen te gelyk uw regt omhoog verweeren. 
Bedaert: gy kwetst de kroon van God, den Heer der Heeren. 




luciferisten. 
En gy ons wettigheid: verstout u hooger niet. 
Heer Belzebub, aenvaerd dit wettige gebied, 
En zet de heeren schrap: wy volgen u te gader. 



{==370==} {>>pagina-aanduiding<<}



belzebub. 
O yveraers, bedenkt, bedenkt u liever nader. 
Ik wil u voortreên naer den troon van 't groot paleis, 
En ons geregtigheid bemiddelen door peis, 
En onderling verdrag, gewillig, onbedwongen. 




rei. 
Houdt stil: houdt stil: gy wordt van Michaël besprongen. 




Vierde tooneel.

MICHAEL, BELZEBUB, LUCIFERISTEN.


michael. 
Waer zyn we? wat gedruisch verneemt men hier alreê? 
Dit schynt een hof van twist en oproer, niet van vreê, 
Gehoorzaemheid en trouw. Prins Belzebub, wat reden 
Beweegt u, als een hoofd van wederspannigheden, 
Dien oploop, zwanger van een goddeloos verraed, 
Te styven tegen God, ons aller Toeverlaet! 




belzebub. 
Genade, o Michaël, gewaerdig ons te hooren, 
Eer gy een vonnis velt uit yverigen toren, 
Ter eere van Gods naem. Belast ons met geen schuld. 




michael. 
Ik zal uwe onschuld dan aenhooren met geduld. 




belzebub. 
De zamenrotting van zoo menig duizend troepen, 
Gestoort om 't hoog gebod, ten rykstroom uitgeroepen 
Op Gabriëls bazuin, vereischte een tusschenspraek, 
Tot slissing van dien brand; waerom ik van hun zaek 
En klagten kennis koom te nemen, om het muiten, 
By alle middelen en mooglykheên, te stuiten. 
Zy varen echter voort, al razende en ontzind 
Aen 't hollen, buiten spoor, en dringen 't klagtbewind 

{==371==} {>>pagina-aanduiding<<}

Met kracht ons op den hals. Ik poog de magt te scheiën, 
[Laet tuigen van myn trouw deez' Godgetrouwe reijen,] 
Te raden hunne klagt te storten voor Gods stoel; 
Maer yver vruchteloos, in 't midden van 't gewoel, 
En oproer, als een zee ten hemel toe verbolgen. 
De veldheer treê nu voor: wy staen gereed te volgen, 
Indien hy middel ziet tot slechting van 't geschil. 




michael. 
Wie durft zich tegen God en zynen heilgen wil 
Verzetten? Wie durft stout den oorlogstandert planten, 
In 't koningryk van peis? Indien ge door gezanten 
Wilt handelen omhoog, tot voorstand van uw lot, 
Wy willen uwen zoen bemiddelen by God, 
Of anders wacht uw hoofd; dit zal u niet gelukken. 




luciferisten. 
Zoudt gy met wapenen; ons heilig regt verdrukken? 
Zy zyn den veldheer niet tot zulk een eind betrouwd. 
Wy steunen op ons regt: regtvaerdigheid is stout. 




michael. 
De inspanner tegen God is allerminst regtvaerdig. 




luciferisten. 
Wy dienen God: hy kenne ons tot zyn diensten waerdig. 
De hemel blyve maer in zynen eersten stand. 
Men stell' geen ambtenaers van 't hemelsch vaderland 
Beneden 't aerdsch geslacht: dat staet de Hierarchyen, 
De Troonen, Magten, hooge en lage Heerschappyen 
Der geesten, englen, en aertsenglen nimmermeer 
Te lyden: neen geens zins; al zoude uw bliksemspeer 
Doorstooten borst aen borst, en de allertrouwste harten: 
Wy laten ons geens zins van Adams afkomst tarten. 




michael. 
Ik wil dat elk vertrekke, op 't wenken met myn hand. 
Hy kant zich tegen God, en Godheid, wie zich kant 
Meineedig tegen ons. Vertrekt naer uwe vanen. 
Dat past soldaten, en gehoorzame onderdanen 

{==372==} {>>pagina-aanduiding<<}

Des hemels. Wat geweld, wat moedwil dryft men hier! 
Wie anders oreloogt dan onder myn banier, 
Beoorloogt God: en is een vyand van zyn ryken. 




luciferisten. 
Wie op zyn regt staet, hoeft voor geen geweld te wyken. 
Naturelyk is elk beschermer van zyn regt. 




michael. 
'k Gebiede u dat ge fluks de wapens nederlegt. 
Door zamenrotten wordt uwe eer en eed geschonden. 




luciferisten. 
Natuer heeft de engelen door eenen band verbonden 
Elkandren by te staen: ook wordt niet één alleen 
Geraekt in dit geschil, maer 't raekt ons in 't gemeen. 




michael. 
Zoudt gy met wapenen den hemel dan beroeren? 
Die zyn u niet betrouwd om tegen God te voeren. 
Misbruikt ge uw magt, zoo vreest des Allerhoogsten magt. 




luciferisten. 
De stedehouder wordt alle oogenblik verwacht. 
Hy is in aller yl gedagvaerd, en ontboden. 
Wy willen al op een, en goden tegen goden 
Opzetten, liever dan van ons geregtigheid 
Aftreden door geweld. 




michael. 
Zoo groot een onbescheid 
Verwacht ik nimmermeer van 's hemels stedehouder. 




luciferisten. 
Het zweemt naer onbescheid een' eersteling, een' ouder 
Te stellen onder 't juk des jongsten, als een' knecht. 
Dat de engel de natuer der engelen bevecht', 
En tegen zyns gelyk, in staet, en aerd, en wezen, 
De wapens voere, wordt met onbescheid geprezen. 




michael. 
Hardnekkige aerd, gy zyt geen zonen meer van 't licht, 
Maer eer een bastertslag, dat voor geen Godheid zwicht, 

{==373==} {>>pagina-aanduiding<<}

Gy tergt den bliksemstrael, en onverzoenbren toren: 
Volhardt ge, wat een ramp en val is u beschoren! 
Gy luistert naer geen' raed, noch onderwys: laet zien 
Wat de Allerhoogste stem ons boven zal gebiên. 
Welaen, ik wil dat zich de opregte en vrome reijen 
En scharen daedlyk van rebellenrotten scheiën. 




luciferisten. 
Laet scheiden al wat wil: wy houden ons by een. 




michael. 
Getrouwe reijen, volgt Gods veldheer. 




luciferisten. 
Trekt vry heen. 




Vyfde tooneel.

BELZEBUB, LUCIFER, LUCIFERISTEN.


belzebub. 
De veldheer vaert naer God, om over u te klagen. 
Schept moed: vorst Lucifer, gestegen op zyn' wagen, 
Wordt herwaert aengevoerd. Gy moet u kort beraên. 
Een heerkracht, zonder hoofd, kan nimmermeer bestaen. 
Wat my belangt, die last valt my te zwaer te tillen. 




lucifer. 
De gansche hemel waegt en dreunt van uw geschillen. 
De keurebenden staen gereten en gedeeld. 
Het oproer slaet al voort. De hooge nood beveelt 
Hierinne te voorzien, en onheil voor te komen. 




luciferisten. 
Heer stedehouder, wyk en toevlugt aller vromen, 
Wy hopen nimmermeer dat gy, als Michaël, 
Den hals van 't engelsdom tot eene voetschabel 
Van Adams afkomst zult verwerpen, en verdoemen, 
En zulk een' smaed en hoon vergulden, en verbloemen 
Met schyn van billykheid, en styven door uw magt 

{==374==} {>>pagina-aanduiding<<}

Den opgang van den mensch, een grof en aerdsch geslacht 
Wat wierook schenkt hy toch den schaers van hem gezienen? 
Waerom belast men ons een' snooden worm te dienen 
Te dragen op de hand, te luistren naer zyn stem? 
Schiep God de hemelen en englen slechts om hem; 
Wy waren nutter nooit geschapen, noch geworden. 
Ontferm u, Lucifer. Gedoog niet dat onze orden 
Zoo laeg vernederd worde, en zonder schuld verzink'. 
De mensch, gelyk een hoofd der englen, strale en blink' 
In 't ongenaekbre licht, waervoor de serafynen, 
Al bevende van angst, als schaduwen verdwynen. 
Indien gy u verneêrt zoo groot een ongelyk, 
Tot voorstand van ons regt, te slechten in dit ryk, 
Wy zweeren uwen arm eendragtig te onderstutten. 
Aenvaerd deez' heerbyl: help, och help ons regt beschutten. 
Wy zweeren u met kracht, in volle majesteit, 
Te zetten op den troon, aen Adam toegeleid. 
Wy zweeren uwen arm eendragtig te onderstutten, 
Aenvaerd deez' heerbyl: help, och help ons regt beschutten. 




lucifer. 
Myn zonen, op wier trouw geen vlek van ontrouw hecht: 
Al wat de Godheid wil, en van ons eischt is regt. 
Ik ken geen ander regt; en stutte, als stedehouder 
Der Godheid, zyn besluit en raedslot met myn schouder. 
Den scepter, dien ik voer, ontving myn regte hand 
Van zyne Almogendheid, als een genadepand 
En teeken van Gods gunst en liefde tot ons allen. 
Is nu zyn hart en zin op Adam juist gevallen, 
En lust het hem den mensch in volle heerschappy, 
Te zetten boven aen, en boven u en my, 
Te kroonen, schoon we nooit in onzen pligt bezweken, 
Wat raed hiertoe? wie wil dat raedslot tegenspreken? 
Indien hy Adam nog een zelfde heerlykheid, 
En de engelsche natuer gelyk, had toegeleid. 

{==375==} {>>pagina-aanduiding<<}

Dat waer' verdragelyk voor alle hemeltelgen, 
Gesproten uit Gods stam; nu mogten zy 't zich belgen, 
Zoo belgzucht geene vlek omhoog gerekend waer'. 
Maer hoe men 't vat, dit loopt van wederzy' gevaer, 
Het zy men zwichte uit schroomte, of moedig wederstreve. 
Ik wensche dat hy u deez' bellegzucht vergeve. 




luciferisten. 
Heer stedehouder, ei! aenvaer dien heerstaf toch, 
En handhaef 't heilig regt: wy volgen in uw zog. 
Wy volgen, streef vooruit op uwe gezwinde veêren. 
Wy willen sneuvlen, of zeeghaftig triomferen. 




lucifer. 
Dit strydt met onzen eed, en Gabriëls gebod. 




luciferisten. 
Dat strydt met God, en zet het menschdom boven God. 




lucifer. 
Laet God zyne eer, en stoel, en majesteit bewaren. 




luciferisten. 
Bewaer uw' eigen stoel: wy willen, als pylaren, 
U stutten, en den staet der engelen met een. 
Geen mensch zal onze kroon, Gods kroon, met voeten treèn. 




lucifer. 
De veldheer Michaël, gewapend onder 't zegenen 
Van boven, wil ons fluks met al zyn heer bejegenen. 
Zyn heerkracht by uw magt, wat is 't een groot verscheel! 




luciferisten. 
Is 't geene helft; gy sleept een' staert van 't derde deel 
Der geesten mede, indien ge u geeft op onze zyde. 




lucifer. 
Dan is de kans gewaegd, ons gunst verloren by de 
Verdrukkers van uw regt. 




luciferisten. 
De moed, de dapperheid, 
De hoon, de smaed, de spyt, de wanhoop, het beleid, 

{==376==} {>>pagina-aanduiding<<}

De wraek, het ongelyk niet anders te beslechten, 
En wat hier aenhangt, zal ons styven, onder 't vechten. 




belzebub. 
Wy hebben 't heilig ryk alleen in onze magt. 
Wat raedslot men besluit', de wapens geven 't kracht, 
En nadruk. Zoo wy slechts ons in slagorde stellen, 
Wat nu nog weifelt straks op onze zy' zal hellen. 




lucifer. 
Ik troost me dan geweld te keeren met geweld. 




belzebub. 
Zoo styg de trappen op, o allerbraefste held. 
Heer stedehouder, styg dien troon op, dat we u zweeren. 




lucifer. 
Vorst Belzebub, getuig, en gy, doorluchte heeren. 
Apollion, getuig, getuig, vorst Belial, 
Dat ik, uit nood en dwang, dien last aenvaerden zal, 
Tot voorstand van Gods ryk, om ons bederf te keeren. 




belzebub 
Nu brengt den standert voor, dat wy den standert zweeren, 
Getrouwigheid aen God, en onze morgendster. 




luciferisten. 
Wy zweeren, te gelyk, by God en Lucifer. 




belzebub. 
Nu brengt het wierookvat, gy Godgetrouwe scharen, 
Bewierookt Lucifer met wierookkandelaren, 
En schalen, ryk van geur. Verheerlykt hem met licht, 
En glans van fakkelen. Verheft hem met gedicht, 
Gezangen, en muzyk, bazuinen, en schalmeijen. 
Het voegt ons, hem aldus met staetsie te geleiën. 
Heft op een' heldren toon, 
Ter eere van zyn kroon. 




luciferisten. 
Op, trekt op, o, gy Luciferisten, 
Volgt deez' vaen. 

{==377==} {>>pagina-aanduiding<<}

Rukt te hoop al uw krachten, en listen. 
Trekt vry aen. 
Volgt dezen god, op zyn trommel, en trant, 
Beschermt uw regt, en vaderland. 
Helpt hem Michaëls heerkrachten stuiten. 
Houdt nu moed. 
Helpt den hemel voor Adam nu sluiten, 
En zyn bloed. 
Volgt dezen held, op zyn bazuin en trom. 
Beschut de kroon van 't engelsdom. 
Ziet, ei! ziet nu de morgendstar blinken. 
Voor die pracht 
Zal des vyands banier haest verzinken, 
In den nacht, 
Wy met triomf kroonen God Lucifer. 
Bewierookt hem: aenbidt zyn ster. 




Zesde tooneel.



rei van engelen. 
ZANG. 
Waer zyn we toegekomen, 
Dat 's hemels burgertwist 
Dat regementen splitst, 
En 't zwaerd is opgenomen, 
Te zinneloos en blind? 
Wie is er van ons benden, 
Hy sneuvelt of verwint 
Gelukkig? die de ellenden 
Van hunne broedren zien, 
En ryks- en reisgenooten? 
Of die verwonnen vliên; 
In ballingschap gestooten? 

{==378==} {>>pagina-aanduiding<<}

O zoons van éénen God, 
Waertoe verdwaelt uw lot! 
TEGENZANG. 
Helaes! waertoe verdwalen 
De geesten? wat verleidt 
Hen uit de zekerheid 
Van hunnen staet en palen 
Te spatten, zonder nood? 
Zich op het spits te wagen? 
Ons weelde was te groot, 
Te dartel om te dragen; 
De hemel niet genoeg 
Om engelen te paeijen: 
De nydigheid moest vroeg 
Dit zaed van oorlog zaeijen, 
In 't vreedzaem vaderland 
Wie legt dien twist aen band? 
TOEZANG. 
Is dit krygsvier niet te smooren, 
Door een magt van hooger hand, 
Wat wil blyven tot zyn' stand? 
Staetzucht zal alle orde stooren: 
Hemel, aerde, zee, en strand 
Zullen staen in lichten brand. 
Staetzucht, eens door triomferen 
Als gewettigd, zal verwoed 
God en alle magt braveren. 
Staetzucht kent noch God, noch bloed. 






{==379==} {>>pagina-aanduiding<<}

Vierde bedryf.

Eerste tooneel.

GABRIEL, MICHAEL.


gabriel. 
De gansche hemel gloeit, in eenen lichten brand 
Van oproer en verraed. 'k Verdaeg u, als gezant 
Van God en zynen stoel, nu daedlyk op te trekken, 
Met eenen gloed van vier en yver deze vlekken 
Te branden uit Godsnaem, en 't zuiver hemelsdom. 
Vorst Lucifer braveert: hy roert trompet, en trom. 




michael. 
Is Lucifer, helaes, in zyne trouw veranderd? 




gabriel. 
Des hemels derde deel heeft reede zynen standerd, 
Die valsche morgendstar, gezworen, zynen troon 
Bewierookt, als een' god; en met een' lastertoon 
Van goddeloos muzyk hem eere toegezongen. 
Zy komen herwaert aen in volle kracht gedrongen, 
En dreigen schrikkelyk de poort van 't wapenhuis 
Te rammen met geweld. Een woest en wild gedruisch 
Van onweêr buldert vast, van boven en van onder. 
Het weêrlicht, stormt en raest. De bliksem, en de donder 
In arbeid, schudden vast de pylers van ons hof. 
Men hoort geen serafyns, noch wedergalm van lof. 
Eenieder zit in druk gedompeld over de ooren. 
Dan zwygen plotseling, dan huilen al de kooren 
Der engelen, van druk en medelyden, om 
Den blinden afval van 't gezaligd engelsdom, 

{==380==} {>>pagina-aanduiding<<}

En de engelsche natuer. 't Is meer dan tyd om heden 
Te kwyten uwen pligt, en op uw heilige eeden 
[Die gy, als veldheer, op het punt des bliksems zwoert, 
By God en zynen naem,] te passen. 




michael. 
Wat vervoert 
Gods stedehouder dus zich tegen God te kanten, 
Als een verwaten hoofd van dolle vloekverwanten? 




gabriel. 
De hemel weet hoe noode ik Gods geregte zaek 
Verdedige, op deez' wys. Hoe bitter wil de wraek 
Hem treffen! want men weet geen middelen te vinden, 
Om dit verdoold geslacht rampzaligen en blinden 
Te leiden op de baen, de heerbaen van hun trouw. 
Ik zag Gods blydschap zelf zich met een wolk van rouw 
Beschaduwen; in 't eind de wraek een vlam ontsteken 
In de oogen van het licht; eer, om dien slag te breken, 
Het last gaf tot den togt. Ik hoorde een wyl het pleit, 
Hoe de opperste Genade, en Gods geregtigheid 
Elkandre in wederwigt, met pit van reden, hielen. 
Ik zag de cherubyns, hoe ze op hun aenzicht vielen, 
En riepen vast: Genâ, genâ, o Heer, geen regt. 
Men had dit zwaer geschil gezoend, en schier geslecht; 
Zoo scheen de Godheid tot genade en zoen genegen. 
Maer als de wierookstank in top komt opgestegen, 
De smook, die Lucifer om laeg wordt toegezwaeid, 
Met wierookvat, bazuin en lofgezangen, draeit 
De hemel zyn gezicht van zulke afgoderyen, 
Gevloekt van God, en geest, en alle hierarchyen. 
Genâ had uitgediend. Waek op, in 't harrenas. 
De Godheid dagvaert u, eer 't oproer ons verrass', 
Betem met uwen arm de woeste behemotten, 
En leviathans die dus godloos t' zamen rotten. 



{==381==} {>>pagina-aanduiding<<}



michael. 
Uriël, schildknaep fluks, men breng' den bliksem hier, 
Myn harnas, helm, en schild. Breng herwaert Gods banier. 
Men blaze de bazuin. Te wapen, fluks te wapen. 
Gy Magten, Troonen, wat getrouw is, en regtschapen, 
Dat wapen' zich met ons. Gy, regementen, voort, 
Eenieder in 't gelid: de hemel geeft het woord. 
Men blaze de bazuin: men sla de holle trommels, 
Verdagvaerde in der yl ontelbre dikke drommels 
Gewapenden. Blaest op, ik schiet de wapens aen. 
Het geldt Gods eer alleen. Het moet er nu op staen. 




gabriel. 
Dit harnas past zoo braef, al waer' 't u aengeschapen. 
Hier komt de veldbanier, waerin Gods naem en wapen 
U toestraelt, en de zon in top u heil belooft. 
Hier komen de kornels u groeten, als het hoofd 
Van 't heer der hemelen, die Gods baniere zwoeren. 
Schep moed, vorst Michaël: gy zult Gods oorlog voeren. 




michael. 
Zoo zal ik. Hou myn woord omhoog: wy trekken heen. 




gabriel. 
Wy volgen uwen togt met wenschen, en gebeên. 



Tweede tooneel.

LUCIFER, BELZEBUB LUCIFERISTEN.


lucifer. 
Hoe staet het met ons heer? hoe is 't er meê gelegen? 




belzebub. 
Het heer verlangt, gereed, om onder uwen zegen, 
Te vliegen regelregt op 't spits van Michaël. 



{==382==} {>>pagina-aanduiding<<}



luciferisten. 
Zoo doet het: ieder wacht op Lucifers bevel, 
Om teffens de armen en hun vleugels eens te reppen, 
Dien grooten vyand lucht en winden te onderscheppen, 
En, als hy ligt in zwym, te ketenen met kracht. 




lucifer. 
Hoe talryk is het heer? waerin bestaet ons magt? 




belzebub. 
Die groeit alle oogenblik, en bruist uit alle transen 
Ons toe, gelyk een zee van vier en heldre glansen. 
'k Vertrouw, het derde deel des hemels houdt ons zy, 
Is 't niet de halve streek: want Michaëls gety 
Verloopt alle oogenblik, en ebt aen alle kanten. 
De helleft van de wacht en eerste hoftrawanten, 
Uit iedere orde, van eeniedre hierarchy, 
Verzweeren hunnen heer, vorst Michaël, als wy. 
Men ziet er cherubyns, aertsenglen, serafynen 
De vanen voeren. Zelfs het paradys, aen 't kwynen 
Geslagen van verdriet, verschiet zyn groente, en verf, 
En waer men de oogen keert, daer schynt een wis bederf. 
En boven 't hoofd een bui en donkre wolk te hangen. 
Dat voorspook spelt ons heil: men heeft slechts aen te vangen. 
Gy draegt alreê de kroon des hemels op uw kruin. 




lucifer. 
Die klank behaegt me meer dans Gabriëls bazuin. 
Hoort toe, en geeft gehoor beneden deze trappen. 
Hoort toe, gy oversten: hoort toe, gy ridderschappen, 
En luistert wat wy u vermelden, klaer en kort. 
Gy weet hoe verre wy alreê zyn uitgestort 
In wraekzucht tegen 't Hoofd der opperste paleizen, 
Dat het een dolheid ware, op hoop van zoen, te deizen; 
En niemand denken durft deze onuitwisbre smet 
Te zuivren door genâ: dies moet de nood een wet, 
Een wisse toevlugt van te wanken noch te wyken 
Verstrekken; gy, met kracht en zonder om te kyken, 

{==383==} {>>pagina-aanduiding<<}

Dien standert en myn star verdedigen, met een 
Den vrygeschapen staet der englen in 't gemeen, 
Het ga zoo 't wil: volhardt groothartig, onverdrietig: 
Geene Almagt heeft de magt dat zy geheel vernietig' 
Het wezen, dat gy eens voor eeuwiglyk ontvingt, 
Indien ge fel en fors met uwe heerspits dringt 
In 't hart van 's vyands heer, en komt te triomferen, 
Zoo zal de tiranny der hemelen verkeeren 
In eenen vryen staet, en Adams zoon, en bloed, 
Gekroond in top van eere, en met een' aerdschen stoet 
Omsingeld, uwen hals niet boeijen aen de keten 
Van slaefsche dienstbaerheid, om hem ten dienst te zweeten, 
En onder 't kopren juk te hygen zonder end. 
Indien ge my voor 't hoofd van uwen vrydom kent, 
Gelyk ge uit éénen mond dien standert hebt gezworen; 
Zoo staeft den eed nog eens eenstemmig, dat wy 't hooren, 
En zweert getrouwigheid aen onze morgendster. 




luciferisten. 
Wy zweeren, te gelyk, by God en Lucifer. 




belzebub. 
Maer ziet hoe Rafaël, verbaesd, en vol meêdoogen, 
Met zynen vredetak van boven komt gevlogen, 
Om uwen hals, op hoop van stilstand en verdrag. 




Derde tooneel.

RAFAEL, LUCIFER.


rafael. 
Och, stedehouder, mond van 't goddelyk gezag, 
Wat heeft u buiten 't spoor van uwen pligt gedreven? 
Zoudt gy den Schepper van uw glorie wederstreven? 
Ligtvaerdig weifelen, en wanklen in uw trouw? 
Dat hoop ik nimmermeer. Helaes ik zwym van rouw; 
En blyve om uwen hals bekleed, bestorven hangen. 



{==384==} {>>pagina-aanduiding<<}



lucifer. 
Opregte Rafaël. 




rafael. 
Myn blydschap, myn verlangen, 
Ik bidde u hoor me. 




lucifer. 
Spreek, zoo lang het u behaeg'. 




rafael. 
Genade, o Lucifer! Verschoon u zelven; draeg 
Geen harnas tegen my, die treurig smilte en kwyne 
Van druk, om uwent wil. Ik koom, met medecyne 
En balsem van genâ, gestegen uit den schoot 
Der Godheid, die, gelyk ze in haren raed besloot, 
U boven duizenden gekroonde heerschappyen, 
Gezalfd heeft op den stoel van haer stadhouderyen. 
Wat dolheid is het, die uw zinnen dus verrukt? 
Zy had haer zegel en gelykenis gedrukt 
Op uw geheiligd hoofd en voorhoofd, overgoten 
Met schoonheid, wysheid, gunst, en wat er komt gevloten 
In stroomen, zonder maet, uit aller schatten bron, 
Gy blonkt in 't Paradys (1), voor 't aenschyn van de zon 
Der Godheid, uit een wolk van dauw en versche rozen. 
Uw feestgewaed stond styf van peerlen en turkoozen, 
Smaragden, diamant, robyn en louter goud. 
De zwaerste scepter werd uw regte hand betrouwd, 
Zoodra gy steegt in 't licht, en, op bazuin en bommen, 
Door 't blakende gestarnte en steenen kwaemt te brommen. 
En zoudt gy roekeloos u storten uit dien troon? 
Verroekeloozen al dat heerelyk, en schoon? 
Zoudt gy uw glansen, die de hemelen versieren, 
Ons licht verduisteren, in eenen knoop van dieren, 
En mengsel van gedierte en ondier onder een, 
Griffoensklauw, drakenhoofd, en andre gruwzaemheên 

{==385==} {>>pagina-aanduiding<<}

Misscheppen onbedacht? en zouden 's hemels oogen, 
De starren u, zoo laeg beroofd zien van vermogen, 
En eere, en majesteit, door 't schenden van uw trouw? 
Dat keer' de goede God, wiens aenschyn ik aenschouw, 
In 't zalig licht, daer wy, geheilligd alle zeven (1), 
Hem dienen voor zyn' troon, en sidderen, en beven 
Voor zulk een majesteit, die op ons voorhoofd straelt, 
Verkwikt en leven geeft wat leeft, en adem haelt. 
Heer stedehouder, mag myn bede uw hart bewegen; 
Gy kent myn zuiver wit, en hart, met u verlegen. 
Ruk af dien trotschen kam: schud uit dit harrenas: 
Smyt neder uit deez' hand de heerbyl, de rondas 
Uit de andre. Hooger niet: leg neder, och, leg neder, 
Leg neder, stryk van zelf den standert, en de veder 
Van uwe vleugelen, voor God, en zynen glans, 
Eer hy u uit den troon, den allerhoogsten trans 
Van eere, nederklinke aen gruis, en stof te mortel, 
Ja zulks dat van den stam der geesten tak, noch wortel, 
Noch geen gedachtenis, noch leven overschiet; 
't En ware een leven van ellende, van verdriet, 
De dood, de wanhoop, en een worm, een eeuwig knagen, 
En knersetanden mogt den naem van leven dragen. 
Verneêr u: staek dien togt: ik offere u genâ 
Met dien olyftak: gryp, of echter 't is te spâ. 




lucifer. 
Heer Rafel, ik verdien noch dreigement, noch toren. 
Myn helden hebben Gode, en Lucifer gezworen, 
En, onder 's hemels eed, dien standert opgeregt. 
Men strooije wat men wil den hemel door: ik vecht, 
En oorloge onder God, tot voorstand van zyn kooren: 
De handvest, en het regt, hun wettig aengeboren, 
Eer Adam zyne zon zag opgaen, eer de dag 
Zyn paradys bescheen. Geen menschelyk gezag, 

{==386==} {>>pagina-aanduiding<<}

Geen juk van menschen zal den nek der geesten plagen, 
Geen engelsdom den troon van Adam onderschragen, 
Met zynen vryen hals, gelyk een dienstbaer slaef, 
't En zy de hemel ons in eenen poel begraev', 
Met zooveel scepteren, en kroonen, glans en vonken, 
Als ons de Godheid uit haer' boezem heeft geschonken, 
Voor eeuwig, en altyd. Laet bersten al wat berst, 
Ik handhaef 't heilig regt, door hoogen nood geperst, 
En, na veel wederstands, my eindlyk overdrongen, 
Op 't klagen en gekerm van duizenden van tongen. 
Ga henen, boodschap dit den vader, onder wien 
Ik dus, voor 't vaderland, den standert voere, en dien' 




rafael. 
Och stedehouder, wat verbloemt gy uw gepeinzen 
Voor 't alziende oog? gy kunt uw oogmerk niet ontveinzen. 
De strael van zyn gezicht ontdekt de duisternis, 
De staetzucht, daer uw geest zoo grof van zwanger is, 
En reede in arbeid gaet, om dit gedrogt te baren. 
Waer berg ik my van schrik! hoe ryzen al myn haren! 
Verdwaelde morgendstar, verschoon u zelve toch. 
Gy kunt de Alwetendheid niet paeijen met bedrog. 




lucifer. 
Wat staetzucht? heeft myn pligt in eenig deel ontbroken? 




rafael. 
Wat hebt gy in uw harte al heimelyk gesproken? 
Ik wil in 's hemels top, door alle wolken heên, 
En boven Gods gestarnte opstygen, van beneên, 
God zelf gelyk, geen magt bestralen met genade, 
't En zy ze aen mynen stoel het leen verheergewade (1): 
Geen majesteit braveer' met scepter, nochte kroon, 
't En zy ik haer beleene uit mynen hoogen troon. 
Bedekt uw aengezicht: valt neder: strykt uw pennen, 
En wacht u, boven ons, een hooger magt te kennen. 



{==387==} {>>pagina-aanduiding<<}



lucifer. 
Hoe nu toe? ben ik dan Gods stedehouder niet? 




rafael. 
Dat zyt gy, en ontvingt van 't onbepaeld gebied 
Bepaelde mogendheid, en heerscht uit zynen name. 




lucifer. 
Helaes, hoe lang! tot dat vorst Adam ons beschame, 
En, boven de natuer der engelen, zyn lot 
Uit 's hemels schoot ontvange, en aenzitt' nevens God? 




rafael. 
Wil de opperste Monarch zyn magt met mindren deelen, 
Ja de eerste kroon den mensch opzetten, en bevelen, 
Hem wyden tot een hoofd der geesten, boven al 
Wat kroon en scepter voert, of namaels voeren zal, 
Zoo leer ootmoedig u Gods raedslot onderwerpen. 




lucifer. 
Dat is de wetsteen om deez' heerbyl op te scherpen. 




rafael. 
Gy scherpt ze roekeloos voor uwen eigen nek. 
Bedenk eens waer wy staen. De hemel kan geen vlek 
Van afgunst haet en nyd noch hoovaerdy verdragen. 
De wraek des hemels dreigt deez' schandvlek uit te vagen. 
Hier helpt geen veinzen. Och, of voor de alziende Zon, 
Het aldoordringende Oog, ik deze lastren kon 
Bedekken. Lucifer, waer is uw glans gebleven? 




lucifer. 
Myn glans is Adam en zyne afkomst lang gegeven. 
Men noem' my langer niet den eerstgewyden zoon, 
Den oudsten erfgenaem. 




rafael. 
Vorst Lucifer, verschoon 
U zelven: onderwerp u 't opperste behagen. 
Gewaerdig ons dat wy die blyde tyding dragen 
Naer boven: ieder ziet myn weêrkomst te gemoet. 
Ik valle ootmoedig dus uw heerlykheid te voet. 

{==388==} {>>pagina-aanduiding<<}

Om Gods wil, wacht u toch weêrspannigen te styven, 
Die op uw' wil en wenk, als op hun aspunt, dryven. 
Zoudt gy, in wederwil van 't hemelsche paleis, 
Deez' lucht, vol heiligheid, vol vrede, de eerste reis, 
Met duizend duizenden in 't harrenas beroeren? 
Op trommel en trompet den oorlogstandert voeren, 
En kanten tegen God, den sterksten worstelaer? 




lucifer. 
Men kant zich tegen ons. Was Adams afkomst maer 
Een' zelfden staet en stoel, als de engelen, geschonken, 
Dat scheen verdragelyk: nu vliegen vast de vonken 
Van dezen hemeltwist door alle daken heen. 
Zwyg, engelsdom: verhef eerbiediglyk het leen 
Van al wat gy bezit aen Adam, en zyn neven. 
Den mensch weêrstreven is de Godheid wederstreven. 
Hoe mag het God van 't hart, dat hy zoo laeg, zoo diep 
Vernedert dien hy tot den hoogsten scepter schiep? 
Eene edelmoedigheid, geheiligd tot regeren, 
Voor eenen minder zich zoo zwaerlyk kan verneêren, 
Van heerlykheid ontkleên, en opstaen uit haer' staet, 
En stoel, dat zy vervloekt den glans en dageraed 
Van haren opgang, en veel liever had gebleven 
Een schaduw, zonder verf, een niet, en zonder leven: 
Want niet zyn overtreft verkleining duizendwerf. 




rafael. 
Geleende heerschappy staet los, en is geen erf. 




lucifer. 
'k Misdank me dan dit leen, als 't immers leen moet heeten. 




rafael. 
Bewaer uw ambt: of is zyn oogmerk u vergeten? 
De stedehouderschap uw wysheid werd betrouwd, 
Opdat gy 't al in ruste en orde houden zoudt: 
En hebt ge tegen God het panser aengeschoten, 
Als een meineedig hoofd van blinde bondgenoten? 



{==389==} {>>pagina-aanduiding<<}



lucifer. 
Wy schoten slechts uit nood en noodweer 't panser aen; 
Zoo luttel wouden wy de Godheid wederstaen. 
De rede spreekt, al waer' 't dat schild en wapen zwege. 
Wy vryen onzen staet: benydt men ons die zege? 




rafael. 
Geen zege is heerelyk, daer in een zelfde ryk, 
Slagorden van een' staet bestryden haers gelyk: 
En deerlyk is het, zoo gebroeders van eene orden 
Door hun gebroeders zelv' in 't eind verwonnen worden. 
Om onzent wil, om God, en zyn gedreigde straf, 
Och stedehouder, voer uw regementen af: 
Voer af, en laet u toch vermorwen door gebeden. 
Ik hoor, 't is schrikkelyk! alreê de ketens smeden; 
Om, na de neêrlaeg, u, geketend door de lucht, 
Te voeren in triomf. Ik hoor alreê gerucht, 
En zie alreê het heer van Michaël genaken. 
Het is hoog tyd, hoog tyd dien dollen togt te staken. 




lucifer. 
Wat baet het, schoon men zich op 't uiterste berâ? 
Hier is geen hoop van peis. 




rafael. 
'k Verzeker u genâ, 
En stel me, als middelaer, omhoog voor u te pande. 




lucifer. 
Myn star te dompelen in duisternisse, en schande: 
Myn vyanden te zien braveren op den stoel! 




rafael. 
Och Lucifer, waek op. Ik zie den zwavelpoel, 
Met opgespalkte keel, afgryslyk naer u gapen. 
Zult gy het schoonst van al wat God ooit heeft geschapen, 
Een aes verstrekken, voor het vratige ingewand 
Des afgronds, nimmer zat, en nimmer uitgebrand? 
Dat hoede God. Och, och, bewillig onze bede; 
Ontvang dien tak van peis: wy offren u Gods vrede. 



{==390==} {>>pagina-aanduiding<<}



lucifer. 
Of ergens schepsel zoo rampzalig zwerft als ik? 
Aen de een zy flauwe hoop, aen de andre grooter schrik. 
De zege is hachelyk, de neêrlaeg zwaer te myden. 
Op 't onwis tegen God en Gods banier te stryden? 
Den eersten standert op te regten tegen God, 
Zyn hemelsche bazuin, en openbaer gebod? 
Zich op te werpen als een hoofd van Gods rebellen, 
En tegen 's hemels wet een wederwet te stellen? 
Te vallen in den vloek der snoodste ondankbaerheid? 
Te kwetsen de genade en liefde en majesteit 
Des ryken Vaders, bron van alle zegeningen, 
Die nog te ontvangen staen, en wat wy reede ontvingen? 
Hoe zyn wy nu zoo wyd verzeild uit onzen pligt! 
Ik zwoer myn' Schepper af. Hoe kan ik voor dat licht 
Myn lasterstukken myn verwatenheid vermommen? 
Hier baet geen deinzen, neen, wy zyn te hoog geklommen. 
Wat raed? wat best geraemd in deez' vertwyfelheên? 
De tyd geen uitstel lydt. Een oogenblik is geen 
Genoegzaemheid van tyd: indien men tyd mag noemen 
Deez' kortheid tusschen heil en eindeloos verdoemen. 
Maer 't is te spâ, en hier geen boete voor ons smet. 
De hoop is uit. Wie raedt? daer hoor ik Gods trompet. 




Vierde tooneel.

APOLLION, LUCIFER, RAFAEL.


apollion. 
Heer stedehouder, op! het is geen tyd te marren: 
De veldheer Michaël, in aentogt met zyn starren, 
En regementen, daegt u uit in 't vlakke veld. 
De tyd gebiedt dat gy u in slagorde stelt. 
Trek op, trek op met ons: wy zien den stryd gewonnen. 



{==391==} {>>pagina-aanduiding<<}



lucifer. 
Gewonnen? dat 's te vroeg: de stryd is niet begonnen. 
Men weeg' den zwaren slag en oorlog niet te ligt. 




apollion. 
Ik zag alreê den schrik in Michaëls gezicht, 
En al zyn benden doodsch schier omzien naer de hielen. 
Wy willen, twyfel niet, haer sloopen, en vernielen. 
Hier komen de oversten met onzen standert aen. 




lucifer. 
Eenieder in 't gelid: eenieder kenn' zyn vaen. 
Nu rustig de bazuin en krygstrompet gesteken. 




apollion. 
Wy wachten op uw woord. 




lucifer. 
Zoo volgt ons op dit teeken. 




rafael. 
Helaes, hy stond alreede in twyfel, en beraed: 
Nu voert hem wanhoop aen. Helaes, in welk een' staet 
Van jammernissen stort de aertsengel al de zynen! 
Nu mag hy nimmermeer in vreugd omhoog verschynen, 
't En zy de Godheid dit meêdoogende belett'. 
Gy hemelreijen, komt, en geeft u in 't gebed: 
Misschien of nog die slag te schutten waer' met smeeken. 
Het bidden kan een hart van diamantsteen breken. 




Vyfde tooneel.

REI VAN ENGELEN, RAFAEL.


rei. 
O Vader, die geen wierookvat, 
Noch goud, noch lofzang waerder schat 
Dan Godgelatenheid en stilte 
Van 't schepsel dat uit needrigheid 

{==392==} {>>pagina-aanduiding<<}

Behagen schept aen uw beleid, 
En in uw' wil zich zelf versmilte; 
Gy ziet, o aller telgen Stam, 
Hoe 't hoofd der geesten zynen kam 
Durft kanten tegen uw behagen; 
Hoe hy trompet en trommel roert, 
En blind, van staetzucht aengevoerd, 
U tergt op zynen oorlogswagen. 
Ontferm u over 't lasterstuk, 
En keer, och, keer het ongeluk 
Van duizend duizend lotgenoten, 
Die al te jammerlyk misleid, 
Met zulk een wederspannigheid 
Het harnas hebben aengeschoten. 




rafael. 
Verschoon genadig, och verschoon 
Den stedehouder, die de kroon 
Der kroonen op zyn hoofd wil zetten, 
Om nevens u, en boven al 
Te triomferen. Och, wie zal 
Hem zuiveren van zulke smetten? 




rei. 
Gedoog niet dat de schoonste ziel, 
Waerop uw oog genadig viel, 
Gedoog niet dat de aertsengel sneve. 
Hy boete deze ondankbre daed, 
En blyv' gehandhaefd by zyn staet. 
Dat uw genâ zyn schuld vergeve! 






{==393==} {>>pagina-aanduiding<<}

Vyfde bedryf.

Eerste tooneel.

RAFAEL, URIEL.


rafael. 
De gansche hemel, van den grond tot op de kruin 
Der aertspaleizen, juicht op Michaëls bazuin, 
En zwaeijende banier. De veldslag is gewonnen. 
Ons schilden schitteren, en scheppen nieuwe zonnen. 
Uit elke schildzon straelt een triomfante dag. 
Daer komt Uriël zelf, de schildknaep, uit den slag, 
En zwaeit het vlammend zwaerd, dat, scherp van wederzyden, 
Gewet van 's hemels wraek en gramschap, onder 't stryden, 
Door schild, en harrenas, en helm van diamant, 
Gevaegd heeft, slinks en regts, al wat de horens kant 
En opsteekt tegen Gods doordringende alvermogen. 
Gestrenge schildknaep, die het scherpregt uit den hoogen 
Bekleedt, en 't ongelyk, dat tegen 't eeuwig Regt 
Zich opwerpt, met een' slag regtvaerdiglyk beslecht, 
Gezegend is 't geweer, gezegend zyn uwe ermen, 
Die de eer van Englenstad handhaven, en beschermen. 
Wat legt ge al pryzen in by de Oppermajesteit! 
Verhael ons toch den stryd: ontvouw ons al 't beleid, 
En 's hemels eersten togt: wy luistren met verlangen. 




uriel. 
Uw lust ontvonkt myn' geest om rustig aen te vangen, 
Dien vreeselyken storm te ontvouwen op een ry. 
Gelukkig vecht het heer, dat God heeft op zyn zy'. 
De veldheer Michaël, [verwittigd uit den hoogen, 

{==394==} {>>pagina-aanduiding<<}

Door 's hemels afgezant, die neder kwam gevlogen, 
Nog sneller, dan een star, die door de lucht verschiet, 
Hoe Lucifer zoo trots zich tegen 't hoog gebied 
Had opentlyk gekant, gereed hen aen te voeren, 
Die hem bewierookten, zyn starre en standert zwoeren;] 
Schoot voort, op 't aenstaen van den trouwen Gabriël, 
Het schubbig panser aen, en gaf terstond bevel 
Aen al zyne oversten, en hoofden, en kornellen, 
De heeren, in Gods naem, in hun geleên te stellen, 
Om met gemeene magt en kracht, op 't luchtig ruim 
Van 't zuiver hemelsblauw, al dit meineedig schuim 
Te vagen: al dit spook in duisternis te dompelen, 
Eer zy op 't ongezienste ons mogten overrompelen. 
Op dezen last vergaêrt Gods heerkracht in der yl 
Slagordenswys, zoo snel gelyk een vlugge pyl, 
Gedreven van de pees. Men zag ontelbre drommen, 
In een driekantig heer, aen alle kanten brommen, 
Gelyk een driehoek steekt en straelt op ons gezicht. 
Men zag eene enkelheid in een driepuntig licht, 
Zoo spiegelglad, gelyk een diamant geslepen; 
Een heerspits, eer van God dan eenig geest begrepen. 
De veldheer, met den gloed des bliksems in de hand, 
Hield regt voor Gods baniere, in 't hart van 't leger, stand. 
Wie moed wil houden, en triomf en zege baren, 
Die moet voor al het hart verzeekren, en bewaren. 




rafael. 
Waer bleef 't verwaten heer, dat ons bestormen wou? 




uriel. 
Het kwam vol moeds ter baen, en had zyne eerste trouw, 
Gehoorzaemheid en eer en eed en al vergeten, 
Te heilloos en verwaend op God en ons gebeten. 
Het groeide snel, en wies, gelyk een halve maen. 
Het wel zyn punten, zet twee horens op ons aen; 
Gelyk 't gestarrent van den stier de hemeldieren 

{==395==} {>>pagina-aanduiding<<}

En andre monsters, die rondom hem henenzwieren, 
Met gouden hoornen dreigt. De regte horen wordt 
Vorst Belzebub, opdat hy ons de vleugels kort', 
En zyne wacht betrouwd, vorst Belial de slinken. 
Men ziet hen beide om stryd in hunne rusting blinken. 
De stedehouder, nu veldmaerschalk tegen God, 
Verzekerde den buik des legers, om het slot, 
Der regementen knoop, in 't midden te bewaren. 
De trotsche standert, daer de dag scheen op te klaren 
Uit zyne morgendstar, werd van Apollion 
Gehandhaefd; achter hem, zoo moedig als hy kon, 
In zynen vollen kreits omhoog ten toon gezeten. 




rafael. 
Helaes, wat durft, wat durft de aertsengel zich vermeten! 
Och, of ik hem by tyds tot afstand had gebrogt! 
Beschryf my niettemin het aenzicht van dien togt, 
En in wat schyn de vorst de benden kwam geleiën. 




uriel. 
Omringd van zyn staffiers, en groene livereijen, 
Hy, wrevlig aengevoerd van onverzoenbren wrok, 
In 't gouden panser, dat, op zynen wapenrok 
Van gloeijend purper blonk, en uitscheen, steeg te wagen, 
Met gouden wielen, van robynen digt beslagen. 
De leeuw, de felle draek (1), ter vlugt gereed, en vlug, 
Met starren overal bezaeid op hunnen rug, 
In 't parelen gareel, gespannen voor de wielen, 
Verlangden naer den stryd, en vlamden op vernielen. 
De heerbyl in de vuist, de scheemrende rondas, 
Waerin de morgendstar met kunst gedreven was, 
Hing aen den slinken arm, gereed de kans te wagen. 




rafael. 
O Lucifer, gy zult dien hoogmoed u beklagen. 
Gy feniks, onder al wat God daer boven looft, 

{==396==} {>>pagina-aanduiding<<}

Hoe steekt gy, onder 't heer, zoo fier met hals en hoofd, 
En helm, en schoudren uit! hoe heerlyk past u 't wapen, 
Als waer 't naturelyk uw wezen aengeschapen! 
O hoofd der Engelen, niet hooger: keer weêrom. 




uriel. 
Zoo stonden zy gekant, en slagreê, drom by drom, 
Eenieder op zyn lucht, en hoefslag, en by ryen 
Gesnoerd aen hun gezag, om 't schoonst van wederzyën; 
Wanneer de dolle drom en klinkende trompet 
Zich mengen, het geluid geweer en handen wet, 
En steigert in den trans van 't heilig licht der lichten; 
Een klank, waerop terstond een zwangere wolk van schichten 
Geborsten, slag op slag, een' gloênden hagel baert, 
Een' storm en onweêr, dat de hemelen vervaert, 
De hofpylaren schudt; de kreitsen, en de starren, 
Verbysterd in hun ronde en ommeloop, verwarren, 
Of zwymen op de wacht, en weten niet waer heên 
Te dryven, oost of west, of boven of beneên. 
Al weêrlicht wat men ziet, al wat men hoort is donder. 
Wat blyft er in zyn' stand? Het bovenste raekt onder. 
De heeren, na 't gedreun van 't eerste schutgevaert (1), 
Geraken handgemeen met knods, en hellebaerd, 
En sabel, speer, en dolk. Het gaet er op een kerven, 
En steken. Al wat kan, wat toelegt op bederven, 
Op schenden, rept zich nu, bederft, en treft, en schendt. 
De broederschap heeft uit, en niemand ziet noch kent 
Zyn' medeburger meer. Men ziet er peerlen huiven (2), 
Gekrolde vlechten haers, en pluim, en pennen stuiven, 
En schitteren, in 't vier der bliksemen gezengd. 
Men ziet turkooisblauw, goud, en diamant gemengd, 
En peerlensnoer, en wat de haerlok kon versieren. 
De vleugels, half geknot, gebroken pylen zwieren 
En zweven door de lucht. Een gruwzaem veldgeschrei 

{==397==} {>>pagina-aanduiding<<}

Verheft zich uit den stoet der groene lieverei; 
Daer lydt het krygsheer last, geperst uit nood te deizen. 
De dolle Lucifer hervat den stryd drie reizen, 
En stut de flauwte van zyn regement zoo trots, 
Gelyk het zeegedruisch al schuimende op een rots 
Gestuit wordt, reis op reis, en meer niet uit kan regten. 




rafael. 
Gewis het heeft wat in, de wanhoop af te vechten. 




uriel. 
De dappre Michaël laet blazen: Eer zy God. 
De regementen, op die leus en zyn gebod, 
Gemoedigd, te gelyk aen 't steigeren, en stygen 
Naer boven, om de loef van 's vyands heer te krygen; 
Dat stygt met een omhoog, maer met een' trager vaert, 
En raekt in 't ende in ly: als of men hemelwaert 
Een' valk zag, van om laeg, op zyne wakkre pennen 
Zich geven in de lucht, eer hem de reigers kennen, 
Die sidderen van schrik, in 't bosch, by eenen beemd, 
Zoodra het hooge nest dien vyand daer verneemt; 
De reiger schreeuwt en stygt, en, bang voor 's vyands pooten, 
Verwacht hem op den bek, om door de borst te stooten, 
Van onder, als hy ploft van boven op den buit. 




rafael. 
O Lucifer, wat raed? Het ziet er schriklyk uit. 
Gy zweeft hier op een vlakte, en zonder poort, en wallen. 
Een gruwelyke orkaen wil plotsling u bevallen, 
En zinken in een' poel, en afgrond, zonder grond. 




uriel. 
Wat gaf 't een schoon verschiet, om laeg een hallef rond, 
Of halve maen, omhoog een driekant spits te aenschouwen 
De regementen, die zich sluiten, en ontvouwen, 
Op 't wenken van hun hoofd, eenieder in zyn vaen, 
Te zien zoo pal, gelyk metalen muren staen, 
Als op een wederwigt van lucht en eigen zwaerte, 

{==398==} {>>pagina-aanduiding<<}

Met al hun slingertuig, geschut, en stormgevaerte. 
Zy hangen even als men zich een wolk verbeeldt, 
Een wolk, waerin de zon met hare stralen speelt; 
En schildert en schakeert door luchte regenbogen. 
De hemelsche adelaer, zoo steil in top gevlogen, 
Bespiedt Gods vyandin, de haviksvlugt, beneên. 
Hy klapt van moedigheid zyn pennen tegen een, 
Misgunt ze 't weiden niet, en vruchteloos braveren, 
Terwyl hy vlamt om haer te zitten in de veêren, 
Te plonderen eerlang van hare gladde pluim; 
Zoo ras de kromme bek en klauw, op 't luchtig ruim, 
Het aes bevalle, of dryv' voor wind af, uit zyne oogen. 
Dus komen ze afgestort, en stroomen uit den hoogen, 
Gelyk een binnenzee, of noordsche waterval, 
Die van de rotsen bruist, en ruischt, met een geschal 
Dat dier en ondier schrikt, in diepgezonken dalen; 
Daer steenen, van de steilte, en dikke waterstralen, 
En masten zonder tal, verpletten, en vertreên 
Wat tegen woest geweld van stroom en hout en steen 
Niet opgewassen is. De heerspits treft den navel 
Der halve mane fel met roode en blauwe zwavel, 
En vlammen, slag op slag, en donderkloot op kloot. 
Dat baert een luchtgeschrei. Het hart van 't heer in nood, 
Begint van langer hand den wrevele te ontzakken. 
De boog der halve maen, aen 't kraken, en aen 't knakken, 
Zoo styf gespannen staet [want de einden krommen vast] 
Dat hy in 't midden moest bezwyken voor dien last, 
En springen, wordt hem fluks geen ademtogt gegeven. 
De trotsche Lucifer, dan hier dan daer gedreven, 
Schiet toe op dit geschrei, en geeft zich rustig bloot, 
Om zyn groothartigheid, in 't nypen van den nood, 
Te toonen voor de vuist, op zynen oorlogswagen. 
Dat geeft den flauwen moed. Hy schut de wreedste slagen 
En scheuten op 't gebit van zyn verwoed gespan. 
De Leeuw en blauwe Draek aen 't woeden, vliegen van 

{==399==} {>>pagina-aanduiding<<}

Zyn hand, op elken wenk, met vreeselyke driften. 
De een brult, en byt, en scheurt, en de ander schiet vergiften 
Met zyn gesplitste tong, ontsteekt een pest, en raest, 
En vult de lucht met smook, dien hy ten neuze uitblaest. 




rafael. 
Hier wil de barrening van boven hem beknellen. 




uriel. 
Hy zwaeit de heerbyl vast, om Gods banier te vellen, 
Die neêrstygt, en waeruit Gods naem een schooner licht 
En schooner stralen schiet in 't gloên van zyn gezicht. 
Men denke eens na of hy dit voorspook ons benydde. 
De heerbyl in zyn vuist, aen de eene en de andre zyde, 
De toescheut stuit en sloopt, of schut ze op zyn rondas, 
Tot dat hem Michaël, in 't schittrend harrenas, 
Verschynt, gelyk een god, uit eenen kring van zonnen. 
‘Zit af, o Lucifer, en geef het God gewonnen. 
Geef over uw geweer en standert: stryd voor God. 
Voer af dit heilloos heer, dees goddelooze rot, 
Of anders wacht uw hoofd.’ Zoo roept hy uit den hoogen. 
De aertsvyand van Gods naem, hardnekkig, onbewogen, 
En trotscher op dat woord, hervat in aller yl 
Den slag, tot driewerf toe, om met zyn oorlogsbyl 
Den diamanten schild, met een Gods naem, te kloven: 
Maer wie den hemel tergt gevoelt de wraek van boven, 
De heerbyl klinkt en springt op 't heilig diamant 
Aen stukken. Michaël verheft zyn regte hand, 
En klinkt den bliksemstrael, gesterkt door 't Alvermogen, 
Dien wrevelmoedige, door helm en hoofd, in de oogen 
Al te ongenadig, dat hy achterover stort, 
En uit den wagen schiet, die omgeslingerd, kort 
Met Leeuw en Draek en al, den meester volgt in 't zinken. 
De standert van de star vergeet hierop te blinken, 
Zoo ras Apollion myn vlammend zwaert gevoelt, 
Den standert geeft ten roof, daer 't barrent en krioelt 
Van duizend duizenden, om 't hoofd der helsche scharen 

{==400==} {>>pagina-aanduiding<<}

In 't vallen, voor den val en neêrsmak, te bewaren. 
Hier yvert Belzebub: daer trotst ons Belial. 
Dus wordt de magt ontsnoerd, en met den zwaren val 
Des stedehouders breekt de boog der halve maen 
In stukken. Echter komt Apollion ter baen 
Met zooveel monstren als de kloot des hemels draegt. 
De reus Orion schreeuwt, dat al de lucht versaegt, 
En poogt met zynen knots ons heerspits 't hoofd te kneuzen, 
Die op Orions past, noch knodsen, noch op reuzen. 
De Noordsche Beeren op hun achterklauwen staen, 
Om met een domme kracht in 't honderd toe te slaen. 
De Hydra braekt vergift, en gaept met vyftig kelen. 
Ik zie een galery, vol oorlogstaferelen, 
Geboren uit dien slag, zoo wyd men af kan zien. 




rafael. 
Geloofd zy God: valt neêr: aenbidt hem op uw knien. 
Och Lucifer, helaes, waer blyft uw valsch betrouwen? 
Helaes, in welk een' schyn zal ik u lest aenschouwen? 
Waer is uw klaerheid nu, die allen glans braveert? 




uriel. 
Gelyk de klare dag in naren nacht verkeert, 
Wanneer de zon verzinkt, vergeet met goud te brallen; 
Zoo wordt zyn schoonheid ook, in 't zinken, onder 't vallen, 
In een wanschapenheid verandert, al te vuil; 
Dat helder aengezicht in eenen wreeden muil, 
De tanden in gebit, gewet om stael te knauwen; 
De voeten en de hand in vierderhande klauwen; 
Dat glinstrend paerlemoer in eene zwarte huid. 
De rug, vol borstlen, spreidt twee drakenvleugels uit. 
In 't kort, de aertsengel, wien nog flus alle englen vieren, 
Verwisselt zyn gedaente, en mengelt zeven dieren 
Afgryslyk onder een, naer uiterlyken schyn: 
Een leeuw, vol hoovaerdy, een vratig gulzig zwyn, 
Een' tragen ezel, een rinoceros, van toren 

{==401==} {>>pagina-aanduiding<<}

Ontsteken, eene sim (1), van achter en van voren 
Al even schaemteloos, en geil en heet van aerd, 
Een' draek, vol nyds, een' wolf en vrekken gierigaerd. 
Nu is die schoonheid maer een ondier, te verwenschen, 
Te vloeken, zelfs van God, van geesten en van menschen. 
Dat ondier yst, indien 't de blikken op zich slaet, 
En dekt met damp en mist zyn gruwelyk gelaet. 




rafael. 
Dat leert der staetzucht God naer zyne kroon te steken. 
Waer bleef Apollion. 




uriel. 
Hy zag zyn ty verstreken, 
Op 't ondergaen der starre, en vlood: eenieder vlood. 
De hemelsche kartouw van boven, schoot op schoot, 
Met weêrlicht, bliksemen en donderen aen 't hollen, 
De monsters, in het licht geklauterd, holp aen 't hollen, 
En groeide in zulk een jagt. Wat was 't een dwarreling 
Van buijen ondereen! Hoe ruischte 't hier! Wat ging, 
Wat ging er een gety! Ons magt, van God gezegend, 
Rukt voort, en treft, en sloopt voor 's hands wat zy bejegent. 
Wat green hier overal, waer 't op een vlugten ging, 
Een wilde woestheid, een gestaltverwisseling, 
In leden, en in leest! Men hoort ze brullen, bassen. 
De een jankt, en de ander huilt. Wat ziet men al grimmassen 
In englentroniën nu zweemen naer de hel, 
En helsche gruwzaemheên. Daer hoor ik Michaël, 
Om triomfant in 't licht met englenroof te pralen. 
De reijen groeten hem met lofzang, en cimbalen, 
Schalmeijen en tamboer. Zy treden hier vooruit, 
En strooijen lauwerloof, op 't hemelsche geluid. 




{==402==} {>>pagina-aanduiding<<}

Tweede tooneel.

REI VAN ENGELEN, MICHAEL.


rei. 
Gezegend zy de held, 
Die 't goddeloos geweld, 
En zyn magt, en zyn kracht, en zyn standert 
Ter neder heeft geveld. 
Die God stak naer zyn kroon, 
Is, uit den hoogen troon, 
Met zyn magt in den nacht neêrgezonken. 
Hoe blinkt Gods naem zoo schoon! 
Al brandt het oproer fel, 
De dappre Michaël 
Weet den brand met zyn hand uit te blusschen, 
Te straffen dien rebel. 
Hy handhaeft Gods banier. 
Bekranst hem met laurier. 
Dit paleis groeit in peis, en in vrede. 
Geen tweedragt hoort men hier. 
Nu zingt de Godheid lof, 
In 't onverwinbaer hof. 
Prys en eer zy den Heer aller Heeren. 
Hy geeft ons zingens stof. 




michael. 
Geloofd zy God; de staet hier boven is veranderd. 
De aertsvyand ligt er toe. Hy laet ons zynen standert, 
En morgendstar, en helm, en vanen, en rondas, 
Dien afgejaegden roof, aen 's hemels heldere as, 
Met juichen, en triomf, en eere, en lofgezangen, 
Bazuinen, en trompet, ten klaren spiegel hangen 
Van wederspannigheid, en staetzucht, die den kam 
Verheffen tegen God, den onverzetbren stam, 

{==403==} {>>pagina-aanduiding<<}

En oorsprong en de bron en Vader aller dingen, 
Die wezen en natuer en eigenschap ontvingen. 
Men zal niet meer den glans der Oppermajesteit 
Bezwalkt zien door den damp van snoode ondankbaerheid. 
Zy zwerven in de lucht, en tuimelen, en woelen, 
Heel diep beneden ons gezicht, en deze stoelen, 
Beneveld, en verblind, en yselyk misvormd. 
Zoo moet het gaen, die God en zynen stoel bestormt. 




rei. 
Zoo moet het gaen, die God, en zynen stoel bestryden, 
Den mensch, naer 't hemelsch beeld geschapen, 't licht benyden. 




Derde tooneel.

GABRIEL, MICHAEL, REI.


gabriel. 
Helaes, helaes, helaes, hoe is de kans gekeerd! 
Wat viert men hier? 't is nu vergeefs getriomfeerd: 
Vergeefs met wapenroof en standerden te brallen. 




michael. 
Wat hoor ik, Gabriël? 




gabriel. 
Och Adam is gevallen; 
De vader en de stam van 't menschelyk geslacht 
Te jammerlyk, te droef alreê ten val gebragt! 
Hy ligt er toe. 




michael. 
Dat is een donderslag in de ooren. 
Al yze ik, my verlangt die nederlaeg te hooren. 
Heeft dan 't verwaten hoofd het aerdryk ook bestreên? 




gabriel. 
Hy rukte, na den slag, 't verstrooide heer byeen, 
Doch eerst zyne Oversten, die voor elkandren gruwen; 

{==404==} {>>pagina-aanduiding<<}

En zette zich, om 't licht van 't alziende Oog te schuwen, 
In eene holle wolk, een duistre moordspelonk 
Van neevlen, daer geen vier dan uit hun blikken blonk; 
En, midden in den ring des helschen raeds gezeten, 
Hief uit zyn' zetel aen, te helsch op God gebeten: 
‘Gy magten, die zoo trots voor ons geregte zaek, 
Dien afbreuk hebt geleên; nu is het tyd om wraek 
Te nemen van ons leed, en listig en verbolgen, 
Met onverzoenbren wrok den hemel te vervolgen, 
In zyn verkoren beeld, en 't menschelyk geslacht 
Te smooren in zyn wieg, en opgang, eer het magt 
In zyne zenuw kryge, en aenwinne in zyne erven. 
Myn wil is Adam en zyne afkomst te bederven. 
Ik weet, door 't overtreên der eerstgestelde wet, 
Hem aen te wryven zulk eene onuitwischbre smet, 
Dat hy, naer lyf en ziel, met zyn nakomelingen 
Vergiftigd, nimmer zal ten zetel innedringen, 
Waeruit men ons verstiet: edoch gebeurt het al 
Dat iemand boven styge, een klein, een dun getal, 
En nog door duizend doôn, en arrebeid, en lyden, 
Zal steigren tot den staet en kroon, die ze ons benyden. 
Ellenden zullen zich terstond, op Adams spoor, 
Verspreiden zonder eind, de wyde weereld door. 
Natuer zal van dien slag geteisterd, schier verteeren, 
En wenschen in een niet of mengelklomp te keeren. 
Ik zie den mensch, die naer het beeld der Godheid zweemt, 
Van Gods gelykenis verbasterd, en vervreemd, 
In wil, geheugenis, en zyn verstand ontluisterd, 
Het ingeschapen licht beneveld, en verduisterd, 
En wat den dag beschreit, in 's moeders bangen schoot, 
Gevallen in den muil der onvermydbre dood. 
Ik wil de tyranny verheffen, altyd stouter, 
En nu, myn zoons, gewyd tot godheên, op het outer, 
In kerken, zonder tal, tot aen de lucht gebouwd, 
Vereeren offervee, en wierookgeur, en goud, 

{==405==} {>>pagina-aanduiding<<}

Ook zoowel menschen, als geen tong vermag te noemen, 
En al wat Adam teelt, in eeuwigheid verdoemen, 
Door gruwelstuk op stuk, Gods naem ten trots begaen. 
Zoo duer wil hem myn kroon, en zyn triomffeest staen.’ 




michael. 
Verwaten vloek, zoo trots de Godheid nog braveren! 
Wy willen u eerlang dat lasterstuk verleeren. 




gabriel. 
Aldus spreekt Lucifer, en zendt vorst Belial, 
Opdat hy dadelyk de menschen breng' ten val. 
Deez' schiet de boosheid zelf, en listigste aller dieren, 
De slang aen, om met glimp van woorden te versieren 
Het lokaes, 'twelk aldus de onnoosle schepsels ving, 
Daer zy geslingerd om den tak der Kennis hing. 
‘Heeft God, op halsstraf, u zoo dier, zoo streng, benomen 
Den vrydom van dit ooft, den smaek van 't puik der boomen? 
Neen Eva, simple duif, geens zins: gy zyt verdwaeld. 
Aenschouw eens, bid ik u, dien appel. Ei, hoe straelt, 
Hoe gloeit dit ooft van goud en karmozyn te gader! 
Hoe noodt u dit banket! Ei dochter, treê wat nader: 
Hier nestelt geen venyn in dit onsterflyk loof. 
Hoe lokt deez' vrucht! ei! pluk, ei! pluk vry: ik beloof 
U wetenschap, en licht, wat deinst ge, bang voor schennis? 
Tast toe, en word God zelv', in wysheid, en in kennis, 
En wetenschap gelyk, en eere, en majesteit, 
Hoe zeer hy 't u beny'. Zoo vat men 't onderscheid 
Het wezen en den aerd en de eigenschap der zaken.’ 
Terstond begint het hart der schoone bruid te blaken, 
Te ontvonken, en zy vlamt op de aengeprezen vrucht. 
De vrucht bekoort het oog, het oog den mond, die zucht. 
Zoo plukt ze, en proeft en eet (dat wil haer afkomst drukken!) 
Met Adam, en zoodra hunne oogen opengaen, 
En zy hun naektheid zien, bedekken ze, met blaên, 
Met vygenloof, hun schaemte, en schande, en erfgebreken, 

{==406==} {>>pagina-aanduiding<<}

En gaen zich in geboomte en schaduwen versteken, 
Versteken, maer vergeefs, voor 't aldoordringende Oog. 
De lucht betrekt allengs. Zy zien den regenboog 
Gespannen, als een bode en voorspook van Gods plagen. 
De hemel treurt in rouw. Geen handenwringen, klagen, 
Noch schreijen helpt den mensch en zyne weêrgade. Ach, 
Het weêrlicht, reis op reis: het dondert, slag op slag. 
Al wat men hoort en ziet is schrik, en angst, en zuchten. 
Zy vlugten voor hun schim, maer kunnen niet ontvlugten 
Den worm, die 't hart doorknaegt, het overtuigt gemoed. 
Zy knikkebeenen beide, en struiklen, voet voor voet. 
Het aengezicht ziet doodsch, en de oogen, diep verdronken 
In tranen, zien geen licht. Hoe is de moed gezonken! 
Hoe stak hy flus het hoofd zoo moedig in de lucht! 
Het ristslen van een blad, of beek, een klein gerucht 
Verbystert hen; terwyl een zwangre wolk komt dalen, 
Die scheurt, en baert allengs een licht, en glans, en stralen, 
Daer de Opperste uit verschynt, in dien bedrukten staet, 
En dondert met zyn stem, die hen ter aerde slaet. 




rei. 
Och, och, och, och! de mensch waer' nutter nooit geschapen. 
Dat leert zich aen een vrucht, een' mond vol saps, vergapen. 




gabriel. 
‘O Adam,’ dondert God, ‘waer zyt gy toe geraekt?’ 
‘“Vergeef me, o Heer: ik vlugt uw aenzicht, bloot, en naekt.” 
Wie leerde u, vraegt hem God, uw schaemte en naektheid 
Durft gy uw lippen aen verboden vruchten schennen?’ 
‘“Myn gade, myne bruid bekoorde my, helaes!”’ 
Zy zegt: ‘de slimme slang bedroog my met dit aes.’ 
Dus schuift elk van den hals den oorsprong der gebreken. 




rei. 
Genâ! Wat vonnis wordt op dit vergryp gestreken? 




gabriel. 
De Godheid dreigt de vrouw, die Adam heeft verleid, 
Met weên, en barensnood, en onderworpenheid; 

{==407==} {>>pagina-aanduiding<<}

Den man met arbeid, zweet, en zorge, en lastig slaven, 
Den akker, die den mensch ten leste zal begraven, 
Met onkruid, en veel ramps; de slang, om 't loos misbruik 
Van haer doortrapte tong, zal kruipen op den buik, 
Langs de aerde heen, en slechts by stof en aerde leven. 
Maer om den armen mensch een' vasten troost te geven, 
In zulk een jammernis, belooft de Godheid trouw 
Te wekken, uit het zaed en bloed van de eerste vrouw, 
Den Sterke, die de Slang, den draek, het hoofd zal pletten, 
Door erfhaet (1), van geen tyd noch eeuwen te verzetten. 
En schoon dat felle dier hem naer de hielen byt, 
Nog triomfeert de Held met eere, na dien stryd. 
Ik koom uit 's Hoogsten naem dat onheil u ontvouwen. 
Stel daedlyk orden, eer ze ons moeite op moeite brouwen. 




michael. 
Uriël, schildknaep, die het heilig regt bewaert, 
En roekeloosheid straft, grypt aen uw vlammend zwaerd: 
Vlieg henen naer om laeg, en dryf ze beide uit Eden, 
Die de eerste wet zoo blind zoo roekeloos overtreden. 
Bewaek den ingang van 't ontheiligd paradys, 
En keer de ballingen met kracht af van de spys, 
Den boom, die 't leven rekt. Gedoog niet dat ze pluiken 
De onsterfelyke vrucht, en 't hemelsch ooft misbruiken. 
Gy wordt op schildwacht voor den hof en boom gesteld. 
Dat Adam buiten zwerve, en, vroeg en spade, veld 
En kleigrond ommeploeg, waeruit hem God bootseerde. 
Ozias, aen wiens vuist de Godheid zelf vereerde 
Den zwaren hamer van geklonken diamant, 
En ketens van robyn, en krammen, spits van tand, 
Ga henen, vang en span het heer der helsche dieren, 
Den Leeuw, en fellen Draek, die tegen ons banieren 
Dus woeden: vaeg de lucht van deez' vervloekte jagt, 
En boei ze aen nek en klauw, en keten ze met kracht. 

{==408==} {>>pagina-aanduiding<<}

Deez' sleutel van den put des afgronds en zyn holen 
Wordt, Azarias, u en uwe zorg bevolen. 
Ga henen, sluit in 't hol al wat ons magt bestrydt, 
Maceda, neem deez' toorts, die vlam is u gewyd. 
Ontsteek den zwavelpoel, in 't middelpunt der aerde, 
En pynig Lucifer, die zooveel gruwlen baerde, 
In 't eeuwig brandend vier gemengd met killen vorst. 
Daer droefheid, gruwzaemheid, versteendheid, honger, dorst, 
De wanhoop, zonder troost, de prikkel van 't geweten, 
En onverzoenbaerheid, een straf van 't boos vermeten, 
Versteken van den glans der Godheid, in dien rook, 
Getuigen 's hemels ban, geveld op 't heilloos spook; 
Terwyl 't beloofde zaed, verzoenende Gods toren, 
Herstelle uit liefde al wat in Adam werd verloren. 




rei. 
Verlosser, die de slang het hoofd verpletten zult, 
't Vervallen menschdom eens van Adams errefschuld 
Verlossen t' zyner tyd, en weêr, voor Evaes spruiten, 
Een schooner paradys hier boven opensluiten, 
Wy tellen de eeuwen, en het jaer, en dag, en uer, 
Dat uw genâ verschyn', de kwynende natuer 
Herstell', verheerelyke, in ligchamen en zielen, 
Stofferende den troon, daer de Engelen uitvielen. 


Joost van Vondel.
    
        
    








{==409==} {>>pagina-aanduiding<<}

3. - Beknopte ontleding van het treurspel Lucifer.

Gods menschwording is besloten; Gabriël, 's Almagtigen heraut, maekt kond dat alle Engelen tot dienstbare geesten verklaerd zyn, dat de menschelyke Natuer, met de Godheid vereenigd, toegang tot den Hemel hebben, en in gelyke magt en majesteit met de Engelen staen zal.
Lucifer, de Aertsengel, de opperste, de doorluchtigste boven alle Engelen, voelt door dit besluit zyne afgunst ontstoken; hy benydt Gods onbepaelde magt en 's menschen heerschappy in het Paradys. De hoovaerdige Geest poogt zich zelve Gode gelyk te stellen en den mensch buiten den Hemel te houden, door ontelbare Engelen tot zyne party te brengen en tegen Michaël, 's Hemels veldheer, te wapen te trekken. Lucifer wordt verslagen en, na de nederlaeg, met al zyne wederspannelingen ter helle gedoemd ‘ten klaeren spiegel van alle ondanckbare staetzuchtigen, die zich stoutelyk tegen de geheilighde Maghten, Majesteiten en wettelyke Overheden durven verheffen.’
Dit is de grond waerop het treurspel steunt. Men ziet het, Vondel heeft een' eeuwigen spiegel voor wederspannigen, zoo in godsdienst als staetkunde, geschreven. De stof is ryk, verscheiden, en biedt de breedste bedryvigheid aen. Het tooneel is in den Hemel geplaetst.
Doch beschouwen wy het stuk in zyne byzonderheden.
Het eerste bedryf vangt aen met eene zamenspraek tusschen Belzebub en Belial; zy verwachten Apollion, die naer het aerdryk is afgezonden om ‘het laeg gewest’ te bespieden. Apollion komt weldra op en maekt eene volstandige beschryving van het aerdsch Paradys, van de luchtgesteldheid, van den mensch, van het menschenpaer en van Eva in het byzonder. Op het hooren

{==410==} {>>pagina-aanduiding<<}
wat al heil Adam op aerde geniet, ontgloeijen de drie wederspannige Engelen weldra van nyd en afgunst; zy vreezen dat de Mensch ‘hun over 't hoofd zal wassen.’ Eensklaps weêrklinkt de bazuin; de Aertsengel Gabriël, gevolgd van 's Hemels reijen, genaekt. Gabriël verkondt dat God ‘van eeuwigheid besloot het Menschdom te verheffen, ook boven 't Engelsdom en op te voeren tot een klaerheid en een licht, dat niet verschilt van God.’ De reijen verklaren dat ‘al wat de Hemel stemt, het hemelsch heer behagen zal,’ waerop Gabriël zyne zending verder uiteenzet en al de Engelen aenspoort tot gehoorzaemheid en onderwerping. - Dit gansche bedryf is dus uit niets anders zamengesteld dan uit Apollions beschryving en Gabriëls toespraek. Maer, waer zal men heerlyker poëzy vinden! welke moderne dichter heeft Vondel in de beschryving van het Paradys overtroffen! waer treft men, by zoo veel kernachtigheid, zoo veel vuer, zwier en kracht, en tevens zoo ryk schitterende kleuren aen! Het eerste bedryf, even als de volgende bedryven, eindigt met choorzangen, die, naer het voorbeeld der Grieken, eene zedelyke gevolgtrekking van het voorgaende behelzen, maer, als leiding van het Drama, gansch afgezonderd zyn. Het is hier op het einde van het eerste bedryf dat wy den overheerlyken en overbekenden toezang: ‘Heilig, heilig, nog eens heilig, driemael heilig’ bewonderen.
By den aenvang van het tweede bedryf, maekt Lucifer zinspelingen op het ‘verdooven van zyn glans;’ men hoeft ‘geene kroonen meer in zyn gewaed te borduren;’ de mensch zal in de hoogste eer verheven worden.... Belzebub steunt hem in zyn gevoelen van nyd. Doch Lucifer ‘zal het keeren is het anders in zyn magt,’ men kan zich zoo lydelyk niet laten onder den voet treden, ‘zy zullen sneven of dien hoek te boven komen.’ Gabriël nadert, Lucifer treedt hem in 't gemoed, hy spreekt hem over Gods besluit waerdoor de Engelen, zoo ten onregte, verlaegd worden, en doet al het onaennemelyke van Adams verheffinge uitschynen. Doch Gabriël blyft getrouw aen God en oordeelt dat ‘veel weten niet altyd vordert, maer somtyds schaedt.’ In die gansche zamenspraek verdedigt Gabriël Gods besluit; Lucifer

{==411==} {>>pagina-aanduiding<<}
volhardt in zyn voornemen van het zelve tegen te kanten. Daerop komt Belzebub en laet Lucifer verstaen, dat met redeneren niets te winnen is, geweld alleen kan hier redden; Apollion komt by, en verklaert ‘aen Lucifer zyn dienst te offeren.’ De drie wederspannigen, met den later bygetreden Belial, besluiten tot den tegenstand; doch zal men nog niet openlyk het inzicht laten blyken. - Uit dit alles volgt dat in het tweede bedryf veel meer handeling is dan in het eerste; de held, Lucifer, is hier volkomen in zynen rol, zyne afwezigheid in het eerste bedryf is ontegensprekelyk eene feil. De karakters zyn getrouwelyk vol gehouden; de poëzy blyft op de gansche hoogte van het onderwerp.
Het derde bedryf wordt geopend met reijen van Luciferisten en reijen van Engelen; de twee partyen staen hier dus reeds tegen over elkander en de bedryvigheid stygt tot het toppunt harer hoogte; de Luciferisten houden hunne grieven staende; de Engelen verkondigen met onderwerping Gods lof; de geheele handeling van Apollion en Belial strekt hier om de Engelen tot hunne party over te halen; in die handeling ligt de intrigue van Lucifer; het getal der Luciferisten groeit aen; Belzebub zou het eventwel nog niet wagen den stryd aen te vangen: ‘waertoe zich zelf gewaegd? men ga een zachteren gang;’ doch de Luciferisten meenen dat ‘geweld, kracht, wraek en dwang alleen gelden kunnen;’ Belzebub slaegt daerop een onderling verdrag voor, maer Michaël treedt onverwachts het tooneel op; deze is verwonderd hier eene zamenscholling en zoo veel rumoer te vinden; Belzebub legt hem de oorzaek daervan bloot; Michaël vaert tegen de misnoegden uit, hy zal Gods eer weten te verdedigen. De Luciferisten beweren dat zy God dienen, zy vragen enkel dat de Hemel in zyn' eersten stand blyve, en daer gelooven zy regt toe te hebben..... Michaël gebiedt dat elk vertrekke ‘op 't wenken van zyne hand’ maer de Luciferisten houden staende dat ‘elk beschermer van zyn regt is.’ De houding wordt dringender; Michaël spreekt eindelyk het afdoende: ‘Wie my bemint, volge my!’ waerop de Luciferisten: ‘laten scheiden al wat wil en houden zich by een.’ Lucifer, ‘die in aller yl gedagvaerd was,’

{==412==} {>>pagina-aanduiding<<}
komt terug; Belzebub berigt hem dat Michaël zoo even vertrokken is om hen by God aen te klagen. De oorlog is nu verklaerd, de opstand niet meer te dempen, wat zal men aenvangen?... Lucifer laet zich nu bidden en smeeken door hen, die hy zelve opgeruid heeft, om het bevelhebberschap over het heer der opstandelingen aen te nemen; nu vindt hy dat ‘al wat de Godheid wil, en van hen eischt, regt is.’ Na veel betoog aenvaerdt hy de ‘heerbyl,’ maer ‘vorst Belzebub, al de doorluchte Heeren, vorst Apollion en vorst Belial (zyne eedgenoten) moeten getuigen dat hy enkel uit nood en dwang dien last aenvaerden zal, tot voorstand van Gods ryk, - om hun verderf te keeren.’ Die valsche voordragt is, als verradersrol, gansch dramatisch. - Men bemerkt dat dit derde bedryf de actie, volgens de classische regels, op hare volle hoogte brengt; het belang der handeling heeft ook merkelyk toegenomen, er is meer beweging, en, door de tegenoverstelling der onderscheidene personnaedjen, meer contrast in de kleur, meer levendigheid in de voorstelling.
By den aenvang van het vierde bedryf, is de gansche Hemel in opschudding; Gabriël berigt den veldheer, Michaël, dat ‘des Hemels derde deel heeft reede Lucifers standert, die valsche Morgendstar, gezworen, zynen troon bewierookt, als een' God.’ Michaël bereidt zich ten stryde, hy zal ‘Gods oorlog voeren;’ hy vertrekt met Gabriël om zyne magten te verzamelen. Daerna treden Lucifer en Belzebub, gevolgd van Luciferisten, op; hun heer is mede ten stryde vaerdig; het is talryk en kloek. Rafaël komt Lucifer eventwel nog tot onderwerping aensporen: ‘zoudt gy den Schepper van uw glorie wederstreven? ligtvaerdig weifelen en wankelen in uw trouw? dat hoop ik nimmermeer.’ Doch Lucifer geeft hem op die vriendelyke tael bescheid met een ironisch ‘opregte Rafaël!’ en laet hem verder maer op zyn schoonst praten; Lucifer blyft by de vaste meening dat hy, in hoedanigheid van stedehouder des Hemels, niet beneden den mensch mag geschat worden, en acht het geschil nu reeds te ver verwikkeld om nog in der minne bygelegd te worden; waerop Apollion aen Lucifer komt melden dat het

{==413==} {>>pagina-aanduiding<<}
‘geen tyd te marren is, daer de veldheer Michaël hem uitdaegt in 't vlakke veld.’ Lucifer vliegt ten stryde, terwyl Rafaël bitterlyk over zulke verdwaling weent. - Dit vierde bedryf zou volkomen aen de vereischten der tooneel-handeling beantwoorden, ware 't niet dat de zamenspraken, vooral die tusschen Lucifer en Rafaël, al te lang zyn en een onderwerp betreffen dat tot grondzin van het vorige bedryf reeds heeft gediend; immers, in het derde bedryf strekt de voorname handeling ook om tot eene verzoening te komen. Die langdradige voordragt heeft den Dichter eventwel gelegenheid gegeven om zyn onderwerp, tot in zyne minste byzonderheden, uit te pluizen; doch, ware 't niet dat de krachtige tael, en de schoone poëzy van Vondel boeijen en verrukken, geen mensch zou de lezing van een aldus geleide tooneelstuk volhouden, nog veel minder zou het op den schouwburg gunstig onthaeld worden.
Het vyfde en laetste bedryf gaet in met de zegeprael van Michaël: ‘de gansche Hemel, van den grond tot op de kruin der aertspaleizen, juicht op Michaëls bazuin en zwaeijende banier.’ Uriël maekt een schitterend verhael van den stryd; De dichter heeft zorg gehad Lucifer als een dapper kamper voor te stellen, om de overwinning des te glorieryker voor Michaël te maken; het gevecht is hevig, ja hardnekkig geweest. Na het verhael van Uriël, zingen de reijen Michaëls lof. Terwyl men aldus om de behaelde zege juicht en viert, komt Gabriël eene droeve tyding verkonden; ‘'t is vergeefs getriompheerd, Adam is gevallen!...’ Na den slag heeft Lucifer, uit wraekzucht, Vorst Belial, onder de gedaente eener slang, naer het aerdryk afgezonden om Adam met zyne gansche nakomelingschap in het verderf te storten. Daerom moet nu Michaël zyn vlammend zwaerd aengrypen, ‘henen naer om laeg vliegen’ en het menschenpaer uit het Eden verdryven!... Maceda krygt de toorts om in het midden der aerde den zwavelpoel te ontsteken ‘waerin Lucifer, die zooveel gruwelen baerde, ‘in eeuwigbrandend vuer, gemengd met killen vorst,’ zal gepynigd worden, ‘terwyl 't beloofde zaed, verzoenende Gods toorn, herstelle uit liefde al

{==414==} {>>pagina-aanduiding<<}
wat in Adam werd verloren.’ De rei zingt de komste des Heilands, ‘die eens de slang het hoofd verpletten zal en 't vervallen Menschdom verlossen van Adams erfschuld.’
Daerby besluit zich het treurspel Lucifer, dat wy, voor zyne dichterlyke waerde, boven al de andere voortbrengsels des grooten Mans meenen te moeten stellen; en welk, ongezien de ontsierende feil, dat de Held van het stuk buiten het eerste en het laetste bedryf blyft, als dramatische leiding, als tooneeltoestand, mede onder Vondels beste stukken moet gerangschikt worden.
Vondel munt vooral uit door stoutheid van denkbeeld, door kracht van uitdrukking, en ook voornamelyk door de magt, welke hy over zyne tael voert, en waerdoor hy met zooveel gemak en op eene zoo meesterlyke wyze zyne verzen kneedt en zwierig plooit. De treurspelen van Vondel zyn vol treffende schilderingen; maer den grooten Nederlander aen Scheakespeare vergelyken, zoo als de nationale geest het wel eens gewaegd heeft, dit schynt ons, op den voet van onpartydige bevoegdheid, niet mogelyk. De Engelsche schryver is by uitstek Meester in het drama en de Nederlander is een Kolossale Dichter, die, gelukkigst welligt van al onze moderne schryvers, de Ouden heeft nagestreefd.
E.V.D.

De volgende òf verouderde òf figuerlyke òf van den tegenwoordigen vorm en zin min of meer afwykende woorden doen zich in het treurspel lucifer voor:


Aengewend, gewoon gemaekt.

Af, voor van (nog in de volkstael).

Afkomst, nakomelingschap.

Afvechten, wegvechten.



Barnen, branden.

Bejegenen, aenzien.

Beslaegt, slaegt, gelukt.

Betrouwd, toevertrouwd.

Bevallen, overvallen.

Bezinnen, beminnen.

Bondig, verbindend.


{==415==} {>>pagina-aanduiding<<}

Brallen, pralen.

Brommen, stoffen, zwetsen.

Brouwen, berokkenen.

By, door (engelsch).



Dar, durf (darren).

Dier, bezield schepsel.

Dies, dus, diesvolgens.

Dragen, gedragen.

Drommels, drommen, scharen.



Echter, daerna (achter).

Eersleep, eergevolg.



Geest, lucht.

Gekant, tegenover elkander.

Gemoedigd, aengemoedigd.

Gestaltenis, gestalte, gedaente.

Gevallen, bevallen.

Gevloten, gevloeid.

Gewaterd, golvend.

Gezworen, by eed verbonden.

Goeden, goederen.

Goude, goudkleurig.

Green, grynen, weenen.



Handvest, privilegie.

Heer, heir, legerbende.

Hellebaert, strydbyl.

Hoefslag, bepaelde plaets.

Hoek, tegenkanting.



Inleggen, behalen, verzamelen.

Inluijen, door woordgeluid aentrekken.

Innery, rydend inkomen.

Inspanner, zamenzweerder.



Kam, trotschheid, hoogmoed.

Klinkt, slaet met geweld.

Knoop, vereeniging.

Krits, hoogmood.



Lasterstuk, schelmstuk.

Ligt er toe, is gevallen.

Loef, boven geraken (voordeel).

Lucht, plaets, kring.

Ly, nood, (nadeel.)

Loef en ly, scheepstermen.



Mond, tolk.



Navel, middendeel.



Ongeraên, ongeraedzaem.



Passen, zorgen, niet verzuimen.

Pluiken, plukken.

Pyn, moeite.



Ramen, vatten, begrypen.

Reede, alreeds.

Reukeloos, roekeloos.

Ryken, magtigen.



Schennen, ophitsen.

Sloot, besloot.

Smilten, verteeren.

Spook, afschuwelyke menigte.

Staedsie, prael, vertoog.

Strykt de kroon, behaelt de kroon.


{==416==} {>>pagina-aanduiding<<}

Teffens, tevens, te gelyk.

Te mortel, tot gruis.

Toegeleid, toegekend, gegund.

Toekwinkeleren, trillend gorgelzingen.

Toeval, toeloop, bykomst.

Trotsch, moedig.

Trouwen, vereenigen, aenkleven.



Veer, verre.

Veldgeschrei, strydgeschrei.

Verbeurd, in schuld vervallen.

Verdadigen, verdedigen.

Verknocht, verbonden.

Verscheel, verschil.

Verstrekt, verschaft.

Vervaren, schrikaenjagen.

Verwatenheid, stoutheid.

Verzweren, afzweren.

Vieren; ontzien, eeren.

Vleisch, vleesch (h. duitsch).

Voor de vuist, openbaer.

Vryen, bevryden, vryhouden.



Wacht, let op, neem acht.

Waren, weren, verdedigen.

Wederwet, tegenwet.

Weiden, heen en weêr vliegen.

Wet, gereed, vaerdig.

Wil, willen, zal, zullen (eng.).

Wit, doelwit.

Wrevelen, boozen.



Zog, spoor (in 't water).

Zwaer, moeijelyk, lastig.










{==417==} {>>pagina-aanduiding<<}

4. - Ode aen Gent.


1 - 
Gy zyt niet meer, 
Gelyk weleer, 
De trotsche wereldstad, die koningen deed beven; 
Gy zyt niet meer dat leeuwennest, 
Dat wydgeducht gemeenebest, 
Dat tot de volkren sprak, het hoofd fier opgeheven; 
Niet meer de bakermat van Vlaendrens heldenmoed, 
Niet meer de zetelplaets van weelde en overvloed. 
 
2 - 
Uw heerschappy 
Is lang voorby, 
Met alles wat de glans van heerschappy vereenigt; 
Voorby, met al de wonderkracht 
Van zelfbestaen en eigen magt, 
Die eigen voorspoed schept en eigen onspoed lenigt; 
Voorby, met eigen zede en aert en eigen pracht; 
Voorby, gelyk het ryk van een verdelgd geslacht! 
 
3 - 
't Is lang, sints hier 
De leeuwbanier 
Ontrold werd voor het oog dier Neringen en Gilden, 
Die elk, gelyk een legerschaer, 
Het harnas gespten in 't gevaer, 
En wilden wat was regt, en wonnen wat zy wilden! 

{==418==} {>>pagina-aanduiding<<}

Dit tuige Frankryks vorst, (1) dit tuig' Bourgonje's huis, (2) 
Dit tuige 't veld voor Brugge, (3) en dit de zee voor Sluis! (4) 
 
4 - 
De tyden vloôn, 
Sints u een zoon, (5) 
De glorie zyner eeuw, een keizer, werd geboren. 
De tyden vloôn, sints hier ter steê, 
Na lang en snerpend oorlogswee, 
Het heilig vreêverbond van Neêrland werd bezworen. 
o, Wie geeft u terug uw telgen van weleer! 
Of ziet het vaderland ooit zulke helden weêr? 
 
5 - 
o Neen, de roem 
Is als een bloem, 
Die nimmer wederbloeit, wanneer zy eens ontblaêrde. 
En in zoo menig staetsorkaen, 
Als over u is opgegaen, 
Is de uwe neêrgestormd, en ligt verwelkt ter aerde. 
Al wat gy nog behoudt van uwe aloude faem, 
En ongeschonden draegt, is uwe aloude naem. 
 
6 - 
En toch, nog nu 
Bemin ik u, 
o Gent! gelyk een spruit van adelyken bloede; 
Gelyk den ryksten diamant 
In de eerekroon van 't vaderland; 
Gelyk de schoonste telg die 't schoone Vlaendren voedde. 
Ik min u als 't gebloemt dat in uw tuinen bloost, 
En 'k juich dat gy de wieg zyt van myn dierbaer kroost! 
 

{==419==} {>>pagina-aanduiding<<}

7 - 
Want gy bevat 
Nog menig schat 
Van oude vlaemsche deugd en oude vlaemsche zeden. 
Want gy vergat die tael nog niet 
Die donderde in uw zegelied, 
Of klonk in uw geboôn, of smolt in uw gebeden. 
En uw gevoel voor al wat heilig is en schoon, 
Spreidt gy nog in den glans der heerlykheid ten toon! 
 
8 - 
De noeste vlyt 
Is nog altyd 
Het kenmerk van uw kroost. Aen wriemelende drommen 
Verschaft gy 's levens onderhoud, 
Het heilig werk, die myn van goud, 
Die in uw luchtkring smookt uit honderd vuerkolommen! (1) 
Streefde Albion u voor, Europa's vaste land 
Erkent dat gy de kroon der nyverheid nog spant! 
 
9 - 
Steeds onderscheidt 
Weldadigheid 
U boven allen nog, in 't liefderykste plegen. 
Gy hebt voor elk gezucht een hert, 
En heul en troost voor elke smert, 
Voor elken nood een wyk, voor elken ramp een zegen 
En in de feestzael zelfs, tot zang en dans getooid, 
Wordt de aelmoes door uw hand, als bloesem, neêrgestrooid (2). 
 
10 - 
Waer schittert toch 
De Bouwkunst nog 
Zoo heerlyk als by U? Wien vlecht zy ryker kroone? 
Uw tempelen van hecht arduin, 
Belaên met eeuwen op de kruin, 
Zyn hun bestemming waerd, waerd dat de Heer er wone. 

{==420==} {>>pagina-aanduiding<<}

Zy wyzen aen het oog de blyken uwer gunst, 
Die hen heeft opgesierd met peerlen van de kunst. 
 
11 - 
De Wetenschap, 
Ten hoogsten trap, 
Laet ge in een heiligdom van marmren zuilen pronken (1), 
Met pracht omkleed en majesteit; 
Terwyl gy der Geregtigheid (2) 
Een puikjuweel der kunst, een' tempel hebt geschonken, 
Waerop de vreemdeling in stomme aenbidding staert, 
En zoo als Themis nooit er een bezat op aerd! 
 
12 - 
Iets manlyk schoons 
Ligt in uw zoons, 
Dat nog aen 't vlaemsche bloed van vroeger' tyd laet denken, 
Iets dat getuigt van manlyke eer. 
En uwe dochtren! o, wanneer 
Er sommige, onbewust, myn oog met wellust drenken, 
Dan denk ik, daer myn blik in zoo veel schoonheid baedt, 
‘Uw werk, o God van liefde! is godlyk inderdaed!’ 
 
13 - 
En daerom, nu 
Nog, min ik u, 
o Gent! gelyk een spruit van adelyken bloede; 
Gelyk den ryksten diamant 
In de eerekroon van 't Vaderland; 
Gelyk de schoonste telg die 't schoone Vlaendren voedde. 
Ik min u, als 't gebloemt dat in uw tuinen bloost, 
En 'k juich dat gy de wieg zyt van myn dierbaer kroost! - 
 
14 - 
Doch, is het waer? 
Hangt een gevaer 
U dreigend boven 't hoofd, verborgen onder rozen? 
En schoon ge er ligt mogt in vergaen, 

{==421==} {>>pagina-aanduiding<<}

Is 't waerheid, ziet gy 't achtloos aen, 
En is 't u een vermaek dat lokaes lief te kozen? 
Is 't waerheid dat gy juicht by 't delven van uw graf? 
Dit alles zy niet zoo, - dit keere uw schutsgeest af! 
 
15 - 
Gy zyt geen spruit 
Van 't lauwe Zuid; 
Gy zyt een kloeke telg van 't blonde en frissche Noorden! 
En echter, zegt men, gy bemint 
De zoelte die de zuidewind, 
Gelyk een stiklucht, blaest uit zyn verpestende oorden; 
En merkt niet dat zy 't gras van Vlaendrens beemden schroeit, 
Wanneer ze er aen het zwerk geen donderwolken broeit. 
 
16 - 
Men zegt, gy mint, 
Gelyk een kind, 
Wat Frankryks hoofdstad teelt van wufte grilligheden, 
Van zingestreel en valsche pracht, 
Van schynvermaek, en zwier en dragt, 
Van wulpsche dartelheid en laf verwyfde zeden. 
Men zegt gy draegt haer juk als een geliefd sieraed, 
En deelt den schimplach zelfs waermeê ze uw landaert smaedt? 
 
17 - 
Men zegt, dat gy 
De melody 
Van eigen spraek miskent, om vreemden na te zingen; 
Dat gy uw gouden moedertael, 
Uit leeraerstoel en regterzael, 
Als ruw en onbeschoft, misdadig laet verdringen, 
En dat de dierbre, by de altaren biddend, zwygt, 
Of slechts nog, ongetooid, ten stoel der waerheid stygt! 
 
18 - 
o, Heeft dit schyn! 
En kan het zyn 

{==422==} {>>pagina-aanduiding<<}

Dat men van vryen grond naer uitheemsch juk wil vlieden? 
Dat men aen andren wetten vraegt, 
En willig vreemde kluisters draegt, 
Als men geboren is om zelve te gebieden? 
Als men op eigen erf eene ongeleende tolk, 
Een eigen tael bezit, het kenmerk van een volk? 
 
19 - 
Wie zulks bestond, 
Die ondervond 
Welhaest de gruwbre straf van die zich-zelv' verdelgen: 
Om 't magtloos poogen, schimp en spot 
By 't nagestreefde vreemde rot, 
En smaed by nagebuer en vloek by eigen telgen. 
Want die geen onheil ziet in laffe bastaerdy, 
Is veil voor vlek en schande, en ryp voor slaverny! 
 
20 - 
Geen ryker kroon 
Dan eigen schoon! 
De roos behoeft geen glans van blakende robynen; 
De malsche wei, geen rozengaerd; 
De blanke zwaen, geen pauwenstaert; 
De fiere boschmonarch, geen bont van hermelynen! 
Een wat behoeft het schoon der maegd van Lei en Scheld? 
Gewis geen vreemden tooi, die haer de leden knelt! 
 
21 - 
Daerom, o Gent! 
Begryp in 't end 
Hoe 't Zuiden niets u biedt dan minderheid en snoodheid; 
Dat ge in u-zelv' den ryksten schat 
Van voorspoed en van heil bevat; 
Dat ge een geschiednis hebt die glanst van eigen grootheid! 
En dat uw gouden spraek reeds dan een' Maerlant vond, 
Toen aen den boord der Seine eene nieuwe tael ontstond! 
 
22 - 
Daerom, gedenk 
Den heilgen wenk 

{==423==} {>>pagina-aanduiding<<}

Van al wat u omringt. Blyf trouw aen uw voorleden; 
Blyf steeds uw' vlaemschen oorsprong waerd; 
Wees vlaemsch van hert en vlaemsch van aert, 
Wees vlaemsch in uwe spraek en vlaemsch in uwe zeden. 
Uw roem en uw geluk vindt ge op dien weg alleen, 
Met al de heerlykheid der dagen van voorheen! 
 
23 - 
En dan, dan zal 
Men overal 
U minnen als een spruit van adelyken bloede; 
U, als den ryksten diamant 
In de eerekroon van 't Vaderland; 
U, als de schoonste telg die 't schoone Vlaendren voedde. 
Dan bloeit ge eens als 't gebloemt dat in uw tuinen bloost, 
En blyft ge, o Gent, de roem, de zegen van uw kroost! 
 
Karel Ledeganck. 








5. - Studie op de Ode aen Gent.

De Ode of Lierzang is het dichtvak waerin meest vuer, koloriet, welluidenheid en verhevenheid wordt vereischt; zy dient tevens levendig, vlug en driftig te wezen.
Zoo veel uitstekende hoedanigheden in de Ode vereischen is verklaren, dat het lyrische dichtvak een der moeijelykste van allen is. Weinigen onder de moderne Litteraturen mogen zich op eenen overvloedigen voorraed van goede Lierdichten beroemen.
‘De rol van den lyrischen Dichter, zegt Marmontel, (in zyne

{==424==} {>>pagina-aanduiding<<}
Éléments de littérature, T. III. 3.) is, in het oude Rome even als in het gansche moderne Europa, nooit anders geweest dan die van den Comediant; by de Grieken, integendeel, was het eene soort van godsdienstig, staetkundig en zedelyk openbaer ministerie.... De Grieken vereerden meer hunne Helden dan hunne Goden, en de Dichter, die ze het best bezong, was verzekerd een gansch volk te bekoren en te verrukken.’
De geestdrift, de verrukking, welke den lyrischen Dichter in zyne zangen van de aerde ontheft, mag niet gedwongen, niet aengeblazen, niet gemaekt, zy moet natuerlyk, waer, en in de ziel gedrongen zyn. De ongeloovige schryve dus geene Ode aen de godsdienst; de ruwhartige verheffe de Natuer niet in een' Lierzang; de zelfzuchtige bezinge zyn Vaderland niet!....
Karel Ledeganck bezong de Aloude hoofdstad van Vlaenderen en der zelver roem van voorheen.
By het zien wat het tegenwoordige Gent is, en by het overdenken wat het vroegere Gent was, is des Dichters teêrgevoelige ziel ontvlamt, en zyne krachtige strophen hebben in onze harten den reinsten vaderlandschen gloed ontstoken! Neen, hier is het vuer, hier is de drift niet aengeblazen; het is hier geen ‘comedianten rol,’ Ledeganck geloofde aen de Grootheid onzer Vaderen, aen hunnen eeuwig onverdoofbaren roem! Ledeganck kende en beminde het hedendaegsche vlaemsche volk, en zyne liefde voor dit volk deed hem den roem van 't verleden in het tegenwoordige terugwenschen. Daeruit vloeit die treffende toon, die ingrypende overtuiging, welke ons in zyne gansche Ode aen Gent, boeit en in verrukking brengt.
De Lierzang, om aen zyne hoogere vereischten te kunnen voldoen, roept ter zyner hulp al wat de Tael, al wat de Letterkunde als versierende beelden oplevert. Alle soorten van figuren behooren tot het gebied van den Lierzang.
Zien wy thans nader in hoe zorgvuldig en zuiver de Dichter zyne Ode heeft bewerkt.
By strooph 1, treft ons reeds de gelukkige herhaling van de woorden ‘niet meer,’ die hier zoo juist en krachtig dienen om

{==425==} {>>pagina-aanduiding<<}
het verleden tegenover het heden te stellen. Dergelyk treffende herhalingen hebben in verscheiden volgende strophen plaets. En wat rykheid van beelden: ‘de trotsche wereldstad, dat Leeuwennest, dat wydgeducht gemeenebest!’ Verbeelden wy ons, by zulke tael, niet duidelyk dat heldenvolk, het welk, den leeuw in zyne banier voerende, zyne magt en grootheid alom met gezag verspreidde?... ‘De bakermat van Vlaendrens heldenmoed, de zetelplaets van weelde en overvloed!’ Ziet men, by zulke woorden, het Oude Gent niet van eene heldhaftige jongelingschap krielen! Ziet men het goud uit alle beschaefde werelddeelen niet naer die handeldryvende stad stroomen, om den magtigen burger ‘het hoofd fier opgeheven tot de volkeren te laten spreken!’
Doch, ‘die heerschappy is lang voorby, voorby met alles wat de glans van heerschappy vereenigt, voorby met al de wonderkracht van zelfbestaen en eigen magt!...’ Kan men krachtiger, kan men op juisteren toon het verval van vroegere grootheid afschilderen? ‘Voorby met eigen magt, die eigen voorspoed schept en eigen onspoed lenigt.’ Bemerken wy hier de schoone anthitese in voor- en onspoed en letten wy tevens op het verheven-schoone vers dat de tweede strophe sluit: ‘Voorby gelyk het ryk van een verdelgd geslacht!....’
De Dichter gaet (in strooph 3 en 4) voort met op den zelfden toon Vlaenderens verval te schetsen en vraegt eindelyk: ‘O, wie geeft u terug uw telgen van weleer! of ziet het Vaderland ooit zulke helder weêr?’ Het antwoord luidt: ‘O neen, de roem is als een bloem, die nimmer weder bloeit, wanneer zy eens ontblaêrde!... by die woorden bloedt ons het harte, die toon is verpletterend en zou tot wanhoop leiden, maer de Dichter roept ons toe: ‘En toch, nog nu bemin ik u, O Gent, gelyk een spruit van adelyken bloede... En wy ook, wy roepen met den Dichter uit: wy beminnen u, o Gent! ‘want gy bevat nog menig schat van oude vlaemsche deugd en oude vlaemsche zeden!... (strooph 7.).
Zoo voortgaende zouden wy, strooph voor strooph, de verhevenste schoonheden van uitdrukking, de rykste beelden en de krachtigste zwierigheid aentreffen; doch vergenoegen wy ons,

{==426==} {>>pagina-aanduiding<<}
kortheidshalve, met eenige algemeene aenmerkingen over het meesterstuk van onzen te regt gevierden Dichter te maken. (1)
Op Ledegancks tael is weinig of niets af te wyzen; hy was het nederduitsch geheel en al magtig: men lette op de juiste keuze zyner uitdrukkingen, op het gemak met welk hy zyne synoniemen treft, en hoe hy, naer den gepasten zin weet te nuanceren; ‘gy vergat die tael nog niet, die donderde in uw zegelied, of klonk in uw geboôn of smolt in uw gebeden.’ Welke juistheid: donderen in 't lied, klinken in 't gebod en smilten in 't gebed!...
De toon van den Lierzang is overal treffend juist en bekoorlyk afwisselend; de vlugt tot het einde verheven en klimmend; met één woord, het gansche Dichtstuk draegt den onmiskenbaren stempel van een waer dichterlyk vernuft en beantwoordt getrouw aen de regelen der Ode.
Behalve de grootsche Lierzangen des reusachtigen zangers van Lucifer, weten wy in onze Letterkunde niets, op zulk verheven plan, boven de Ode aen Gent te stellen.





6. - De echtscheiding.


Niet steeds is de liefde bestendig van duer, 
Hoe snel zy den boezem deed jagen; 
Zy bluscht wel somwylen ontydig haer vuer, 
Hoo hel zy de vonk had geslagen; 
En strikt zy haer bloemen weêr los van het paer, 
En tilt het, o jammer! zyn keten zoo zwaer, 
En kan die welras niet meer dragen. 
 

{==427==} {>>pagina-aanduiding<<}

Dat lot was het lot van Lorenzo weleer, 
Het lot van Lenore voor dezen: 
Hen knelde de keten, o jammer! zoo zeer, 
Waertoe zy zich voelden verwezen, 
De rozen verbleekten, verdorden alreê, 
De doren deed beiden den boezem zoo wee: 
De wond wou niet langer genezen. 
 
‘Och,’ zuchtte Lorenzo, zyn zoon aen zyn hart, 
Zoo diep met den vader bewogen: 
‘Och lieve, vergeld eens, vergoed eens myn smart; 
Geen ander zal ooit het vermogen! 
God geev' het en gunn' my dien troost in myn rouw! 
Gelyk' nooit uw harte naer 't harte der vrouw, 
Wier borsten u hebben gezogen.’ 
 
‘Eilaes,’ kreet Lenore van smart en van spyt, 
Geschokt en gefolterd van zinnen: 
‘Och kind, dat zoo vroeg en zoo droef met my kryt, 
Blyf altoos uw moeder beminnen: 
Al staen ook u de oogjes zoo zwart en zoo hel, 
Al lykt gy uw vader van trekken zoo wel, 
Gelyk hem toch nimmer van binnen.’ 
 
Zoo sarden ze elkander, verhit op elkaêr, 
En zaten zoo droevig te treuren; 
Zoo tilden zy beiden hun keten zoo zwaer, 
En lieten hun bloemen verkleuren; 
Zoo reten zy beiden den boezem zich stuk, 
En morden en wrokten en vloekten hun juk, 
En wilden niet langer het beuren. 
 
‘Kom meê, riep Lorenzo, kom meê dan, o vrouw! 
Ginds is weêr de regter gezeten: 

{==428==} {>>pagina-aanduiding<<}

Verscheur' hy nog heden die haetlyke trouw, 
Verbreek' hy voor eeuwig die keten!’ 
‘Kom meê dan!’ hernam zy en ging waer hy toog, 
En wischte nog eens eerst een traen uit haer oog, 
Zoo rood en zoo bitter bekreten. 
 
‘Hier hebt gy, dus sprak hy, o regter, ons weêr, 
Na zeven rampzalige jaren; 
Nu doen ons, o jammer! de kluisters zoo zeer, 
Hoe zacht en verlokkend zy waren. 
Gy hebt hier, o regter, die banden gelegd. 
Verbreek nu ook weder dien haetlyken echt: 
Hy liet ons geen bloemen vergaren.’ 
 
‘Hier leg ik, zoo sprak zy, den trouwring weêr af,’ 
En hield hem zoo plegtig geheven: 
‘O regter, verkort ons, verligt ons de straf, 
Te lang en te zwaer voor ons leven! 
Verbreek hier de keten, zoo knellend gesmeed; 
Herneem hier, Lorenzo! uw ring en uw eed: 
Hier hebt gy my beiden gegeven.’ 
 
‘O regter, hernam hy, gy ziet het en hoort, 
Zy stemt zoo van harte my mede; 
Ontsla ons, verlos haer, hergeef my myn woord: 
Wy slaken, wy beiden, die bede. 
Ik deel hier met haer wat de Hemel my gaf; 
Zy sta maer myn kind en niets anders my af, 
En trekk' zy dan elders in vrede.’ 
 
‘Bewaer ons, o Hemel!’ zoo kreet zy ontzet, 
En wierp op de knieën zich neder: 
‘Zoo wreed is geen schepsel, geen regter, geen wet, 
Of tygers zyn zeker niet wreeder! 
Ik vraeg om zyn goud, om zyn goed hem niet, neen! 

{==429==} {>>pagina-aanduiding<<}

Ik wil maer myn kind en myn kind maer alleen, 
En zie hy dan nimmer my weder!’ 
 
‘O regter, hernam hy, by God, die ons ziet! 
Die gruwel zal nimmer gelukken: 
Ik bad om dat kind hem zoo vurig toch niet, 
Om 't laf my te laten ontrukken. 
Ik drukte het eerst het een kus op den mond: 
Eens zal het, o regter, in treuriger stond, 
Het laetst op den mynen dien drukken!’ 
 
‘O regter, zoo kreet zy, aenschouw hoe ik ly', 
En laet my uw deernis verwerven; 
Verwys naer woestynen en rotsen my vry, 
Maer laet met myn kind er my zwerven. 
Myn regten, o regter! zyn teerder van aerd: 
Ik heb het met wee en met smarte gebaerd: 
Och, laet in zyn armen my sterven!’ 
 
‘O regter, hernam hy, ik zwoer in myn vreugd, 
Zoo ras my dat kind werd geboren: 
Ik breng het, o Hemel, tot eer en tot deugd! 
Dat heb ik, o regter! gezworen. 
Die eed was zoo innig, zoo hartig, zoo dier! 
Ik staef en hernieuw en herhael u dien hier: 
Myn kind zal geen ander behooren!’ 
 
‘O regter, zoo kreet zy, en kroop voor zyn stoel: 
God zou het op u eens verhalen. 
Versmoor niet de stem van uw menschlyk gevoel? 
Haer inspraek kan nimmer doen dwalen. 
Myn kind is myn hoop en myn heul en myn troost! 
Ontscheur aen geen moeder, o regter! haer kroost: 
Ik zou met de dood het betalen!’ 
 

{==430==} {>>pagina-aanduiding<<}

‘O regter, hernam hy, ontsluit gy haer oog, 
Verlicht haer, verstrek haer ten rader; 
Al dryft zy haer rouw en haer regten zoo hoog, 
Myn kind blyft niet minder my nader. 
Een dochter, voorzeker, behield zy met regt: 
Een zoon is de vrucht en de troost van myn echt: 
De zonen behooren den vader.’ 
 
‘O regter, zoo kreet zy, myn kind is myn kind: 
Ik heb het gebaerd en gezogen; 
Ik heb het getroeteld, gekoesterd, bemind; 
Bemind als het licht van myn oogen. 
Myn zoon is myn kind, en myn kind is myn bloed... 
Ik kruip u, o regter, wanhopig te voet: 
Och, wees met myn jammer bewogen!’ 
 
Toen droogde de regter een traen van zyn wang, 
Maer wist niet een woord te verzinnen; 
Toen sloop er een knaepje, zoo bloô en zoo bang, 
De regtzael al bevende binnen; 
Het knielde ter neder en snikte zoo luid, 
En stak wel de lipjes tot spreken vooruit, 
Maer dorst niet en kon niet beginnen. 
 
‘O knaep, sprak de regter, en deed zich geweld, 
Gy moogt hier, gy moet hier beslissen; 
Verklaer hier, wien beider gy liever verzelt, 
Wien beider gy liever wilt missen. 
Uw vader, uw moeder bemint u zoo zeer: 
Spreek op nu! wien mint gy, wien minder, wien meer? 
Maer poog eerst uw traentjes te wisschen.’ 
 
‘O regter, zoo nokte, zoo snikte het kind: 
U wil ik, u neem ik tot hoeder: 

{==431==} {>>pagina-aanduiding<<}

Zyn beiden zoo gram en zoo boos en zoo blind, 
Wees gy my, onnoosle, dan goeder. 
Och, hoor my: ik smeek u, ik schrei van verdriet: 
Verhoor niet hun bede: zy meenen die niet... 
Och, laet my myn vader en moeder.’ 
 
‘Verkies! riep de regter met dringender stem: 
Van wien zyt gy willens te scheiden?’ 
‘Van hem noch van haer, noch van haer noch van hem!’ 
Zoo kreet het en greep zich aen beiden. 
‘Van hem noch van haer!’ voer het voort in zyn smart, 
En knelde zyn vader en moeder aen 't hart, 
Die stonden en zwegen en schreiden. 
 
Toen greep het de moeder zoo vast by haer hand 
En troonde zoo lokkend haer mede; 
Toen trok het den vader al voort by zyn pand 
En won al gedurig een schrede; 
Het bragt hen al digter en digter tot een. 
En sloeg reeds zyn armpjes om beiden hen heen 
En dwong hen nog eens tot een trede. 
 
Toen schoof het hun handen zoo zacht in elkaêr 
En klemde die vast met zyn kussen; 
Toen zag het zoo teeder naer hem en naer haer, 
En zocht maer hun wrevel te sussen; 
Het hief naer den regter zoo smeekend een oog, 
En tilde zyn handjes zoo roerend omhoog, 
En bad zoo inwendig intusschen. 
 
Toen stonden daer beiden, de handen in een, 
En 't hoofd op den boezem gebogen; 
Toen blikten zy beiden ter zyden zich heen, 
En zagen elkander in de oogen. 
Toen voelde Lorenzo zyn boezem zoo slaen, 
En prangde zoo hartig Lenore daer aen, 
Op eens in zyn armen gevlogen. 
 

{==432==} {>>pagina-aanduiding<<}

‘Neen, neen!’ borst hy los, in vervoering en vuer, 
En liet zyn verrukking hem leiden: 
‘'k Verstok my niet wreed voor den kreet der natuer! 
Ons kind behoor' eeuwig ons beiden! 
O vrouw, die dat kind my gebaerd hebt met smart: 
Herneem weêr uw regt en uw plaets in myn hart: 
De dood zal alleenig ons scheiden.’ 
 
Toen gaf hy den trouwring, tot pand van zyn eed, 
Op nieuw haer zoo plegtig en teeder; 
Toen wierp zy, tot smeltens geroerd en gekneed, 
Nog eens aen zyn boezem zich neder; 
Toen greep hy zyn zoon by zyn vrouw aen zyn borst, 
En hield hem verrukt op den schouder getorscht, 
En keerde met beiden toen weder! 
 
Hendrik Tollens, C.Z. 



Aenmerkingen.

Onder de talryke populaire gedichten van den grooten nederlandschen Zanger, is de Echtscheiding wel zeker een der meest gekende, der meest verspreide. Wy zeggen populaire gedichten, en wyzen hier terug op het artikel van Nicolaas Beets (bl. 199). By Tollens, even als by Cats is het bewezen dat het populaire geene kunstgreep is, maer wel een resultaet van het byzonder genie, van het gevoel dat de Dichter uit zyne ziel put.
Men studere het dichstuk ‘De echtscheiding’ met het oog op:

1oDen rythmus; de trippelmaet geeft hier eenen lossen en zwierigen gang aen het vers; men zegge in tegenwoordigheid van zulke verzen niet, dat de nederduitsche tael stroef, en voor de poëzy ongeschikt is.

2oHet verheven, en tevens kiesch en zacht dramatisch gevoel, dat tot in het diepste der harten grypt, roert en tot tranen beweegt; en,

3oLette men op den schat van beelden: metaphoren, metonymiën en synecdochen, welke dit stuk opsieren.


En men zal het geheim ontdekt hebben, waerdoor een Dichter populair wordt.









{==433==} {>>pagina-aanduiding<<}

7. - De overwintering der Hollanders op Nova Zembla, 1596 en 1597.


Nog hield het schriklyk pleit van dwang en vryheid aen; 
Nog droeg der vaedren erf de Spaensche legervaen, 
En dronk om stryd het bloed van landzaet en van vreemden; 
De kneuzende oorlogsvracht beploegde Vlaendrens beemden, 
En Neêrlands weeke grond hygde onder 't wigt van wee. 
Toch hield haer vlag zich op, en dekte land en zee, 
En waeide in eere rond en de overwinning tegen. 
Kastielje kromp terug voor Maurits heldendegen (1). 
En de ooster Indiaen, op Javaes kust begroet, 
Bevrachtte Neêrlands boôm met 's weerelds overvloed. 
Europa zag, verbaesd, het ryzend wonder wassen, - 
Het ongekend kleinood, verscholen in moerassen, 
Uit wier en dras geweld; - dat, onbevlekt en schoon, 
Welhaest als keurgesteent' zoû vonklen aen haer kroon. 
Reeds wendde Houtmans (2) kiel, in Gamaes (3) wed gedreven, 
Door 't zog des Portugees, naer Bantams (4) reê den steven; 
Reeds grypt Van Noord het roer, en stuert zyn ranke vloot 
Door Magellanes (5) straet en om den weereldkloot. 

{==434==} {>>pagina-aanduiding<<}

Een ander stout bedryf vangt Heemskerk aen te wazen! 
Hy waekt zyn nachten door, doormymert gansche dagen, 
Doorkruist den aerdbol, meet de zeeën, smelt ze in één: 
Hy wil door 't yzig Noord naer 't zengend Oosten heen. 
Langs Nova Zemblaes (1) kust, in storm en zee verloren, 
Wil hy naer China voort, en d'Indus op gaen sporen; 
En, zoo dit pad besta door 't eeuwenheugend ys, 
Hy wil, dat Neêrlands vlag Euroop den doortogt wyz'. 
De kloeke Ryp wil meê en met hem zamenspannen: 
Twee bodems zyn genoeg en luttel wakkre mannen! 
Het trotsch besluit staet vast, het stout bedryf gaet voort; 
Twee bodems zyn gereed, met wakker volk aen boord. 
De schrandre Barends zelf zal Heemskerks roer bestieren: 
Hy, rustig in 't gevaer, wat stormen om hem gieren, 
Hy, grys in kennis, jong in yver, vast van ziel; 
En zeeman in het hart, staet zeilreê op de kiel. 
Zy smachten naer het uer, waerop zy henen snellen: 
Het slaet: de kust stroomt vol en Tessels (2) duinen zwellen; 
De palen zyn bevolkt, en booten zonder tal 
Zyn op- en volgepropt, en roeijen af van wal. 
't Vaerwel en 't afscheid joelt en schatert langs de stranden; 
De mutsen zwieren rond in de opgestoken handen; 
De doeken zwaeijen: groet en handkus, 't luid hoezee 
Verzelt hunn' uittogt langs de golven en de reê. 
Heel Neêrland zendt haer' wensch ten hemel; opgetogen 
Ziet zy haer kindren voor hare eer ten kamp gevlogen, 
Den weêrstand tarten, 't lot braveren, om, misschien, 
Een' lauwer meerder aen haer lauwerkroon te zien, 
't Vangt aen, het kloek bedryf, waer 't nakroost van zal spreken; 
Men windt de kabels, hyscht de zeilen, wacht het teeken... 
't Verschynt: de lont strykt neêr, het knappend kruid ontbrandt, 
En 't losgedonderd schot wenscht heil aen 't vaderland. 

{==435==} {>>pagina-aanduiding<<}

Zet, zangster! zet dien togt op de aengeslagen snaren; 
Volgt Neêrlands wimpel na langs de ongemeten baren; 
Bezing het waegstuk, mael den uitslag, roer en streel, 
En valle u 't loon der kunst, één enkle traen, ten deel! 
 
't Was of natuer verbood, den toeleg door te dryven: 
Zy wyst de schepen af, die wrevlig binnen blyven; 
Uit deernis met de ramp, die 't opzet kosten zoû, 
Geeft zy hun tegenwind voor de afgebeden koû. 
Maer, vruchtloos is haer wenk op voogd en scheepsgezellen: 
't Was Neêrland niet meer vreemd, natuer de wet te stellen! 
By 't opgekomen ty, met ongeduld verwacht, 
Doorsnyden zy den vloed en glippen uit haer magt; 
Zy zetten zeil by zeil, en zyn op zee verdwenen, 
En houden noordwaerts aen, naer Hitlands (1) banken henen 
Gelyk het vlugtend wild, ontkomen langs het veld, 
Zoo reppen zy zich voort, de teugels uitgesneld. 
Helaes! waer vlugt gy heen, verdoolden? wendt den steven! 
Keert weêr, naer de oorden weêr, voor 't gapend graf begeven! 
Ziet, ziet! uw wimpel, die zich uitstrekt in de lucht, 
Wyst u naer de oevers weêr, die gy te roekloos vlugt: 
Het grimmig Noorden, dat gy opzoekt, zendt zyn vlagen 
Uw kielen tegen, in de worstling lek geslagen; 
Uw bodems barsten; tuig en stengen storten neêr; 
De masten zweepen met de zeilen heen en weêr; 
De doeken scheuren: 't roer ontwringt zich aen uw handen... 
Keert weêr, verdoolden! keert, en zoekt de ontweken stranden! 
De dood steekt de armen uit de golven naer u op!.. 
Vergeefs! hun moed houdt stand, al stygt hun nood ten top: 
Zy slingren verder, trots de vlagen, trots de vloeden. 
Maer, de onverbeden storm verdubbelt zich in 't woeden, 
Verzaemt zyn krachten, loeit van gramschap, buldert aen, 
En grypt de kielen vast, die tergend hem weêrstaen: 

{==436==} {>>pagina-aanduiding<<}

Hy bonst ze tegen een, dat romp en opstal kraken, 
Ploft ze in den afgrond neêr, die ze opvangt in de kaken, 
Zweept ze, als in warling, uit den draeikolk weêr omhoog, 
En werpt ze van elkaêr - elkandren uit het oog. 
Waerheen? waer doolt gy heen, gescheiden reisgezellen? 
Wat kruist gy d'omtrek rond, om weêr tot een te snellen? 
Wat blikt gy d'afstand door, langs elke windstreek heen? 
Gy ziet het kokend schuim en 't vliegend zwerk alleen. 
‘Ja!’ roept de wakkre Ryp, voor 't eerst van schrik verschoten: 
‘'t Is uit! gy vondt uw graf, rampzaelge togtgenoten! 
Gy zyt uw' Heemskerk kwyt, o Neêrland! al te wreed 
Bezuert gy 't jongst vaerwel, en wint voor lauwren leed. - 
Komt, makkers! gindsche kust zet ons een wykplaets open: 
't Ontredderd schip hersteld, en derwaerts ingeloopen! 
Besparen wy voor 't minst, by 't nooit vergoed gemis, 
Wat Neêrland in ons zelv' nog niet ontnomen is.’ 
Hy sprak: zy snellen voort, en wisschen zwygend de oogen. 
‘Helaes!’ barst Heemskerk uit, ‘myn hoop is gansch vervlogen: 
Zoo ver ik zoeke en staer', waerheen ik wende en keer, 
Ik zie van Ryp geen spoor, geen' mast of wimpel meer: 
Myn vrienden, 't is gedaen: de zee verzwolg hen allen! 
Neen, veegt den traen niet weg, die uit uw oog wil vallen: 
Niet langer is de held, die menschelyk is van aerd: 
Weent, mannen! - Broeders, rust: gy zyt die tranen waerd! - 
Maer, makker! beurt het hoofd uit d'aendrang der ellenden: 
Ziet waer de storm ons sloeg, in 't gunstig ommewenden! 
Wy zyn de Noordkaep langs, en zien het ys alreê, 
Dat opkruit voor den boeg en omdryft door de zee! 
Wy zyn het pad naby, ontsloten door niet eenen! 
Komt! naer het Oosten! door de schotsen! opwaerts henen! 
De zege wacht ons! viert de schoten! Kindren, moed!’ 
Zyne onverschrokken tael zet aller ziel in gloed. 
Zy grypen d'arbeid aen met krachtgegeven spieren, 
En slaen de reven weg, en gaen de schoten vieren, 

{==437==} {>>pagina-aanduiding<<}

En vliegen voorwaerts, schel en korsten stuk en door. 
De hagel klettert neêr, de sneeuwjagt stuift hun voor; 
Een mist ontvangt hen; de yzel kleeft zich aen hun lompen: 
Zy zeilen voorwaerts, door de schotsen, door de klompen. 
De kegels stollen aen den wimpel en den mast; 
De voeten vriezen in het glibbrig gangboord vast; 
Het roer beweegt niet; touw en tuig wil heen noch weder: 
Zy worstlen voorwaerts, ryzen beurtlings, plompen neder, 
Slaen loef-en lywaerts om, aen duizend nooden prys, 
En woelen voort, en voort - en schieten vast in 't ys! 
 
Waer zyn zy? 't Grauwe zwerk hangt loodzwaer naer beneden; 
Hier zit natuer in rouw, den doodstooi om de leden, 
't Is alles leêg, en stil, en onbezield, en naer. 
Alleen eene enkle meeuw vliegt hongrig hier en daer; 
Alleen eene enkle klip, nog uit de sneeuw geheven, 
Vertoont een' valen den, die loover heeft noch leven; 
Alleen een zware klomp, die op de scherven kruit, 
Geeft in dit zwygend graf een donderdof geluid: 
Verschriklyk dreunt die toon het siddrend volk in de ooren! 
't Gevreesd gevaerte naekt, dat ze in de verte hooren; 
Het naekt; - verdelgend en verbreedend giert het aen, 
En spat de brokken weg, die 't in zyn' loop weêrstaen; 
Ontzettend is zyn kracht, zyn razen en zyn rollen! 
't Sleept schuim en golven meê, die om zyn korsten stollen; 
Het stuift den rukwind voor, die 't najaegt wat hy kan, 
En alles bonst, en dreunt, en klotst, en scheurt er van. 
Het naekt; - en ieder knielt, en stort zyn jongste bede... 
Het schaeft de kiel voorby, maer neemt de spaenders mede, 
En tuimelt verder heen, tot uit het oor en 't oog. 
Doch schriklyk slaet de zee er 't splytend ys omhoog; 
't Woelt alles, alles werkt, het water en de schotsen: 
Zy klemmen 't schip tot een, in 't vreeslyk tegenbotsen, 
En slaen in eenen schok, met daverend gerucht, 
Den spiegel in het ys, den steven in de lucht. 

{==438==} {>>pagina-aanduiding<<}

't Kraekt alles, alles barst en wordt aen stuk gewrongen. 
Het bootsvolk pakt op een, in 't schokken zaemgedrongen, 
En grypt naer takel, blok en kabeltouw en koord, 
En woelt zich uit elkaêr en slingert over boord. 
De schrik hecht wieken aen hun voeten, aen hun leden; 
Zy vliegen over 't ys door niemand nog betreden; 
Zy waden door de sneeuw, die nog geen' voetzool droeg, 
En weten niet waerheen, noch waer de schrik hen joeg. 
O heul in zoo veel ramp, met luide vreugd vernomen! 
Ginds steekt een landtong uit! zy naedren haer! zy komen! 
Als aen den dood ontsneld, die op hun hielen jaegt, 
Verdubblen zy hun vlugt, nu hun een wykplaets daegt. 
Langs rotsen, torenhoog, en lynregt opgespleten, 
Ontsluiten zy hun pad door de ingescheurde reten, 
Genaken, ylen aen, beklimmen rots en zoom, 
En Nova Zemblaes kust draegt menschen op haer' boôm. 
 
Hier heeft de Wintervorst zyn' zetel opgeslagen; 
Hier is zyn erf, zyn ryk! hier zyn geen lentedagen. 
't Van ver genaderd licht, dat door den nevel schiet, 
Moog' lekken aen de sneeuw, maer deert den ysklomp niet. 
Een eeuwig grauwe lucht weegt drukkende op de stranden; 
Hier houdt geen sterfling 't uit; hier komt geen Noorman landen; 
Geene andre plek op aerd', hoe karig ook bedeeld, 
Is zoo ellendig naekt, zoo arm aen groei en teelt. 
De grond is hier versteend, om nimmermeer te ontdooijen; 
't Zyn vlokken anders niet, wat hier de wolken strooijen; 
Het doodlyk wit alleen, dat op den omtrek kleeft, 
Is 't onverwisseld kleed, dat hier de schepping heeft, 
't Zyn klippen van rondom, zoo ver de blikken snellen, 
't Zyn rotsen louter ys, die aeklig overhellen, 
Die, van den vloed geknaegd en door den wind gekraekt, 
Den dood bedreigen aen den eerste, die hen naekt. 
Zie daer 't ongastvry oord, van 't menschdom afgesloten, 
Den boôm, dien Heemskerk drukt, met al zyn togtgenoten, 

{==439==} {>>pagina-aanduiding<<}

Den onbezochten grond, waerop hy bidt en knielt, 
En de Almagt vurig dankt, die al zyn volk behield, 
Hy ryst, omarmt hen in vervoering, slaet zyne oogen 
D'onmeetbren afstand door, zoo ver zy reiken mogen, 
En - siddert. Alles beeft by d'aenblik op dit oord. 
Nogthans de nacht daelt neêr, en dryft hen verder voort, 
En jaegt hen landwaerts in, opdat ze aên schuilplaets komen; 
Maer nergens staet een hut, maer nergens groeijen boomen. 
De naekte grond alleen, in 't hart verstaeld en styf, 
Biedt hun een rustbed aen voor 't afgetobde lyf. 
By elken verdren tred klopt ieders boezem banger. 
Geene enkle star komt door: zy zien elkaêr niet langer; 
Hun knieën knikken; de een na d'ander zygt ter neêr, 
Zy zygen allen, wenden 't ligchaem heen en weêr, 
Verschikken 't magtloos hoofd, dat ze op de handen strekken, 
En laten door de sneeuw, die nederstuift, zich dekken. 
Helaes! de slaep is kort, die 't matte lyf bekruipt! 
Ginds snuffelt de ysbeer rond, die telkens nader sluipt, 
En vreemden roofbuit riekt, en vlamt in de ingewanden. 
Hy naekt, ontdekt zyn prooi, strekt nagels uit en tanden, 
En kiest zyn offer, grypt het aen met klauw en muil, 
En sleurt een' hunner uit hun midden naer zyn' kuil. 
Zy rillen uit den slaep, als van een' droom verschrokken, 
En staren rond: de nacht is ruw, de maen betrokken... 
Zy grypen tastend om naer 't kermen van 't gerucht... 
Maer spoedig zwygt het stil, en eindigt in een' zucht. 
Nu scholen zy byeen en scharen zich te zamen, 
En roepen allen op, by 't noemen van de namen, 
En missen eenen. De angst valt doodskil op hen neêr. 
Zy leggen 't matte hoofd op d'ysren grond niet weêr, 
Maer staen en waken, âmen nauwlyks, luistren, zwygen 
Nog is de morgend ver, waernaer zy angstig hygen; 
De lange nacht is traeg, en sleept zich langs zyn baen, 
En rekt zyne uren uit. Zy tintlen daer zy staen; 

{==440==} {>>pagina-aanduiding<<}

De koû bevangt hen, maer zy roeren noch bewegen. 
Toch eindlyk glimt een strael in 't ver verschiet hun tegen; 
De lucht wordt dunner, 't grauw is bleeker, 't licht komt door... 
Zy zien hun makkers lot in 't langsgesleurde spoor: 
't Gestolde bloed liet in de sneeuw zyn vlekken steken! 
Zy huivren by 't gezicht, en rillen en verbleeken, 
En vlieden rugwaerts naer het strand, dat hen ontving. 
Zy zien 't gebryzeld schip, dat in het ys verging; 
Zy zien de onmeetbre zee, ter halver weg bevrozen, 
En staren op het land, dat zy ter schuilplaets kozen! 
De wanhoop viert zich bot in uitgelaten smart; 
Maer Barends blyft bedaerd en spreekt hun moed in 't hart: 
‘Ja, mannen 't lot is bang: men denk' hier aen geen keeren; 
Elk naedrend oogenblik zal nog den nood vermeêren; 
De winter is naby: God weet, hoe streng, hoe koud!... 
Maer de Almagt ziet ons aen, waer ons geen mensch aenschouwt!. 
Komt, in die hoop getroost, de hand aen 't werk geslagen! 
Den leeftogt, die ons rest, het scheepshol uitgedragen: 
God geve, dat hy strekk' tot ons eene uitkomst wacht! 
De boot van 't ys gesleept, en hier aen wal gebragt: 
God geev', dat ze eenmael ons te stâ zal mogen komen! 
Geweer en kruid verzaemd; de zeilen afgenomen; 
Houweel en byl gezocht; wat redbaer is gered, 
En van 't gesloopte wrak een woning opgezet! 
Aen 't werk! de nood wil spoed! komt, makkers, 't geldt ons leven!’ 
Hy dringt zich voor hen uit, en gaet hun 't voorbeeld geven, 
En rept zich over 't ys, en wuift hen op zyn spoor. 
't Vliegt alles weêr naer boord en stuift elkandren voor, 
En vindt de kiel ontbloot en op een klip geschoven, 
Men klimt van ondren op, en klautert voort naer boven, 
En kruipt de gaten door, en grypt de handbyl vast, 
En de eerste slag valt neêr op d'ingekloofden mast. 
 
't Was schriklyk ruw en koud: de scherpe hagels vlogen; 
De losgewaeide sneeuw stuift rondom hun in de oogen, 

{==441==} {>>pagina-aanduiding<<}

En vriest hun vast aen 't lyf; de kiel wiegt heen en weêr. 
Zy hygen van den storm, en rusten keer op keer, 
En halen vrouw en kind voor de afgedwaelde zinnen; 
Maer 't geeslen van de koù doet d'arbeid weêr beginnen. 
Dees draegt den leeftogt uit, en rolt het fust van boord, 
Of zeult de balen weg, of sleept de kisten voort; 
Die brengt het huisraed op, of gadert kruid en wapen. 
En pakt de korven vol, met wat hy zaem mag rapen; 
Weêr andren schuren over 't ys de boot naer land. 
Dees timmren sleden vast, en schuiven voort langs strand, 
En dolen mylen ver, en halen stam en boomen, 
In 't water neêrgewaeid, van elders afgekomen, 
En hier in 't ys geklemd met wortelstruik en al. 
Zy keeren met hun vracht, en staeplen ze op den wal, 
En trekken heen en weêr, en tassen hoop op hoopen 
By de afbraek van het schip, dat ginds hun makkers slopen. 
De spaenders vliegen van den romp af, wyd en zyd; 
De voorraed meerdert, en verdubbelt nog de vlyt; 
De bange nacht alleen dwingt d'arbeid weêr te staken. 
Zy slapen in het hol, en staen om beurt te waken, 
En reppen weêr de byl, als de eerste schemer gloort: 
Zoo gaet het dag aen dag in zuren arbeid voort. 
Het schip kort in, de bouwstof groeit; de sleden snellen; 
Het strand is vol gehoopt van 't slopen en het vellen; 
De laetste toevoer is ontladen en vergaêrd. - 
Nu vat men schop en spâ, en schept de sneeuw van de aerd', 
En bakent d'omtrek af, waerin men 't huis zal bouwen, 
En rekent na, en meet. De lyn wordt uitgehouên, 
De pael wordt aengebragt; de slegge ryst en raekt, 
En de eerste sliet breekt in, dat strand en yskorst kraekt. 
 
Nu klinkt de hamerslag, dat rots en reê 't herhalen; 
Nu snydt de zaeg door 't hout; de dissel punt de palen; 
De stylen ryzen in de rondte lynregt op; 
De sparren sluiten zich van boven top aen top; 

{==442==} {>>pagina-aanduiding<<}

De bindten hechten en vereenen 't rank gevaerte: 
't Groeit uit hun handen aen, en wint in kracht en zwaerte; 
Het snerpen van de koû, die telkens feller woedt, 
Jaegt vuist en hamer voort met dubble drift en spoed; 
't Geraes vermengt zich met het huilen van de vlagen: 
Zoo gaet het dag aen dag met onverpoosde slagen. 
De planken klimmen langs de stylen uit den grond; 
De teerkwast wryft en zoekt naer reet en naden rond; 
De scheepsplecht ryst omhoog, om 't open dak te sluiten; 
Een sneeuwen meiboom steekt bevrozen zich naer buiten; 
Een bodemlooze ton bedekt de ruwe schouw; 
De hangmat slingert aen de balken van 't gebouw; 
De zeilen dubblen en behangen 't hout met linnen; 
Men draegt de bulsters in en kist en korven binnen, 
Verdeelt en rangschikt bank en huisraed langs den wand, 
En 't schip staet in een hut herschapen op het land. 
 
Maer nauw was de eerste nacht in 't nieuw verblyf gesleten, 
Nauw kwam de later dag, zyn uer en tyd vergeten, 
Met trager schreden weêr, of by den eersten blik 
Stolt hun het bloed om 't hart van onverwachten schrik: 
Een aental beeren, van den honger opgestooten, 
Belegert hen in 't huis en houdt hen opgesloten, 
En rekt zich, snuivend langs de planken, regtop uit, 
En brult en watertandt en reikhalst naer den buit. 
Het volk is raedloos en dringt siddrend zich te zamen, 
Maer spoort geene uitkomst op in 't wikken en beramen, 
En spelt in 't naedrend uer zich d'yselyksten dood. 
Doch Barends blyft bedaerd in d'aengedrongen nood. 
‘Komt!’ roept hy, ‘makkers, komt! den vyand aengevallen, 
Verdreven of vernield, bestreden met ons allen! 
Wy hebben kruid en lood en jagtroer en geweer: 
Komt! stygen we op het dak, en schieten wy hem neêr!’ 
Hy zegt, en geeft zich om den nok, en zit den schoorsteen rond. 
't Gedierte grimt hun aen, en schuimbekt van den grond, 

{==443==} {>>pagina-aanduiding<<}

En spant de klauwen uit met uitgehongerd smachten. 
Daer brandt het eerste schot hen schriklyk door de vachten; 
Een tweede knalt, een derde volgt; het vuer en 't kruid 
Jaegt schroot en kogel uit de tromp hun in de huid, 
En 't vliegend lood vermaelt hun schenkels en hun schoften. 
Zy vlugten in der yl en stromplen naer hun kroften, 
Van de ongekende pyn en 't vlymend wee verwoed; 
Maer 't meerendeel stort neêr en stuiptrekt in zyn bloed. 
Nu schiet het volk omlaeg, en komt naer buiten snellen, 
En maekt de monsters af, en stroopt de ruige vellen 
Van 't log en rookend vleesch, en warmt zich aen den damp, 
En gaêrt het smeer en 't vet tot brandstof voor de lamp. 
Zy spannen hier en ginds, aen staken en aen bogen, 
De vochte huiden uit, om ze in den wind te droogen, 
En naeijen by het vuer karpoetsen van het bont, 
En slingren ze om het hoofd als zegelauwren rond! 
 
Maer langer heerscht de nacht en grauwer zyn de dagen, 
En flauwer wordt het licht en ruwer nog de vlagen; 
De telkens feller koû, die doordringt tot den haerd, 
Kort ras de brandstof in, by 't bouwen uitgespaerd. 
Zy tygen weêr aen 't werk, en schuiven weêr de sleden 
Den barren oever langs, met pelzen om de leden, 
En zoeken, uren wyd, naer dryfhout langs de zee, 
En hakken 't uit het ys, en zeulen 't op de sleê. 
Soms is de dag voorby, en reeds de nacht aen 't dalen, 
Gedurig voor zyn' tyd, eer dat ze 't huis weêr halen; 
Dan dolen ze om en rond, met telkens schuwer' tred, 
Totdat zy 't lamplicht zien, als baken uitgezet. 
Soms schiet een ysbeer toe, voordat zy 't jagtroer grepen, 
En valt den achterste aen, het nekbeen ingenepen, 
En sleept hem meê, en dunt de manschap, en verhaelt 
Hun krygskunst op zyn prooi, die 't met den dood betaelt. 
Soms doen de mist, de sneeuw, de stormen, die er jagen, 
Hen bibbren van de koû, by 't hakken en het zagen, 

{==444==} {>>pagina-aanduiding<<}

En dringen door in 't bloed, en vriezen 't ligchaem styf, 
En stollen elken damp en 't kille zweet aen 't lyf. 
Dan baet er bont noch wol, hoe dik en digt zy 't knoopen; 
Dan zwelt het duislig hoofd, het strakke vel springt open, 
En de adem uit de long, die zich met pyn ontlast, 
Zet zich tot ys en ryp aen baerd en lippen vast; 
Dan ylt het volk in huis, en sluit de ruwe deuren, 
En haelt de luiken digt, en stopt de minste scheuren, 
En hoopt het haerdvuer op, of klimt de hangmat in, 
En wentelt zich in 't bont, maer tintelt niet te min. 
De heete moutwyn stremt, hoe fel en sterk zy stoken; 
De wanden zyn berypt, al zien ze zwart van 't rooken; 
En de ingedragen sneeuw, die aen hunn' hoosblok zit, 
Valt op de vuerplaet af, maer blyft er droog en wit. 
 
Nog kouder wordt de lucht, nog guerder zyn de nachten; 
Nog vroeger wykt de dag, die langer zich laet wachten; 
Nog loomer klimt het licht en daelt te sneller neêr... 
Maer eindlyk zinkt het weg en ryst op nieuw niet weêr. 
Het volk ziet angstig rond; de lamp heeft uitgeschenen. 
Een tweede pit verteert... 't Is duister om hen henen, 
't Is buiten enkel nacht. Zy zitten stil en stom, 
En zien elkandren aen... de dag komt niet weêrom. 
't Is of de wyde hut, haer grondvest ingeschoten, 
Verkeerd is in een graf, van rondom digt gesloten; 
't Is of natuer bezwymt en, en stervende in d'orkaen, 
Weêr tot een' bajert is ontbonden en vergaen. 
Doch als de nevel scheurt, van rondom zaemgetrokken, 
Doch als de jagtsneeuw dunt, zoo digtgezaeid van vlokken, 
Schynt de opgestegen maen, met regtgeschoten blik, 
Van uit haer toppunt neêr op dit verblyf van schrik. 
Geen morgend dryft haer weg, geen middag dooft haer' luister 
Zy houdt haer' zetel in, en dringt zich door het duister, 
En worstelt met den damp in onbeslisten stryd: 
Maer de uitgebluschte zon blyft licht en leven kwyt. 

{==445==} {>>pagina-aanduiding<<}

De schrandre Barends zucht: ‘Ja,’ zegt hy, ‘lotgezellen! 
Ik heb dien slag gevreesd - sinds lang hem aen zien snellen, 
't Verschynsel, dat u treft, en aller ziel vervaert, 
Is de eigenschap der Pool, aen deze grens van de aerd'. 
Ja, lang nog, maenden lang, zal deze nacht nog duren! 
Wie weet, hoe streng hy nypt! hoe vele kruipende uren! 
Hoe ver het licht nog deinst, eer 't opklimt in 't verschiet!... 
God weet het, Hy alleen, wie onzer 't wederziet. 
Doch, schent Zyn magt niet aen door raedloos jammerklagen: 
Geeft in Zyn handen 't op: van daer kan redding dagen! 
Ziet! de opgekomen maen, die neêrblikt op ons leed, 
Tuigt u Zyn liefde, die ook hier ons niet vergeet. 
Weldadig zal dit licht ons treurig pad bestralen, 
De nevelklompen door, die om deez' uithoek dwalen; 
't Zal ons verzellen en getrouw zyn in 't gevaer, 
Tot weêr de zon ontwaekt en weêr de hoop met haer.’ 
Hy zweeg, en alles zweeg, en zat in rouw verzonken, 
En zag weemoedig neêr in de opgestookte vonken, 
Of drong een' traen te rug, die opwelde in het oog, 
Of slaekte een' diepen zucht, die naer hun haerdsteê vloog. 
Zy zien de toekomst in, en siddren die te kennen, 
En uer aen uer vervliegt, eer ze aen het schrikbeeld wennen. 
Toch eischt de hooger nood beleid en zorg te meer: 
Zy zien den leeftogt na, herzien hem keer op keer; 
Bepeinzen voor hoe lang, bereeknen voor hoe velen, 
En stellen vast rantsoen, om daeglyks uit te deelen. 
De brand wordt afgepast by luttel tal en maet; 
De dunne pit gesplitst, eer ze in de lamppyp gaet; 
De korlen zout geteld en 't zuivel voorgemeten: 
Zoo wordt hun nood gerekt en 't harde brood gegeten. 
Maer de eensgezindheid blyft, al dringt zich de armoê in, 
Eene onbevolen tucht regeert het gansch gezin, 
En zuinigheid houdt huis naer Hollands oude zeden: 
Geen kruimel wordt verspild, geen spaender wordt vertreden. 

{==446==} {>>pagina-aanduiding<<}

Des feestdaegs, anders niet, wordt uit het zilte nat 
Het bruine vleesch gescheurd, dat vastvroor in het vat; 
Dan dekt de ketel 't vuer, waer zy zich rond om scharen, 
En hunkren naer den disch, en in den wasem staren. 
Maer, eerst den dag gevierd en God den Heer geloofd! 
Zy slaen den Bybel op, ontblooten allen 't hoofd; 
Een hunner, beurt om beurt, met eerbied opgerezen, 
Staet uit Gods heilig Woord een roerend stuk te lezen; 
Of aller ziel en zang smelt luidkeels zich in een, 
En Nova Zembla hoort de psalmen van Datheen (1). 
Doch 's avonds dringt de vreugd door al de zorg naer binnen; 
Dan bannen zy 't verdriet, verzetten zich de zinnen, 
Ontdooijen zich den wyn, en grypen naer de kruik, 
En klinken met de kroes, naer vaderlandsch gebruik. 
Dan wordt een voller teug, met milder hand geschonken, 
Voor minnares en maeg, voor vrouw en kind gedronken; 
En mengt zich ook een traen met d'ingegoten wyn, 
Dat doet hun harten goed, rampzaelgen als ze zyn! 
Een hunner hygt naer lucht: zyn makkers moeten 't weten, 
Hoe lief zyne vrouw hem heeft, hoe al zyn kindren heeten; 
Hoe bang hem 't scheiden valt, by elk vertrek naer boord, 
Als ze in zyne armen hangt, en in haer tranen smoort; 
Hoe de oudste knaep hem lykt, en schoon pas zeven jaren, 
Reeds plaegt, by elke reis, om met hem meê te varen, 
En hoe zyn droeve vrouw, ter wyl de jongen smeekt, 
Den lach geen meester is, die door haer tranen breekt; 
Hoe by het laetst vaerwel, zoo zuer hun opgebroken, 
De zuigling aen haer borst, met de armpjens uitgestoken, 
Hem nareikte om een' kus, en toeriep honderd keer... 
Hier houdt de spreker stil: hy snikt, hy kan niet meer. 

{==447==} {>>pagina-aanduiding<<}

Een ander, minder week, en niet zoo ligt aen 't weenen, 
Schudt midlerwyl de kaert of rammelt met de steenen, 
En daegt de makkers by 't verkeerbord aen zyn zy': 
Het lokaes trekt hen aen: zy schuiven nader by, 
En wagen kans aen kans, en strooijen zonder sparen, 
Den vollen buidel leêg, dien zy vergeefs bewaren. 
Een derde breit of knoopt, en houdt zyn plaets by 't vuer, 
En denkt zyn reizen na, en 's levens zoet en zuer, 
Maer dryft zyn mymring weg, en blyft op God vertrouwen, 
En heft zyn landslied aen, 't Wilhelmus van Nassouwen, 
Of zingt van Maurits moed, en hoe zyn krygsbeleid 
Breda door list verwint en Hulst door dapperheid. 
Zoo komt men d'avond door, zoo wisslen zich de weken; 
Maer de eigen nacht houdt aen, hoe menig mael verstreken, 
En geeft zyn beurt niet op. Zy zien des ochtends rond, 
Maer altoos d'eigen nacht in elken morgendstond. - 
Soms schiet een wondre glans, een digte vloed van stralen, 
Die spieglen op de sneeuw, langs klippen en langs dalen, 
En kleurt den hemel rood, en gloeit hen in 't gezicht, 
En voert hunn' geest omhoog: het is het Noorderlicht. 
Nu zien zy 't siddrend aen, en bloedrood opwaerts klimmen, 
En spellen wee; - dan danst en speelt het aen de kimmen, 
En schept hun vreugde in 't hart, zoo min aen vreugd gewoon! 
Maer meestal blinkt dat licht verblindend grootsch en schoon. 
Nu daegt het heerlyk op, in cirkelronde kringen 
En regenbogen, die zich vormen en verdringen, 
Waeruit een tintlend vuer van elle verw en gloed, 
In zuilen afstroomt, schuimt, en alles vonken doet. 
Dan zyn het bergen gouds, die bliksemflitsen schieten, 
Of solferzeeën, die haer' springvloed overgieten, 
Of kolken louter licht, waeruit een laeije brand 
Van vlammend purper stygt en borlend diamant. 
Dan knapt en kraekt het, spat in sprankels heen en weder, 
En sist als pulver; zygt in vonken lynregt neder; 

{==448==} {>>pagina-aanduiding<<}

Vernieuwt zyn' glans, hervat zyn' luister; vlamt en vliedt, 
En biddend zinkt hy neêr, die 't prachtig vuerwerk ziet. 
 
Nog traden ze uit de hut, om 't wonder aen te schouwen, 
De starren gâ te slaen, de leden rap te houên, 
En brand te sprokklen, in den maenschyn, langs het meer; 
Maer eindlyk 't is te koud: geen hunner waegt het weêr. 
De nevel stolt en vriest tot hagelgruis te zamen; 
De lucht wordt ys, 't is niets dan yzel wat zy âmen; 
Het lenig leêr versteent, het zachte vilt verstyft: 
Geen neêrgeslagen kwik, die feller koude schryft! 
Reeds staet de scheepsklok stil, verlamd van radertanden; 
Reeds keert men 't zandglas om, gewrocht van Barends handen, 
Opdat het slepend uer, al trager dan het plagt, 
Niet twee mael zy geteld in d'eindeloozen nacht. 
Reeds wordt de lamp gespaerd, vergeten aen te steken, 
Opdat men de olie rekk', die eerlang zal ontbreken: 
Dan zit het volk bedrukt, stilzwy, end om den haerd, 
En hoort den stormwind aen, die door den schoorsteen vaert. 
De jagtsneeuw dryft te rug, wie de oogen slaet naer buiten, 
En stuift de luiken digt, zoo ras zy ze opensluiten. 
En grendelt ze in de hut, verduft en vuns van lucht. - 
Nu zit de beer in 't hol en is de koude ontvlugt: 
Nu komt de vos in plaets en snuffelt, langs de wanden 
Der woning rond, en knaegt de planken met de tanden, 
En knabbelt door het dak, gedurig meerder stout. 
Maer 't afgerigte volk steekt stroppen door het hout, 
En hangt er lokaes in, en haelt ze toe van binnen, 
En discht het wildbraed op, dat ze in de strikken winnen. 
Die toevoer komt hun wel, terwyl de leeftogt kort. 
Doch ook de brand raekt op, hoe kouder 't buiten wordt; 
Het hout slinkt weg; een handvol steenkool, die hun restte, 
Nog voor het laetst bespaerd, viel nu den haerd ten beste, 
En werd tot asch verteerd, tot stof allengs verstookt. - 
Eens had men, 's avonds laet, het vuer in gloed gepookt, 

{==449==} {>>pagina-aanduiding<<}

De sintels opgeschept, den schoorsteen digt geschoven, 
Om eens in 't bed zich regt te koestren en te stoven: 
Nu klimmen ze in de kooi, en strekken 't lyf ter neêr, 
En hebben 't warm en wel, en tintlen nu niet meer. 
Maer de adem wordt benauwd; de polsslag gaet verloren; 
Beneveld klopt het hoofd; zy hygen of ze smooren, 
En flauwen weg in zwym, van droppels doodzweet nat. 
Een hunner, nog by tyds, springt duislig uit zyn mat, 
En bonst de luiken stuk, en rukt de haerdklep open, 
En laet den togt in huis, terwyl de wanden dropen. 
De koû stuift in, en stolt den wasem weêr tot ys, 
En kruipt de kooijen rond en vriest de tyken grys, 
En schudt de manschap op, in doodslaep weggezonken. 
't Bedwelmde volk ontwaekt, vermoeid en zwymeldronken, 
En suizelt en bekomt, en ademt luid en zwaer, 
En haelt weêr lucht in 't hart. Zy huivren van 't gevaer 
Van 't nog ontkomen graf, en loven 't Alvermogen, 
Wiens wondre hand zich heeft ontsluijerd voor hunne oogen, 
En door de koude zelv', die hier verderft en doodt, 
De flauwe vonk ontvlamt, die 't leven overschoot. 
 
Maer nauw 't gevaer ontsnapt, dat hen had aengevallen, 
Genaekt een nieuwe slag, die neêrploft op hen allen: 
Hun toevlugt in den nood en aller vriend en raed, 
De wakkre Barends kwynt: zyn treurig sterfuer slaet. 
Reeds had zyn zwakke hand, met mat en moeilyk beven, 
Een rol papier gevuld en met hun ramp beschreven, 
En 't ongesierd verhael van hunn' mislukten togt 
In ronden styl gesteld, zoo kort en goed hy 't mogt. 
Nu wenkt hy Heemskerk, grypt zyn handen, poogt te spreken, 
Maer stamelt klanken uit, of blyft in snikken steken, 
En reikt hem 't opstel toe, en wyst de plaets omhoog, 
Waeraen hy 't hechten moet, waeraen men 't vinden moog', 
Opdat de naneef weet', zoo ooit, in later jaren, 
Een schip het eiland naekte, en weêr mogt huiswaerts varen, 

{==450==} {>>pagina-aanduiding<<}

Wat bang en aeklig lot, te schriklyk ondergaen, 
De vrucht was van een' togt, voor Neêrlands roem bestaen. 
Nu gaêrt hy al zyn kracht, en bidt met brekende oogen, 
Wie hunner 't wee ontkoom', wie ooit zoû keeren mogen, 
Dat hy zyn weduw groet', dat by zyn dierbaer kroost 
Des vaders zegen breng', en als een Christen troost'; 
Dat hy hun allen zegg', hoe teeder hem, in 't sterven, 
Het hygend harte sloeg voor die zyn hart moest derven; 
Maer dat de hoop op God, die tot ons best besluit... 
Hy knikte 't laetst vaerwel, en blies den adem uit. 
 
Nu was de nood ten top, de ramp het hoogst gestegen: 
Daer lag hun raedsman neêr! zyn kille lippen zwegen! 
Geen enkel woord van troost, dien hy zoo dikwyls sprak, 
Ontging zyn' bleeken mond, nu alle troost ontbrak. 
Weemoedig zien zy neêr, het oog op 't lyk geslagen, 
En vinden minder heul, hoe meer hun jammren vragen. 
Reeds roept de koude haerd om toevoer voor het vuer; 
Reeds blyft de tafel leêg, al slaet het etensuer; 
Reeds is het vat verstookt, waerin zy 't vleesch bewaerden. 
Nog brak geen morgend aen, hoe ver en lang zy staerden; 
Nog bleef het rondom nacht. De ellende groeit; de vrees 
Verdubbelt met den nood, die elken morgend rees. 
De hoop heeft uit; de wanhoop klimt; de dorre handen 
Slaen wringend zich in een; de kaken klappertanden; 
De koude en de armoê slopen 't ligchaem met elkaêr. 
Reeds zinkt er meer dan een naest Barends op de baer. 
Reeds is het uer naby, en 't uitzicht doet hen beven, 
Dat een (wie zal het zyn?) al de andren overleven - 
En eenzaem worstlen zal met nog geduchter' nood. 
Zy strekken de armen uit, en bidden om den dood. 
Reeds wordt het opzet ryp, o gruwel! reeds besloten, 
By 't klimmen van 't gebrek om 't veege lyf te loten! 
Reeds stond de kroes gereed, die eerlang rond zoû gaen... 
God dank! daer gaet een vonk van 't sluimrend daglicht aen! 

{==451==} {>>pagina-aanduiding<<}

Zy zien het, twyflen, rukken 't valluik heftig neder, 
En staren... Ja, God dank! de morgend schemert weder, 
De maen verbleekt, de starren deinzen! Heller glans 
Vloeit langs de kimmen heen, verheft zich aen den trans, 
Verdunt de neevlen, luwt de koude en sust de vlagen. 
De zon ontwaekt, het uer der uitkomst is geslagen, 
De nacht verdwynt, schoon nog onwillig, loom van tred. 
Zy barsten juichend uit, en staemlen hun gebed, 
En ylen naer de deur, en wringen ze uit de naven... 
Maer vinden 't gansche huis in digte sneeuw begraven 
Bedolven tot de nok, bedekt langs elken kant. 
Zy nemen kort besluit, de schepspade in de hand, 
En woelen door den klomp, en slechten wat zy kunnen, 
En oopnen zich een' weg, zoo snel hun krachten 't gunnen. 
Zy winnen voet voor voet, in 't baeknen van het pad, 
En talen naer geen rust, al hangen de armen mat, 
Al steent het hygend lyf, en draegt zich nauwlyks zelven; 
Zy moeten thans hun graf - of zich eene uitkomst delven! 
Wat scheelt het, of gebrek of arbeid doe vergaen! 
Het uiterst dan beproefd! Zy houden moedig aen, 
En naken uer aen uer het doel, waerop zy hopen, 
De boot, hun laetste heul. Het pad er heen gaet open! 
Zy vinden 't rank gevaert', waeraen hun uitzicht hing, 
En wentlen 't uit de sneeuw, waerin het half verging; 
Zy boeijen 't vaertuig op, herstellen en kalfaten, 
En breken af van 't huis, wat aen de schuit mag baten, 
En reppen weêr de vuist, hoe uitgeput van kracht. 
Zy brengen 't luttel broods (helaes, te ligt een vracht!) 
In de opgetuigde sloep, die ze op de schotsen stryken, 
En zeggen 't huis vaerwel; begraven nog hun lyken... 
Neen! de yzerharde grond vergunt hier zelfs geen graf! 
Zy werpen ze in een kloof, een diepe rotskloof af, 
En spreiden er van sneeuw een doodskleed over henen; 
Nog dikwyls zien zy om, herdenken hen en weenen; 

{==452==} {>>pagina-aanduiding<<}

Bezorgen Barends schrift in d'aengewezen top, 
En geven zich aen God en aen de golven op. 
 
Vaerwel, rampzalig oord, misdeeld van elken zegen! 
Geen voet betreê uw' boôm, geen adem waeij' u tegen! 
Blyf onbezocht en woest en afgescheurd van de aerd'... 
Vaerwel, ongastvry oord, door Heemskerks ramp vermaerd! 
 
De bange togt ving aen, van de ongehoordste ellenden, 
Van nood en dood verzeld. Onzeker waer zy 't wenden, 
Onwis van elke streek, en pad noch afstand wys, 
Vervoeren zy hun boot langs 't onafmeetbaer ys. 
Wat schouwspel staren ze aen! wat onafzienbre rotsen 
En woestenyen langs van opgeschoven schotsen! 
Wat schrikkelyk geknars, geratel en gekraek 
Van hortend ys op ys, verdooft gehoor en spraek! 
Gevaerten schaven langs elkander, kruijen, vyzelen, 
En staeplen zich opeen, of botsen en verbryzelen, 
En plompen peilloos diep in 't holst der kolken neêr, 
En borlen elders op, en bryslen elders weêr. 
Wat warklomp der natuer! wat bergen en wat dalen, 
Gebrokkeld en vermengd, die langs den afgrond dwalen! 
Wat ordeloos gewoel, dat rondom gonst en druischt, 
Waer rob en walrus, haei en waterdog in huist! (1) 
Ginds houdt die bajert (2) op; ginds klimmen vergezichten 
Van zuilen uit de zee, en trotsche praelgestichten; 
Paleizen, hoven, kerk en toren, vest ên wal 
Staen op den vloed gebouwd uit onverwrikt kristal. 
Verbeelding put zich uit in duizend schilderingen: 
Daer hevelt Katwyks duin, ginds glinstert Scheveningen; 
Hier schittert Utrechts dom, daer schemert Haerlems trans, 
Ginds is het de Ystad zelv' met elke poort en schans! 

{==453==} {>>pagina-aanduiding<<}

Verbazend grootsch tooneel, hoe schriklyk voor hen allen, 
Die schuren met hun boot langs de ondoordringbre wallen, 
Die dolende, in hunn' angst, waer 't goed geluk hen leidt, 
Rondtasten naer een pad in deze onmetelykheid! 
Geen loods berigt hun 't spoor naer onbevrozen kusten; 
Geen baken wenkt hen aen; geen luwte, waer zy rusten. 
't Is of geheel natuer, ontledigd en ontzield, 
Zich tot een' ysklomp stremde, en enkel hen behield. 
Nog menig blyft er na, en op een' sneeuwhoop sterven, 
Of wordt des roofdiers prooi. Na dag en nacht te zwerven, 
Na nooden zonder tal en angsten zonder maet, 
Bruist de open zee hen aen, die hol en aeklig staet. 
Toch steken zy haer in, en geven aen de baren 
Hunn' ranken bodem prys, onkundig waer zy varen, 
En zwalpen om en rond en voor- en rugwaerts heen: 
Zoo gaet het dag en nacht en weken lang aen een. 
Elke ochtend, die verryst, doet weêr de hoop ontwaken, 
Elke avond dreigt den dood. De rotsen, die zy naken, 
Zyn onbewoond en dor. Toch stygen ze op den top, 
En zoeken lepelblad en mos en eijers op, 
En dobbren verder; worstlen, slingren en verdwalen, 
De Witte Zee in 't hart; bedolven duizend malen, 
Verrezen duizend keer. De golfslag spoelt hen voort 
Naer Laplands oever, dien zy naedren. De ochtend gloort, 
De dag is helder, damp noch nevel dekt de stroomen: 
Zy zien in 't rond... zy gillen 't uit! zy zien de zoomen: 
Zy zien een' mast, een schip, dat zeilreê ligt aen 't strand; 
Zy zien een vlag... o God! de vlag van 't Vaderland! 
De blydschap schokt hen, overstelpt hen! roer en spanen 
Besterven in hun vuist; hun oog schiet vol van tranen! 
Zy zien hunn' wimpel weêr, hun leus langs elke zee, 
Aen gindsche steng gehecht, misschien op Tessels reê!... 
Zy roeijen nader, half verbysterd, half verzonken 
In droom en gissing; roepen, juichen, vreugdedronken, 

{==454==} {>>pagina-aanduiding<<}

En komen 't schip op zy', en grypen lyn en koord, 
En palmen zich omhoog en zetten voet aen boord... 
O wonder, nooit gedacht, en vreugd na zoo veel smarte! 
Daer ketent Ryp zyn' makker Heemskerk weêr aen 't harte! 
't Is Ryp, zyn makker zelf, by d'aenvang van den togt 
Gesmeten op dit strand, die hier een schuilplaets zocht, 
En, nu de winter week en wegdreef van de baren, 
't Herstelde zeil ontrolt om huiswaerts heen te varen, 
En Heemskerks wissen dood te melden aen den Staet; 
't Is Ryp, wiens kloppend hart aen Heemskerks harte slaet. 
De ontzetting en de vreugd verwarren luid hun kreten; 
't Gejuil doorkruist de lucht; de ellenden zyn vergeten! 
Matroos en scheepsvoogd, vriend en vreemde, knaep en man 
Omarmen zich door een, zoo teêr de blydschap kan. 
Zy winden de ankers op met dubbel rappe handen; 
Zy vliegen voor den wind naer de aengebeden stranden; 
Het deerniswaerd verhael van achttien maenden leeds, 
Kort hun de t'huisreis op. De duinen blauwen reeds, 
De wal komt nader; 't land verryst met dom en toren; 
Het dek is vol; het woelend bootsvolk dringt naer voren; 
Het anker valt; de sloep snelt heen, zy roeijen aen, 
En kussen 't heilig strand, tot snikkens aengedaen. 
Verbaesd ontvangt de reê de dierbre zwervelingen; 
Het welkom haelt hen in, waerheen hun schreden dringen; 
't Gewoel omsingelt en vertraegt hen. Jong en oud 
Schalt hun volharding uit en 't wonderbaer behoud. 
't Erkentlyk Vaderland door liefde en vreugd gedreven, 
Neemt weêr zyn kindren op, die uit den dood herleven, 
Vergeldt hen, juicht hen toe, strooit lauwren voor hen heen, 
En rekent d'uitslag niet, maer telt het doel alleen. 
 
Hendrik Tollens, cz. 


    
        
    







{==455==} {>>pagina-aanduiding<<}

8. - Buitenleven (1).

Visschen.


Ginds, waer in sombre pracht, de dikke wilgeblaêren 
Aen 't frissche van den stroom hun frissche luwte paren, 
Daer vat de visscher post, en gooit zyn' angel uit, 
En staert, de schalkte in 't oog, en vlammende op den buit, 
Naer 't zinken van den kurk en 't buigen van den hengel. 
Wat burger van den vliet uit al het stroomgemengel, 
't Zy door zyn zwelggraecht, 't zy door dartelheid verrast, 
Byt in 't verlokkend aes, aen 't doodlyk yzer vast? 
Ligt zal 't een vlugge post, een goudgeschubde korper, 
Of aller waetren schrik, de felle visschenslorper, 
Een baers, wier zilvren dosch met purpren zwemmers blinkt, 
Of gladde paling zyn, die 't lyf in kronkels wringt. 



Jagen.


Verklaert m'in 't hemelruim den oorlog aen de vogels, 
De jager neemt zyn roer, bevrucht met schroot en kogels, 
En bootst den donder na. Zyn oog geleidt den loop; 
't Gaet af met schrikbren knal, en bliksemt in den hoop. 
Wien zal dit moordend schot het lood door 't harte jagen? 
De kievit, die aen 't veld heur onheil schynt te klagen, 
Of, teedre leeuwrik, u, die als gy d'adem geeft, 
In trillend' orgelklank en zangrig zuchten sneeft! 

{==456==} {>>pagina-aanduiding<<}

Doch waertoe hier dien moord, dien laffen moord te malen! 
Dien oorlog zonder nut, en zonder roembehalen! 
Gy, Zangster, die weleer, door deernis aengevoerd, 
Voor 't vliegend zangrendom de harten hebt geroerd, 
Komt, wilt ge, en dryf ons aen om 't schaedlyk dier te vellen, 
Wiens voorhoofd wapens heeft, om zich ter weer te stellen; 
Dat, vyand van ons vee, noch oogst noch akker spaert, 
En zegeteekens biedt, geen jagers arm onwaerd! 
Maer hoe! reeds hoore ik daer de schelle horens klinken: 
Reeds zien wy 't moedig ros het vuer uit de oogen blinken, 
Het trappelt met den hoef, en knabbelt op 't gebit, 
En rukt aen toom en trens, en schuimt zyn teugels wit. 
Dees toestel tot den kryg, 't geruisch der togtgenoten, 
Wekt de yzing reeds in 't hert, zyn leger uitgeschoten. 
Hy siddert tot in 't merg, en overdwelmd van schrik, 
Blyft hy besluitloos staen in 't hachlyk oogenblik. 
Zal hy met schuchtren ren der jaegren stoet ontvlieden; 
Of, zal by de overmagt een' fieren weêrstand bieden? 
Is 't zyn gewapend hoofd, of wel zyn vlugge voet 
In 't nypende gevaer, dat hy betrouwen moet? 
Lang twyfelt hy; vergeefs! de vrees weegt eindlyk over; 
Hy vliedt, hy ylt, hy zweeft, en streeft door bosch, en loover, 
En is op 't oogenblik den jagtstoet uit 't gezicht. 
Het ros, zyn meester thans, schiet als een bliksemschicht 
Vooruit, en neemt zyn vlugt; zyn driftige beryder, 
Hem hellende over 't hoofd, speurt altyd wyd en wyder. 
Hy vliegt door hegge en tuin, vereffend vore en grop, 
En de aerd' stuift onder hem in zwarte wolken op. 
Het hert intusschen vliedt; en de adem van de winden 
Verraedt den brakken 't spoor, om 't vlugtig dier te vinden. 
Zy snufflen 't, waer zyn stap in 't zand geteekend sta, 
En volgen 't, uitgestrekt, met brandend snuiven, na. 
Dan vloekt het bevend hert die onbetrouwbre voeten, 
Wier trouwelooze hulp hy met den dood zal boeten! 

{==457==} {>>pagina-aanduiding<<}

Vervolgd, gejaegd, omringd van schrikbare overmagt, 
Denkt hy in 't felst des noods aen vrienden en geslacht. 
Eer trotsche boschmonarch, nu vlugtling en verlegen, 
Zoekt hy hunn' bystand aen, en treedt hun siddrend tegen. 
Maer ach! het baet hem niet, dat hy zyn voorhoofd bukt, 
Of, vleijende, onder hen op 't veldgras nederhukt, 
Om roemloos zich in 't woud den wissen dood te ontstelen: 
Daer is geen hulp! men vliedt, en vreest zyn lot te deelen. 
Zoo vliedt een hoveling zyn' ongelukkig' vorst! - 
Nu vlugt hy hygend voort, met afgematte borst, 
En vindt die bosschen weêr, nu balling en verstooten, 
Waerin hy zoo veel roems en wellust heeft genoten, 
Toen eertyds woud en rots en omgelegen dal 
Weêrgalmden van zyn stem in liefde- en krygsgeschal. 
......,............ 
't Heeft alles voor hem uit, eer, liefde, en heerschappy! 
Vergeefs zelfs staet hem 't lot in deze wanhoop by, 
Wen zich een jeugdig hert, met dol vermetel wagen, 
Voor hem in 't jagtspoor stelt, en in zyne plaets laet jagen. 
Men volgt; maer de oude brak verlaet zich op zyn lucht. 
De vlugtling hoort van verr' het daevrend jagtgerucht, 
En yst, en stuift van daer. Bedacht op schrandre treken, 
Beproeft hy thans zyn spoor al springende af te breken, 
Of schuift door 't rulle zand, en wischt zyn' voetstap uit. 
Nu wendt hy schichtig om door 't digt bewassen kruid, 
En laet een angstig oog door heel de verte weiden, 
Verwydert zich; keert weêr; en overkruist de heiden; 
En maekt voor die hem volgt een onherkenbaer spoor. 
Somwylen houdt hy stand; herhaelt zich; spitst het oor; 
Als 't naedrend moordmuzyk van hond- en jaegrenstemmen, 
Van 't digte woud herhaeld, zyn hygend hart beklemmen. 
Nu zet hy 't weêr op nieuw al siddrend op de vlugt; 
Put list en krachten uit; en alles, zonder vrucht. 
Reeds zweeft deschrik des doods den vlugtling door zyne aderen: 

{==458==} {>>pagina-aanduiding<<}

Elk' oogwenk ziet hy haer met dubbele yzing naderen: 
Hy voelt ze in 't kloppend hart met raedloos siddren slaen: 
Hy blikt ze in elken struik, in elken heester, aen. 
Reeds, waent hy, voelt hy zich van achter aengegrepen; 
En, moê van door 't geboomt, zich magtloos heen te slepen, 
Schiet hy van d'oever af, en werpt zich in den vliet; 
Maer 't afgerende dier ontvlugt zyn noodlot niet. 
Haest vliegt hem, heet op bloed, van dorst en woede ontstoken, 
(Ter wyl men 't drupplend zweet uit schoft en hals ziet rooken) 
Met brandende oog en muil, en hongerend gebit, 
De dolle jagstoet na, die op zyn hielen zit. 
Het water heeft geen kracht, hun dorre keel te laven, 
Maer bloed is 't, wat hun faelt; om bloed is 't, dat zy draven. 
Nu hooploos, zonder hulp, in reddingloozen staet, 
Neemt de afgejaegde prooi de razerny te baet. 
Helaes! wat heeft hy thans van de uitgeputte krachten, 
In ydle vlugt verspild, by 't wis verderf te wachten; 
En waerom 't niet ter stond, naer de inspraek van zyn' moed, 
Door eedlen wederstand veredeld of verhoed? - 
Door de overmaet van vrees in 't eind' ten stryd gedreven, 
Veracht hy 't doodsgevaer uit wanhoop aen zyn leven. 
Ontzaglyk valt hy nu op zyn bespringren in, 
En staet hunn' aenval uit met kloeken heldenzin. 
Zyn wapen treft en kneust, al woedende in het ronde, 
Den dapperste uit den hoop met de allerfelste wonde. 
Maer alles schiet op eens gelyklyk op hem af! 
't Is alles ééne beet, één woeden, één geblaf! 
Hy stoot, hy worstelt nog. Doch eindlyk afgestreden, 
Helaes! wat baten hem zyn net gevormde leden, 
Zyne eedle lyfsgestalte en ryk getakte kroon! 
En 't luchtig voetgestel, ter toegift by dat schoon! 
Hy wankelt, stort, bezwykt, en sterft in 't aeklig treuren, 
En roert hun zelven 't hart, wier tanden hem verscheuren. - 





{==459==} {>>pagina-aanduiding<<}

Egeria.


't Gebergt' van Schotland houdt een menigte besloten 
Van waetren, van rondsom tot meeren zaemgevloten. 
Daer neemt de breede Tay zyn' oorsprong uit hun nat, 
Met twintig stroomen meer, die boezems uitgespat. 
Men hoort er 't woest gegolf der vloeden zamenhorten, 
En belgen tegen een, en door elkander storten, 
De meerkolk zuizen, en, in woedende ongestuim, 
De rotsen geeselen met ziedend oeverschuim. 
Hier leefde Egeria, van dat haer 't licht bestraelde, 
Aen d'inham van een' stroom, die uit de bergkom daelde, 
Gelukkig in den arm eens vaders, die haer mint: 
Hy, laetste loot zyns stams, en zy, zyn eenig kind. 
Een matig akkerland, aen 's waters boord gelegen, 
Gaf brood aen 't kleen gezin, en voedde 't met den zegen. 
Doch 't woelen van den vloed, steeds slingrend in zyn bed, 
Had door verloop des tyds dien veldgrond uitgezet; 
Nu, wilgen aengespoeld uit bygelegen bochten; 
Dan, kroos en waterlisch, in 't golven zaemgevlochten; 
Dan, afgevallen loof, en wortlend plantgewas; 
En 't al met slik doorkleinsd der steeds beroerde plas. 
Haest pronkte 't smalle veld, begunstigd van de stroomen, 
Met nieuwen klavergrond op de aengewonnen zoomen, 
En stak een breede spits in 't wykend nat vooruit; 
Maer grondloos, zonder steun, en ydle waterbuit! 
De grysaerd ziet het lot zyn erfgoed dus vermeêren, 
De geit en 't melkwit lam zyn versche klaver scheeren, 
De koe op 't oevergras zich spieglen in den vliet, 
En, argloos in 't genot, mistrouwt de weldaed niet. 
Egerie, al de lust van zyn aendoenlyk harte, 
Egerie is zyn vreugd, Egerie al zyn smarte! 
Voor haer gevoelt hy slechts, en, zoo zyn rykdom groeit, 
Voor haer is 't, dat zyn borst van dankbre vreugde gloeit. 
Haest treedt de blyde dag, zoo dierbaer aen een' vader, 
De lang gewenschte dag van 's meisjens echtfeest, nader. 

{==460==} {>>pagina-aanduiding<<}

‘Myn eenigst (roept hy uit), myn eenigst heil op aerd', 
Voor u is 't, wat my God door d'arbeid heeft vergaêrd. 
Zie daer uw huwlyksgoed! Neem alles van myn handen, 
En sterve ik dan van vreugd by 't knoopen van uw banden!’ 
Egerie antwoordt niet: een heimelyke zucht 
Barst uit, en blaest den wensch heurs vaders door de lucht. 
Alleen een zachte traen, die uit heur oog kwam breken, 
Scheen, voor 't ontroerd gemoed, van 't diepst gevoel te spreken. 
De dag ging nauwlyks om, of 't helder zwerk betrekt. 
De hemel wykt terug, van neevlen overdekt; 
De stem des donders loeit uit de opgedrongen wolken, 
En galmt het onweêr toe aen de onderaerdsche kolken; 
De stroomen steigeren by 't zweepen van d'orkaen; 
En 't daevrend aerdryk schokt, en siddert voor vergaen. 
De onnoosle maegd ontroert, ziet lucht en hemel branden, 
En bergt zich onder 't dak der vaderlyke wanden: 
Maer ach! de murwe grond, van allen steun ontbloot, 
Bezwykt, met stulp, met al, in 't hevig golfgestoot, 
Scheurt los, en kantelt om in 't midden van de baren, 
Gereed om d'oceaen in d'open mond te varen. 
De vader ziet van verr' zyn dochters schrikbren nood, 
Vliegt, yslyk gillend, toe; springt, woedende, in een boot, 
Om 't vlottend veldgevaerte al roeijende in te halen. 
Hy nadert - groote God, wie zet zyn blydschap palen! 
De teedre hoort zyn stem, nog worstlend met de golf; 
Zy breekt door 't biezen dak, dat ze onder zich bedolf: 
En strekt hem de armen toe. Hy grypt heur beide handen: 
‘Dank, Hemel!’ zucht zyn ziel, ‘ik red myne ingewanden! 
Neem land, en have, en goed, maer laet my dezen schat!’ 
Helaes! een nieuwe bots van 't overstelpend nat 
Slaet vreugde en vaertuig om. Hy ziet zyn dochter zinken, 
En zinkt, om in heur' arm den eigen dood te drinken. 
 
W. Bilderdyk. 


    
        
    







{==461==} {>>pagina-aanduiding<<}

Lezingen uit moderne Vlaemsche dichters.

J.F. Willems.


(Zie bladzyde 126 en 266).


1. Aen de Belgen.


................... 
Het voegt u, Belgen, niet voor anderen te wyken. 
Uw tael draegt van uw' aerd de onloochenbaerste blyken; 
Zy is uw eigendom, een ongeleende schat 
Die onuitputlyk heeft al wat den geest bevat. 
 
Uwe ouders hebben die, voor eeuwen reeds gesproken, 
Haer regten voorgestaen of haren smaed gewroken. 
Toen Romes wolventeelt, op Caesaers wenk geleid, 
Dit land bedreigen kwam met tol en dienstbaerheid, 
Klonk hier hun aenvalkreet, in nederlandsche toonen, 
Den dwingeland in 't oor; en toen die vryheidszonen 
Hem 't vuer toeslingerden het geen zyn tent verslond, 
Galmde in die zelfde tael hun zegelied in 't rond. 
Het was ook in die tael dat Wodens harpenaren 
Den krygszang hooren deên, waerdoor de vrouwenscharen 
Zich troostten in het uer van slagting en van moord, 
En 't hart van 't magtloos kind ten stryd wierd aengespoord. 
 
Gelyk men eenen stroom, neêrstortend van de rotsen, 
In 't lage steenig woud hoort bulderen en klotsen; 

{==462==} {>>pagina-aanduiding<<}

Zoo klinkt ze in oorlogstyd den vyand te gemoet. 
Maer, even als die stroom meer landwaerts is gespoed, 
Zagt, lieflyk murmelt in de schaêuw van jonge loovren. 
Zoo kan die tael ook met de zoetste klanken toovren. 
Waer is het schepsel dat in 't woud of 't luchtruim leeft, 
Wiens spraek, wiens zang zy niet, als de echo, wedergeeft? 
Zich altyd stemmend met den toon, de snaer van 't harte, 
Verwezenlykt zy toorn, haet, liefde, wellust, smarte; 
Schept woorden, beelden met eene onbepaelde magt; 
Is rein en zedig als het heilig voorgeslacht; 
Gaet met een vasten tred, mag vreemde hulp verachten; 
Geeft klem aen wat zy zegt en vuer aen haer gedachten; 
Is ernstig, liefderyk, der vryheid aenverwant, 
In alles, ja gelyk het volk van Nederland!... 
 
(Fragment.) 







Theodoor van Ryswyck.


(Zie bladz. 130).


2. - Watergeuzenlied.


(1573.)


Komt op! komt op! uit baei en kreek, 
D'oranjevlag in top! 
Komt op! uit elke waterstreek. 
De nacht is koud, de maen is bleek; 
De siddring spookt op 't golvend sop. 
Hoezee! komt op! komt op! 
 
Het weêr is kil en bar; de wilde baren huilen, 
En zweepen 't grauwe schuim den sombren hemel toe; 
De Spanjaerd poogt de koû in d'oorlogskiel te ontschuilen; 
De luiken hangen digt. Hy sluimert wel te moê. 

{==463==} {>>pagina-aanduiding<<}

De noordwind zweept den wacht, verkleumd tot op de beenen; 
De scherpe hagel slaet hem de ooren voos en styf; 
Wy slingren ongestoord, door storm en branding henen, 
En klampen hen aen boord, en vallen hen op 't lyf. 
 
Dan blinkt ons kokermes! dan bliksemen onz' roeren 
Door hol en kykgat heen, en spreiden schrik en dood! 
Dan plegen wy de wraek, die we eens zoo heilig zwoeren, 
Terwyl de kiel weêrgalmt op 't botsen van het lood. 
En kraekt hun logge vloot, in 't buldrend nat bedolven, 
Of werpt haer de afgrond als verbolgen naer de sfeer; 
Wy wagglen juichend op de tippen van de golven, 
Als kindren van den stroom, in bondschap met het meer. 
 
Wy schenken geen genade! ons gaet het ook voor 't leven; 
De laffe Kastiljaen, door ons ten buit gemaekt, 
Wordt met de borst doorpriemd, de zee ter prooi gegeven, 
Die als met ongeduld naer spaensche lyken haekt. 
ô Weinigen van hen herzien de zuiderkusten! 
Het water is hun zerk, de bedding blyft hun graf; 
Naest menig scheepswrak zal daer hun gebeente rusten; 
Daer knaegt de gramme haei hun vlotte rompen af! 
 
Kom Alva! kom Bossu! daegt uit uw zeekasteelen, 
En beukt met yzren vuist ons ranke stulpen lek; 
Wy willen Naerdens moord, en Haerlems rampen heelen. 
Wat schuilt gy in de romp? vertoont u op het dek! 
Wy vlieden 't vunzig hol; wy zien de vlakte dampen; 
Uit elke mistkolom spreekt ons een broeder aen, 
Vermoord op uw bevel, door pyniging en rampen; 
Zy fluisteren ons toe: ‘Hoezee! valt aen! valt aen! 
 
Ziet onze lyken ginds aen boeg en takel hangen, 
Met stollend bloed bevlekt, van ryp en nevel grauw; 
De wonden gapen nog, voor 't vaderland ontvangen; 
Wreekt, Boederen, onzen dood, en weest uw eed getrouw! 

{==464==} {>>pagina-aanduiding<<}

Wy zweven om u heen; wy zullen u bezielen. 
Komt, steekt de lont in 't kruid, en vlamt uw beulen blind 
Of laet zich Bato 's kroost thans weereloos vernielen? 
Wel hem, die zeegryk sterft, en land en vryheid mint! 
 
Komt op! komt op! uit baei en kreek, 
D'oranjevlag in top! 
Komt op? uit elke waterstreek. 
De nacht is koud, de maen is bleek; 
De nevel spookt op 't golvend sop. 
Hoezee! valt aen! kompt op!’ 







Mev. Courtmans, geboren Berchmans.


Leeft in Maldeghem.


3. - Marnix van Ste.-Aldegonde.


(Fragment).


Ontwaekt, o fiere vlaemsche telgen, 
By 't ruischen van 't Wilhelmus lied, 
't Is Marnix stem, de stem der Belgen, 
Die dreunt op Neêrlands grondgebied. 
Het is de zang der bannelingen, 
Dien Noord en Zuid te zaêm moet zingen, 
De zang die moed in 't harte giet; 
Het is de hoop der Geuzebende, 
De laefnis in de volksellende, 
Die Aldegonde's ziel ontschiet. 
 
O Marnix, groote ziel, die wy te laet erkennen, 
Een traen rolt op uw naem, die uit myn veder vloeit; 
Gy, die de vryheidsdrom zoo stout vooruit durft rennen, 
Te lang bleef voor uw lof der Belgen geest geboeid; 
Uw volksgezang alleen scheen u nog te overleven, 
Die zang die Nederland doet mymren en verblydt, 

{==465==} {>>pagina-aanduiding<<}

Die 't waterloosche veld doorruischte by den stryd, 
En 't fransche keizerryk zag by zyn toonen sneven. 
God dank! de poëzy, uit uwe ziel geteeld, 
Heeft op het slagveld ook in Neêrlands roem gedeeld. 
 
Thans ryst de Diplomaet, de Kryger en de Dichter, 
De schrandre Redenaer en vrye Volksverlichter, 
Voor 't lang ontkluisterd volk, ja, 't wonder van zyne eeuw, 
Held Marnix beeld ryst op ter schouw van Vlaendrens leeuw. 
O Marnix, is 't uw glans die om myn schedel flikkert? 
Myn blik verduistert en myn geest is mat geblikkerd, 
'k Zie schemerblind den glans van zoo veel grootheid door! 
Ja, Marnix, 't is uw schim, en België buigt er voor! 
‘Vlaemsche Poëzy.’ 







Mev. van Ackere, geboren Maria Doolaeghe


Leeft in Dixmude.


4. - De schoone kunsten in België.

Kantate.


Inleidingschoor.


Lof aen Jehova, lof! 
Zyn vaderhand gaf licht by licht aen 't wolkenhof, 
Aen 't wereldrond de Schoone Kunsten. 
't Heelal vloeit over van zyn gunsten: 
Lof aen Jehova, lof! 
solo. 
Vaedren, moedig tradt gy voren. 
In uw oude tempelchooren 
Leest men uwe majesteit. 
Torentoppen, klimt ten hoogen! 
Voert tot aen de hemelbogen 
Belgenlands onsterflykheid! 

{==466==} {>>pagina-aanduiding<<}

duo. 
Stappen wy Sint Bavo binnen 
Met verhoogde ziel en zinnen - 
Wy, die godsvrucht nog beminnen! 
Kunsten, hier staet uwe troon! 
Ziet! het Godslam der Van Eycken 
Zal ons 't levend manna reiken: 
't Opent ons der zaelgen woon. 
aria. 
Hier blinken de maegden, daer blozen 
De rozen; 
Hier knielen, daer komen de zaligen aen; 
En bloempjes, omwemeld van droppen, 
Ontknoppen 
Op hunne volgeurige baen. 
solo. 
Eedle Triest, o kunstbeschermer, 
Immer spreekt gy tot het volk: 
Op uwe heilge tombe is 't marmer 
Uwer ziele nog een tolk. 
euo. 
a. Hoor het orgel der eeuwge hymnen bruisen, 
Waer Orlandoos groote geest in zweeft! 
b. Hoor het somber requiëm nu ruischen, 
Waer de ziel van 't voorgeslacht in leeft! 
cavatien. 
Verhef u, o Schelde, 
Uw golfslag vermelde 
Uw Rubens, uw vorst, 
Homerischen dichter, 

{==467==} {>>pagina-aanduiding<<}

Der schole tot stichter 
Gestroomd uit zyn borst! 
recitatief. 
De Heiland daelt van 't kruis; de traen der moeder parelt: 
‘Is dit het waerde kind, dat God my had geleend!’ 
Ze zwygt en snikt. Ontzondigd is de wereld, 
De hemel weent. 
quatuor. 
Triomf! de glans der oude dagen 
Is nog niet uitgedoofd. 
De Vlaemsche School verrees; zy beurt het jonge hoofd, 
En mag den diadeem nog dragen. 
duo. 
a. En gy, o Dichtkunst, zoudt ge zwygen, 
By 't vaderlandsche choorgezang? 
b. Neen, gy bekroont met groene twygen: 
En Weustenraad en Ledeganck. 
a. en b. Neen, schoone Kunst, ge wilt niet zwygen: 
U boeit in Belgenland geen dwang. 
algemeen slotchoor. 
Lof aen Jehova, lof! 
Zyn vaderhand gaf licht by licht aen 't wolkenhof, 
Aen 't wereldrond de Schoone Kunsten. 
't Heelal vloeit over van zyn gunsten: 
Lof aen Jehova, lof! 







Mev. David, geboren Mathilda van Peene.


Leeft in Aeltre.


5. - Aen koning Leopold.


Het vierde van een eeuw is reeds voorby getogen, 
En nog mag Belgenland op vrede en welstand bogen, 

{==468==} {>>pagina-aanduiding<<}

Niets dat zyn vryheid schond; 
Geen heerschzucht deed die star aen haren hemel dooven, 
Geen vyand kon 't bestaen, dien broederband te rooven 
Die vorst en volk verbond. 
 
Ja, vreê heerscht in zyn' schoot, ofschoon de donderwolken, 
Gezweept door woest orkaen en blinden haet der volken, 
Verguizen troon en magt; 
M' alom de vryheid zoekt op dees bebloede puinen, 
Waer 't woest' geluid, weêrklinkt der nare wraekbazuinen, 
Dat 't koningdom veracht. 
 
Doch hier is 't al in rust; geen staetsorkanen loeijen; 
Men ziet geen burgerbloed het hulle zand besproeijen, 
Geen oproer in het land; 
De vryheid en de vorst zyn hier zoo gansch verbonden, 
Dat wie den een' miskent ook de andre heeft geschonden: 
Zoo nauw zyn zy verwant. 
 
Toen sprak die eedle vorst, door volksliefde aengedreven, 
Tot zyne kindren: Gy hebt my ten troon verheven; 
‘Doch zoo myn vorstenstaf 
Uw heil verzwakken mogt, of uwen roem vermindren, 
'K leg kroon en scepter neêr; mogt u die grootheid hindren; 
Ik sta ze willig af.’ 
 
‘O Vader,’ was de kreet, ‘o wil de kroon behouden! 
Wy, Belgen, wisten wel aen wien wy die vertrouwden; 
O neen, leg haer niet neêr! 
En dankbaer zullen wy u eer en hulde schenken; 
Want gy zyt waerlyk groot - wie zou voortaen ons krenken 
By zoo een wys beheer?’ 
 
Helaes! de vreugd was kort, die men thans mogt genieten, 
En 't diepste rouwgevoel deed ras onz' tranen vlieten, 

{==469==} {>>pagina-aanduiding<<}

Alom was smart en nood; 
Onz' dierbre koningin lag op de stervenssponde; 
Een nare kreet weêrklonk, die aller harten wondde: 
‘Zy is niet meer! ze is dood!’ 
 
Ze is dood; maer toch haer beeld blyft leven in de zielen, 
En lang zal men, in rouw, nog op de grafsteê knielen, 
Der ons zoo dierbre vrouw, 
God dank, ons blyven nog haer drietal lieve telgen, 
In deugd door haer gekweekt, de hoop en trots der Belgen, 
Een onderpand van trouw. 
 
Nauw was de smart gestild die onze ziel doorboorde, 
Of 't krygsklaroen weêrklonk van 't Westen tot het Noorde, 
Van 't Oosten tot het Zuid; 
Men gordde 't scherpe zwaerd den krygsman om de lenden; 
Ontzaglyk was de magt der groote legerbenden; 
Oordoovend 't krygsgeluid. 
 
En in dien schrikbren kryg van grooten tegen grooten, 
Werd 't kostbaer menschenbloed in breeden stroom vergoten, 
En verwde zee en aerd'; 
Doch, hoe het oorlogsvuer van oord tot oord mogt woeden, 
Hier heerschte en orde en rust; de grondwet bleef ons hoeden, 
En Belgenland gespaerd. 
‘25-jarig feest der troonbeklimming.’ 







J. van Beers.


Leeft in Lier.


6. - De Arme Moeder.


‘O! ryken mogen, van hun pracht omgeven, 
Genoegens smaken, waervan onze ellend 
Nog zelfs de trotsche namen niet en kent; 
Toch zal ik nooit gelooven dat het leven 
Een hooger heil kan schenken aen hun hert, 
Dan ons op dezen dag geschonken werd. 

{==470==} {>>pagina-aanduiding<<}

Want ziet! als wy daer aen tafel zaten, 
Met onze frissche kleinen om ons heen, 
Dan was 't alsof hun bly en eindloos praten, 
Alsof de glans, die hun uit de oogskens scheen, 
De lucht en 't licht, die ons gezin om hulden, 
Ook van hun vreugd ontstaken en vervulden. 
Dan voelden wy ons ouderlyk gemoed 
Van zulk een hemelvolheid overvlieten, 
Dat wy het zonde dachten al dit zoet 
Zoo gansch alleen op aerde te genieten, 
En dat ik de oude zieklyke vrouw 
Van boven riep, opdat zy 't deelen zou. 
 
‘En thans!...’ 
En de arme moeder laet haer blikken 
Traeg door 't halfdonker in het ronde gaen: 
En daer ziet ze aen heur zy den stoel nog staen, 
Waerop weleer heur gade plag te zitten, 
En, met denzelfden blik van heur gezicht, 
Ziet zy het graf, waerin de dierbre ligt. 
En daer komt al de wanhoop, al het lyden, 
Al wat ze doorstond, sinds hy haer ontviel, 
Gelyk een rei van spooken, uit haer ziel 
Opryzend, voor haer scheemrende oogen glyden. 
Daer ziet zy al die dagen, die zy sleet 
In angstig slaven en in hooploos zorgen; 
Die nachten, doorgezwoegd tot aen den morgen, 
En gansch doorweekt van tranen en van zweet. 
En toch, toch - o! wie weet sinds hoeveel dagen, 
Geene enkle vonk meer op den klammen haerd; 
Toch, wat zy zoekend om en rond zich staert, 
Niets, niets meer, dat zy naer den berg kan dragen; 
Toch, daer, voor haer, de laetste korst van 't brood, 
Waervoor zy heuren laetsten penning bood; 
Toch straks weêral een heele maend gesleten: 

{==471==} {>>pagina-aanduiding<<}

En, zoo haer kamerhuer niet wordt betaeld, 
Wat haer nog rest ligt morgen weggehaeld, 
En met heur schaepkens zy op straet gesmeten! 
Doch neen! te vreeselyk is dit gedacht! 
Weg, toekomst, met uw sombre mooglykheden! 
Gy zoudt heur laetste vonk van zielekracht 
Ontrooven, met heur laetste vonk van reden! 
Neen, liever de oog gevestigd op haer kroost! 
Ligt dat zoo'n blik van liefde haer nog troost! 
‘Uit het dichtstuk: Blik door eene Venster.’ 







F. Blieck.


Leeft in Iseghem.


7. - Triomf van den Messias.


Waerom dat grimmig volkenwoelen, 
En die ydele drift van 't heidenenrot? 
's Aerdryks vorsten ontspringen hun stoelen, 
Geweldenaren, eenparig in 't doelen 
Op Gods Gezalfden en op God. 
‘Laet ons scheuren hunne banden, 
En ze werpen van ons handen!’ 
 
De Troonende in den hemel lacht, 
De Heer bespot hun zinloos poogen. 
Dan spreekt hy, getergd in zyn magt, 
En hen schrikt zyn wraekvermogen: 
‘Jehova zette op den troon, 
Tot Sions Koning uitverkoren. 
 
Jehova heeft den eed gezworen. 
Hy sprak tot my: - ‘Gy zyt myn zoon, 
Heden uit my geboren. 
Eisch, en 'k sta u de volken toe, 
Het aerdryk en zyn verste streken. 
Gy zult ze slaen met een yzeren roê, 
En als een aerden vat verbreken.’ 
 

{==472==} {>>pagina-aanduiding<<}

Bezint u dan, gy vorstenschaer; 
Regters der aerde, ontsluit uwe oogen. 
Dient Jehova met heilige vaer; 
Juicht bevend in Gods alvermogen. 
Omhelst den Zoon dat hy zich niet vergram', 
Maer 't verderf van uw wegen keere; 
Eerlang tintelt zyn toornevlam. 
Zalig die betrouwt op den Heere! 



Psalm VIII.


Heerlykheid en magt gods; heerlykheid en magt door hem toegeêigend aen den mensch.


.................. 
Heer en Heerscher aller dingen, 
Hoe groot is uw naem heel 't aerdryk door! 
Tot boven de hemelen schittert uw gloor. 
Kinderen en zuigelingen 
Kondigen uw almagt aen, 
Om te beschamen en stom te slaen 
Al die u haten en wederstaen. 
 
Beschouw ik den hemel, dien uw handen verhieven, 
De maen, de sterren, al wat er praelt, 
Wat is de mensch, dat hy u kan believen, 
En des menschen zoon, dat gy tot hem daelt? 
Ja, den sterveling schier verengelt, 
Hem een kroon van glorie strengelt; 
 
Hem tot Heer van uw werken stelt, 
Alles neêrlegt aen zyn voeten 
Schapenkudden, runderstoeten, 
Al 't gedierte van het veld, 
Vogels in het luchtruim zwierend, 
Visschen in der golven schoot. 
 
Opperheer, 't heelal bestierend, 
Wat is uw naem door heel 't aerdryk groot! 









{==473==} {>>pagina-aanduiding<<}

J.M. Dautzenberg.


Leeft in Brussel.


8. - Horatius.


Eerste ode, eerste boek.

aen maecenas.

O Maecenas, gy loot edelen koningstams, 
Die my schut en beschermt, tevens my streelend siert! 
Dees zyn bly', wen ze stof boven de olympische 
Renbaen zwymelen doen, waer het van gloeijenden 
Wiele omvlogene doel, waer de vereedlende 
Palmtwyg hen - de gewestheerschers - tot goôn verheft. 
Die 's bly', wen des gemeens wanklende schare hem 
Tot driedubbeler eerkroone te hyschen poogt. 
Bly' is de andere, wen de eigene zolder tast 
Wat op lybische dorschvloeren vergaderd wordt. 
Wie graeg woelt met de hark in den geërfden grond, 
Die wordt, biedt gy hem ook schatten van Attalus, 
Daerdoor nimmer verleid, dat hy in cyprischen 
Vaertuig, schroomende, ziele op de Myrtoërzee. 
Als met Icarus vloed Africus woedend strydt, 
Dan pryst vreezend de koopman der gerustlyke 
Landstad velden; en toch bouwt hy de lekke kiel 
Straks nieuw, wyl hy het lot vreest der behoeftigheid. 
Ginds zwelgt by den bokael massischen ouden wyns 
Nog die andere en slyt menige stond des dags, 
Nu zyn leden gestrekt onder des hagedoorns 
Groen, dan 't hoofd op den rand eener gewyde bron. 
Lust is velen het veldleger, en horenklang 
Van bazuinen verzeld, oorlog - der moedren vloek - 
Schynt hun lust. Er vertoeft buiten in koude nacht 
Wie graeg jaegt, en vergeet zyne nog jonge gâ, 
Als zyn reuën hem trouw speuren een hertekoe, 
Of als 't marsische zwyn breekt door het jagernet. 
My bindt eppegerank, kroonend der dichtren hoofd 
Aen d'onsterflyken; my scheiden het koele bosch, 
Saterdansen en 't licht zwevende nymphenchoor 
Van d'onheiligen drom: als me de fluit maer niet 

{==474==} {>>pagina-aanduiding<<}

Door Euterpe is ontzegd, als Polyhymnia 
Maer goedwillig me stemt 't lesbische snarenspel; 
Als gy my in de ry lyrischer zangren stelt, 
O, dan heft zich myn kruin fier tot den sterrenkrans. 







L.F. David.


Leeft in Aeltre.


9. - Het Kind en het Roosje.


By het zoompje van een stroompje 
Stond een mooije lenteroos, 
Seraphientje, 't lieve kindje, 
Dat langs daer zyn wandling koos, 
Zag het roosje met zyn bloosje, 
En verrukt bleef er op zien, 
Om de geuren en de kleuren, 
Die zoo mooije roosjes biên, 
Nader, nader te beschouwen. 
- ‘ô, Wat is dit bloempje schoon!’ 
Sprak het kindje, Seraphientje, 
Op geheel naïven toon. 
‘Niet een ander, ook hoe schrander, 
‘Dan de Schepper van 't heelal, 
‘Ware in staet om zulke kleuren 
‘By die geuren bovenal, 
‘Te doen pralen in de zalen 
‘Van het ondermaensche dal. 
‘Godes werken dragen merken, 
‘Die geen kunst ooit geven kon; 
‘Alles wykt voor 's Scheppers bron, 
‘Ja, de werken, die wy merken 
‘Op onze aerde, zonder waerde, 
‘Zyn geen enkel vonkje vuer, 
‘By de Schepping der Natuer. 
 
't Kindje las in 't schoone bloempje 
De Almagt van den Opperheer, 
Door aenbidding aengedreven 
Boog't voor Godes werken neêr. 
‘Fabelen en zedelyke gedichten.’ 








{==475==} {>>pagina-aanduiding<<}

J.A. de Laet.


Leeft in Antwerpen.


10. - Het Woud.


Schoon, majesteitvolle Woud, 
Statige tempel der Godheid, 
Welkom is my het geheim, 
't Somber geheim der gewelven 
Die, met een wenk Zyner hand, 
Miek de alvermogende Bouwheer! 
Schoon, majesteitvolle Woud, 
Rustig en vredig naer buiten, 
Zegt Ge wat binnen gebeurt 
Slechts wien vertrouwt is met U. 
 
Lagchende omringen uw zoom 
Kleurige, geurige bloemen, 
Die gulle en Ryke Natuer 
Mild, ongeteld om U strooit; 
't Digte gebladert beschut 
Zingende, minnende vogels; 
't Zorgende moederken broeit; 
Rondom het nesteken heen 
Vliegt de ongeduldige vader, 
Kozende en dartelende om. 
 
Dat ziet de wandlaer; - maer hy 
Die meer vertrouwd is met U, 
Weet dat het roofdier, de slang 
Ook uwe diepten bewoont; 
Weet dat de geurige bloem 
Wel uwen gordel bekleurt, 
Maer dat de distel, de braem 
Dieper de bloeme vervangt. 
 
Schoon, majesteilvolle Woud, 
Statige tempel der Godheid, 
Soms slaekt uw boezem een zucht 
Heimvol en schier ongehoord. 

{==476==} {>>pagina-aanduiding<<}

Waer komt die zucht toch vandaen, 
Machtige en prachtige Woud? 
Soms als de noordewind loeit, 
Huilt Gy en klaegt Ge met hem; 
Yslyk is dan uwe klacht, 
Yslyk en roerend te gaêr. 
Waer komt dat klagen vandaen? 
Waer gaet dat klagen naertoe! 
'k Weet het. Ge leeft, arme Woud, - 
Lydt ende klaegt - daer Ge leeft. 
 
‘Diva Pax.’ 








Prudens van Duyse.


Zie bladz. 132.


11. - Volksonderwys.


Onsterflyke adeldom der ziel, 
Verheven pronk van dien verstande, 
Waerin een Godsvonk nederviel, 
Hoe menig dwaes maekt gy te schande, 
Aen 't erfelyk blazoen verslaefd, 
Die naer de schim eens titels draeft, 
En burgerheil zich laet ontglippen, 
En 't vreemde viert, hoe valsch van prael, 
En aen den vloed der moedertael 
Nooit laven mogt de lippen! 
 
Dien vloed laet Gent zoo overmild 
Ook voor den minsten burger stroomen. 
De goede stad, die nooden stilt, 
Spreekt: ‘Laet de kleenen tot my komen! 
Laet my ze koestren op myn schoot! 
Ik breng ze voor den pligte groot. 
Ik zie in hun reeds onze vaderen 
Die vaderen zoo vry en vrank. 
Laet wie my mint zyn leven lang, 
Jong rondom my vergaderen!’ 
 

{==477==} {>>pagina-aanduiding<<}

Wien danken wy dien milden vloed, 
't Vierde eener eeuwe reeds aen 't vloeijen? 
Wien blyft het vaderlandsch gemoed 
Voor zulk een weldaed tegengloeijen? 
U, vader van de burgerschaer, 
Van Crombrugghe, eedle Gentenaer, 
Dien 't goede dreef met yversporen. 
Vol liefde spraekt gy: ‘Er zy licht 
Voor 't werkmanskind!’ en 't schoon gesticht 
Was binnen Gent geboren. 
 
Van hier, van hier dat kroost der nacht, 
Dat de eeuw in 't aengezicht durft spuwen, 
Als 't haer vooruitgang fier veracht, 
En van beschaving schynt te gruwen; - 
Dat spreken durft, met helsche vreugd: 
‘Hoe meerder kennis, te min deugd!’ - 
Dat hooger wysheid na te streven 
Verbiedt met middeleeuwschen trots. 
De kennis is, als dochter Gods, 
De bron van licht en leven. 


Uit het gedicht stadskostelooze schoolen te Gent, 1856.





A. Schepens.


Leeft in Brussel.


12. - De wreede Zuster. (fragment).


Natuer scheen te rusten; het starrengewemel 
Zond dansende stralen op aerde; de hemel 
Was wolkeloos helder; het blanke gezicht 
Der mane verwde alles met blauwende licht. 
 
Daer gingen twee meisjes, in 't prilste der jeugde, 
Wen 't harte slechts heil kent, en zorglooze vreugde, 
Te zamen, stilzwygend, door 't vreedzame veld... 
Waerom toch schynt de eene zoo hevig ontsteld? 
 
Hoe fronst zy het voorhoofd, hoe fonklen haer blikken! 
Uit gansch heure houding straelt iets wat doet schrikken; 

{==478==} {>>pagina-aanduiding<<}

Wordt 't hart haer door gramschap of wroeging geplaegd? 
Waerom is haer boezem zoo hygend gejaegd? 
 
Zoo gingen zy 't veld door, en kwamen ter streke, 
Waer 't sluisje des molens, de golfjes der beke 
Een hinderpael biedend, het stroometje staekt, 
En 't beekje tot stilstaenden waterpoel maekt. 
 
‘O zuster! hoe vrolyk de vischjes hier dartlen! 
Hoe blikken hun schubben als zilver by 't spartlen!’ 
Zoo lachte de jongste, als een gruwzame stoot 
Haer trof, en zy gillend het water in schoot. 
 
Dan rees op den poel een zoo angstig gekerm; 
‘Ach, zuster! genade! heb meêly, ontferm! 
Help! zuster! ach! reik my een hulpzame hand, 
Zoo schenk ik uit dank u de helft van myn land!’ 
 
‘Vergeefsche belofte! Eer het daglicht nog schyne, 
Wordt 't geen uw geboorte me ontroofde weêr 't myne.’ 
Zoo morde de zuster, en gansch heur gelaet 
Sprak morrende wreedheid en vlymenden haet. 
 
‘Ach, zuster! erbarming!’ zoo klonk het thans weder: 
‘Myn Goswyn, myn ridder, hy mint my zoo teeder; 
Al heb ik hem gansch myne liefde verpand, 
Voor u zie ik morgen reeds af van zyn hand!’ 
 
‘Vergeefsche belofte! 'k zal zelve wel zorgen 
Dat Goswyn my huwe, en eer driemael de morgen 
De torens van 't slot onzer vaedren beschyn', 
Zal Goswyn, uw ridder, myn bruidegom zyn.’ 
 
Een enkle, hartscheurende gil liet zich hooren; 
Een luttel gekabbel bleef 't water verstooren; 
Dan werd het weêr spiegelglad, juist als voorheen. 
Eén zuster verliet dan het oord, en verdween. 








{==479==} {>>pagina-aanduiding<<}

Nolet de Brauwere van Steeland.


Leeft in Brussel.


13. - Optogtzang der Germanen.


Moedig Germanje, te wapen! te wapen! 
Gord u het reuzenrappier om de leên, 
't Pantser om 't lyf en 't helmet om de slapen! 
Moedig Germanje, de vyand verscheen: 
Op dan, en grysaerds, en mannen, en knapen! 
Zonen van 't Noorden in helden herschapen, 
Sluit uw gelederen duchtig in een! 
 
Diep is de zegel der vryheid in 't harte, 
Diep in het hart van Germanen gegrift; 
Heilige vryheid! wee hem, die u tarte: 
Woedend weêrstaen wy zyn woedende drift! 
Wee hun, die 't erf van Germanen belagen! 
Nooit heeft het Noorden een keten gedragen; 
Nooit heeft het Noorden in boeijen getreurd, 
't Schandige nypen van kluistrende banden, 
Heeft het geweld van onze yzeren tanden, 
Moedig aen bloedige flarden gescheurd. 
 
Haet voor den vreemdling verzadigt het dorsten, 
Dat in den brandenden aderstroom woedt; 
Kindren die hangt aen de zogende borsten, 
Zuigt met de melk u dien haet in het bloed. 
Grysaerds, voor wie reeds de kuilmonden gapen, 
Eer gy u stort in het eeuwige slapen, 
Legt op hun rand uwen wrevel niet af; 
Sleept haer met u in de gronddiepten mede: 
Vinde, wie dan onze velden betrede, 
Haet in het leven en haet in het graf! 
Moedig Germanje, te wapen!... enz. 
 
Sluit uw geleedren, o dappere helden! 
Toont u Germanen by 't moedig bedryf; 
Sprengt met het bloed van den vyand uw velden, 
Schenkt hem die velden ten eeuwig verblyf. 
Laet hem het stof van den bodem verzwelgen: 
Laet ons zyn heir tot den laetsten verdelgen: 

{==480==} {>>pagina-aanduiding<<}

Niemand van hun zie zyn huisgoden weêr; 
Op dan, Germanen, en reedt u ten stryde! 
Dat uwe moed zyn verwaendheid kastyde, 
Velt hunnen hoogmoed en plet hen ter neêr! 
 
Zyn hunne horden als stortende vlagen, 
Op het gebied van Germanje gerukt, 
Wy staen te weêr; met verdubbelde slagen, 
Hun onzen strydbyl in 't voorhoofd gedrukt! 
Hen overrompeld by 't zegepraelschallen; 
Hen, als een woedende storm, overvallen: 
Hen, als de orkaen, in hun leger verrast! 
Hen, met ons slagzwaerd den schedel geklonken! 
Roodschuimend bloed uit dien schedel gedronk en, 
Ons aen dien rookenden beker vergast! 
Moedig Germanje, te wapen!... enz. 
 
Tallooze benden bezoedlen uw beemden: 
Toont u, Germanen, der vaderen waerd; 
Wraekt den onzinnigen uitval der vreemden, 
Strydt voor uw leven, uw vryheid, uw haerd! 
Treedt in ons midden bevallige scharen: 
Stemt uw gezang by het spelen der snaren, 
Voedt gy het krygsvuer dat reeds in ons blaekt; 
Eerst zal de vyand ons bolwerk vertrappen, 
Eerst zal hy over ons ligchamen stappen, 
Voor hy uw vrouwengelederen naekt! 
 
Eer zal de tyd onzen stamboom vernielen, 
Eer sleep' ons 't wisselend noodlot ten val, 
Dan een Germaen voor den vreemdeling knielen, 
Dan een Germaen zich vernederen zal! 
Eer moog' Germanje ons ten grave verstrekken, 
Eer moog' zyn puidhoop onz' beenderen dekken, 
Dan ons een heerscher ten dwingeland zy! 
Eer zullen raven ons lyken verslinden, 
Eer vliege onze asch met de stormende winden; 
Slaef leve 't Zuiden, het Noorden sterft vry! 
Moedig Germanje, te wapen!... enz. 
 
‘Ambiorix.’ 




{==481==} {>>pagina-aanduiding<<}

INHOUD.
Geschiedkundig overzicht der tael- en letterkunde.

EERSTE TYDVAK- van het Christendom tot van Maerlant	bl. 7-23
TWEEDE TYDAK- van Van Maerlant tot de uitvinding der boekdrukkunst	23-52
DERDE TYDVAK- van de boekdrukkunst tot de hervorming	bl. 52-74
VIERDE TYDVAK- van de hervorming tot op onzen tyd	75-134

Letterkundige lessen en voorschriften.

1. RHETORICA	135
2. DAVID (J.) - Over de noodzakelykheid van het zorgvuldig beoefenen der tael	147
3. DAUTZENBERG (J.-M.) - Neduitsche tael- en dichtvormen	150
4. VAN CAPELLE (J.-P.) - Oordeel van Simon Stevyn over de waerde der nederlandsche tael	155
5. MULDER (S.-J.) - Over den schryfstyl	158
6. LUBLINK, de jonge. - Middelen ter verkryging van een' goeden styl	161
7. LUBLINK, de jonge. - Vereischten in den schryver	163
8. LUBLINK, de jonge. - Vereischten in den vertaler	164


{==482==} {>>pagina-aanduiding<<}

9. MULDER (S.-J.) - Regelen voor den vertaler	167
10. FEITH. - Over den smaek	168
11. VAN HEMERT (P.) - Over het verhevene	184
12. BEETS (N.) - Frischheid	192
13. BEETS (N.) - Adelaersvlugt	193
14. BEETS (N.) - Dichterlyk vuer	194
15. VAN DER PALM. - Eenvoudigheid	196
16. LUBLINK, de jonge. - Oordeelkunde en Logica	197
17. BEETS (N.) - Over het populaire	199

Prozastukken ter oefening.

1. VOORSCHRIFTEN	203
2. VAN DER PALM. - Over den waren aerd der welsprekendheid	211
AENMERKINGEN	232
3. SCHRANT. - Over het beoefenenswaerdige der nederduitsche tael	234
NOTAS EN AENMERKINGEN	258

LEZINGEN

Uit moderne vlaemsche prozaschryvers.

1. D'HULSTER. - Uitvindingen en ontdekkingen, door Nederlanders gedaen	263
2. WILLEMS (J.-F.) - de nederl. schilder	266
3. VAN KERCHOVEN (P.-F.) - Een huislyk tooneel	269
4. ZETTERNAM (Eug.) - Nederl. schilderkunst	272
5 CONSCIENCE (H.) - Gwyde van Vlaenderen voor den troon van Philippe-le-Bel	274
6. BLOMMAERT (Ph.) - De stryd aen de Samber	277
7. SAINT-GENOIS (Jules de) - De Hoogeschool van Leuven	280
8. ECREVISSE. - Karakterschetsen	282
9. DAVID (J.) - Karel de Goede en de Erembouten	286
10. VAN PEENE (H.) - De Berchemsche boer by keizer Karel	289
11. DELCROIX (Désiré). - Het arme weeskind	292
12. STALLAERT (K.) - Jacob Van Maerlant in Brussel	294
13. SNIEDERS (Jr.) - De offerande in den tempel	298
14. SLEECX (D.) - Een letterkundige uit den grooten hoop	299


{==483==} {>>pagina-aanduiding<<}

POËZY.

Stukken ter oefening.

1. PROSODIA der nederd. tael, door. J.-M. Dautzenberg	302
2. LUCIFER, treurspel, van J. Van Vondel	329
3. BEKNOPTE ONTLEDING van het zelve	409
4. ODE AEN GENT, door K. Ledeganck	417
5. STUDIE op de ode aen Gent	423
6. DE ECHTSCHEIDING, door H. Tollens	426
AENMERKINGEN over dit stuk	432
7. NOVA SEMBLA, door H. Tollens (met aenteekeningen)	433
8. BUITENLEVEN, jagen, visschen, Egeria, door W. Bilderdyk	455

LEZINGEN

Uit moderne vlaemsche Dichters.

1. WILLEMS (J.-F.) - Aen de Belgen	461
2. VAN RYSWYCK (Th.) - Watergeuzenlied	464
3. COURTMANS (Mev.) - Marnix van St-Aldegonde	464
4. VAN ACKER (Mev.) - De schoone kunsten	465
5. DAVID (Mev.) Aen koning Leopold	467
6. VAN BEERS (J.) - De arme moeder	469
7. BLIECK. - Triomph van den Messias	471
8. DAUTZENBERG. - Horatius; ode I.B.I.	473
9. DAVID (L.-F.) - Het kind het roosje	474
10. DE LAET (J.-A.) - Het woud	475
11. VAN DUYSE (P.) - Volksonderwys	476
12. SCHEPENS (A.) - De wreede zuster	477
13. NOLET DE BRAUWERE VAN STEELAND. - Optogtzang der Germanen	479

EINDE.




{==484==} {>>pagina-aanduiding<<}

Errata.

Als men nagaet dat de misstellingen, welke wy hier onder aenteekenen, zich meest allen in de eerst afgedrukte bladen voordoen, zal men gereedelyk aennemen dat de zelve er onafhankelyk de goede zorg des uitgevers zyn ingeslopen.
Men gelieve volgender wyze te verbeteren: -
Bladz. 7	regel 2	staet willigt,	lees welligt.
Bladz. 8	regel 16	staet Vde eeuw,	lees IVde eeuw.
Bladz. 16	regel 2	staet (Lessines),	lees (Estine).
Bladz. 16	regel 20	staet Gol,	lees Got.
Bladz. 22	nota 8	staet huulen,	lees lyden (dolere).
Bladz. 24	regel 26	staet Camester,	lees Comestor.
Bladz. 24	regel 28	staet Van Bauvais,	lees van Bauvais.
Bladz. 26	nota 3	staet Kelian,	lees Kilian (Kilianus).
Bladz. 27	nota 3	staet ontdaen,	lees ontdoen.
Bladz. 53	regel 23	staet Van Nyvelt,	lees van Nyevelt.
Bladz. 57	regel 14	staet Maer hy,	lees Maer zy.
Bladz. 61	regel 12	staet Slecht,	lees Recht.
Bladz. 100	regel 22	staet Adriaenz,	lees Adrianus.
Bladz. 133	regel 12	staet twee deelen,	lees drie deelen.
Bladz. 160	regel 25	staet gedachten,	lees gedichten.
Bladz. 189	regel 20	staet zoe,	lees zoo.
Bladz. 190	regel 1	staet dedaente,	lees gedaente.
Bladz. 213	regel 13	staet schriften,	lees schiften.
Bladz. 282	regel 17	staet zelde,	lees zelfde.
Bladz. 293	regel 13	staet toelgachen,	lees toelagchen.
Bladz. 238	regel 14	staet een negenv.,	lees en negenv.

In nota 3 (bl. 418) dient men eerder de zegeprael, welke Philips Van Artevelde op de troepen van Lodewyk Van Male behaelde, te bedoelen. - By nota 4, versta men ook de inneming van Damme, in 1385.



(1) Zie Ypeij, 1ste tydperk.

(1) Het punt boven aen de lyn (·) was ons comma; te midden de lyn (·) ons puncomma, en onder aen de lyn (.) ons gewoon punt.

(1) Hist. de la littérature flamande, pag. 22.

(1) Twintigste hoofdstuk, 3de boek. Bethelehemetischen kindermoord.

(1) Beknopte gesch. der nederl. tale, bladz. 307. (Utrecht 1812.)

(2) Zie Batavia illustrata, bladz. 66. ('s Gravenhage 1685.)

(3) Uit het eerste boek van Reinaert de Vos.

(1) Verkorting van eener.

(2) Ik en: ik niet. Ontkennende zin.

(3) Noch.

(4) At gy. Aets du; 2de pers. enk. oude vorm.

(5) Slechten kost.

(6) Dat en is.

(7) Dat wy noode zouden eten - wisten wij er raed op.

(8) Zeer groot ongemak.

(9) Anders, elders.

(10) Verachten (sterke tegenstelling van ‘waerd’ of ‘liefhebben’)

(11) Dat ik daervan kryge, dat ik eraen kome.

(1) Ik doe het niet.

(2) Lust gy hem nog al (den honing.)

(3) Ik zou u des (daermede) verzadigen.

(4) Bezorgen, bereiden, voordienen.

(5) Genegenheid. Eerbewyzing.

(6) In waerheid.

(7) Geweld, magt, gebied.

(8) Genegen. Hou ende trouw; oud spreekw.

(9) Wilde hy hem van den honing zyne bekomst geven.

(10) Nauwelyks opeten, overbyten.

(1) Vermaerde held.

(2) Gave.

(3) Bereid.

(4) Wilt gy van dees.

(5) Amen - vatmaet. Nog in den oliehandel in gebruik.

(6) Waren hem aengenaem.

(7) Deden hem zoo eene deugd.

(8) Dat hy niet meer kon.

(9) Denk, vermoed.

(10) Weinig. (Ironisch).

(11) Voordeel.

(12) Indien 't zal.

(13) Bedrog, schyn.

(14) Bezorgde, bereidde.

(15) Ongelukkige. Nog in geb. voor oud versleten.

(16) Rede; door rede meêsleepte.

(1) Hof, omheining, het gebruikelyke tuin.

(2) Wilt gy. Men hoort nog dagelyks wilde - wils du.

(3) Is het, is't.

(4) Eikenboom.

(5) In tweeën.

(6) Wiggen, spieën,

(7) Open gedaen, gekloven.

(8) Zeer. Nog gebruikelyk.

(9) Wat gy - behoeft. Wat u past.

(10) Acht. (?)

(11) Gy des - daervan.

(12) Modest. Met welvoegelykheid.

(13) Kwam er u iets kwaeds over.

(1) Meent gy. - Waent gy.

(2) Onwys. - Onkundig. - Slecht opgevoed.

(3) Verdwazen, misleiden.

(4) Voorste. - Van voren.

(5) Spande zich in - deed zoo veel.

(6) Beleid. - Slimheid.

(7) Geener, geene.

(8) Huilen. Verkorting van te huulen, te huilen.

(9) Byl. - Haktuig.

(1) Bespotten.

(2) Houdt wat op!

(3) Schenken.

(4) Slaef, lyfeigene.

(5) Waer. Zoo als van daen, voor van daer.

(6) Dorpeling, veldeling; als verwyt gebruikt.

(7) U. Duitsche dich.

(8) Gy zyt. Du bist; oude vorm.

(9) Tot schande, tot beschaming.

(1) Al te zeggen. Het hooge woord.

(2) Dat ik my gram (kwaed) maek.

(3) Onbetamelyk, onregtvaerdig,

(1) Bladz. 327 en verder.

(1) Geschiedenis der nederduitsche dichtkunde.

(2) Door dietsch verstonden onze Ouden het nederlandsch. Van Maerlant zelve was hun hier in voorgegaen, onderscheidende (in de prologe van het leven van den Heiligen Franciscus) dietsch, nederlandsch, van duuts, dat is hoogduitsch.

(3) Het woord paijen wordt hier in een' goeden zin gebezigd voor te vreden stellen; Kelian geeft paijen, satisfacere, contemtum reddere.

(4) Brief, middeneeuwsch breve, oorspronkelyk: geschrift van belang, openbaer landsgeschrift; van daer briever, landschryver, greffier. Vid. Scherzii Gloss. Germ. Med. oevi. De huidige beteekenis van brief is Epistola.

(5) Ver is vrouw; van daer ons juffer, jufver.

(1) In de kloosters was oudtyds hier te lande de noen 's namiddags ten drie ure. Van het latyn nona, negende uer van den dag, van 's morgends zes ure af gerekend. Weiland en Kelian.

(2) Hy stierf. Hy maekte zyn einde.

(3) Dat is opende. Kelian heeft ontdaen, aperire.

(4) Beteekent ellendig, zie Kelian op kattijf. - Hier voor bladz. 20.

(5) Is het latynsche gesta, daden, verrigtingen, dus in den zin van geschiedenis. Melis Stoke schreef geeste in zyne Rijmkronijck.

(6) Wordt hedendaegs alleen van jonge, deugdzame meisjens gezegd; hier past Van Maerlant het ook op Adam toe. Het woord stamt af van het oud-duitsche mage, kind, zoo van het mannelyk als vrouwelyk geslacht. In het mesgotisch Magath, uella, en Magus, puer. Angelsaksisch maga.

(1) Verbranden.

(2) Ter zyner eere.

(3) Aerch, arg, erg, beteekent kwaed, dat niet deugt, malus; zoo zegt men: een erge vyand. Zie Van Hasselt op Kelian by het woord argh. Zoo is by Van Maerlant sijn aerchste coren, zyn minst deugende koren.

(4) Dat is: wel bekwam; wy zeggen, wel voorkwam, in den zin van behagelyk voorkwam.

(5) Verwiet is de onvolmaekte tyd van verwaten, zooveel als uit de gemeenschap verbannen, excommuniceren.

(6) Begeven is hier verlaten. Zie Kelian. Wy zeggen nog: ik zal u niet begeven, voor ik zal u niet verlaten. (Ypeij).

(1) Zie onzen Cours de langue flamande, bladz. 133.

(1) Geestelyke, schryver; nog geb. in kantoor-klerk.

(2) Leven, geb. lyf; spreekw. lyf en goed verpanden.

(3) Die.

(4) Verhoort gy haer nu als gy graef zyt.

(5) Dat het erger.

(6) Moeite - het fransche peine.

(7) Denk; het geb. peinzen, denken.

(8) Vleijende vragers.

(9) Om de hoedanigheid hunner woorden te kennen.

(10) Waerom zy spreken zulke tale.

(1) Doe eenieder recht. Het geb. vonnissen - oordeelen.

(2) Zoo doende.

(3) Indien.

(4) Doet dit aldus.

(5) Voorwaer. Het geb. trouwens.

(6) Vernemen - kennen leeren.

(7) Edel, wellevend; geb. hoofsch, (courtois).

(8) Priesters; thans als schimpwoord opgevat.

(9) Gekloosterden - van de wereld afgewekenen.

(1) Gunne. - jonne.

(2) Edelaerdig, wellevend, zie bladz. 31. n. 7.

(3) Is zy.

(1) Geplaetst. Het geb. ‘besteed zyn,’ gevestigd zyn.

(2) Gevangen gemaekt.

(3) Wandelen - gaen uit vermaek.

(4) Schoon - zoo wel aengedaen.

(5) Herba flors fa: de kruiden bloeijen.

(1) Dat zegt: durf ik. Heden nog hoort men die uitdrukking in Braband.

(2) Vurige begeerte. - drift.

(3) Waerin waerlyk besloten is de Heer, aen Wien de zege hangt.

(4) Bazuinen, - krygsmuzyk.

(1) Zich; nog in de volkstael: hem voor zich.

(2) Te wapen - in 't geweer trekken - te wapen trekken.

(3) Spoedig - in korten tyd.

(4) Paerd. In de engelsche tael nog aenwezig.

(5) Voeren.

(6) Opengedaen.

(7) Nooit. - Nimmer.

(8) Blykbaer - in schyn.

(9) Strydbegeerig.

(10) Noch iemand, die zich zoo koen vertoonde tegenover dezen stryd.

(11) Talmden. - Verwylden.

(12) Schielijk. Thans schier, in den zin van byna.

(13) Bende. - Gevolg.

(1) Schouderplaten.

(2) 't Wapenteeken. - Blazoen.

(3) Op een zwart veld.

(4) Voorouders. - Voorgangers.

(5) Wanken, wyken.

(6) Te werk gaen, - het geb. tieren, aerden.

(7) Ik ben over u te vrede.

(8) Vaek - dikwils.

(9) Vrienden. Enkelvoud voor meervoud.

(10) Maer nu begint eerst het gevaer.

(11) Moge - kunne.

(12) Doorgronden - inzien.

(13) Doordien - daer.

(14) Daerom zal ons God...

(15) De voorste - vooraen.

(1) Toebereid, gansch gewapend.

(2) Zwakken en sterken. Vermogenden en onvermogenden.

(3) Moedig.

(4) In 's Vyands handen zien vallen.

(5) Ten stryde.

(6) Stout.

(7) Zege ware behaeld.

(8) Zyn familienaem was Jan Boendale; men meent dat hy te Tervueren, by Brussel, geboren is. Hy nam het ambt van greffier der stad Antwerpen waer.

(1) Ik heb dit boeksken te Antwerpen uit het latyn vertaeld.

(2) Krachten, goede hoedanigheden.

(3) Vruchten voor ziel en lichaem.

(4) Gesch. der ned. tale, blad. 357.

(5) Jan Ruysbroeck was Prior van het klooster van Groenendale, by Brussel; professor David, in zyne voorrede van 'Mans Gheesteleken Tabernacule Vl. Bibliophilen, 3de serie no 1, geeft als stellig op, dat de naem des schryvers ontleend is aen den naem zyner geboorteplaets: Ruysbroeck, dorp op de Senne in Braband.

(1) Zie Adelungs Altdeutsche gedichten in Rom. bl. 55 en verder.

(2) Kelian geeft ook volleesten, perficere, absolvere.

(3) Dat is; lyf, leven.

(4) Vaert, togt, onderneming.

(5) Gehouden in 1846.

(1) Men zie verder over die belangryke stoffe, welke wy hier slechts ter loops aengeroerd hebben, 't merkwaerdige werk van Hubert Van den Hove (Delcourt) getiteld: La langue flamande, son passé et son avenir, Bruxelles, 1844. En de Analogies linguistiques, van P. Lebrocquy. Bruxelles, 1845.

(1) Lebrocquy, bladz. 161-167, geeft er de volledige lyst van op.

(1) Red. uitvinding der Boekdrukkunst.

(1) viide boek, Pegasides pleyn, ofte den Lust-Hof der Maechden, hist. en mythol. leerdicht van omtrent de 60,000 verzen; in-4o. - 4 deelen, 1582-83.

(1) Geopend, ontloken.

(2) Verlustigen.

(1) Madeliefjens.

(2) Krans, als hoofdsieraed.

(1) verzelen.

(2) Fluisteren.

(3) Bewerken - eeren.

(4) Aenzetten.

(5) Trans, omsluiting.

(1) Schoon; djent wordt nog in Vlaenderen gehoord.

(2) Omstreeks den hemel.

(3) Wordt.

(4) Geel; nog geb. geluwe

(5) Ontvangen.

(6) Jokken, spelen.

(7) Geschal; geestdriftige vreugde.

(8) Geur.

(9) Zoo (een) vogelgezang.

(1) Dicht, gepast.

(2) Buizen; het fransche conduit.

(3) Namiddag-vespertyd.

(1) Deuren.

(1) Grove kleedingstof. - watmer verk. van wat men er.

(2) Te koop, het geb. veilen.

(3) Zoet.

(4) Sek-wyn.

(5) Calcutta; speling op ‘kalkoenen koopen.’

(6) Kweperen.

(7) Honigdrank. Nog geb. in Vlaenderen.

(8) Malvoisie-wyn.

(9) Voeringen. Stofferingen.

(1) Den andere. Elkander.

(2) Spieghels devies. Het was een algemeen gebruik des tyds dat elke dichter eene dergelyke kenspreuk had.

(1) Leelyk, afkeerig, onbegeerig.

(1) Tableau des différends de la religion, 4 deelen in-8o 1857; - De Beijencorf, 2 deelen in-8o, 1858; - Écrits politiques, 1 deel in-8o, 1859. - Alles uitgegeven by François Van Meenen.

(2) Vergaderinhe der Staten van Holland binnen Dordrecht in julio 1572.

(3) Ulieden, nog geb. in aenspraken en brievenstyl.

(1) Van land en lieden beroofd.

(1) Om u niet gespaerd.

(1) Uoor-Voor; Eerst in de xviide eeuw kwam het onderscheid tusschen u en v, uu en w algemeen in gebruik.

(1) J. Van Lennep, op de prachtige uitgave van 's Dichters volledige werken, schryft ook Van Vondel; anderen hebben Van den Vondel, Vondel kortweg, en anders geschreven. Het zal welligt met den naem des beroemden Mans gegaen zyn, zoo als met duizende nederlandsche namen, waervan de prefixe ‘van den’ tot van bekort werd. In die meening verkiezen wy Van Vondel.

(1) De leitsman, Moses.

(2) Broeder, Aron.

(3) Nuchtren, niets genuttigd hebbende, zuiver zyn.

(4) Lampen, sterren - lichten.

(1) Kristal, zoo doorschynend, zoo klaer als kristal.

(2) Wat is dit? Dus volgens de opvatting van het Hebr. Man. (Ex. XVI, 15.)

(3) Koriander, zeker welriekend zaed van de plant Coriandrum.

(4) Als bloem van terwe, enz. - Als koeken, met honing toebereid, of zoet oliegebak.

(5) In 't hondert, by hoopen.

(1) Puert, loutert, zuivert; het fransche épurer.

(2) Elementen. grondstoffen.

(3) Eeck, edik, azijn, in den zin van bytend.

(4) Smilt, smelt, verteert.

(5) Aêr, ader, doorgang van den erts.

(6) Lijdt - verdriet, wordt er door gekweld.

(7) Zein, zeissen, maeituig.

(1) Wann', wannen, schudden, zuiveren.

(2) Deerlijck, medelyden wekkend.

(3) Vernuft, van Abraham.

(4) Hoe hier zijn zaet, enz. Hem was de belofte gedaen, dat zyn zaed zoo ontelbaer zou worden, als de starren. (Gen. XV, 5).

(5) Gebluscht, gedoofd, vernietigd.

(6) 't Eenigh bloet, van Isaak.

(1) Kinderslachtigh, dat het offeren van een kind vorderde.

(2) Offerbergh, Moris.

(3) Zwaert, offer - mes.

(4) Hart, voorwerp van liefde.

(5) Bestellen, bezorgen.

(6) Outerplat, vlak des altaers, bovendeel.

(7) Omher, om zich heen.

(8) Verweldighe, overweldigd, met geweld.

(9) Geven, opgeven, afstand doen.

(10) De stem, eens Engels.

(11) Paeide, voldeed, te vreden stellen. Nog geb. paeijen.

(1) Geen' verrader. Zinspeling op Oldenbarnevelds laetste woorden.

(2) Wreed, als tooneel der uitvoering van het wreede vonnis.

(3) Seneka, Lucius Annaeus Seneca, wysgeer, opvoeder van Nero.

(4) Neroos, den wellustigsten, wreedsten der Romeinsche Keizers.

(5) Uitgang, het levenseinde. Oldenbarneveld betrad, steunende op dat stokje, het schavot.

(6) Zoo - gebuckt, zoo zeer gebukt onder den last der jaren.

(7) Stock, grysaerd; geb. stokoud.

(8) Bloetraets, der vier-en-twintig regters die hem ter dood veroordeelden.

(1) Wonder, de zon met hare lichtende stralen.

(2) 's Morgens, toen De Groot vertrok.

(3) Nacht. Zweden, waer de beschaving minder gevorderd was.

(1) Nederl. Historiën, III. B; bl. 116-118.

(1) Niet beleedigen - kwetsen; maer in den zin van onledig houden.

(1) Geb. in den zin van quai; dus: linde-ly is linde-dreef.

(2) Rome; stad der priesters.

(1) In Holland.

(2) Venetië.

(3) De stichter van Padua.

(4) Parys, hoofdstad van Frankryk.

(5) Tuilleries, vorstelyk paleis te Parys.

(6) Schikgodin, dochter van Jupiter en van Themis.

(7) Blanke-blonde; zoo: blonde Noorden.

(8) De brug.

(1) De Werf aen de Schelde te Antwerpen.

(2) Verkeerd genaemd: Masten-woud.

(3) Waeraen ik zoo gaerne denk.

(1) Van de schryvers uit het tydvak der Nieuwe Letteren, achten wy het onnoodig hier stukken ten voorbeelde op te nemen. Hunne schriften zyn in de meeste boekenkassen, of althans in bloemlezingen, ten bereike van iedereen gesteld.

(1) Schets eener gesch. der Ned. Letterkunde; 213-218.

(1) Simon Stevyn, geboortig van Brugge, was een groot wiskundige, leermeester van prins Maurits van Nassau, en bekleedde hooge waerdigheden.

(1) Dit komt overeen met het geen men aentreft in de privilegie van keizer Karel den Vyfde, (7 mei 1555), en van koning Philippus den Tweede (18 december 1556). Aldaer vindt men: ‘dat geene diensten (hier te lande) zouden mogen begeven worden aen inboorlingen der landen van herwaerts-overe, dan aen zulke, die de duitsche sprake, welke men in Holland gebruikt, zouden verstaen en met groot gemak spreken.’


Zoo schreef ook, in de xviide eeuw, zekere broeder Gabriël, een geleerd capucien te Leuven, eenen brief aen den beroemden Drossaerd Hooft, in Holland, waerin hy hem met het schryven van zyne Nederlandsche Historiën veel gelukwenschte; daerbyvoegende dat hy, zoowel als de hooggeleerde en wydberoemde Erycius Puteanus, professor te Leuven, en Historieschryver des konings van Spanje, zonder vleijery beleed, nooit eenige boeken in onze moedertael gezien of gelezen te hebben, die hem zoo wel bevielen, en waerin de Nederduitsche spraek van alle uitheemsche woorden ten uiterste gezuiverd was.


(Zie Brandt, leven van Hooft, te vinden voor het eerste deel van zyne Nederlandsche Historiën, bl. 51 en vervolg.)

(1) Tot voorbeelden van de verschillende soorten van styl, naer aenleiding der verdeeling van Cicero, kunnen dienen:


Voor den eenvoudigen styl: E. De Wolf geb. Bekker, Willem Leevend.


Voor den gematigden: Van der Palm, De Vrede van Europa, bl. 12.


Voor den hartstogtelyken: Ossian in Nederd. Proza overgebragt. (Zie Blair's lessen, deel I, bl. 87.)

(2) ‘Men heeft meermalen gezegd’ (schryft Blair in gemeld werk) ‘dat de poëzy ouder is dan de proza; men moet hieruit echter niet verstaen, dat de menschen immer in verzen met elkander gesproken hebben. Het was veeleer eene zeer lage en arme proza, waerin de eerste stammen elkander hunne dringende behoeften te kennen gaven.’ - Wy voor ons, willen gaerne toegeven, dat het dichten ouder dan het prozaspreken is, wanneer men slechts aen geene gedichten, zoo als zy thans by ons in zwang zyn, denken wil, maer dichterlyke uitdrukkingen daer onder verstaet. De Hebreeuwsche gedachten zyn in dit geval de eenige, die eene zoodanige veronderstelling aennemelyk maken. - Men zie Gen. iv, vers 23, en vergelyke Rollin manière d'enseigner, etc. Vol. I, p. 361.

(1) Het behoeft wel geen betoog dat in de dichterlyke gewrochten geene mindere verscheidenheid van styl als in de dagelyksche proza plaets heeft. Wil men hier wederom de verdeeling van den geleerden Cicero volgen, dan kan men tot voorbeeld kiezen:


Van eenvoudigen styl: Dicht- en toonoefeningen, door het genootschap Sine labore nihil: De ware vereischten in eenen deugdzamen man.


Van gematigden styl: De beschryving van den Rhyn, in Helmers Hollandsche Natie.


Van hartstogtelyken styl: Kinker by het graf van Kant.

(1) Wy voegen er voornamelyk by: Van der Palm, Borger, Westerbaen, Swart, Siegenbeek, Schrant, Van Capelle, Van Hall en meer anderen, wier oorpronkelyke schriften tot voorbeeld en ter navolging kunnen dienen; terwyl onder de latere dichters, 
de kunstgewrochten van Bilderdyk, Feith, Tollens, Kinker, Loots, Wiselius, Helmers, Spandaw, 's Gravenweert (vooral zyne vertalingen van de Ilias en Odysseus van den geleerden Homerus) en van vele andere vernuften niet mogen vergeten worden.

(1) Kenen, enkelv. keen beteekent eigenlyk kloof of spleet aen het bovenste einde eens dings, zoo als byv. graen of ander zaed in zyne eerste splyting als het begint te spruiten. Het woord wordt dus hier figuerlyk gebruikt in de beteekenis van kiem (germe).

(1) Hoogvliet, Abraham de Aertsvader.

(2) Van Alphen's cantate: de starrenhemel.

(1) Men zie verder, over die belangryke stoffe, het merkwaerdige werk van H. Frijlink, Amsterdam, 1857.

(1) In de Tael- en Letterkundige aenmerkingen van prof. David worden verscheidene treffende voorbeelden van goede en slechte woordkoppeling opgegeven.

(1) Dit meesterstuk van welsprekendheid en zuivere, verhevene nederduitsche tael, levert ons de treffendste en geschiktste voorbeelden: 1o van zinsverdeeling en zinsopvolging, 2o van woordkoppeling, en afleiding, 3o van zachtvloeijendheid en 4o van juist aengewende synoniemen. By de studie van die merkwaerdige redevoering, zal men dus voornamelyk het oog op die vier punten dienen te houden, om uit het voorbeeld des grooten Meesters al het mogelyke nut te trekken.

(1) Sulpicius, romeinsch keizer.

(2) Persische satraep, eene soort van krygsoverste, of landvoegd.

(1) Hy bedoelt zyn' vader die zich slecht gedraegt, en zyn' naem door diefstal onteerd heeft.

(1) Jure van regtswege.

(2) De plano, zonder op iets acht te slaen.

(3) Uit alle de mededingers worden de drie bekwaemsten uitgekozen door de ouderlingen, en deze drie dingen naer het ambt en prediken andermael: dit heet men de laetste proefrede.


(De schryver).

(1) De auteur begaet hier wetenswillens een anachronismus; de tabak was in Europa nog niet gekend.

(1) Het oude du- doe; zoo thans by het volk gebruikelyk.

(1) Men houde niet Rhythmus en metrum als gelykbeduidend! - Een Rhythmus kan door verscheidene metra uitgedrukt worden. Dus hebben b.v. volgende metra zeker éenerlei Rhythmus:

Leef wél | myn vriend 
Zoo gezégd | zoo gedaen. 


Omgekeerd kan éen en het zelfde metrum verscheidenen Rhythmus hebben. De woorden schalmei en nieuwmaen hebben eenerlei metrum, maer verscheidenen Rhythmus; want in 't eerste metrum is de heffing op de laetste der beide lengten, in 't weede metrum op de eerste lengte. - In deze verschillige opvatting van metrum en rhythmus ligt ook de grond, waerom sommige verzen, als b.v. de hexameter, in hun metrum zeer veranderlyk zyn, en toch by alle veranderingen steeds den eigendommelyken rhythmus bybehouden.

(1) Nota. Indien de Nederduitschers by voorkeur vorstin of zelfs koningin zeggen, dan is die uitspraek even zoo berispelyk, als die der hoogduitscheren in het woord lebe̅ndig, dat leběndǐg zou moeten zyn. Onze prosodie eischt, dat de klemtoon steeds op het zakelyke deel des woords valle, en het is eene spreekfout den klemtoon op een uitgang te werpen. Myn oor duldt: ko̅nǐngǐn, hoo̅r hět gěbe̅d! en niet: hoo̅r, kǒnǐngi̅n! Hieromtrent wil ik nogthans geene volstrekte wet voorschryven.

(1) Luna volat altius illa flammiferumque trahens spatioso limite crinem. Ovidius. Met. XV. 847.

(1) Genesis II. 10-14.

(1) Onixsteen, sardonix, een kostbaer gesteente; bdellion, eene kostbare gom. Genesis II. 10.

(1) Genesis II. 19.

(2) Bybelsche naem van 't grootste landdier. Job XL.

(3) Bybelsche naem van een zeedier. Isaïas XXVII. - Onder de ceten gerangschikt en in het Boek-Job vermeld.

(1) Het goud-of rosachtig hair, oudtyds hooggeacht.

(1) Zinspeling op Ps. Cl. 27, 28.

(2) Navolging van Is. VI. 3.

(1) Lucifer beteekent lichtdrager.

(2) Als Caesar, die liever de eerste in eene kleine stad dan de tweede te Rome was.

(1) Isaïas XIV. 13.

(1) Edel gesteente; van het italiaensch turchino, aldus genaemd ter oorzaek zyner blauw-groene kleur.

(1) Van partygenoten.

(1) Hemel.

(1) Openb. I, 4.

(1) Hulde brenge als leenheer.

(1) Twee gesternten, voor Lucifers wagen gespannen.

(1) Men vergelyke hier Vondel by Milton, Boek VI van 't Paradise Lost.

(2) Hoofddeksels met peerlen bezet.

(1) Aep.

(1) Genesis, III. 15.

(1) Byzonderlyk Philippe-le-Bel.

(2) Vier Hertogen: Philips de Stoute; Jan Van Nevers; Philips de Goede en Karel de Stoute.

(3) Spoorenslag, in 1302.

(4) Zegeprael op de Engelschen, in 1405.

(5) Karel V, geboren in 1500.

(1) Gent bevat een groot getal fabrieken, vlas- en Katoenspinneryen.

(2) De maetschappy ‘Zonder naem niet zonder hart’ geeft een treffend bewys van den weldadigheidsgeest, die de Gentsche bevolking bezielt.

(1) De Hoogeschool.

(2) Het justicie-paleis.

(1) In de XIV strooph heeft eene ontheiligende hand (by eene uitgaef na 's Dichters dood verschenen) het schoone beeld: En is 't u een vermaek dat lokaes lief te kozen, durven verwisselen tegen het platte en afgesletene: eene slang aen den boezem kozen..., zonder te zien dat dit figuer strydt met het voorgaende: ‘Gevaer boven 't hoofd...’ Er zyn verwaenden die zelfs het Genie niet eerbiedigen!

(1) In 1597 versloeg hy de Spanjaerds by Turnhout; in 1599, na de zegeprael op Albertus behaeld te hebben, verjoeg hy de spanjaerds uit Holland; in 1600 won hy den slag van Nieuwpoort, enz.

(2) Beroemd sterre-en zeevaertkundige; hy opende de vaert op Indiën.

(3) Vasco de Gama, portugeesche zeevaerder werd in 1497 door koning Emmanuël gelast eenen weg naer de Indiën te zoeken.

(4) Stad op het eiland Java.

(5) Magellaensche zee-engte, aen de punt van Zuid-America, tusschen Terra Magellanica en Terra del Fuego.

(1) Landschap in den Noorder-Oceaen, ten Zuiden van de provincie Petzora in Rusland gelegen.

(2) Klein eiland in de provincie Holland.

(1) 26 eilanden in de Caledoonsche zee, tusschen Schotland en Noorwegen gelegen; de meesten zyn onbewoond.

(1) Petrus Dathenus, geboren te Yperen in het begin der xvide eeuw, was eerst karmeliter monnik, werd vervolgens hervormde Pridikant; hy vervaerdigde eene algemeen bekende psalm-beryming, en overleed te Ebingsreek in 1590. Zyn leven was zeer onstuimig. -

(1) Rob, chien de mer; walrus, narwal; haei, requin; waterdog, dogue de mer; namen van groote zeevisschen.

(2) Mengelklomp, chaos.

(1) Naer Delilles ‘homme des champs.’


