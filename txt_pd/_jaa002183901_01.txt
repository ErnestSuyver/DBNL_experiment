


Jaarboek van de Maatschappij der Nederlandse Letterkunde, 1839
logo_mnl__01
GEBRUIKT EXEMPLAAR
exemplaar universiteitsbibliotheek Leiden, sign.: kamer bibliothecaris
 
ALGEMENE OPMERKINGEN
Dit bestand biedt, behoudens een aantal hierna te noemen ingrepen, een diplomatische weergave van het Jaarboek van de Maatschappij der Nederlandse Letterkunde met de handelingen van de jaarlijkse vergadering, gehouden op ‘den 20 van Zomermaand 1839’.
 
REDACTIONELE INGREPEN
In de Jaarboeken zijn hier en daar koppen toegevoegd, deze zijn tussen vierkante haken gezet.De blanco pagina (p. 72) is niet opgenomen in de lopende tekst
 


2004 dbnl
 

_jaa002183901_01

Handelingen der jaarlijksche vergadering van de Maatschappij der Nederlandsche Letterkunde te Leiden, gehouden den 20 van Zomermaand 1839. Z.p., z.j.
 


DBNL-TEI 1



2004-10-14

CB

colofon toegevoegd


2004-12-06

CB

conversie van het bestand naar teixlite




Verantwoording 

Dit tekstbestand is gebaseerd op een bestand van de Digitale Bibliotheek voor de Nederlandse Letteren (https://www.dbnl.org)

Bron: Handelingen der jaarlijksche vergadering van de Maatschappij der Nederlandsche Letterkunde te Leiden, gehouden den 20 van Zomermaand 1839. Z.p., z.j.
 
Zie: https://www.dbnl.org/tekst/_jaa002183901_01/colofon.php

In dit bestand zijn twee typen markeringen opgenomen: paginanummering en illustraties met onderschriften. Deze zijn te onderscheiden van de rest van de tekst door middel van accolades: {==13==} {>>pagina-aanduiding<<} {==Figuur. 1: Onderschrift van de afbeelding.==} {>>afbeelding<<} 





{==1==} {>>pagina-aanduiding<<}

Handelingen der jaarlijksche vergadering van de Maatschappij der Nederlandsche Letterkunde te Leiden, 
Gehouden den 20 van Zomermaand 1839.


{==2==} {>>pagina-aanduiding<<}

Tegenwoordig: de Heeren M. Siegenbeek, Voorzitter; Mr. J.T. Bodel Nyenhuis, Secretaris; Mr. J.G. la Lau, Penningmeester; W. Broes; A. de Vries; Mr. H.W. Tydeman; J. Clarisse; A. Blussé, de Jonge; Mr. C.J. van Assen; C.W. Stronck; J. Geel; Mr. S.I.Z. Wiselius; A. Doyer Tz.; A. des Amorie van der Hoeven; J.E. van Varelen; C.G.C. Reinwardt; F.H.L. Donckermann; G. van Orden; W. Messchert; N.C. Kist; S.D. de Keyzer; G.J. Rooijens; D.H. Wildschut; Mr. G. Groen van Prinsterer; J.T. Bergman; H.J. Roijaards; J.C. Fabius; S. Muller; A.H. van der Boon Mesch; G. Salomon; Mr. J.F.C. Moltzer; P.O. van der Chijs; G.J. Pool; Is. Prins; H.J. Matthes; H.F. van Doeveren; Mr. W.J.C. van Hasselt; R.H. van Someren; H.E. Weijers; Mr. S.P. Lipman; C.A. Geysweit van der Netten; W. Scholten; Mr. D. Tieboel Siegenbeek; Mr. J. Ackersdijck; J.J. van Voorst; H. Fangman; Mr. P. Buyskes; C. Gébel; Is. van Harderwijk; C. Leemans; F. Kayser; Mr. A. Bogaers; J.W. Holtrop; J. de Vos Wz.; C.J. Temminck; Mr. J.J. van Hees van Berkel; J. Tichler; Mr. G.A. Salomon Huygens; A. de Jager; Mr. C.A. Kluit; Mr. G.W. Vreede; Mr. I.L. Cremer van den Bergh van Heemstede.



{==3==} {>>pagina-aanduiding<<}














[Toespraak door de voorzitter, M. Siegenbeek]

[Levensbericht van D.J. Heeneman, G. Wttewaal, J.H. Onderdewijngaart Canzius, P.A. du Pui, W.F. graaf van Reede, G.J. van Rijswijk, I.G. Biben, N.G. van Kampen, A. Stadnitski]

De Voorzitter opent de Vergadering met de volgende aanspraak:
 
Mijne Heeren, zeer geachte Medeleden!
 
Toen ik, in den jare 1831, mijne aanspraak opende met eene, niet zonder billijke verontwaardiging, uitgebragte herinnering van den afval der Zuid-Nederlandsche Gewesten, zocht ik U en mij zelven over het verlies, 't welk de uitbreiding onzer taal- en letterkunde daardoor dreigde te lijden, met de bemoedigende hoop te troosten, dat het goede zaad, door onze verdienstelijke landgenooten, de Hoogleeraren Schrant, Kinker, Meijer en Visscher uitgestrooid, ofschoon een wijle tijds schijnbaar verstikt, ten laatste nogtans op nieuw zou uitbotten, en gewenschte vruchten voortbrengen. Die hoop is sedert, in ruimere mate zelfs, dan ik mij te dien tijde durfde voorstellen, vervuld geworden. Er is toch in den laatsten tijd, voornamelijk op voorgang van ons onvermoeid en hooggeacht medelid, den Heer J.F. Willems, die, in de eerste dagen der omwenteling teruggezet, thans weder door het bestaande Gouvernement naar waarde geschat wordt, onder de Zuid-Nederlanders eene sterke zucht verlevendigd, om de Vaderlandsche taal- en letter-
{==4==} {>>pagina-aanduiding<<}
kunde te beoefenen, en hare kostbare gedenkstukken van vroegere dagen uit derzelver schuilhoeken te voorschijn, en aan het licht te brengen. Ook hun Gouvernement schijnt het belang te gevoelen, om die zucht aan te moedigen, en alzoo de reeds te zeer verfranschte Belgen voor het verlies eener eigene taal, welker handhaving als het voorname bolwerk der nationaliteit beschouwd mag worden, te behoeden. Op deszelfs last toch hebben wij het werk der uitgave van Heluus Rymkronyk, reeds onder het bestuur van onzen geëerbiedigden Koning aangevangen, op eene waardige wijze, zien ter uitvoer brengen, en ons bovendien met die van den Vlaamschen Reinaert de Vos, en de Brabantsche Yeesten van J. de Klerk zien verrijken; alle welke lettergeschenken wij aan den blakenden ijver van ons bovengenoemd medelid, den Heer Willems, te danken hebben. Ook de Heeren Serrure, Blommaert en anderen volgden zijn loffelijk voetspoor, en verzuimden zelfs niet, om, even als hij, de vruchten van hunnen arbeid aan deze Maatschappij te doen toekomen. Wij verheugen ons hartelijk in dit verschijnsel, en durven ons, nu eindelijk de zoo lang gewenschte overeenkomst tusschen ons rijk en Belgie is tot stand gebragt, daarvan eenen voor beide landen, en in 't bijzonder voor den bloei der Nederlandsche Letterkunde weldadigen naijver tusschen de bewoners van Nederland en

{==5==} {>>pagina-aanduiding<<}

België voorspellen, waardoor de losgeretene band van broederschap weder in zoo verre hersteld zal worden, als voor het belang van beide rijken wenschelijk is. Ik meende dit, MM. HH., bij de opening dezer jaarlijksche Vergadering, onder het toebrengen mijner hartelijke welkomstgroete, niet geheel onvermeld te mogen laten; doch zal daarover niet breeder uitweiden, maar terstond overgaan tot hetgeen Gij, volgens een veeljarig, loffelijk gebruik, bij deze gelegenheid, van mij verwacht, de dankbare herdenking namelijk der geachte Medeleden, welke, in het jongst verloopen jaar, door den dood van ons gescheiden werden.


[Levensbericht van Daniel Jacob Heeneman]

De eerste van dezen, die, op den 28 van Zomermaand des vorigen jaars, slechts weinige dagen na onze laatste Algemeene Vergadering, overleed, was de Heer Mr. Daniel Jacob Heeneman, sedert het jaar 1828 aan onze Maatschappij verbonden. Hem bij zijn leven weinig of niet gekend hebbende, weet ik U, ten zijnen aanzien, enkel mede te deelen, 't geen mij door ons medelid, den Heer Mr. C.A. Kluit, zoon van wijlen onzen, steeds in dankbaar aandenken bij ons gehoudenen, Penningmeester, Mr. W.P. Kluit, omtrent hem berigt werd. Hij zag dan, op den 5 van Hooimaand des jaars 1767, in 's Gravenhage, het eerste licht, en mogt dus, op weinige dagen na, den ouderdom van 71 jaren bereiken. De stand, waartoe zijne ouders in de maatschappij behoorden, deed hem

{==6==} {>>pagina-aanduiding<<}

de voordeelen eener beschaafde en geletterde opvoeding genieten. Hij volbragt zijne studiën op de Hoogeschool te Leiden, waar hij, in den jare 1789, op eene loffelijke wijze, de waardigheid van Doctor in de beide Regten verkreeg. In den jare 1792, werd hij met het belangrijk en aanzienlijk ambt van Pensionaris der stad Briel vereerd, en, twee jaren later, toen hij zich met Jonkvrouwe Constantia Magdalena van Son in het huwelijk begaf, tot Secretaris bij het Jagtgerigt van Holland aangesteld. Na de groote omkeering van zaken, in 't begin des jaars 1795, bragt hij een' geruimen tijd in eene geletterde rust door, tot hij, in den jare 1805, den hem opgedragenen post van Griffier bij het Provinciaal Geregtshof van Holland aanvaardde. Na onze noodlottige inlijving in het Fransche Keizerrijk in den jare 1810, werd hij tot Raadsheer in het Hooge Geregtshof benoemd; welken aanzienlijken post hij tot aan zijn overlijden bekleedde, en waarin hij zich zoo veel lofs verwierf, dat hij, in den jare 1832, tot de waardigheid van Kamer-president bevorderd werd. Buiten zijn regtsgeleerd proefschrift verscheen, voor zoo veel mij bekend is, niets van hem in het licht.


[Levensbericht van G. Wttewaal]

Naauwelijks ééne week later, op den 6 van Hooimaand namelijk, onderging deze Maatschappij, de Leidsche Hoogeschool en de geletterde wereld in 't gemeen, een treffend verlies door het

{==7==} {>>pagina-aanduiding<<}

overlijden van den Heer Mr. G. Wttewaall, sedert het jaar 1822, Hoogleeraar in de Land-huishoudkunde aan de genoemde Hoogeschool. Hij bezweek, op zijn landverblijf nabij Utrecht, voor het geweld eener kortstondige ziekte, in den ouderdom van 62 jaren, als zijnde op den 26 van Grasmaand des jaars 1776, (dag, waarvan het aandenken mij heilig is, als den geboortedag van den voor elk Nederlander, maar inzonderheid voor mij, die het voorregt had van, sedert mijne jeugd, door de naauwste vriendschap aan hem verbonden te zijn, onvergetelijken Kemper,) te Utrecht uit een deftig geslacht geboren. Wat het Vaderland, de Hoogeschool, de wetenschappen, zijne vrienden, en vooral zijne echtgenoote en kinderen, in dezen voortreffelijken burger, geleerde, vriend, echtgenoot en vader, verloren, is, gelijk U allen, M. HH., zeker bekend is, door zijnen vriend, ons geacht Medelid, den Leidschen Hoogleeraar Thorbecke, op eene zoo waardige wijze, vermeld *, dat ik niets anders zou kunnen doen, dan gebrekkig herhalen, 't geen door den genoemden Hoogleeraar, volkomen naar waarheid, uitvoerig, in keurige taal en met al den gloed der vriendschap, tot 's mans lof gezegd is: eene taak, waarvan gij mij zeker gaarne ontslaan

{==8==} {>>pagina-aanduiding<<}

zult. Het zij derhalve genoeg, met een woord te melden, dat deze Maatschappij, welke hem, sedert het jaar 1823, onder hare leden tellen mogt, mede door zijnen dood een' smartelijken slag leed, daar niet slechts hare Maandelijksche Vergadering het genoegen harer bijeenkomsten, door zijn even leerrijk, als aangenaam, onderhoud, grootelijks verhoogd zag, maar zij zich tevens had mogen vleijen, van ook hare werken door eenig voortbrengsel zijner meer dan gewone kunde in de vakken, tot het bijzonder voorwerp harer werkzaamheden behoorende, verrijkt te zien. Hij toch was een grondig kenner der Vaderlandsche Geschiedenis, en bovenal ervaren in 't geen tot eene geleerde kunde van den koophandel, het fabriekwezen, en den landbouw, die voorname bronnen der Nederlandsche welvaart, behoort. Daarbij was hij zijner moedertaal volkomen meester, en wist daarin, op eene even duidelijke, als bevallige wijze, de pen te voeren. Zijn naam verdient derhalve, ook bij ons, als leden dezer Maatschappij, gelijk bij ieder, die echte menschenwaarde en groote letterkundige verdiensten op prijs stelt, in zegenend aandenken te blijven.


[Levensbericht van Jacob Hendrik Onderdewijngaart Canzius]

Slechts vier dagen later, op den 10 van Hooimaand namelijk, werd de Maatschappij nog van een ander waardig Medelid beroofd, door het overlijden van den Heer Mr. Jacob Hendrik Onderdewijngaart Canzius, die, in den ouderdom van

{==9==} {>>pagina-aanduiding<<}

67 jaren, zijn werkzaam leven, binnen zijne geboortestad Delft, eindigde. Daar, zoo veel mij bekend is, omtrent dezen, veelzins lofwaardigen geleerde nog geen uitgewerkt levensverslag is in het licht verschenen, en ik mij door de vriendelijke mededeeling van 's mans nagelatene weduwe, Vrouwe Adriana Sara Onderdewijngaart Canzius, geboren Musketier, met welke hij, op den 16 van Wintermaand des jaars 1799, door een' gelukkigen echt vereenigd werd, met de noodige bescheiden tot eene volledige beschrijving van zijn leven zag toegerust, zult Gij het mij, vertrouw ik, dank weten, dat ik U over dit ons waardig Medelid, die, reeds in den jare 1805, aan deze Maatschappij verbonden werd, eenigzins breedvoeriger onderhoude. Uit een deftig geslacht, dat, ter gelegenheid der beruchte herroeping van het Edict van Nantes, uit Frankrijk herwaarts de wijk nam, en zich hier te lande met even deftige geslachten verbond, werd hij, op den 13 van Louwmaand des jaars 1771, te Delft geboren. Zijne ouders spaarden geene kosten, om hunnen zoon niet slechts eene beschaafde, maar ook geletterde opvoeding te geven, en tevens zijn hart tot deugd en Godsvrucht te vormen. Meer dan gewoonlijk tot het Academisch onderwijs voorbereid, en na reeds eene aanzienlijke menigte van wis- en natuurkundige werktuigen verzameld te hebben, begaf hij zich, in

{==10==} {>>pagina-aanduiding<<}

den jare 1787, naar de Hoogeschool te Leiden, en werd, ten gevolge zijner vroeger reeds verkregene kundigheden en de ongemeene vlijt, waarmede hij de wetenschappen beoefende, na een slechts driejarig verblijf aan dezelve, in 1790, met lof tot Doctor in de beide Regten bevorderd, op de verdediging eener Dissertatie de Jurisprudentiae cum philosophia connubio (over het onderling verband der Regtsgeleerdheid en Wijsbegeerte). Thans de maatschappij ingetreden, hield hij zich, nog eenigen tijd, met de voortzetting zijner studiën onledig, en werd, eerst tegen het einde des jaars 1793, bij het Hof van Holland, als Advocaat en Notaris, beëedigd. De omwenteling, in den aanvang des jaars 1795, door den inval der Franschen tot stand gebragt, deed niet alleen zijn' vader, die Burgemeester, Lid der Staten van Holland, en aan het hoofd der Hollandsche Magazijnen was, maar ook onzen Canzius alle zijne openbare betrekkingen verliezen. Nu had hij zich eene andere loopbaan te kiezen: en deels zijne neiging tot beoefening der wis- en natuurkundige wetenschappen, waarin hij zich tot een' hoogen trap, zoo van theoretische, als practische kundigheden verheven had, deels het uitzigt, 't welk de gestremde invoer van voortbrengselen der Engelsche nijverheid op een' goeden uitslag scheen aan te bieden, bepaalde zijne keuze tot de oprigting eener fabriek van wis- en natuur-
{==11==} {>>pagina-aanduiding<<}
kundige werktuigen. Deze kwam, met het begin des jaars 1797, werkelijk tot stand, en werd sedert door hem nog grootelijks uitgebreid, en op een' geheel systematischen voet ingerigt. In datzelfde jaar, werd hij, met eenige anderen, de stichter van het Godsdienstige Genootschap, onder den naam van Christo Sacrum bekend, en tevens, uit louteren Godsdienstijver, een der beide leeraren van dat Genootschap; in welke betrekking hij, tot aan zijne verhuizing uit Delft, met gemoedelijke getrouwheid en tot groote stichting van velen, zoo in als buiten het Genootschap, volhardde. Het werkzaam deel echter, 't welk hij aan deze instelling had, haalde hem, van de zijde van het Walsche Kerkgenootschap, bij 't welk hij vroeger den post van Diaken en later dien van Ouderling bekleed had, eene ontzetting van den laatstgenoemden post op den hals; in welk lot ook ons geacht medelid, de Hoogleeraar Macquelijn, toen Geneesheer te Delft en Diaken bij de Fransche Gemeente aldaar, moest deelen. Intusschen werkte hij, schier dagelijks, aan de uitbreiding en volmaking zijner fabriek, en had ook de voldoening, dat de daarop vervaardigde werktuigen den lof van alle kundigen wegdroegen, en zijne inrigting, als een sieraad des Vaderlands, door hen geroemd werd. Niet slechts wijlen de eerbiedwaardige Raadpensionaris Schimmelpenninck vereerde dezelve, gedurende den tijd van

{==12==} {>>pagina-aanduiding<<}

zijn loffelijk, maar, helaas! al te kortstondig bestuur, met een bezoek; maar ook Koning Lodewijk leide zijne belangstelling in dezelve aan den dag, door den stichter, in den aanvang des jaars 1807, het eereteeken der orde van de Unie en het brevet van Manufacturier des Rijks te doen aanbieden. Het laatste aanvaardde hij dankbaar; doch het eerste wees hij, uit hoofde van de toen reeds knellende omstandigheden, waarin hij, ten gevolge van gebrek aan vertier, met opzigt tot zijne fabriek, verkeerde, met bescheidenheid van de hand. Wel mogt hij het voor eene betamelijke eerzucht streelend genoegen smaken, van, bij eene Tentoonstelling van Nationale Kunstvlijt, in den jare 1808, zich, wegens de daarop door hem geleverde voortbrengselen zijner fabriek, met een' gouden eerepenning beloond te zien; doch dit bragt weinig of niets toe tot verbetering van haren ongunstigen staat. Zelfs verergerde die staat, binnen korten tijd, zoo zeer, dat hij zich, tot zijn grievend leedwezen, genoodzaakt vond, eene inrigting geheel op te geven, welke hij, met opoffering van een goed deel van zijn vermogen, tot luister van het Vaderland, had tot stand gebragt. - Nu nam hij eerlang, en wel in de lente des jaars 1811, het besluit, om met de zijnen zijn verblijf te Emmerik te vestigen, met oogmerk om zich voortaan aan de voortgezette beoefening van drie zijner meest geliefde vakken van

{==13==} {>>pagina-aanduiding<<}

studie, de wis- en natuurkunde namelijk, wijsbegeerte, en nijverheid toe te wijden, en die beoefening met het onderwijs te verbinden. Hij verkreeg hiertoe, binnen kort, althans ten deele, gewenschte gelegenheid, door zijne benoeming tot Professor bij het Gymnasium philosophicum in het Sticht Sophia; welken leerstoel hij, ofschoon de eenige Protestantsche onderwijzer bij dat Gymnasium, tot genoegen van Roomschen en Onroomschen, bekleedde tot aan de geheele opheffing van hetzelve door het Fransche bestuur. Door dat bestuur zag hij zich eerlang in een' geheel anderen kring van werkzaamheden verplaatst door zijne benoeming tot Maire der stad Emmerik, hoofdplaats van het Canton van dien naam, bij besluit van den Prefect van het Departement der Lippe van den 4 van Oogstmaand des jaars 1812; welke betrekking in het volgende jaar, toen de Pruissische regering de Fransche vervangen had, in die van Burgemeester derzelfde stad veranderd werd. Later openden zich, onder het Pruissische bewind, voor hem nog gunstiger vooruitzigten, zoodat hij, niet dan schoorvoetend, besluiten kon, aan de roepstem zijner vrienden gehoor te geven, die bij hem aanhielden, om naar het Vaderland terug te keeren, onder verzekering van 's Vorsten genegenheid, om hem in eene eervolle en niet onvoordeelige betrekking te plaatsen. Zoo sterk was hun aandrang, dat hij,

{==14==} {>>pagina-aanduiding<<}

in den jare 1815, te rade werd, daaraan te voldoen. Na gevraagd en bekomen ontslag van zijne waardigheid als Burgemeester, aanvaardde hij, op den eersten van Sprokkelmaand des jaars 1816, den hem, bij Koninklijk besluit, reeds vroeger opgedragen' post van eersten Commies bij het Secretariaat van het Departement voor het Onderwijs, de Kunsten en Wetenschappen, aan welks hoofd toen, onder den titel van Commissaris Generaal, de achtbare Staatsman Repelaer van Driel stond. Twee jaren later, werd dit departement met dat van Nationale Nijverheid en Koloniën onder één ministerie vereenigd, aan welks hoofd de Heer Falck geplaatst werd. Door de onder de hand bewerkte benoeming van den Heer van Ewijck tot vervanging van den Heer de Geer, die zijnen vorigen post van Secretaris bij het Departement van Onderwijs met dien van Griffier der Staten-Generaal verwisselde, in zijne, op vroeger stellig gedane verzekering gebouwde, verwachting, van dien Heer, bij het verlaten van zijnen post, te zullen opvolgen, teleur gesteld, werd onze Canzius thans als eerste Commies bij de Divisie van Nationale Nijverheid geplaatst; eene plaatsing, die, wegens mindere overeenstemming met den man, die aan het hoofd dier divisie stond, en over wiens gedrag hij meende billijke redenen van beklag te hebben, hem, op den duur, minder aangenaam viel. In het jaar 1820, was hij boven

{==15==} {>>pagina-aanduiding<<}

anderen werkzaam tot regeling van 't geen tot de toen te Gent gehoudene Tentoonstelling van voortbrengselen der Nationale Nijverheid behoorde, werd, als lid der daartoe ingestelde commissie, met het uitbrengen van het rapport belast, en opende de plegtigheid der openbare uitreiking van de toegewezene eereprijzen met eene toepasselijke redevoering. Dezelfde taak volbragt hij, in den jare 1825, te Haarlem, ter gelegenheid dat aldaar eene gelijke tentoonstelling plaats had. Met genoegen had hij zich, een jaar vroeger, weder in zijne vorige betrekking tot het Departement van Onderwijs overgebragt gezien, en, met nog grooter genoegen, ontving hij, in den jare 1825, zijne benoeming tot Referendaris, vergezeld van het geschenk van een gouden snuifdoos, ten blijke der tevredenheid van Z.M. onzen geëerbiedigden Koning over zijne werkzaamheden. Geen minder streelend bewijs daarvan ontving hij, in het volgende jaar 1826, toen hij tot Directeur van een te Brussel op te rigten Museum van Kunst en Volksvlijt werd aangesteld. Hij aanvaardde dien post met groot genoegen, dit echter nog grooter zou geweest zijn, indien hetzelve, volgens zijnen wensch, in den Haag ware gevestigd geworden; eene vestiging, die bij de uitkomst voor het Rijk verkieselijk ware geweest, en onzen Canzius vele onaangenaamheden bespaard zou hebben. Hij leide met de zorg voor

{==16==} {>>pagina-aanduiding<<}

de uitbreiding en volmaking van dit Museum groote eer in; doch de afval der Zuid-Nederlandsche Gewesten was voor hem inzonderheid van treurige gevolgen. Hij achtte het van zijnen pligt, voor het behoud van het hem toevertrouwde pand te waken, en deed zulks ook met trotsering van vele onaangenaamheden, eerst in de hoop, waarmede ook meer anderen zich vleiden, dat de afvallige Gewesten weder tot hunnen eed en pligt zouden terugkeeren: later, omdat hij meende, dat zijne tegenwoordigheid te Brussel nog altijd voor de belangen der inrigting noodzakelijk was. Standvastig intusschen weigerde hij alle aanbiedingen, hem door het Belgische Gouvernement gedaan, daar hij zich door den gevorderden eed niet aan hetzelve wilde verbinden; doch dit belette niet, dat zijn voortdurend verblijf te Brussel hem, hier te lande, door velen ten kwade geduid werd. Hij keerde eindelijk, in 1837, op herhaald en dringend aanzoek van de zijnen, herwaarts terug, en voelde, hoezeer door de reeks van rampspoeden, welke hem getroffen, en hem, reeds in de laatste maanden van 1833, eene hevige zenuw-zinking-koorts veroorzaakt hadden, zijne vroeger bloeijende gezondheid merkelijk geknakt was, echter nog moed en krachten, om aan het Vaderland en de Wetenschappen nuttig te wezen. Dan, terwijl hij naar eenen werkkring uitzag, welke zijnen wensch kon

{==17==} {>>pagina-aanduiding<<}

bevredigen, en zich bezig hield, met zijn te Brussel gehouden gedrag in het ware licht te plaatsen, overviel hem eene ziekte, welke zijn reeds ondermijnd ligchaamsgestel, binnen drie weken, geheel sloopte, en hem, op den reeds genoemden tienden van Hooimaand des vorigen jaars, in het graf deed zinken.
Ziet daar, M.H.! U kortelijk den merkwaardigen levensloop geschetst van een' man, die, in vele opzigten, boven verre de meesten zijner tijdgenooten heeft uitgemunt, en allezins waardig is, dat zijn naam, met lof, tot de nakomelingschap overga. Uit het medegedeelde is U reeds gebleken, dat hij zich, in het uitgebreide vak der wisen natuurkundige wetenschappen, meer dan gewone kundigheden verworven had; weshalve hij dan ook bij mannen van groote vermaardheid in die wetenschappen, van welke het genoeg zal zijn een' van Swinden te noemen, in hooge achting stond. Van die achting getuigt mede zijne benoeming tot lid van meest alle geleerde Genootschappen in ons Vaderland, en het Diploma van A.L.M. et Phil. Doctor, hem, reeds in den jare 1812, door ééne onzer Vaderlandsche Hoogeschoolen, eershalve, toegeschikt. Hoezeer gedurig met belangrijke proefnemingen onledig, vergunde echter zijn doorgaans bedrijvig leven hem geen' genoegzamen tijd, om door uitgewerkte geschriften zijnen roem te vereeuwigen. Ik vinde

{==18==} {>>pagina-aanduiding<<}

dan ook in de mij medegedeelde berigten, grootendeels door hem zelven gesteld, van geene uitgegevene stukken gewag gemaakt, buiten eenige artikelen, gedurende zijn verblijf in Duitschland, in Duitsche tijdschriften voor Natuurkundige Wetenschappen door hem geplaatst. Vele wis- en natuurkundige werktuigen, onder zijn opzigt vervaardigd, en aan onderscheidene Kabinetten in Nederland tot sieraad strekkende, zullen duurzame gedenkstukken van zijnen onvermoeiden en verlichten kunstijver strekken. Zijn veel omvattende geest nogtans hield zich niet enkel tot de genoemde wetenschappen bepaald. In Bijbelsche uitlegkunde en 't geen verder tot de Godgeleerdheid behoort, was hij in die mate ervaren, dat hij volkomen bevoegd mogt gerekend worden tot het leeraarambt, 't welk hij, vele jaren achtereen, uit geheel belangeloozen ijver voor de zaak des Christendoms, bij het Genootschap Christo Sacrum, met grooten lof, bekleedde. In de oude letteren geheel geen vreemdeling, met de letterkunde van het nieuwere Europa gemeenzaam bekend, was hij vooral in de Vaderlandsche uitnemend bedreven, en mogt zoowel den naam van redenaar, als dichter, voeren. Voor de welsprekendheid bovenal had hij, zoo in den keurigen en levendigen stijl, dien hij zich had eigen gemaakt, als in eene deftige en bevallige voordragt, waartoe de natuur hem, in stem, gelaat

{==19==} {>>pagina-aanduiding<<}

en houding, gunstig gevormd had, een' zeer voortreffelijken aanleg. Ik kan hiervan, uit eigene opmerking, getuigen, daar ik hem eenmaal in het meergenoemde Christelijke Genootschap, en nog eens bij de uitdeeling der prijzen voor de Tentoonstelling, in 1820 te Haarlem gehouden, met groot genoegen en belangstelling, het woord mogt hooren voeren. Ook zullen de ouderen onder de leden dezer Maatschappij, en bijzonder van hare Maandelijksche Vergadering, deze mijne getuigenis zeker gaarne bevestigen, wanneer zij zich, met mij, te binnen brengen, met hoe veel leerzaam vermaak zij hem, ter gelegenheid eener openbare Vergadering in Slagtmaand des jaars 1808, hoorden spreken over de kracht der Nederduitsche taal met opzigt tot de uitdrukking van het schoone in alle deszelfs betrekkingen *. Zijn overlijden derhalve was niet alleen smartelijk voor zijne nagelatene weduwe, kinderen, bloedverwanten en vrienden, die in hem een' liefderijk' echtgenoot, een' zorgvuldig' vader, een' getrouw' nabestaande en vriend verloren, maar verdient ook door allen, die het Vaderland, voor 't welk hij een waardig en nuttig burger was, en de Wetenschappen, welke hij ijverig zocht uit te breiden, op prijs stellen, door ons inzonderheid, als

{==20==} {>>pagina-aanduiding<<}

leden eener Maatschappij, van welke hij geen gering sieraad was, opregtelijk betreurd te worden.


[Levensbericht van P.A. du Pui]

De naastvolgende Oogstmaand bragt der Maatschappij mede het verlies van twee harer leden aan. De eerste was de Heer Mr. P.A. du Pui, zoon van wijlen den vermaarden Hoogleeraar der Geneeskunde aan de Leidsche Hoogeschool, M.S. du Pui. Hij werd, in den jare 1785, te Alkmaar geboren, doch kwam, reeds in 1791, met zijn' vader te Leiden, waar hij dus zijne opvoeding en vorming genoot. Hij voelde zich echter niet opgewekt om de vaderlijke loopbaan in te treden, maar verkoos die der Regtsgeleerdheid, en werd, na de loffelijke voltooijing zijner studiën, in den jare 1808, tot Doctor in de beide Regten bevorderd. Bij de inlijving van ons Vaderland in het Fransche Rijk, werd hij tot Secretaris van den toenmaligen Maire der stad Leiden aangesteld, en verwisselde dien post, na de zegenrijke herstelling van ons volksbestaan, met dien van Secretaris van Burgemeester en Wethouderen derzelfde stad. Na het overlijden van den Heer Mr. E.H.J. Cunaeus in het jaar 1833, nam hij mede het Secretariaat der Rekenkamer waar. Beide posten, vereenigd met die van Curator der Latijnsche Scholen, en Hoogheemraad van Rijnland voor de stad Leiden, bekleedde hij tot aan zijn overlijden, 't welk op den 4 van Oogstmaand des vorigen jaars plaats had. Weinige jaren te voren was hij ook tot Ridder

{==21==} {>>pagina-aanduiding<<}

van de orde van den Ned. Leeuw benoemd, en, sedert het jaar 1821, door de keuze der Maand. Vergadering aan onze Maatschappij verbonden.


[Levensbericht van Willem Frederik, graaf van Reede]

De tweede onzer Medeleden, die, in dezelfde maand, en wel op den 13den, der Maatschappij door den dood ontrukt werd, was Willem Frederik, Graaf van Reede, een man, adelijk door zijne aanzienlijke afkomst, maar meer nog door braafheid van hart en zeden, en een' beschaafden en verlichten geest, uit welke alleen de ware adel der menschheid geboren wordt. Hij zag, op den 19 van Louwmaand des jaars 1770, het eerste licht, en had tot vader den Baron van Reede, die, in de laatste jaren van het bestaan der Oud-Nederlandsche Republiek, den belangrijken post van Afgezant derzelve aan het Hof van Berlijn, met roem, vervulde. Zijne eerste opleiding was voor de zeedienst. Reeds in 1780, en dus op den leeftijd van tien jaren, werd hij, als Adelborst, op het schip van den toenmaligen Kapitein, naderhand Luitenant-Admiraal, van Kinsbergen geplaatst, en woonde, op den 5 van Oogstmaand des volgenden jaars, den roemrijken zeeslag op Doggersbank bij, waarvan het hem vergund werd, met den Graaf van Welderen, de tijding naar 's Gravenhage over te brengen, en waarvan hem later de medaille werd ter hand gesteld. Sedert nam hij nog deel aan verscheidene zeetogten, en werd, in den jare 1785, tot Luitenant bevorderd; doch

{==22==} {>>pagina-aanduiding<<}

besloot, nadat hij van zijnen laatsten togt in 1787 in Holland was teruggekeerd, de zeedienst te verlaten. In 1792, werd hij tot Guarde du Corps benoemd van zijne Doorluchtige Hoogheid, wijlen den laatsten Erfstadhouder van het Nederlandsche Gemeenebest, en bleef in die dienst tot het jaar 1795 volharden. Sedert dien tijd, leefde de Graaf in den schoot zijner familie, en hield zijn verblijf voornamelijk ten huize van zijnen schoonbroeder, den Graaf Bentinck, te Varel. In 1798, trad hij in het huwelijk met Isabella, Gravinne van Reede Ginckel, doch mogt de genoegens dier verbindtenis, slechts een' korten tijd, smaken. Daar zijne zuster, die met den Graaf Bentinck gehuwd was, schier gelijktijdig met zijne echtgenoote, hem door den dood ontviel, nam hij, die, ter gelegenheid van zijn huwelijk, zijne woonplaats te Oldenburg gevestigd had, het toezigt over de opvoeding van zijn neef en twee nichten op zich, en bleef tot het jaar 1813 met hen wonen. Na de zegenrijke omkeering van zaken tegen het einde van dat jaar, ontving hij van Zijne Majesteit, onzen geëerbiedigden Koning, toen Souvereinen Vorst der Nederlanden, een bewijs van vertrouwen, in den hem opgedragenen last, om Hoogstdeszelfs aanvaarding der Souvereiniteit aan de Hoven van Duitschland aan te kondigen. Van de volbrenging van dezen last, in Bloeimaand des jaars 1814, teruggekeerd, werd hij benoemd tot Com-
{==23==} {>>pagina-aanduiding<<}
missaris bij het leger der verbondene Mogendheden te Parijs. Na den afloop dezer werkzaamheden, in Oogstmaand van hetzelfde jaar, ontving hij eerlang een nog luisterrijker bewijs van 's Konings vertrouwen, in zijne benoeming tot Oppertoeziener over Hoogstdeszelfs tweeden zoon, Prins Frederik der Nederlanden, dien hij, bij zijn vertrek naar de Leidsche Hoogeschool, vergezelde. Tot de eer geroepen, om zijne Koninklijke Hoogheid, in de beoefening der Vaderlandsche taal, letterkunde en geschiedenis, tot leidsman te strekken, had ik het genoegen, om met den Graaf van Reede bekend te worden, en reken dit onder de aangenaamste vruchten, welke 's Prinsen verblijf aan deze Hoogeschool mij heeft opgeleverd. Ik leerde toch in hem een' man hoog achten, die aan een helder verstand en hoog begaafden geest, een braaf en edel hart, een levendig gevoel voor al het schoone, ware en goede paarde. In de nieuwere letterkunde meer dan middelmatig bedreven, stelde hij bovenal de beste voortbrengselen van vaderlandsche vernuften op hoogen prijs. Zoo dikwerf mijne lessen, welke hij, met de beide andere Heeren, die den Prins vergezelden, altijd bijwoonde, mij gelegenheid gaven (en die gelegenheid deed zich dikwijls voor) om het zij eene fraaije en zinrijke redevoering, of een bijzonder levendig verhaal uit Hoofts Nederlandsche Historien, of ook een toepasse-
{==24==} {>>pagina-aanduiding<<}
lijk dichtstuk van Vondel, Onno Zwier van Haren of eenig' ander' Vaderlandsch' dichter voor te dragen, miste het nimmer, of de Graaf gaf, bij elke schoone uitdrukking en edele gedachte, in zijn gelaat en gansche houding, zigtbare blijken van het genoegen, dat hij daarin smaakte. Hetzelfde heb ik meer dan eens opgemerkt, wanneer hij, nevens den Prins en de beide andere hem vergezellende Heeren, eene openbare vergadering onzer Maatschappij, of van de Leidsche Afdeeling der Hollandsche Maatschappij van Fraaije Kunsten en Wetenschappen, met zijne tegenwoordigheid vereerde. Levendig vooral staat mij nog voor den geest, hoe de Heer van Reede zich, meermalen, naauwelijks bedwingen kon, van zijne opgetogenheid door luide toejuichingen uit te drukken, toen onze met regt geliefde en hooggeschatte dichter Tollens, bij eene dergelijke gelegenheid, zijn voortreffelijk dichtstuk, het Huwelijk getiteld, voorlas, 't welk het IIIde Deel van zijne Gedichten versiert. - De onvoorziene terugkomst van Napoleon Bonaparte van Elba, zijne herovering van den verbeurden Keizerstroon, en de daaruit op nieuw ontstane Europische oorlog riep Prins Frederik vroeger, dan men reden had zich te vleijen, van de Hoogeschool af, en deed hem hare stille gehoorzaal met het woelige krijgstooneel verwisselen. Ook de Graaf van Reede kreeg thans eene geheel andere bestemming, daar

{==25==} {>>pagina-aanduiding<<}

hij tot Generaal-Majoor en Commissaris bij het leger van den Hertog van Wellington benoemd werd; in welke hoedanigheid hij den roem- en zegenrijken slag van Waterloo bijwoonde, en het overwinnend leger naar Parijs vergezelde. Bij zijne terugkomst, in Slagtmaand des genoemden jaars, ontving hij nieuwe bewijzen van 's Konings achting en vertrouwen door zijne aanstelling tot Hoogstdeszelfs Hofmaarschalk en tot Ridder der Militaire Willemsorde, van welke hij, niet lang daarna, tot Commandeur bevorderd werd, gelijk hem mede de waardigheid van Commandeur der Bath-orde werd opgedragen. Hoe hoog onze geeerbiedigde Koning 's mans deugden en bekwaamheden schatte, bleek niet min duidelijk, toen hij hem, in den jare 1824, den even aanzienlijken, als belangrijken post van Minister van Buitenlandsche Zaken opdroeg; een post, waarvan hij echter spoedig, op zijn dringend verzoek, een eervol ontslag verkreeg, daar deels de toen reeds zwakke staat zijner gezondheid, deels, en wel voornamelijk, zijne bescheidene zedigheid en nederigheid, welke, onder zijne vele beminnelijke en eerbiedwaardige hoedanigheden, hem niet het minst tot sieraad strekte, hem de daaraan verbondene werkzaamheden voor zich te zwaar deed achten. De achting, welke zijne Majesteit hem steeds had toegedragen, was daardoor zoo weinig verminderd, dat Hoogstdezelve hem, in het vol-
{==26==} {>>pagina-aanduiding<<}
gende jaar, benoemde, om, als Minister van Staat, het huwelijk van zijnen zoon, Prins Frederik der Nederlanden, met eene Prinses van Pruissen bij te wonen; bij welke gelegenheid hij tot Grootkruis der Orde van den Nederlandschen Leeuw verheven werd. Bij zijne terugkomst uit Berlijn, werd hij tot Opper-Intendant der Koninklijke paleizen, en niet lang daarna tot lid van de Eerste Kamer der Staten-Generaal aangesteld. In den jare 1829, volgde hij den overledenen Baron van Boetselaer, als Opper-Kamerheer des Konings, op. Vijf jaren later, in 1834 namelijk, belastte zijne Majesteit hem met eene belangrijke zending bij den Hertog van Nassau, aan wiens Hof hij vier maanden vertoefde. Het laatste en niet het minst luisterrijke openbare bewijs van hoogachting, 't welk hij van den Koning ontving, was zijne benoeming, in den jare 1835, tot Voorzitter van de Eerste Kamer der Staten-Generaal, in plaats van den dat jaar afgestorvenen, eerbiedwaardigen Staatsman, den Heer Baron Roëll; in welke hoedanigheid hij van alle zijne medeleden den lof van wijsheid, gematigdheid en bescheidenheid wegdroeg, gelijk mij door een zeer achtbaar lid dier Kamer verzekerd werd. Hij bleef, in de laatstgenoemde betrekkingen, werkzaam tot aan zijne jongste ziekte, welke hem, op den 13 van Oogstmaand des vorigen jaars, in het graf sleepte, toen hij den ouderdom van 67 jaren en omtrent zeven

{==27==} {>>pagina-aanduiding<<}

maanden bereikt had. De Koning verloor in hem een' getrouw' dienaar, het Vaderland een' zijner waardigste staatslieden, kunsten en wetenschappen een' kundig' beschermer, zijne naastbestaanden en vrienden een' liefderijk' bloedverwant en hartelijk' vriend, deze Maatschappij eindelijk een lid, die, sedert zijne aanvaarding van haar lidmaatschap in den jare 1814, wegens de aanzienlijkheid van zijnen stand, maar meer nog wegens zijne uitmuntende hoedanigheden van verstand en hart, aan dezelve grooten luister bijzette.


[Levensbericht van Govert Jan van Rijswijk]

Ook de naastvolgende Herfstmaand ging niet voorbij, zonder der Maatschappij het verlies van één harer leden te betreuren te geven. Het bedoelde lid is de Weleerwaarde Heer Govert Jan van Rijswijk, gedurende de laatste veertien jaren van zijn leven, rustend Leeraar bij de Doopsgezinden, nadat hij vroeger onderscheidene Gemeenten door zijn Godsdienstig onderwijs gesticht had. In den jare 1764 binnen 's Gravenhage geboren, genoot hij, in zijne jeugd, wel eene beschaafde, maar geene, eigenlijk gezegde, geleerde opvoeding. Van het jaar 1784-1800, dreef hij te Amsterdam de lettergieterij, onder de firma der Gebroeders Ploos van Amstel, doch besloot toen zich van dezelve te ontdoen. Aanleiding tot dit besluit gaf deels het verminderd vertier bij deze inrigting, deels, en wel voornamelijk, zijne zucht, om aan zijne heerschende neiging tot aanvaarding van het

{==28==} {>>pagina-aanduiding<<}

leeraarambt in het Kerkgenootschap der Doopsgezinden te kunnen voldoen, Hij had zich daartoe, door vlijtige oefening in Bijbelsche uitlegkunde, kerkelijke geschiedenis en wijsbegeerte, genoegzaam voorbereid, en reeds meermalen, zoo in de vergaderplaats der Collegianten te Amsterdam, als in onderscheidene Doopsgezinde Gemeenten, met lof, het Evangelie verkondigd. Thans van den Hoogleeraar en de Leeraren der Amsterdamsche Gemeente een vereerend getuigschrift van de vereischte bekwaamheden ontvangen hebbende, trad hij eerlang, als Leeraar bij de Doopsgezinden te Hengelo, op, en bekleedde dezelfde waardigheid nog bij meer andere gemeenten in ons Vaderland, tot hij, in den jare 1824, te rade werd, zich van de vaste predikdienst te ontslaan, en zijne woonplaats te Leiden te vestigen. De Kerkeraad der Doopsgezinde Gemeente aldaar, welke hij vroeger meermalen gesticht had, noodigde hem, eershalve, uit tot de vervulling van zes predikbeurten in het jaar; aan welke uitnoodiging hij gaarne voldeed, tot eene steeds toenemende verzwakking van gezigt hem zulks onmogelijk maakte. Na het treurig verlies zijner liefderijke en zorgvuldige echtgenoote, dochter van den, in de dichterenwereld met lof bekenden, Amsterdamschen boekhandelaar, P. Meijer, vertrok hij met der woon naar Amsterdam, waar hij de laatste jaren in eene volslagene blindheid doorbragt; eene

{==29==} {>>pagina-aanduiding<<}

ramp, die hij, gelijk vroeger het verlies van een' eenigen zoon, die mede tot de predikdienst werd opgeleid, en later dat eener liefhebbende echtgenoote, met Christelijke gelatenheid en onderwerping droeg. Hij overleed, binnen de genoemde stad, op den 19 van Herfstmaand des vorigen jaars, in den ouderdom van 74 jaren. Zijne veelvuldige schriften, tot zedelijke wijsbegeerte en Godgeleerdheid betrekking hebbende, waarvan eene volledige lijst te vinden is vóór den bundel van Kerkelijke Redevoeringen, in den jare 1825 door hem in het licht gezonden, dragen blijken van grondige kennis der Bijbelsche uitlegkunde, eene verlichte Godsdienstige denkwijze, en gemeenzaamheid met de schriften en leerstelsels der beroemdste godgeleerden en wijsgeeren, en doen hem kennen als een' man, die door eigene oefening zich tot eene hoogte verheven had, welke op verre na niet allen bereiken, die, van jongs af, het voorregt eener geleerde opleiding tot de Evangeliedienst genoten. Zijne veelzijdige kunde en geleerdheid werd dan ook te regt, reeds in den jare 1793, door de Hollandsche Maatschappij der Wetenschappen te Haarlem, met de opdragt van haar lidmaatschap openlijk erkend. In den jare 1824, bragt deze Maatschappij hem eene gelijke, wel verdiende hulde. Zijne uitgegevene schriften toch getuigen van zijne grondige kennis onzer moedertaal, en van zijne bekwaamheid, om zijne

{==30==} {>>pagina-aanduiding<<}

denkbeelden in een' zuiveren, keurigen en deftigen stijl voor te dragen. In zijne Leerredenen verheft zijn stijl zich somwijlen tot dien der eigenlijk gezegde welsprekendheid, waarvan bovenal zijne Leerrede over Jezus begrafenis, eene soort van lijkrede op den verstorvenen Heiland, aan den voet van zijn kruis uitgesproken, behelzende, ten bewijze kan strekken *.


[Levensbericht van Isaac Gerard Biben]

Eer het laatst voorgaande jaar ten einde was geloopen, onderging de Maatschappij nog een smartelijk verlies door het overlijden van den Heer Mr. Isaac Gerard Biben, sedert het jaar 1829 aan dezelve verbonden, die op den 24 van Wintermaand, in den nog bloeijenden leeftijd van weinig meer dan 44 jaren, uit het leven scheidde. Op den 2 van Herfstmaand des jaars 1794, te Amsterdam, geboren, werd hij, na genoegzame voorbereiding op de Latijnsche Scholen, kweekeling der Doorluchtige School in zijne vaderstad, met oogmerk eerst om zich aan de studie der Godgeleerdheid te wijden; doch, in den jare 1813, bepaalde zijne keuze zich tot de Regtsgeleerde loopbaan. Hiervoor verzamelde hij zich, met loffelijke vlijt, de noodige kundig-
{==31==} {>>pagina-aanduiding<<}
heden, eerst op de genoemde Doorluchtige School, daarna op de Hoogeschool te Leiden, waar hij, in den jare 1819, naar verdienste, den graad van Doctor in de beide Regten verkreeg, na de verdediging van zijn Academisch proefschrift: De legali pupillorum et eorum, quibus bonis interdictum est, Hypotheca (d.i. over de wettige Hypotheek van onmondigen en zulken, wien het beheer hunner goederen ontzegd is). Nog dat zelfde jaar, zette hij zich, als Advocaat, in zijne geboortestad neder, en bleef in die betrekking, omstreeks 13 jaren, met grooten lof van kunde, eerlijkheid en menschenliefde, werkzaam. In den jare 1832, werd hij tot lid der Regtbank van eersten aanleg benoemd, en verwierf zich in dien post, waarvan hij de pligten met ijver en gemoedelijkheid vervulde, de hoogachting van zijne ambtgenooten en allen, die verder met hem, in die hoedanigheid, in eenige aanraking kwamen. Ook in andere betrekkingen, waartoe hij, om zijne bekwaamheid en deugden, geroepen werd, of die zijne menschenliefde hem gebood op zich te nemen, betoonde hij zich een' nuttig' en verdienstelijk' burger. Zoo werd hij, bij de oprigting van het echt Christelijk Genootschap tot zedelijke verbetering der gevangenen, tot medebestuurder van hetzelve gekozen; zoo liet hij zich niet ongaarne tot Curator der Stadsarmenscholen en tot Regent der beide Godshuizen be-
{==32==} {>>pagina-aanduiding<<}
noemen, en nam, in deze betrekkingen, meestal den werkzamen post van Secretaris waar. De tijd, die hem van ambts- en andere bezigheden overschoot, besteedde hij schier geheel aan de voortzetting zijner studiën, vooral in het vak der Regtsgeleerdheid. Slechts weinige vruchten nogtans zien daarvan het licht, onder welke, door uitvoerigheid en belangrijkheid, bovenal uitmunt zijne Bijdrage tot de geschiedenis van het Oud-Nederlandsche Zeeregt, welke in het IIIde Deel der Bijdragen tot de Regtsgeleerdheid en Wetgeving, door de Hoogleeraren den Tex en van Hall uitgegeven, gevonden wordt. Dit geschrift mag niet slechts eene uitnemende proeve van grondige geschiedvorsching, maar tevens van zuiveren en keurigen stijl heeten, en is derhalve volkomen genoegzaam, om zijne benoeming tot lid onzer Maatschappij te billijken. Doch zijne steeds zwakke gezondheid was niet bestand tegen de kwalen, niet zelden aan eene sterke inspanning van hoofd en een zittend leven verbònden. Zijn zenuwgestel werd door de gevolgen daarvan hevig aangetast, de vermogens van zijnen anders helderen geest deerlijk verzwakt. Na eenige maanden in een' zeer treurigen toestand verkeerd te hebben, bezweek hij eindelijk, op den reeds genoemden 24 van Wintermaand des vorigen jaars, en zonk in het graf ter neder, tot groote droefheid van allen, die hem in zijne waarde, als mensch en

{==33==} {>>pagina-aanduiding<<}

geleerde, gekend en die hem, ten nutte van het Vaderland, de menschheid en de wetenschappen, een langer leven hadden toegewenscht.


[Levensbericht van Nicolaas Godfried van Kampen]

Het verloopen gedeelte van den jaarkring, waarin wij thans verkeeren, was wel voor de Maatschappij minder noodlottig, dan het laatste van den voorgaanden, ten aanzien van het getal der aan dezelve door den dood ontrukte leden; doch wij kunnen echter daaraan niet terug denken, zonder ons, met diepen weedom, het onverwachte verlies voor den geest te brengen van een' man, die onder de sieraden der Vaderlandsche Letterkunde eene aanzienlijke plaats bekleedde. Gij gevoelt allen, M.H., dat ik den Amsterdamschen Hoogleeraar Nicolaas Godfried van Kampen bedoel, die, op den 15 van Lentemaand dezes jaars, in den ouderdom van nog geen 63 jaren, na eene in 't eerst niet ontrustende ziekte van weinige dagen, uit het midden van zijne roemrijke loopbaan, die hij nog met gelijken ijver, als vroeger, voortzette, werd weggerukt. De meesten uwer, M.H., hebben hem persoonlijk gekend, daar hij gewoon was onze jaarlijksche bijeenkomsten getrouw bij te wonen, en door den rijkdom van zijne kennis en de levendigheid van zijnen geest het genoegen daarvan niet weinig verhoogde; zij, bovenal, die, even als ik, hem te Leiden gekend hebben, waar hij, en vóór zijn huwelijk en na hetzelve, vele jaren achtereen,

{==34==} {>>pagina-aanduiding<<}

zijne woonplaats gevestigd hield, zullen zich met mij zijn beeld levendig voor oogen stellen. Uiterlijk had dat beeld weinig bekoorlijks, maar des te grooter waren de bekoorlijkheden van den inwendigen mensch, welke zich door een' schat van verkregene wetenschap, door levendigheid van vernuft en ('t geen hem inzonderheid bij alle weldenkenden grootelijks aanbeval) door edelheid van gevoelens, eene blakende mensch- en vaderlandsliefde, eene verlichte en werkzame Godsvrucht, heerlijk openbaarden. Hij werd, op den 15 van Bloeimaand des jaars 1776, te Haarlem geboren, en had tot vader eenen man, die, even als de zoon, meer met ziels- dan ligchaamsschoonheid bedeeld was, en, wegens zijne ongemeene vorderingen in de natuurkunde, gedurende zijn leven, bij den beroemden natuurkenner M. van Marum, die zich met hem over natuurkundige onderwerpen gaarne onderhield, in hooge achting stond. Vroeg verloor hij dezen liefderijken leidsman zijner jeugd, doch had het geluk van onder het bestuur van waardige voogden te komen, die den veelbelovenden en van zijne vroegste jeugd uiterst leergierigen jongeling op een Gymnasium te Crefelt bestelden, waar hij zich weldra van de meesten zijner medeleerlingen gunstig onderscheidde, en zoo in taalkennis, als bovenal in aardrijkskunde en geschiedenis, verbazende vorderingen maakte, waartoe zijn uitnemend gelukkig geheu-
{==35==} {>>pagina-aanduiding<<}
gen hem grootelijks te stade kwam. Intusschen was de bloemisterij van wijlen zijnen vader voor den zoon aangehouden, die, na zijne terugkomst uit Crefelt, daarin ook eenigen tijd werkzaam was. Doch zijne voogden, den verval van den handel ondervonden hebbende, en voor nog erger verval beducht, keurden het voor de belangen van hunnen voedsterling raadzamer, de bloemisterij door verkoop in andere handen te doen overgaan; waarin dan onze van Kampen, wien dit in 't eerst geweldig tegenstond, door hunne voorstellingen overgehaald, eerlang bewilligde. Nu besloot hij zich tot den boekhandel te begeven; althans was hij, kort na mijne komst te Leiden, in het laatst des jaars 1797, bij den Franschen Boekhandelaar Murray aldaar werkzaam. Hier vond hij voor zijnen onverzaadbaren leeslust ruime voldoening, en werd door Fransche vertalingen ook met de meesterstukken der Grieksche oudheid gemeenzaam. Maar nu rustte de onvermoeid werkzame man niet, vóór dat hij, op de gronden bouwende van de kennis der oude talen, welke hij reeds vroeger gelegd had, zich, door eigene oefening, in staat had gesteld, om die meesterstukken, zoo wel als die der Romeinsche, in het oorspronkelijke te lezen, en maakte hij zich mede, grootendeels door eigene oefening, met de meeste nieuwere talen van Europa bekend. In het onderwijs van eenige der laatste vond hij, na zijne te

{==36==} {>>pagina-aanduiding<<}

Leiden aangegane echtverbindtenis met eene hem waardige vrouw, welke met vier telgen, twee zoons en twee dochters, gezegend werd, een eerlijk middel tot verbetering van zijn bestaan. In den jare 1815, werd hem het onderwijs der Hoogduitsche Taal- en Letterkunde, onder den titel van Lector en het genot der daaraan verbondene jaarwedde, opgedragen, tot hem eindelijk, in 1829, een, aan zijne verdiensten en daardoor behaalden roem beter passende, werkkring geopend werd, in zijne benoeming tot Hoogleeraar in de Nederlandsche Letterkunde en Vaderlandsche geschiedenis te Amsterdam; welken post hij, tot aan zijn overlijden, met grooten lof, bekleedde. Zeer aanzienlijk, zoo als u bekend is, was het aantal schriften, waarmede hij, sedert het jaar 1808, toen zijne Zedekundige Schoonheden der Ouden in IV Deelen in het licht verschenen, tot kort voor zijnen dood, de Vaderlandsche Letterkunde verrijkte; en er waren zeer weinige geleerde vereenigingen in ons vaderland, bij welke hij niet een' gouden of zilveren eereprijs behaalde. De opgave van dit alles, elders te vinden, zult Gij zeker niet van mij verlangen, en nog veel minder eene beoordeeling van de waarde zijner schriften. Genoeg zij het derhalve, in 't algemeen te zeggen, dat, ofschoon ook die schriften niet allen op gelijken prijs te schatten zijn, ja enkele zelfs eene mindere mate van kunde en vernuft schijnen te

{==37==} {>>pagina-aanduiding<<}

vorderen, dan aan van Kampen eigen was, verre de meeste nogtans een' man van veel omvattende kennis, vooral in het vak der aardrijkskunde, oudere en nieuwere geschiedenis van alle volkeren, van eene ongewone gemeenzaamheid met de beste voortbrengselen der oudere en nieuwere letterkunde, een levendig vernuft en een' geoefenden smaak aan den dag leggen, doorgaans in een' zuiveren, keurigen en sierlijken stijl vervat zijn, (en 't geen tot derzelver lof vooral niet mag verzwegen worden) overal den warmen vriend van Vaderland, deugd, menschelijkheid, waarheid en Godsdienst, den verfoeijer van al wat laag, snood en onedel heeten mag, zoo krachtig kenmerken, dat men den schrijver daaruit leert beminnen en hoogachten, Ja, M.H.! van Kampen was, in den volsten zin, een opregt, waarheidlievend, edeldenkend en gevoelig mensch, een Christen van den echten stempel. Moge ook al de levendigheid en sterkte van zijn gevoel zijn oordeel somwijlen eenigermate verbijsterd, en hem die kalme bedaardheid van geest hebben doen missen, welke den onpartijdigen geschiedschrijver betaamt, en zijnen voortreffelijken voorganger in den post, dien hij te Amsterdam bekleedde, voor de taak van historieschrijver zoo uitnemend geschikt maakte: men zal echter, ook dan, wanneer men met zijne uitspraken en oordeelvellingen over personen of zaken niet volkomen kan instemmen, altijd

{==38==} {>>pagina-aanduiding<<}

moeten erkennen, dat een op zich zelve edel gevoel, doch waaraan hij te veel toegaf, de bron zijner dwalingen of misvattingen was. Onder zijne talrijke historische werken, die allen eene blijvende waarde zullen behouden, munten, mijns oordeels, bovenal zijne Geschiedenis der Kruistogten, in IV Deelen, en zijne Geschiedenis der Nederlanders buiten Europa, in III Deelen, uit. Doch ik zou, dus voortgaande, ongevoelig in eene beoordeeling van 's mans verdiensten als schrijver treden; eene taak, waartoe ik mij ongeroepen achte, en tot welker vervulling deze gelegenheid althans weinig geschikt is. Slaat men voorts het oog op de groote menigte van schriften, te midden van een bedrijvig leven, door hem vervaardigd en in het licht gezonden, zoo staat men in der daad verbaasd over de vlugheid, levendigheid van geest en onvermoeibare werkzaamheid, aan onzen van Kampen eigen, en verwondert zich minder, dat sommige zijner werken, hier en daar, sporen van overhaasting dragen, dan wel over het vele grondig bewerkte, het vele ware, schoone en voortreffelijke, dat in verre de meeste gevonden wordt, en zijnen naam, als een der uitstekendste sieraden onzer letterkunde, gewisselijk tot de laatste nakomelingschap zal overbrengen. - Het vak eener geleerde beoefening onzer moedertaal viel, naar 't schijnt, minder in zijnen smaak; althans weet ik niet, dat daarvan eenige bewijzen

{==39==} {>>pagina-aanduiding<<}

in druk voorhanden zijn, ten zij men de bewerking eener enkele letter in het Uitlegkundig Woordenboek op de werken van Hooft, door de tweede Klasse van het Koninklijk Nederlandsche Instituut uitgegeven, daartoe brengen wille. Sommigen zijner vrienden hadden gaarne gezien, dat hij, na zijne aanvaarding van het Hoogleeraarambt te Amsterdam, zich aan die beoefening (eene taak, zoo als ik, bij eigene ondervinding, getuigen kan, van zeer wijden omvang) meer opzettelijk had overgegeven: doch zijne zucht, om de Vaderlandsche letterkunde te verrijken, hem door langdurige gewoonte als tot behoefte geworden, belette hem aan dien wensch in zoo verre te voldoen, dat hij, met regt, tot de geleerde taalkenners mogt gerekend worden, waardig om nevens Bilderdijk en dergelijke mannen eene plaats in te nemen. Niemand uwer intusschen, M.H.! zal, vertrouw ik, dit eenigermate tot verkleining van den regtmatigen roem van den zeer verdienstelijken man willen doen gelden. Hoe hoog hij in de schatting van de kundigsten onder zijne landgenooten stond, bleek niet alleen uit de opdragt van het lidmaatschap door meest alle geleerde Genootschappen en Maatschappijen in ons Vaderland, die, even als de onze, aan hem groote verpligting hadden; maar bleek inzonderheid uit den algemeenen rouw, door de onverwachte mare van zijn afsterven verwekt, uit de dankbare hul-
{==40==} {>>pagina-aanduiding<<}
de, welke zijne leerlingen hem, bij zijne uitvaart, bragten. Ja hij was die hulde, hij was de roerende lofspraak, hem door zijn' eerbiedwaardigen vriend, den Hoogleeraar Muller, bij zijn graf gegeven, ten volle waardig, en met alle regt mag men op hem het zeggen des Apostels toepassen: Zalig zijn de dooden, die in den Heere sterven; want zij rusten van hunnen arbeid en hunne werken volgen hen na. Zacht sluimere zijne asch op de door hem zelven gekozene grafplaats, tot dat hij eenmaal (gelijk wij geloovig vertrouwen) in den grooten dag der opstanding, voor een heerlijk en gelukkig leven ontwake *.


[Levensbericht van Andries Stadnitski]

Eindelijk had de Maatschappij, weinige dagen na het overlijden van den Hoogleeraar van Kampen, nog het verlies te betreuren van een ander geacht medelid, den Heer Andries Stadnitski, die, in den jare 1823, door de Maandelijksche Vergadering tot lid benoemd werd. Hij was de tweede zoon van den vermaarden Amsterdamschen bankier P. Stadnitski, en genoot, hoezeer voor

{==41==} {>>pagina-aanduiding<<}

den koophandel bestemd, in zijne jeugd, de voordeelen niet slechts van eene beschaafde, maar tot zekere hoogte eener geleerde opvoeding, als hebbende, in de Latijnsche en Grieksche taal, den sedert beroemd gewordenen Göttingschen Hoogleeraar Matthiae tot onderwijzer gehad. Doch hij werd reeds vroeg tot den handel opgeleid, en kreeg deel aan het kantoor van de weduwe Frans van Heukelom en zoon, met eene dochter van welke weduwe, wier deftig en eerbiedwekkend voorkomen mij nog levendig voor den geest staat, hij later eene gelukkige en met vier telgen, een zoon en drie dochteren, gezegende echtverbindtenis aanging. De belemmeringen, welke de vrije handel, onder het willekeurig bestuur onzer Fransche overheerschers, ondervond, deden hem, in den jare 1812, besluiten, dien te verlaten, en zijn verblijf op eene buitenplaats in de nabijheid van Leiden te vestigen, binnen welke stad hij zich later ook eene woning aanschafte. Nu geene gezette bezigheden meer hebbende, begreep hij wijselijk zich dezelve, in eenige nuttige en leerzame liefhebberij, te moeten bezorgen. Zijne keuze viel op het aanleggen eener verzameling van reisbeschrijvingen, door fraaije platen opgehelderd en van andere prentwerken, meerendeels tot historische of oudheidkundige onderwerpen betrekkelijk. De ruimte van tijdelijke middelen, waarmede de Voorzienigheid hem gezegend had, stelde

{==42==} {>>pagina-aanduiding<<}

hem in staat aan die verzameling eene uitbreiding te geven, welke haar, in talrijkheid en waarde, eene der kostbaarste verzamelingen in ons Vaderland deed worden. Hier smaakte hij, bij aanhoudendheid, eene redelijke geestverlustiging, en wist zich, in den winter, somwijlen geheele weken op zijn kamer bezig te houden, zonder de behoefte te gevoelen, om zijne woning te verlaten. De Societeit, anders veelal de gewone toevlugtsoord voor lieden van zijne klasse, die aldaar hunnen tijd met kaart- of andere spelen dooden, werd zelfs spaarzamer door hem bezocht, dan door velen, die anders een bedrijvig leven hebben. Gaarne stelde hij zijne verzameling voor liefhebbers der kunst open, en wist, bij de groote verscheidenheid van voorwerpen, die dezelve bevatte, hun' bijzonderen smaak te bevredigen. De hem eigene zedigheid zou hem misschien oorzaak gegeven hebben, om zijne benoeming tot lid onzer Maatschappij beleefdelijk van de hand te wijzen, indien niet de vrees, dat die weigering mij onaangenaam zou vallen, wegens de vriendschap, welke hij mij toedroeg, hem daarvan had terug gehouden. Zijn vermogen besteedde hij niet enkel tot zijn genoegen en dat der zijnen, maar was ook bereid, hetzelve tot bevordering van edele en weldadige doeleinden te doen strekken. Ik kan hiervan, uit eigene ondervinding, getuigen, daar ik, zijne medewerking tot stichting van een Godsdienstig fonds inroepende, dadelijk en zon-
{==43==} {>>pagina-aanduiding<<}
der de minste aarzeling, toezegging eener som van hem ontving, welke mijne verwachtingen merkelijk overtrof. In 't algemeen was hij een man van een edel en gevoelig hart, een liefderijk echtgenoot, een zorgvuldig vader, een getrouw bloedverwant en vriend. Van zijne zorgende liefde voor de zijnen kan bovenal een kleinzoon van zijn' overledenen broeder getuigen, voor wiens opvoeding hij niet slechts edelmoedig, maar met eene waarlijk vaderlijke liefde zorgde, en die, zoo hij, gelijk daartoe alle hoop is, den eervollen stand, waartoe hij wordt opgeleid, naar wensch mag intreden, gewisselijk dien stand, naast God, aan de vaderlijke zorgvuldigheid van zijn' oudoom zal dank weten en diens nagedachtenis, niet minder dan zijne echtgenoote en kinderen, in zegening zal houden. De openbare vergadering onzer Maatschappij, den 7 van Wintermaand des vorigen jaars gehouden, was de laatste gelegenheid, bij welke de Heer Stadnitski in het openbaar verscheen. Weinige dagen later werd hij door eene slepende ongesteldheid op het ziekbed geworpen, die, bij tusschenpoozen, een bedriegelijk uitzigt op herstel gevende, hem ten laatste, in de hoop eens beteren levens, kalm deed ontslapen op den 21 van Lentemaand dezes jaars, nadat hij den ouderdom van ruim 53 jaren bereikt had *.

{==44==} {>>pagina-aanduiding<<}

Ik heb mijne treurige taak ten einde gebragt, naar ik hoop, op eene wijze, die Gij uwe goedkeuring niet geheel onwaardig zult achten. Moge het uwen volgenden Voorzitter gebeuren, zich die taak, in eene mindere uitgebreidheid, te zien opgelegd! Moge deze Maatschappij den ijver van hare leden, tot bevordering van de eer onzer letterkunde, meer en meer zien toenemen, en daardoor voor het gevaar behoed blijven van hare jongere zuster, die, sedert ruim drie jaren, te Gent ontstaan en met een' hoogst loffelijken ijver tot handhaving en uitbreiding van den roem der Vlaam-
{==45==} {>>pagina-aanduiding<<}
sche taal- en letterkunde werkzaam is, haar te zien voorbij streven! Moge het Vaderland lang de weldadige vruchten plukken van den lang verbeiden, onlangs geslotenen vrede, en onder de vaderlijke regering van onzen geliefden Koning, dien de Voorzienigheid, nog vele jaren, ten onzen nutte, bij leven en gezondheid beware, zijnen stoffelijken, letterkundigen en zedelijken bloei meer en meer zien aangroeijen! Dezen wensch verhoore Hij, die de lotgevallen van volken en bijzondere personen, met magt, wijsheid en liefde, bestuurt, en dien wij, om de groote en uitnemende zegeningen, welke Hij, van den aanvang af, over het land onzer geboorte heeft uitgestort, niet ten onregte, uit de volheid van een dankbaar hart, den God van Nederland, den God onzer Vaderen noemen!







De Vergadering bedankt den Voorzitter voor deze Aanspraak, en verzoekt dat dezelve, als naar gewoonte, in de Handelingen van dezen dag moge gedrukt worden. Hierna overgegaan wordende tot de behandeling der onderscheiden punten in den Brief van beschrijving vermeld, leest de waarnemende Secretaris, Mr. J.T. Bodel Nyenhuis, het navolgend Verslag van het verhandelde op de openbare en bijzondere Vergaderingen der Maatschappij gedurende dit afgeloopen jaar:


{==46==} {>>pagina-aanduiding<<}


I.

Mijne Heeren, zeer Geëerde Medeleden!
 
De treurige herinnering aan hen die ons door den dood ontrukt werden, is wel ten einde geloopen, doch nog heeft de Maatschappij dit jaar een verlies geleden, waarvan de Voorzitter geene melding maakte, waarvan het mijne pligt is te gewagen. Bereids is het vermoeden daarvan bij Ul. opgerezen, voor zoo verre gij den Beschrijvings-Brief door een' ander onderteekend zaagt dan door hem die zulks jaren lang gewoon was; of veelligt wordt het nu eerst, onder mijn spreken, bij Ul. verwekt. Doch ik hoop hierop straks terug te komen. Gedoogt dat ik eerst een zoo beknopt mogelijk verslag geve van onze werkzaamheden in het afgeloopen jaar.
De uitgave van een paar deelen (IV. en V. 1e St.) onzer Werken (waarvan zie Handd. 1838. bl. 68), gaf ons eene gepaste aanleiding, ja legde ons de aangename verpligting op, om een fraai gebonden exemplaar derzelve aan Z. Maj. aan te bieden. Onze Voorzitter en de Secretaris voor de Briefwisseling, bij afwezigheid van den toenmaligen Secretaris, kweten zich in den afgeloopen zomer van dezen last, en mogten den dank van den Vorstelijken Beschermheer onzer Maatschappij bij

{==47==} {>>pagina-aanduiding<<}

monde hierop vernemen. Doch wij ondervonden ook de voortdurende belangstelling die sommige personen, buiten onze Maatschappij, stellen in onze vroegere quarto - Werken. Onder deze bevinden zich een tweetal Verhandelingen van wijlen ons Medelid, den nationalen Kinderdichter en kernachtigen Prosaschrijver, Mr. H. van Alphen, over den Eed met zeven stolen, en over de kenmerken van het ware en valsche vernuft, waarvan de laatstgenoemde met zilver in den jare 1785 bekroond werd. De Heer Substituut - Griffier der Utrechtsche Regtbank, Mr. J.I.D. Nepveu, verzocht nu en verkreeg geredelijk van onze Maandelijksche Vergadering in den afgeloopen zomer de vrijheid, om dezelve door een' herdruk op te nemen in de, door Zijn Eds. voorgenomene, volledige uitgave der Prosa-schriften van van Alphen, welke op den druk der onlangs voltooide uitgave van alle deszelfs Gedichten te volgen staat: een middel waardoor dit gedeelte onzer Werken tot kennis van een uitgebreider publiek zal komen; onze oude Werken toch bevinden zich nog slechts in weinige handen; terwijl daarentegen de inteekening op van Alphen's Dichtwerken 1100 namen telt.
In onze Maandelijksche Vergadering van December l.l. geschiedde ons een verzoek uit 's Hage, uit naam van den onbekenden Schrijver des Dichtstuks in den smaak der Lalla Rookh van

{==48==} {>>pagina-aanduiding<<}

Th. Moore, bij ons in het vorig jaar ingezonden, doch afgekeurd. Hetzelve was strekkende om het stuk zelf te mogen terug ontvangen met de advisen der beoordeelaars; ten einde de Schrijver zich die ten nutte mogte maken. Eene kopij ten zijnen koste werd hem, des verlangd, vergund, doch in het verleenen van een afschrift der advisen werd door de meerderheid zwarigheid gemaakt, en de Schrijver verwezen tot hetgeen het jaarlijksch Programma onzer Maatschappij in den Konst- en Letterbode * deswegens publiek gemaakt had.
In de buitengewone Maandelijksche Vergadering van 21 December deed de Heer Is. van Harderwijk rapport over een tweetal in zijne handen gestelde fragmenten van Oud-Nederlandsche HSS.; bestaande het meest uitvoerige derzelve uit vier brokstukken, behoorende tot den, naar het oorspronkelijk-fransch gevolgden, Ridder-Roman van zekeren Parthon van Blois en Meliore. Daar deze fragmenten geheel andere zijn dan de door Bilderdijk uitgegevene in zijne Taal- en Dichtk. Verscheidd. (III. 130-159), werd derzelve uitgave met toelichtende aanmerkingen door ons voor onze Werken van den rapporteur verlangd, en ook, na voorafgegane meer volledige bewerking, toegezegd.
Dit en nog een ander in Commissie gesteld stuk,

{==49==} {>>pagina-aanduiding<<}

zijn de weinige bouwstoffen voor het Vde Deel 2de stuk onzer Werken. Wij bevelen derhalve dit punt aan de welwillende aandacht onzer Medeleden, wien het immers niet moeijelijk kan vallen uit den voorraad hunner werkzaamheden het een of ander uit te kippen, voor den ruimen kring onzer Werken niet ongeschikt; (zie bereids Handd. 1833. bl. 53 en 1836. bl. 45). Hiertoe behoort ook nog het navolgende:
In eene buitengewone Vergadering van Maart werd ter tafel gebragt een opstel van ons waardig en nog steeds werkzaam Medelid, den Heere C.J. Wenckebach. Hetzelve betrof den persoon van den vroeger weinig bekenden Willem Verheyden, welke tijdens de verstrooijing der zoogenaamde onverwinnelijke vloot deze voor ons Vaderland zoo zegenrijke uitkomst in voortreffelijken Latijnschen stijl openlijk roemde; gelijk door J. Scheltema in eene Bijlage tot zijn werk over dit onderwerp, kortelijk en als in het voorbijgaan aangestipt werd. De naauwkeurigheid van ons levend Lid vulde echter aan en verbeterde hetgeen gemeld ons overleden Lid of over het hoofd gezien of als minder tot zijne bedoeling dienstig, had laten liggen. De Commissie, welke hier op rapport uitbragt, deed hulde aan des Schrijvers naauwkeurigheid en oordeelde deze bijdrage tot de letterkundige geschiedenis van Nederland niet ongeschikt voor onze Werken. Wij vleijen ons

{==50==} {>>pagina-aanduiding<<}

hiervan nader gebruik te mogen maken.
Zoo veel, MM. HH.! mogt ik U over onze pas afgedrukte, onze oudere, onze in het vervolg te leveren, Werken mededeelen. Het wordt meer dan tijd dat ik Ul. over onze Vergaderingen, zoo openlijke, als bijzondere, ga onderhouden. Van beide soort zijn er dezen winter gehouden: echter overtuigt ons de vrij talrijke opkomst tot de bijzondere, de Maandelijksche, en de ons aldaar geleverde bouwstoffen, dat de voorslag onzes Voorzitters, bereids in het vorig jaar gedaan, en dezen winter herhaald, om de eerstgemelde in aantal te beperken en de laatste te vermeerderen, allezins zich aanbeval. Twee openbare Vergaderingen, en niet minder dan negen, zoo gewone als buitengewone, Maandelijksche, werden door ons gehouden.
Tot de eerste openlijke gaf de gewone ijver en vlugge pen onzes Voorzitters zelve aanleiding, als wien het niet ontgaan konde, dat de tijd voor die Vergadering gemeenlijk bepaald, gelijktijdig inviel met de 25ste verjaring van de verkiezing onzes Koninklijken Beschermheers tot Souverein Vorst der Vereenigde Nederlanden. Het besluit om die Vergadering daaraan dienstbaar te maken, door de Maandelijksche Vergadering goedgekeurd zijnde, hield Zijn Hooggel. den 6 van Wintermaand eene plegtige Redevoering, waarover ik hier niets zeggen zal, daar dezelve in openlij-
{==51==} {>>pagina-aanduiding<<}
ken druk is uitgegaan; ze werd door eenige versbondels tot die heugelijke omstandigheid betrekkelijk gesloten. De tweede openlijke Vergadering werd aangevangen door ons Hoogëerw. Medelid, den Hoogl. des Amorie van der Hoeven, welke ons de bekende woorden van Buffon ontwikkelde: le stile c'est l'homme, terwijl onze Voorzitter die met eene dichterlijke overbrenging sloot van den Voorzang uit den Jocelyn van Alphonse de la Martine.
Van onze negen bijzondere Vergaderingen waren vier toegewijd, deels aan het resumeren van 't verhandelde op onze Algemeene Vergadering, of aan het voorbereiden van de vermelde viering des 6den Decembers, deels aan het aangestipt rapport des Heeren Is. van Harderwijk, of aan onze voorbereidende werkzaamheden voor den dag van heden. Op de October-Vergadering, anders slechts ingerigt tot regeling der werkzaamheden en voorlezingen voor het wintersaisoen, deelde onze ijverige Voorzitter ons zijne gissingen mede omtrent de oorzaak van het misnoegen van Prinse Maurits tegen Uytenbogaert, gissingen, welke hij ontleende uit een Dichtstuk van H. de Groot, in den bundel Klioo's kraam geheten. - De Leesbeurt van 2 November werd vervuld door onzen Penningmeester, welke de reis door onzen landgenoot Janus Secundus uit de Nederlanden naar Bourges in de XVIe Eeuw volbragt, uit het Latijn

{==52==} {>>pagina-aanduiding<<}

overzettende, ons de dichterlijke plaatsen daarin voorkomende in Nederlandsch dicht vertolkte. - Den 1 Februarij las de tegenwoordige spreker over de symbola of zinspreuken der Nederlanders, vooral onder hunne Portretten, als kennelijke bewijzen opleverende van de grondtrekken des Nederlandschen Volkskarakters. Uwe Vergadering had wel de goedheid dezelve niet ongepast voor de Werken te verklaren, waardoor dezelve aan eene Commissie ter beoordeeling is toevertrouwd. - Dan, waren er onder de leden die Leiden bewonen, eenige geweest, die aldus het woord gevoerd hadden, - ook van buiten af werd aan ons gedacht. Ons Medelid, de Heer Mr. J. Pan, thans Raadsheer in het Hof van Drenthe, zond ons een stuk, dat in eene buitengewone Vergadering van 15 Maart, op zijn verlangen en tot ons aller genoegen, werd medegedeeld bij monde van den Hoogl. van Assen, en door deszelfs bevallige voordragt zoo mogelijk nog won: het deed ons onzen Bilderdijk van eene andere zijde dan tot dusver opzettelijk geschied was, beschouwen: namelijk als hoogst gelukkig navolger en overbrenger der oude Dichters, bijzonder van Horatius. - Een ander onzer buitenleden, de Heer Mr. L. Ph. C. van den Bergh, sedert weinige maanden van eene wetenschappelijke reis door het Noorden van Frankrijk wedergekeerd, deed in de gewone Vergadering van 5 April verslag van dezen zijnen

{==53==} {>>pagina-aanduiding<<}

togt, meestal handelende over Handschriften en oude Drukken betrekkelijk de Nederlandsche Geschiedenis en Taal, voorhanden in verschillende Gouvernements- en Stedelijke Boekerijen te Rijssel, Kamerijk, Atrecht en Parijs. Wij hebben sedert vernomen, dat hetzelve geenszins, gelijk wij gewenscht hadden, onze Werken versieren zal, maar afzonderlijk, met verschillende diplomata door hem opgespoord, verrijkt, het licht zal zien (te Arnhem, bij ons waardig Medelid Is. An. Nyhoff).
Dus verre over onze Vergaderingen. Dezelve werden door de Leydsche Leden vrij talrijk bezocht. Spaarzaam hebben wij gebruik gemaakt van de ons verleende vrijheid om het aantal dier Leden te vermeerderen, daar alleen de Heer Mr. I.L. Cremer van den Bergh van Heemstede, Lid van onzen Stedelijken Raad, en voorstander en beoefenaar der Fraaije Kunsten, onder ons is opgenomen. Over het geheel hebben wij gemeend ons zelve in de keuze dier personen eenige regelen te moeten voorschrijven, en eene, daartoe in de November-Vergadering benoemde Commissie heeft in Februarij rapport uitgebragt, hoofdzakelijk eenige beperkingen behelzende, welke met eene kleine wijziging zijn goedgekeurd.
Het mogt ons niet gelukken eenig antwoord te ontvangen op die uitgeschrevene Prijsvraag uit het vak der Geschiedenis, voor welker beantwoording

{==54==} {>>pagina-aanduiding<<}

de laatste December 1838 bepaald was. Uit het vak der Welsprekendheid en Dichtkunst hoopen we straks vier nieuwe aan Ulieder stemming te onderwerpen.
Een eerbewijs werd onzer Maatschappij in het vorig jaar toegebragt, dat ik niet onvermeld mag laten. Het is U bekend dat, in de maand Augustus l.l., velen der Oud-Studenten, welke tusschen de jaren 1791 en 1820 aan de Leydsche Hoogeschool waren ingeschreven, gedachtenis vierden van hun Academie-leven. Niet weinigen uwer deelden daarin, en gijlieden weet met welke aangename gewaarwordingen. Onder de Collegien, welke door HH. Commissarissen tot de feestregeling verzocht werden, de godsdienstige bijeenkomst in de Pieterskerk met derzelver tegenwoordigheid te vereeren, was ook onze Maatschappij, het oudste der aldaar bestaande Letterkundige vereenigingen, genoodigd. Eene Commissie, bestaande uit de HH. van der Chijs, Bergman en de Gelder, door ons in onze Resumtie-Vergadering benoemd, heeft volvaardig aan deze uitnoodiging beantwoord. De door hen aangehoorde schoone Redevoering des Wel Eerw. Huët is daarna in openlijken druk uitgegaan en in aller handen.
Nog één punt is mij overig; het is voor mij, het is zeker voor Ul., MM. HH., geenszins het aangenaamste van allen. Gijl. hebt heden eenen anderen spreker dan gewoonlijk voor U; geene

{==55==} {>>pagina-aanduiding<<}

plotselinge ongesteldheid, geen afwezen om andere ambtsbetrekkingen, is oorzaak dat hij niet meer tot U spreekt, die meer dan 20 jaren bij dergelijke gelegenheden het woord voerde, en door zijne afwisselende en onderhoudende voordragt Ulieder aandacht wist te boeijen, ook nog na het aanhooren der langere welsprekende openingsrede van onzen waardigen Voorzitter. Doch mijn geeerde Voorganger had ons reeds mondeling meermalen met zijn voornemen om af te treden vriendschappelijk gedreigd: hij wenschte voortaan, na zoo lang bewezen diensten (waaronder zijn groot aandeel aan de herziening onzer Wetten in den jare 1835 niet de minste plaats bekleedt), na eerst vier jaren het Secretariaat der briefwisseling, door het ontijdig afsterven van ons Medelid Kneppelhout, en sedert, zestien jaren lang, het gewoon Secretariaat, door onzen Heere Voorzitter voor hooger betrekking ontruimd, waargenomen te hebben, tot den rang van gewoon Lid, meer genietende en met minder zorg belast, terug te keeren. Na dat derhalve Zijn Hooggel. in onze Resumtie-Vergadering dit zijn stellig verlangen had te kennen gegeven, werd in de October-Vergadering het gevraagd ontslag met leedwezen verleend, en terstond daarop tot de keuze overgegaan van eenen voorloopigen vervanger, tot dat uwe Algemeene Vergadering hierop bepaaldelijk beslissen zoude. Dezelve viel - op uwen tegenwoordigen spreker.

{==56==} {>>pagina-aanduiding<<}

Dit aanbod zoo ongedacht, als hoogstvereerend mij gedaan, mogt even daarom door mij des te minder afgeslagen worden; de herinnering dat ik, veelligt door een 19jarig lidmaatschap meerdere bekendheid met den loop der zaken kon verkregen hebben dan vele der jongere Leden, deed mij moed scheppen, en deze voorlopige roeping, welke toch, volgens onze Wetten, niet langer dan tot heden duurde, aanvaarden. Ik deed zulks te meer, dewijl Gij, mijn geëerde Voorganger! aan wien ik tevens zoo lang door nadere banden mij tot mijn nut en levensgeluk verbonden gevoele, door uwe voortdurende nabijheid mij uwe inlichting kondet verleenen, en, des verlangd, ook beloofdet, gelijk ik thans bij ondervinding mag verklaren; terwijl ik op dezen dag mijne dus ver waargenomene betrekking in uwen schoot, MM. HH.! hoop neder te leggen.



II.

De waarnemende Secretaris, leest, als Medelid van de Commissie tot de Bibliotheek der Maatschappij, over het afgeloopen Maatschappelijk jaar het navolgend Verslag:
 
Mijne Heeren, zeer Geëerde Medeleden!
 
Overgaande tot het volgende punt onzer Beraadslagingen, het verslag over de Bibliotheek, ook

{==57==} {>>pagina-aanduiding<<}

namens mijne ambtgenooten in dezen, uit te brengen, zal ik buitengemeen kort kunnen zijn, daar de ontvangene geschenken geenszins die van vroegere jaren in aantal (in gehalte, zouden wij niet durven beweren) op zijde streefden.
Doch hoort eerst, MM. HH.! welk gebruik wij van het reeds bij ons voorhandene maakten. Niet alleen dat er van gedrukte stukken vrij wat werd uitgeleend, maar ook met onze HSS. konden wij anderen dienen: de Hoogl. Visscher voltooide, in het vorig jaar, met behulp van ons HS., zijne beloofde allereerste uitgave van den Ridder-Roman Fergut en Galiëne (zie bereids over het uitleenen daarvan, Handd. 1837. bl. 61); en het is ons Medelid Holtrop, die tot hetzelfde einde, in den aanvang van dit jaar, ons HS. van de Clerk's Dietsche Doctrinael verzocht, hetgeen hij, met twee HSS. der Koninklijke, zijner zorge toevertrouwde, Bibliotheek vergelijken en ons eene vernieuwde uitgave leveren zal.
Met betrekking tot ons aangekochte in het afgeloopen jaar moeten wij vermelden dat een nieuw uitzigt op aankoop van eenige HSS. voor onze taal belangrijk, ons voor eenige maanden geopend werd door ons Medelid, Dr. Tross, Leeraar aan het Gymnasium te Hamm, die, (gelijk vroeger meermalen, het zij door geschenken, het zij door letterkundige mededeelingen), ons ditmaal verpligtte door het overzenden van eenen geschrevenen Catalogus, be-
{==58==} {>>pagina-aanduiding<<}
vattende de voornaamste HSS. en oude gedrukte werken uit eene voormalige Klooster-Bibliotheek, aan onze grenzen voorhanden, welke stukken tegen bepaalde prijzen elk afzonderlijk aangeboden werden: eene bron, waartoe wij in het vorig jaar in den zoo algemeen verspreidden Kunst- en Letterbode (1838. Dl. I. bl.) den Nederlandschen lezer hielpen verwijzen. Hetgeen wij koozen, zijn wij dagelijks inwachtende. - Ook sloegen wij wederom den weg van aankoop op Boekveilingen in, en mogten, zoo op die der dubbelen van de Haagsche Bibliotheek, en van den Gentschen Hoogleeraar P.C. Lammens, als meer nog op die van Prof. Reuvens, ons belangrijke zaken aanschaffen, gelijk het Bijvoegsel tot den Catalogus, als naar gewoonte zal uitwijzen. Het zij genoeg Ul., uit de laatstgenoemde veiling, onder velen, te wijzen op Du Fresne du Cange's Glossarium mediae et infimae Latinitatis, hetgeen wij lang reeds misten en toch behoefden; op eenige uitgaven van Taciti Germania, als ook op een geschreven Register, onder het oog van den Hoogl. Reuvens, of wel door hem zelven, op de zoo nuttige en toch, zonder dat, zoo onbruikbare oudheidkundige werken van Gerard van Hasselt vervaardigd. Wij verkregen ook elders nog de uitgave van S. Johnson's belangrijk Dictionary of the English Language, in twee folio deelen, 1784: om hier van alle nieuw

{==59==} {>>pagina-aanduiding<<}

verschenen en aangekochte werken te zwijgen.
Ik ga over tot de Geschenken. Onder dezelve bevonden er zich eenige, ons door vreemden, vele door medeleden, ons aangeboden. Die van vreemden verdeelden zich weder in geschriften van Genootschappen en Maatschappijen, of van enkele personen. Onder de eerstgenoemden telden wij het Zeeuwsch Genootschap van Wetenschappen, het Provinciaal Utrechtsch Genootschap, de Senaat der Hoogeschool van Groningen, het Provinciaal Noord-Brabandsch Genootschap, welke hare laatstuitgegevene, 't zij bekroonde, 't zij andere, stukken inzonden; van Haarlemsche inrigtingen ontvingen wij, van het Teylers Genootschap den vermeerderden Catalogus harer Bibliotheek, van de Rederijkkamer: Trouw moet blijken, als naar gewoonte haren Jaarzang, van HH. Commissarissen tot de Feestviering der Oud-Studenten-Vereeniging het, alleen voor de deelnemers gedrukt, Gedenkboek. De geschenken van bijzondere personen waren: de Uitvaart van ons hooggeschat, en zoo straks vol deelneming herdacht, Medelid van Kampen, van wege de familie des overledenen; het derde deel van van Alphen's Dichtwerken door Mr. J.I.D. Nepveu; van de Doctores Juris, Jordens, Cau, Willink en d'Engelbronner, hunner Academische proefschriften over punten uit de algemeene Geschiedenis of uit die des Vaderlands; van den Predi-
{==60==} {>>pagina-aanduiding<<}
kant Stuart van Amsterdam zijne hulde aan J. van Walré, van den Heer E.T. van Beusekom, uit Utrecht naar wij meenen, twee bundels in prosa en poëzij, in de laatste jaren verschenen; voorts uit Belgie en Fransch Vlaanderen, Jonkh. Blommaert's Oude Vlaemsche Gedichten uit de 13de en 14de Eeuw, het 3de en 4de deel van F.V. Goethals Lectures sur l'histoire des Sciences etc. en Belgique, en van den Heere le Glay, Archivarius te Rijssel, vier werken over punten uit de oudere of nieuwere geschiedenis en letterkunde van Fransch Vlaanderen en Henegouwen: dit laatste alles ten bewijze dat men in het buitenland belang blijft stellen in onze Maatschappelijke inrigting: waarom de voorbereidende Vergadering, ter meerdere aanmoediging, de drie laatstgenoemde onder hare Candidaten heeft opgenomen en ze straks Ul. ter stemming hoopt aan te bieden.
Doch wij keeren terug tot de Geschenken onzer Medeleden zelve. Onze uitnoodiging om de reeks der uitgaven van Nederduitsche vertalingen van Grieksche en Latijnsche Schrijvers te vermeerderen, was niet vruchteloos. Tien derzelve bekwamen wij, waarvan het meerendeel ons werd geschonken. Eene uitvoerige gedrukte Lijst der Nederduitsche Vertalingen uit Grieksche Schrijvers, in prosa en poëzij, zoo hier als elders voorhanden, vervaardigde en schonk ons dit jaar ons Me-
{==61==} {>>pagina-aanduiding<<}
delid P.H. Tydeman uit Tiel, belovende het volgende jaar eene dergelijke, zeker meer uitvoerige, van de Latijnsche Schrijvers te zullen leveren: waarop ik voorloopig Ul. allen, MM. HH.! wilde opmerkzaam maken, dewijl alle opgaven van Nederduitsche vertalingen uit beide talen den Schrijver aangenaam wezen zullen.
Onze Leden schonken Geschriften van hunne eigene hand of van anderen. Onder de laatstgenoemde rangschikken wij, in de eerste plaats, HSS., als daar zijn, van den Archivarius J.J. Lambin uit Ypre, een HS. der 14de of 15de Eeuw, bevattende de Handd. en Brieven der H. Apostelen, en de Openbb. van Joannes, benevens een tweetal oude drukwerken; van den onvermoeiden inzender, den Heer C.G. Boonzajer te Gorinchem, één, bevattende de Groninger Stadregten en de Groninger en Ommelander Landregten; en eenige Consideratien op 't becomen van schoone schepen, spoedig revictualieren enz. door den Luit.-Adm. Tromp aan H. Ed. Groot Mog. te gemoet gevoerd, HS. van dien tijd; voorts, werken die door ouderdom of zeldzaamheid, of kostbaarheid, of door derzelver blijven buiten den handel, zich aanbevelen, ons gegeven door reeds vroeger bij ons als gevers bekende of door nieuwe milddadigen, de Leden Mr. J. Ackersdyck (vijf Utrechtsche Acad. Dissertatien, deels van zijne leerlingen), Mr. L. Ph. C. van den Bergh, Boon-
{==62==} {>>pagina-aanduiding<<}
zajer (een vijftal), Brown, de Gelder, Is. van Harderwijk, Holtrop, Mess, van Orden, Schotel, Tross, Wenckebach (een zestal), waarbij de drie Leden uwer Bibliotheeks-Commissie, als naar gewoonte, het hunne voegden; als ook de Portretten, in steendruk namelijk, van twee onzer Leden, den overledenen Onder de Wijngaart Canzius en den Baron van Westreenen van Tiellandt; zijnde dit laatste (de afbeeldingen onzer Leden), een bijzondere wensch van ons, welken wij Ulieden bij dezen kenbaar maken.
Eigene Werken, zoo kleinere, als meer uitvoerige, gaven onze Leden uit, doch ze schonken ons dezelve niet allen. Als wij toch de rei van Ulieden, MM. HH., en van hen die afwezig zijn, doorloopen, dan missen wij, (het zij met leedwezen gezegd) de namen van niet weinige, van wie de nieuwspapieren ons de voortbrengselen hunner pen verkondigden, doch welke bij ons niet zijn aangeland. Niet gaarn den blaam van onbescheidenheid op ons willende laden, stappen wij hier van af: trouwens de titels van de werken der gunstigergezinden overschrijden reeds de perken van ons Verslag. Hoort dus slechts de onderwerpen der uitvoeriger geschriften: - uit het vak der Taalkunde, des Eerw. Bosworth's uitvoerig Dictionary of the Anglo-Saxon Language, with a map of languages; vier stukken uit het grondgebied der Hebreeuwsche en Arabische Letterkun-
{==63==} {>>pagina-aanduiding<<}
de, zoo van ons Medelid den Hoogl. Weijers zelve, als van twee van deszelfs Leerlingen; voorts eene Alphabetische Lijst van Woorden en Spreekwyzen, taalkundig opgehelderd in de werken van Mr. W. Bilderdijk, gister pas ontvangen en door een' onzer jongste Medeleden, den Heer A. de Jager, bearbeid; Willems Belgisch Museum, vier stukken, hetgeen ook deels geschiedkundig is; en het vierendeeljarig Tijdschrift dat in dezelfde stad, de hoofdstad van Oost-Vlaanderen, doch in 't Fransch, verschijnt, de Messager des Sciences et des Arts, welke de Hoogl. Serrure, een der Redacteurs, ons gestadig zendt. - Dit laatste brengt ons tot de klasse der Geschiedkunde, de rijkste van allen: de Heer van Wijk Rz. vervolgde zijne beide werken, het Supplement op zijn Woordenboek, en zijne overbrenging van Vollrath Hoffmann's de Aarde en hare bewoners; de Heer van Hasselt het vervolg van zijn Haarlemmermeer-werk; de Heer Wenckebach het slot zijner Afrekening van Leydens ramp; de Hoogll. Kist en Roijaards het negende deel van hun Kerkelijk Archief; de Archivarius Nyhoff zijne Bijdragen (II. 2), en vooral de langverwachtte voortzetting zijner Gedenkwaardigheden van Gelderland; de Staatsraad Groen het zesde deel zijner Archives; de eerwaardige Lambin uit Ypre, een paar, ons nog ontbrekende, stukken zijner werken over de Geschie-
{==64==} {>>pagina-aanduiding<<}
denis van West-Vlaanderen; ons Gentsche Medelid Willems, dien we, even als den voorgaanden, reeds boven aantroffen, hier de uitgave van J. de Klerk's Brabantsche Yeesten (een 4o boekdeel van 1000 blzz.); Ds. Munting zijne overbrenging van M'Crie's Geschiedenis der Hervorming in Spanje; onze Voorzitter zijne Schets van de Geschiedenis onzes Vaderlands; de Advokaat Vreede zijn Jaarboekje voor de Regterlijke Magt, en de Heer Robidé van der Aa zijn Geschrift over Neêrlands geëerbiedigde Koningin. - In het schaars bezette vak der Dichtkunde tellen we, behalve enkele, straks onder de kleinere voorkomende, den Beer Poortugael's Gedichten, en van Halmael's pas verschenen Treurspel Radboud de II, als ook des grijzen Hoeufft's Carminum Epidosis. Het vak der Letterkunde erlangde Prof. Brouwer's tweede deel van zijnen Griekschen Roman Diophanes, het tweede stuk der Euthymia van de HH. Jan van Harderwijk, Bakker en van Reyn; eindelijk dezer dagen nog den tweeden druk van Prof. Peerlkamp's Latijnsche Verhandeling over het leven en de verdiensten der Latijnsche Dichters in Nederland.
De min uitvoerige stukken, (wier titels gij ons gaarn ten goede houdt) kwamen ons toe van de (alphabetisch gerangschikte) Leden, Robidé v.d. Aa, zoo alleen, als gezamenlijk met Ds. Heldring, L. Ph. C. van den Bergh, drie van uwen dienst-
{==65==} {>>pagina-aanduiding<<}
vaardigen dienaar, den spreker, van de HH. van Bolhuis, Clavareau, I.J. Dermout, Groebe, Halbertsma, Jan van Harderwijk, van Hasselt, Hettema, Huidekoper, Janssen, Juynboll, Kayser, Kist, Lauts, Matthes, Merkes, M. Siegenbeek, van Someren, Stronck, Weijers.
Nog een paar punten, MM. HH.! en ik eindige. Meer dan één uit uw midden, ons eenig vroeger gedrukt werk toezendende, beklaagde zich over de moeijelijkheid voor de Leden, om na te sporen of iets bij ons al dan niet voorhanden ware: en het is zoo, wij verklaren het, eene nieuwe oplaag van den Catalogus der Maatschappij, met inlassching van alle de toevoegselen der laatste jaren en met eenige wijziging in de schikking derzelve, die wij door het gebruik der boeken hebben leeren noodig achten, gelijk ook met een alfabetisch Register der Schrijvers en naamlooze boekwerken, - dit is eene wezenlijke behoefte, zelfs voor uwe Bibliothecarissen, in weerwil dat deze alles achtereenvolgens van nabij hebben mogen zien aangroeijen. Doch deze nieuwe oplaag is naauw verbonden met eene andere quaestie, die van een ruimer lokaal voor onze Boekerij. Wij zien, trouwens, naauwelijks kans op eenige verschikking, wel van den te drukken Catalogus, doch niet van de boeken zelve, zonder meerdere ruimte bij onze werkzaamheden: en zulks te minder, wijl onze voorraad jaarlijks aangroeit. In de laatste Octo-
{==66==} {>>pagina-aanduiding<<}
ber-Vergadering derhalve is uwe Bibliotheeks-Commissie verzocht, om in het Stadslokaal zelf, waar wij, als bekend is, vergaderen en onze Boekerij zich bevindt, eenige andere ruimte op te sporen: doch dit was vruchteloos. Andere pogingen, elders aangewend, sprongen mede af, tot dat zich eerst zeer onlangs een verschiet opende, dat wij in het oog willen houden, daar het ons zeer waarschijnlijk den langgewenschten uitweg aanbiedt.
Verneemt thans nog ten slotte dat, bij de jaarlijksche rekening en verantwoording der Bibliotheeks-Commissie, op morgen in uwe Vergadering van Resumtie af te leggen, de gewone aftreding van eenen onzer, ditmaal van uwen tegenwoordigen spreker, plaats zal grijpen.


III.

Daar de vier voorgestelde vragen uit de vereenigde vakken van Dichtkunst en Welsprekendheid genomen waren, stelt de Voorzitter voor, om uit elk dezer verschillende vakken ééne Prijsvraag te stemmen; waarop, bij groote meerderheid, gekozen worden de tweede en de derde; beide om beantwoord te worden vóór of op den laatsten December 1840 *.

{==67==} {>>pagina-aanduiding<<}

Dezelve luiden als volgt:
 
Uit de klasse der Nederlandsche Dichtkunst:
I. Eene oordeelkundige geschiedenis van het Nederlandsche Blij- en Kluchtspel.
 
Uit die der Welsprekendheid:
II. Welken voor- of nadeeligen invloed heeft de beoefening van vreemde, zoo oudere als nieuwere Letterkunde, op de vorming van den Nederlandschen prozastijl gehad? †.



{==68==} {>>pagina-aanduiding<<}

IV.

Tot beoordeelaars der Verhandelingen, die ter beantwoording van de eerste der beide uitgeschrevene Prijsvragen zullen ingekomen zijn: ‘Eene oordeelkundige geschiedenis’ enz. worden benoemd de Leden: Mr. H. van Roijen, Mr. Jer. de Vries, H.H. Klijn, J. Geel en Mr. J. van Lennep; en tot die van de tweede: ‘welken voor- of nadeeligen invloed’ enz. de Leden: Mr. D.J. van Lennep, Mr. P.W. van Heusde, Mr.

{==69==} {>>pagina-aanduiding<<}

C.J. van Assen, J.M. Schrant en A. des Amorie van der Hoeven.


V.

Tot Leden der Maatschappij worden gekozen de HH. Mr. W.J.E. Berg, Advocaat te Amsterdam; Mr. J.F.M. Birnbaum, Hoogleeraar in de Faculteit der Regtsgeleerdheid te Utrecht; Jonkh. Ph. Blommaert, te Gent; W. Eekhoff, Archivarius der stad Leeuwarden; Dr. A. le Glay, Archivarius van het Departement du Nord, te Rijssel; F.V. Goethals, Bibliothecaris der stad Brussel; A. Numan, Hoogleeraar aan de Vee-artsenijkundige School te Utrecht; P. de Raadt, Ph. Th. Mag., Litt. Hum. Dr., Onderwijzer van den eersten rang, te Noordhei, onder Voorschoten, bij Leiden; Q.M.R. VerHuell, Kolonel en Kapitein ter Zee, Equipagiemeester der Marine te Rotterdam.


VI.

Aan de Maandelijksche Vergadering wordt, naar oud gebruik, voor den tijd van één jaar, de vrijheid verleend tot het kiezen van Leden, binnen Leiden wonende.


VII.

Bij het opnemen der Rekening van den Penningmeester blijkt, dat de Ontvangst gedurende

{==70==} {>>pagina-aanduiding<<}

het afgeloopen jaar (daaronder begrepen het saldo der vorige rekening) bedragen had de Som van ƒ 2399. 15; de Uitgave, de Som van ƒ 1343. 465; en er dus een saldo overbleef van ƒ 1055. 685: wordende voorts de Rekening goedgekeurd en volgens de Wet geteekend.


VIII.

De Toelage voor het jaar 1839, wordt, bij voortduring, bepaald op ƒ 5. 25.


IX.

Tot Voorzitter der Maatschappij gedurende het volgende jaar, blijft aangesteld de Hoogleeraar Siegenbeek; tot Secretaris wordt, ter vervanging van den afgetredenen Secretaris Mr. H.W. Tydeman, benoemd Mr. J.T. Bodel Nyenhuis; tot Secretaris van de Briefwisseling, alsmede tot Penningmeester blijft aangesteld, Mr. J.G. la Lau, en het opzigt over de uitgave blijft opgedragen aan de Hoogleeraren Siegenbeek en Tydeman.


X.

De bepaling van het getal en den tijd der openbare Vergaderingen, en de benoeming der Leden, die in dezelve Voorlezingen zullen doen, wordt overgelaten aan de Maandelijksche Vergadering.

{==71==} {>>pagina-aanduiding<<}

Eindelijk heeft de Vergadering besloten, de Leden bij voortduring te verzoeken en op te wekken, om de vruchten hunner letteroefeningen in de vakken tot deze Maatschappij behoorende, aan haar te willen mededeelen, om of voor de Werken der Maatschappij, of bij de Vergaderingen, 't zij openbare, 't zij bijzondere, te kunnen strekken. 
(geteekend) M. SIEGENBEEK, Voorzitter.



* In den Alg. Konst- en Letterbode voor 1838, II Deel bl. 421-427 en 434-442.

* Zie den Algem. Konst- en Letterbode voor dat jaar, II. Deel bl. 345.

* Zie verder over van Rijswijk, behalve het reeds genoemde voorberigt voor zijne Kerkelijke Redevoeringen, ook den Alg. Konst- en Letterbode voor 1838, II Deel, bl. 342-344.

* Zie verder den Alg. Konst- en Letterbode voor 1839. I Deel bl. 178-182, bl. 195 en bl. 274-279; als ook in het Conversations Lexikon der neuesten Zeit u. Literatur, Leipz. Febr. 1833. II Bd. s. 619-621, een artikel door een' zijner dankbare voormalige leerlingen geleverd, doch hetgeen slechts zijne werken en werkzaamheden tot den tijd der uitgave van dit deel des gemelden werks bevatten kon.

* In het berigt omtrent het overlijden, op den 4 van Zomermaand l.l., van den Wel Eerwaarden Heer G.S. de Chaufepié, bij zijn leven met reden hooggeacht Predikant bij de Walsche Gemeente van 's Gravenhage, geplaatst in den Alg. Konst- en Letterbode voor dit jaar, I. Deel, bl. 386, staat die Heer mede, als Lid der Maatschappij, vermeld. Dit is in zoo verre waar, als hij, in den jare 1808, daartoe benoemd werd; dan het was den steller van dat berigt zeker onbekend, dat genoemde Heer, in den jare 1818, geraden vond voor zijn lidmaatschap beleefdelijk te bedanken. Dit zij hier gemeld, om de billijke verwondering weg te nemen, die bij sommigen mogt opkomen, over mijn stilzwijgen omtrent eenen, wien ik, als zijn tijdgenoot en medekweekeling van de Doorluchtige Sehool te Amsterdam, anders zeker gaarne de hulde van hoogachting gebragt zou hebben, welke ik hem, bij zijn leven, wegens zijne geleerdheid, braafheid en verdiensten, toedroeg.

* 1838. Dl. I. bladz. 27.

* De andere twee voorgestelde waren de volgende:

I. Zijn er, ondanks de erkende meerderheid der Ouden, in de werken der Nieuwere Dichters schoonheden van eenen bijzonderen aard, die men bij de Ouden niet vindt, of waarin zij de Ouden overtroffen hebben? En zoo ja, welke?

II. Eene Lofrede op den Raadpensionaris Mr. R.J. Schimmelpenninck.

† De Prijsvragen, waarop de Maatschappij antwoord verwacht vóór of op den laatsten December 1839, zijn de beide volgende, uitgeschreven in den jare 1838:

I. Eene oordeelkundige beschouwing * van de schriften dier Nederlandsche Schrijvers, die zich door hunnen Taalkundigen arbeid hebben verdienstelijk gemaakt.

II. Welke verschillende Hoofd-dialekten der Nederduitsche Spraak zijn in de Noordelijke Provinciën der Nederlanden in gebruik? Waar en hoe gaan zij in elkander over? Welke zijn, zoo in woordgebruik en woordbuiging, als in klankvorming en uitspraak, derzelver meest onderscheidende kenmerken? Welke veranderingen hebben zij tot heden toe ondergaan?

Alsmede vóór of op den laatsten December 1840, op de in den jare 1837 uitgeschrevene:

Eene naauwkeurige nasporing en oordeelkundige opgave van hetgeen, door overleveringen, volksverhalen, gebruiken, spreekwijzen enz. in de verschillende gewesten van Noord-Nederland, uit den Heidenschen toestand van deszelfs bewoners nog in later tijd overig was, en een, met behulp van andere geschiedkundige berigten en gedenkteekenen, hierop gegrond onderzoek naar den aard der Godenleer en Godsdienstige gebruiken en plegtigheden, welke bij de verschillende volksstammen, die Nederland bewoond hebben, vóór de vestiging van het Christendom in zwang geweest zijn.

* Door eene drukfout in het Programma in den Konst- en Letterbode van dit jaar, te laat door ons ontdekt, hebben de Nieuwsbladen hier het woord beschrijving.

