 
   
	  
		  Gedichtjes voor kinderen 
		  Prudens van Duyse 
		 
		  GEBRUIKT EXEMPLAAR 
		  exemplaar universiteitsbibliotheek Leiden, signatuur: 1222 E 3 
		   
		  ALGEMENE OPMERKINGEN 
		  Dit bestand biedt, behoudens een aantal hierna te noemen ingrepen, een diplomatische weergave van de eerste druk van Gedichtjes voor kinderen van Prudens van Duyse uit 1849. 
		   
		  REDACTIONELE INGREPEN 
		  In deze versie is ook een handgeschreven vers van Van Duyse opgenomen, dat werd aangetroffen op p. π1r van het hier gebruikte exemplaar.
		  Op pagina I is de kop ‘Voorrede’ tussen vierkante haken toegevoegd.
		  Op pagina 9 is de hoofdletter D aangevuld: ‘Dit heeft moeder vaek gezeid.’.
		  
		  Bij de omzetting van de gebruikte bron naar deze publicatie in de dbnl is een aantal delen van de tekst niet overgenomen. Hieronder volgen de tekstgedeelten die wel in het origineel voorkomen maar hier uit de lopende tekst zijn weggelaten. Ook de blanco pagina's (p. π1v en π2r) zijn niet opgenomen in de lopende tekst. 
		  
		  [pagina ongenummerd (p. π3r)]
GEDICHTJES
voor
KINDEREN,

door
Prudens Van Duyse,

De kinderen zyn 't erfdeel des Heeren.
SALOMON.

GENT,
TER DRUKKERY VAN DE BUSSCHER FRÈRES,
in de savaenstraet, 42.

1849.

		  [pagina ongenummerd (p. π3v)]
EIGENDOM.

		  [pagina ongenummerd (p. π4r)]
Inhoud.

Voorrede. - Gedichtjes aen de kinderen. - De Vader ons. - Kermistyd. - Het paerd. - Sinte Niklaes. - Het schaepje. - De pop. - Delogenaer. - Zedig zwygen. - 't Vliegje. - 't Weldadig meisje. - Het brave kind. - De goede makker. - Kindertaek. - De vervulde kinderhoop. - De roos. - De tortelduifjes. - 't Godvruchtige kind. - De kinderen aen zee. - De schoolprys. - De ware held. - Goedig Jantje. - Vervolg. - Het viooltje en 't kind. - De avondsterre. - Het drie-Koningenfeest. - Het medelydende kind. - De vaderzegen. - Het jongste zustertje. - Lente. - De feestdag des meesters. - Het goedhertige meisje. - Doe wat ge doet. - 't Komt al te pas. - De verrassing. - Tyds genoeg. - Het scheeren der lammeren. - De getrouwe vriend. - De wederkomst der koeijen. - De Engel bewaerder. - De spade en de viool. -

		  [pagina ongenummerd (p. π4v)]
Morgenles. - De bie en de roos. - Moederliefde. - Lotjes kanarietje - Roozelaer en roozenknop. - Klein en groot. - Jantje en de mieren. - Zedeleer. - Het ongehoorzame kind. - 't Zieke meisje. - De appelaer. - De lelie. - Het pachthof. - Hy konde lezen. - De vlinder en de mier. - God in alles zichtbaer. - Vroeg slapen gaen. - Vrolykheid. - De grysaerd. - De bloem. - Vaderlandsche spreuken. - Kinderwensch. - De beste medicyn. - Sterrekens. - 't Genezen broedertje. - De grysaerd en 't kleine meisje. - Moeders feest. - 't Ontbyt des vogels. - Vragen. - De oeijevaers. - Vaderland. - Jezus, de kindervriend. - Het zieleleven.
		  
		   
		 
		   
			 2003 dbnl 
			  
		   
		  duys002gedi02_01
		   
		 
		  Prudens van Duyse, Gedichtjes voor kinderen. Busscher Frères, Gent 1849 
		   
		 
	  
		DBNL-TEI 1 
	  
	  
		 
		  2003-07-10 
		   
			 LvtL 
		   
		  colofon toegevoegd 
		 
	    
	     2006-08-14 
	      
	       IH 
	      
	     conversie van het bestand naar teixlite 
	   
	  
   
  
Verantwoording 

Dit tekstbestand is gebaseerd op een bestand van de Digitale Bibliotheek voor de Nederlandse Letteren (https://www.dbnl.org)

Bron: Prudens van Duyse, Gedichtjes voor kinderen. Busscher Frères, Gent 1849
 
Zie: https://www.dbnl.org/tekst/duys002gedi02_01/colofon.php

In dit bestand zijn twee typen markeringen opgenomen: paginanummering en illustraties met onderschriften. Deze zijn te onderscheiden van de rest van de tekst door middel van accolades: {==13==} {>>pagina-aanduiding<<} {==Figuur. 1: Onderschrift van de afbeelding.==} {>>afbeelding<<} 
 
    
	 

  
{==π1r==} {>>pagina-aanduiding<<}

{== afbeelding 	==} {>>afbeelding<<}
    

  
{==π2v==} {>>pagina-aanduiding<<}


{== afbeelding 	
Dat u allen reeds hier loven

Met erkentelyk gemoed,

Even als het ginder boven

Ieder biddende Engel doet.
==} {>>afbeelding<<}
    



{==I==} {>>pagina-aanduiding<<}

[Voorrede]

De naem van volksdichter moge vleijend zyn, die van kinderdichter heeft voor 't vaderharte geene mindere waerde.
Schryvers, die opzettelyk voor kinderen gedicht hebben, leverde België tot dus verre niet op; schoon er enkele stukjes, in Zuid-Nederland geschreven, veel van dit vloeijende, bevallige en ligt verstaenbare bezitten, dat ze aentrekkelyk maekt voor kinderen van eenige meergevorderde jaren dan die, op welke ik, over 't algemeen, 't oog had by het samenstellen van dit letterkransje voor de lieve kleinen.

{==II==} {>>pagina-aanduiding<<}

‘Sint Niklaes’ werd voor myn vierjarig zoontje vervaerdigd. Ten behoeve van zoo jonge, en, ja, meer gevorderde kinderen, schynen my dergelyke verdichtseltjes geschikt.
Van Alphen, zoo hy verklaert, schreef zyne kleine gedichten voor kinderen van vyf tot tien jaren. My dunkt, dat zulks ook op de myne kan toegepast worden.
Weinige stukjes van den Hollandschen Kinderdichter zyn ondoelmatig; de meeste zyn meesterstukjes: te regte werden zy dan ook in 't Hoogduitsch en in 't Fransch evergebragt.
Ik had my (ik gevoel 't) wel de moeite mogen sparen in zyn, met zoo veel roem, vooral met zoo veel nut, betreden voetspoor te stappen: maer, hoe, ook na Van Alphen, voor hen niet gezongen, gedicht of gerymd (men verkieze), die men hartelyk bemint, en die onder uwe oogen, stof opleveren om de pen in hand te nemen?
De Grieken vingen de opvoeding, of, wil men bepaeldelyker, 't onderwys aen door 't van buiten leeren van dichtstukken; ook by de Romeinen gold

{==III==} {>>pagina-aanduiding<<}

dit stelsel: de Dichter plooide (volgens Horatius gezegde) den teederen mond des kinds. Inderdaed, de vorming van 't harte en de versterking des geheugens dient, naer den wil der natuer, de ontwikkeling van den kindergeest vooraf te gaen. Tot beide einden is de Poëzy hoogst geschikt. In onze gewoone Dichtkunst komt, boven de maet, het rym ten mnemotechnieken middel voor.
De kinderen beminnen voor alles vertellingen: het dramatieke werkt op hunne jonge verbeelding. Vertellingen, in den zinnelyken vorm der verzen voorgedragen, prenten zich onuitwischbaer in hun zinlyk brein. Ook heb ik meest stukjes in den verhalenden trant opgesteld; ondertusschen heb ik my wel gewacht aen den indrukvollen geest der kleinen schokken toe te brengen, gelyk het sommige bloedige fantastieke vertellingskens van Perault doen. Wy hebben de bron des geheugens liever in het harte, dan in de overspannen verbeelding geplaetst: 't Savoir par coeur der Franschen heeft een diepen zin.
In een werk van dezen aerd meende ik in de

{==IV==} {>>pagina-aanduiding<<}

afdruksels voor België bestemd, de spelling der koninglyke Commissie, of, nauwkeuriger, degene door de meeste Vlaemsche Letterkundigen gebruikt, te moeten aenwenden. Myn wensch roept den tyd in van eene en zelfde Nederlandsche spelling voor eene en zelfde Nederlandsche tale.



{==1==} {>>pagina-aanduiding<<}

Aen de kinderen,

de lievelingen hunner ouders en meesters,

de hoop des vaderlands.


Als ik eens Van Alphen leerde 
Aen myn zoontje tot zyn vreugd, 
Die een meester in hem eerde 
Van de Nederlandsche jeugd, 
 
Schreef ik gaerne deze dichtjes 
Voor dit goede en waerde kind, 
En voor al de brave wichtjes, 
Om hun leerzaemheid bemind. 
 
Gy, die Hollands eedlen Dichter 
Reeds geheel van buiten kent, 
En dien waren volksverlichter 
In uw harte hebt geprent; 

{==2==} {>>pagina-aanduiding<<}

Komt, Van Alphen's lievelingen; 
Neemt myn boekje soms ter hand. 
Kinderliefde deed me ook zingen, 
Liefde voor het vaderland. 




De Vader ons.


Onze Vader in de hemelen, 
Die uw schepsels zoo bemint, 
Dat de worm, op 't blad aen 't wemelen, 
Ook een vader in u vindt; 
 
Onze Vader, die voor allen 
Immer zoo milddadig zyt, 
Dat uw heilge naem van allen 
Immer zy gebenedyd! 
 
Dat u allen reeds hier loven 
Met erkentelyk gemoed, 
Even als het ginder boven 
Ieder biddende Engel doet. 

{==3==} {>>pagina-aanduiding<<}

Gy, die 't bloemetje wilt drenken, 
En aen 't muschje voedsel biedt, 
Wil ons daeglyksch brood ons schenken, 
En vergeet uw kleinen niet. 
 
Alles wat ik heb misdreven, 
Scheld het my genadig kwyt. 
Heer, ik wil tot vreugde leven 
Van myne ouders t' allen tyd. 
 
Laet me eens komen, Albehoeder, 
Myn gehoorzaemheid tot loon, 
Met myn vader en myn moeder, 
In uw schoone hemelwoon. 





{==4==} {>>pagina-aanduiding<<}

Kermistyd.


't Is kerremis, 't is kerremis: 
De vreugd heerscht overal. 
Of ook de jonkheid wakker is, 
By 't luide feestgeschal! 
 
Al wie zyn Zondagsoortjes stil 
Ten spaerpot heeft vergaêrd, 
Kan alles krygen wat hy wil, 
En eten koek of taert. 
 
Of koopen zweepe, hoepel, top, 
In plaets van lekkerny, 
Met Arlekyn of lieve pop, 
En stoel en wieg daerby. 
 
Of ryden in een wervelkring, 
Op kunstig houten paerd, 
En dapper steken naer den ring, 
Een ander reisje waerd. 

{==5==} {>>pagina-aanduiding<<}

Maer wie zyn spaergeld heeft verkwist, 
Kykt droevig op, en ziet, 
Hoe menig lust en vreugd hy mist, 
Die 't kermisvolk geniet. 
 
Vergader kennissen, o jeugd; 
De jaren vliegen ras, 
Nu gy moogt leeren, leer met vreugd: 
Het komt eens wel te pas. 




Het paerd.


Spreekt vader maer een enkel woord, 
Of kletst hy met de zweep, 
Ons paerdeken loopt spoedig voort, 
Alsof het hem begreep. 
 
En ik, 'k ontving van God verstand; 
Zou 'k ongehoorzaem zyn? 
O neen: dat ware my tot schand, 
En vader lief tot pyn. 





{==6==} {>>pagina-aanduiding<<}

Sinte Niklaes.


Jongen, er is nieuws voorhanden: 
Sint Niklaes is op de baen. 
Hy doorreed al vele landen, 
En komt spoedig hier ook aen. 
 
Op een sneeuwwit paerd gezeten, 
Met een gouden zaêl en toom, 
Overal goed man geheeten, 
Overal zeer wellekoom. 
 
Als de kindertjes al slapen, 
Rydt hy nog by nachte rond, 
Om hun vreugde te doen rapen 
In den vroegen morgenstond. 
 
Hy komt aen de deure kloppen, 
Waer er goede kindren zyn; 
Hy brengt paerden, trommels, poppen, 
Lekkerkoek en massepyn. 

{==7==} {>>pagina-aanduiding<<}

Zoo gy blyft gehoorzaem wezen, 
U met zusje wel verstaet, 
En uw bedetje blyft lezen, 
Als ge ontwaekt of slapen gaet; 
 
'k Zal den goeden man dan spreken, 
Door uwe ouders zoo bemind, 
En wat speelgoed voor u smeeken 
Van dien lieven Kindervrind. 
 
Zeker zal ik dat verkrygen, 
Met wat lekker dingen toe; 
Anders zoude ik moeten zwygen, 
Of ik kreeg alleen - een roê! 





{==8==} {>>pagina-aanduiding<<}

Het schaepje.


Hoe lief is het schaepje, 
Van wolle zoo wit; 
Hoe zoet en hoe goedig! 
Ach, ware ik als dit! 
 
Het speelt in de weide, 
En blaet er zoo bly; 
En twist om geen kruidjes 
Met wie of het zy. 
 
En werpt eens de herder 
Een kluitje naer hem, 
Het volgt zoo gehoorzaem, 
Als hoorde 't zyn stem. 
 
Hoe lief is het schaepje, 
Van wolle zoo wit; 
Hoe zoet en hoe goedig! 
Ach, ware ik als dit! 





{==9==} {>>pagina-aanduiding<<}

De pop.


Lotje had een pop gekregen: 
Welk een zegen! 
Lotje sloot ze menigmael 
In hare armen, als een zusje, 
Met een kusje. 
Eens sprak zy haer deze tael: 
 
‘Lieve, Zondag is het heden: 
'k Wil u kleeden 
Op uw beste; kom! zie daer 
Kous en schoentjes, rok en kleêren. 
Wil u weeren: 
By uw wieg ligt alles klaer. 
 
Hoor, gy moogt niet trotsig wezen. 
Blyf geprezen 
Om uw stille needrigheid: 
Want der kindren schoonste kleeden, 
Zyn hun zeden; 
Dit heeft moeder vaek gezeid.’ 





{==10==} {>>pagina-aanduiding<<}

De logenaer.


Een herdertje, een logenaer, 
Riep: ‘Hulp! ach, hulp! de wolf is daer! 
Hy byt myn schapen dood.’ 
De boeren vlogen heen vol wrok, 
Met vlegel, kluppel, vork en stok, 
En - niemand was in nood. 
 
Nu lachte deze looze guit 
De goede lieden schatrend uit; 
‘De wolf was als een reus 
Zoo groot’ riep hy. In 't henen gaen 
Viel hun zyn spotzucht nog eens aen, 
En zette een langen neus. 
 
Hy gilde 's anderdaegs al weêr: 
‘De wolf!’ Maer niemand kwam er meer 
Ter hulpe van den knaep; 
Men zeî: ‘'t Is Piet, de logenaer.’ 
En dood gebeten lag hy daer, 
Met menig arme schaep. 

{==11==} {>>pagina-aanduiding<<}

Elk logenaer, zoo groot als kleen, 
Bedriegt zich zelven meest alleen, 
Terwyl hem ieder vlugt. 
De waerheid in zyn valschen mond 
Gaet ook voor valschheid door in 't rond: 
Dit is des logens vrucht! 




Zedig zwygen.


‘Bemoei u nimmermeer met iets 
Wat gy niet kent, myn kind,’ 
Zoo spreekt myn vader. Hy weet veel, 
Zoo zedig als bemind; 
Hetgeen hy zegt, dat weet hy vast: 
Men zwyge dan, waer 't zwygen past. 





{==12==} {>>pagina-aanduiding<<}

't Vliegje.

Antwoorden van een driejarig kind.


‘Zie, Florimond, zie eens dit vliegje zoo lief; 
Daer nadert u zoetjes de kruimeltjesdief. 
 
Het loopt naer u henen, omdat ge, o myn kind, 
Geen kwaed doet aen diertjes, omdat het u mint. 
 
Wat zegt het u, zoontje?’ - ‘Het zegt, dat het my 
Een koetse zal brengen, gevoederd met zy'.’ 
 
‘Wat zegt het nog, zoontje?’ - ‘Het zegt van een pop 
Myn zusje te brengen, die danst; hop! hop! hop!’ 
 
‘Wat zegt het nog, zoontje?’ - ‘Het zegt, dat het zal 
Een klotertje brengen aen 't kleinst van ons al.’ 
 
‘Wat krygt het dan, zoontje?’ - ‘Wel, lekkere melk, 
En dan nog drie kusjes, drie kusjes van elk.’ 






{==13==} {>>pagina-aanduiding<<}

't Weldadige meisje.


't Was een zeer gestrenge winter; 
Ieder kruimeltje, hoe kleen, 
Van de tafel overschietend, 
Hield Marietje stil byeen: 
Tweemael daegs ten hove gaende, 
Strooide ze alles mild daer heen. 
 
Daedlyk kwamen om te pikken 
Er een vogeltje vier vyf. 
Mietje sidderden de handen, 
Van de koude bleek en styf, 
En haer moeder zag vol vreugde 
Dit menschlievende bedryf, 
 
‘Waerom doet ge dat, o Mietje?’ 
‘Moeder, sprak het zoete kind, 
Zoo gestreng is reeds de winter, 
Dat geen vogel iets meer vindt. 

{==14==} {>>pagina-aanduiding<<}

'k Voede dien, en ik geloove, 
Dat de kleine my bemint.’ 
 
Lachend zeî de goede moeder: 
‘Kind, ik pryze dit beschik, 
Maer gy kunt niet allen voeden.’ 
En, met liefdevollen blik, 
Zeide dit beminlyk meisje: 
‘Doet elk kindje niet als ik?’ 




Het brave kind.


'k Benyde broêrtje of zusje niet: 
Hun smarte valt my zwaer, 
Terwyl hun vreugd my vreugde biedt; 
't Waer' slecht, zoo 't anders waer'. 





{==15==} {>>pagina-aanduiding<<}

De goede makker.


Ik heb een maet, die met my leert; 
Hy is myn beste vrind. 
Wanneer de meester iets begeert, 
Gehoorzaemt hy gezwind. 
 
Geen is er beter opgevoed, 
Geen die beleefder is. 
Hy heeft een liefderyk gemoed, 
Vol van erkentenis. 
 
Hy spot met niemand, vecht, noch slaet, 
En twist niet onder 't spel. 
Hy vleit my nimmer, deed ik kwaed; 
Maer spreekt: ‘Dat is niet wel!’ 
 
Al mogt my de eerste prys ontgaen, 
Zoo Karel dien maer wint, 
Zal 't harte my gelukkig slaen, 
Om de eere van myn vrind. 





{==16==} {>>pagina-aanduiding<<}

Kindertaek.


Wat een take heeft ontvangen 
Van den Heer, vervult ze bly: 
't Vogeltje moet liedjes zingen, 
Honigmaken moet de by. 
 
't Miertje moet, by zomerzonne, 
Voorraed zaemlen onder de aerd, 
En de zwaluw 't nestje bouwen 
Voor de jongskens haer zoo waerd. 
 
't Paerd moet zynen meester voeren; 
Op den loer ten allen tyd, 
Moet de hond het huis bewaken; 
't Kindje leeren vol van vlyt. 





{==17==} {>>pagina-aanduiding<<}

De vervulde kinderhoop.


de moeder. 
Nadert, nadert, lieve kindren; 
Morgen wordt uw vreugd verhoogd: 
Morgen zal sint Klaes u loonen, 
Die geliefde kindervoogd. 
de vader. 
Moeder, waren zy gehoorzaem? 
Leerden zy in hunnen boek, 
En verdienen ze allebeide, 
Dat de Heilige ons bezoek'? 
 
Zeg, was Pieter zoet en goedig, 
Leerzaem in de school, en stil; 
Braef in huis en op de strate, 
Deed hy altyd uwen wil? 

{==18==} {>>pagina-aanduiding<<}

de moeder. 
Vader, hy was zoet en goedig, 
Leerzaem in de school, en stil; 
Braef in huis en op de strate, 
Deed hy altyd mynen wil. 
de vader. 
En was Clara liefgetallig, 
Nimmer nydig, nimmer kwaed, 
Naei- of breiwerk niet verzuimend, 
Braef in huis en op de straet? 
de moeder. 
Vader, zy was lief en vlytig, 
Nimmer nydig, nimmer kwaed, 
Naei- of breiwerk niet verzuimend, 
Braef in huis en op de straet. 
de vader. 
Moeder, gingen zy gewillig 
Naer hun bed als 't avond was; 
Knielden zy, de handjes samen, 
Als men 't Vader-ons hun las? 

{==19==} {>>pagina-aanduiding<<}

de moeder. 
Beide gingen zy gewilig 
Naer hun bed als 't avond was, 
Neêrgeknield, de handjes samen, 
Als men 't Vader-ons hun las. 
de vader. 
Luistert, lieven, naer uw vader: 
Dat elkeen zyn schoentjes stell'; 
Bidt, en rust in vreê tot morgen. 
Nog een kus - en slaept nu wel. 
 
Wakker reeds by 't scheemrend daglicht, 
Riep de kleine Clara: ‘Piet, 
Kyk, een schoone groote poppe! 
Maer - bragt Sint Niklaes u niet?’ 
 
En de knaep kwam toegeschoten, 
Wreef zich de oogen uit, en riep: 
‘Daer, daer steekt het achter 't bedde, 
't Paerd, dat dezen nacht niet sliep.’ 

{==20==} {>>pagina-aanduiding<<}

‘Clara, laet ons mede eens kyken, 
Wat bonbon ons hebb' beloond. 
Opgepropt zyn onze schoentjes! 
Kom, zy alles nu getoond!’ 
 
En de vader en de moeder 
Traden in met liefdelach, 
En omhelsden allebeide: 
O, dat was een schoone dag! 




De roos.


Zou u 't roosje niet bekoren, 
't Schoonste bloemtje dat men vindt, 
Schoon te midden van den doren? 
Uit den zuren arbeid, kind, 
Wordt aldus de vreugd geboren. 





{==21==} {>>pagina-aanduiding<<}

De tortelduifjes.


het kind. 
Welke lieve tortelduifjes, 
Rood van pootjes, blank van kuifjes; 
Woonend onder d' eigen boom, 
Drinkend aen den eigen stroom, 
En op 't eigen dak gezeten. 
Vliegen zie ik ze allebeî, 
Samen opstaen, slapen, eten, 
Samen vrolyk met den Mei. 
'k Wilde de oorzaek daervan weten, 
Lieve moeder! 
de moeder. 
Wel, Cathryn! 
't Is dat beide zusters zyn. 





{==22==} {>>pagina-aanduiding<<}

't Godvruchtige kind.


Als ik den dag 
Begroeten mag, 
Tot in myn wiege blinkend, 
Dan ben ik bly; 
Dan bid ik: ‘God, hoe groot zyt gy!’ 
Op myne knietjes zinkend. 
 
Als ik den nacht 
Zie naedren zacht, 
En zoete rust ga rapen, 
Dan ben ik bly; 
Dan bid ik: ‘God, hoe goed zyt gy!’ 
En leg my stil te slapen. 
 
Zoo lang ik leef, 
Algoede, zweev' 
Myn dankgebed u nader, 
Als dag of nacht 
My beurtlings lust of ruste bragt: 
Gy zyt de beste Vader! 





{==23==} {>>pagina-aanduiding<<}

De kinderen aen zee.


Mag ons een wandeling gebeuren, 
Wy gaen, al huppelend, naer 't strand, 
En rapen schelpen, schoon van kleuren, 
Rood, wit en zwart, met volle hand. 
 
Wy zien op wiegelende baren 
De schepen aen het dansen gaen, 
En laten ook een scheepken varen, 
Met mast, en zeil, en vlag daeraen. 
 
Wy luisteren naer 't zeegeklater, 
Gelyk aen stormig bladgeruisch; 
Wy plassen vrolyk in het water, 
En keeren rein en frisch naer huis. 





{==24==} {>>pagina-aanduiding<<}

De schoolprys.


‘Waer is moeder, waer is vader, 
Dat ik mynen prys hun toon'?’ 
Sprak de lieve kleine Willem, 
En zyn handje droeg een kroon, 
 
En een boek met zyden lintjes. 
Willem danste waer hy stond: 
‘Daer komt moeder! daer is vader!’ 
Riep de meid met vollen mond. 
 
De overwinnaer vloog zyn moeder 
Reeds in de armen, gansch verrukt; 
Nooit had hy een warmer kusje 
Op haer lieve wang gedrukt. 
 
Nu sloot vader ook zyn zoontje 
Aen t vernoegde hart, en dan: 
‘Bravo! sprak hy onder 't kussen; 
Jongen, daer hebt ge eere van.’ 

{==25==} {>>pagina-aanduiding<<}

Willem zag om vaders lippen 
Een volzoeten lach ontstaen, 
En in de oogen zyner moeder 
Zag het kind een vreugdetraen. 




De ware held.


Zou gramschap ooit myn rede krenken? 
Neen, liever wil ik overdenken, 
Wat vader dikwyls my vermeldt: 
‘Hy, die, hoe fel gestoord, zyn zinnen 
Bedwingen kan en overwinnen, 
Dat, jongen, is de ware held. 





{==26==} {>>pagina-aanduiding<<}

Goedig Jantje.


Jantje, midden in den winter, 
Vond een vliegje dat daer lag, 
Al verstyfd van bittre koude: 
‘'t Arme beestje! zie eens, ach! 
't Roert geen pootje, of vlerkje langer.’ 
Op zyn handje leide 't hy, 
En verwarmde 't met zyn adem, 
Tot het wegvloog vry en bly. 
‘Lieve Jantje, zeî de vader, 
Kom, ontvang van my een zoen: 
Hy, die goed doet aen de dieren, 
Zal het mede aen menschen doen.’ 





{==27==} {>>pagina-aanduiding<<}

Vervolg van goedig Jantje.


't Kind groeide op, en werd een jongen, 
Braef, en moedig, en bemind. 
Eenmael dat hy op den oever 
Wandelde, zag hy een kind, 
Dat in 't water was gevallen. 
Na een sprong in 't schuimend nat, 
Bragt hy 't kind der moeder weder: 
't Was haer eenge liefdeschat. 
Juichend dacht hy toen aen 't vliegje, 
Dat hy redde van de dood, 
En bedankte zynen vader, 
Die hem goede lessen bood. 





{==28==} {>>pagina-aanduiding<<}

Het viooltje en 't kind.


't Viooltje lief stond half verborgen 
In 't gras, niet verre van een bron. 
't Ontwaekte by den dauw en morgen, 
En geurde in milde lentezon. 
 
‘Wie maekte u, zeide een wandlend kindje, 
O needrig bloemtje, my zoo waerd?’ 
‘De Heer, die alles maekte, vrindje, 
De Vorst van hemelen en aerd.’ 
 
‘En waerom, o myn lievelingje, 
Zyt gy zoo geurig en zoo frisch?’ 
‘Opdat gy uit zoo teeder dingje 
Zoudt zien, hoe groot en goed hy is.’ 





{==29==} {>>pagina-aanduiding<<}

De avondsterre.


Mietje, zie door 't venster henen: 
Ginder ver 
Is weêr in de lucht verschenen 
De Avondster. 
Door 't gordyn der populieren, 
Die zoo schoon 
Met hun lachend loover zwieren 
Voor deez' woon, 
Straelt zy met haer minlyke oogen 
Zoet en zacht. 
Kyken komt zy uit den hoogen, 
Vóór de nacht, 
Of alomme reeds de kindjes 
Slapen gaen, 
Of weldra de lieve vrindjes, 
Zonder traen 

{==30==} {>>pagina-aanduiding<<}

In de blanke wieg gelegen, 
Door de rust, 
Na d'ontvangen ouderzegen, 
Zyn gekust. 
Haest u, Mietje: want die sterre 
Woont zoo digt 
By Gods wooning, ginder verre, 
Dat zy ligt 
Melden zoude aen d'Albehoeder, 
Of myn kind 
Wys was, en van hare moeder 
Wordt bemind. 





{==31==} {>>pagina-aanduiding<<}

Het drie-Koningenfeest.


Ook Drie-koningen werd gistren 
Luid gevierd in onze woon. 
't Koningtrekken mogt geschieden, 
Onzer deugd en vlyt tot loon. 
 
Als nu de avond was gekomen, 
Leî men briefjes in een hoed. 
Ik trok de eerste, en ik was Koning, 
Koning van elkeen begroet. 
 
Op omkransden zetel zat ik: 
Want die zetel was myn troon. 
'k Droeg een schoonen rooden mantel, 
En een schoone gouden kroon. 
 
Chocolade zoude ik schenken, 
Van de beste soort, ja wel, 
Met een lekker boterkoekje, 
Of een lekkere mastel. 

{==32==} {>>pagina-aanduiding<<}

Zuster Mietje, als Koninginne, 
Zat aen myne linkerzy'. 
Nooit was beider kopje ledig, 
Nooit ontbrak ons lekkerny. 
 
Bakkerinne was ons meissen, 
Met die dienste zeer te vreê. 
Zy geriefde vlug de tafel; 
Daerom deed ze ook met ons meê. 
 
Onze goede knecht was schenker: 
Of hy zich ook moeite gaf! 
Of hy kopjes had te vullen! 
De arme jongen zweette straf. 
 
Eerejuffer was Adaetje, 
Opgeschikt in wit gewaed, 
Met een kransjen om de hairen, 
En een tuiltje tot sieraed. 
 
Kleine Herman was het zotje, 
En het ging hem aerdig af; 
Daer ons zyne bonte kleeding 
Stof tot vrye vreugde gaf. 

{==33==} {>>pagina-aanduiding<<}

Vader zoude speelman wezen - 
Moeder, zangeres van 't hof. 
Makkers, was het niet gelukkig, 
Dat men 't al zoo netjes trof? 
 
Ondertusschen belde een grysaerd, 
Beedlend om een stukje brood. 
De arme man mogt mede bly zyn: 
Vader gaf hem bier en brood. 
 
Verder zongen wy, al dansend, 
‘'t Ei, 't was in de Mei!’ in koor. 
Vader speelde op zyne vedel, 
Moeder zong ons 't liedje voor. 
 
Men vergunde ons op te blyven 
Tot de klokke negen sloeg. 
Aen het zingen, aen het springen 
Hadden wy nu ook genoeg. 
 
Ieders oogen blonken vrolyk, 
Blonken vrolyk als de myn. 
Is een koning zoo gelukkig, 
O, dan wilde ik koning zyn. 





{==34==} {>>pagina-aanduiding<<}

Het medelydende kind.


Ontmoet ik eenig lydend kind, 
Van honger bleek, van koude aen 't beven, 
Ter eere Gods, die allen mint, 
Zal ik iets uit myn spaerpot geven. 
 
Ik zelf gevoel daer vreugde van: 
't Is zoet den lyder hulp te bieden. 
Ben ik eens ryk, ben ik een man, 
Dan redde ik vele schaemle lieden. 





{==35==} {>>pagina-aanduiding<<}

De vaderzegen.


Als ik 's avonds heb gebeden, 
Vol van eerbied, op myn kniên 
Vóór myn vader, en gereed ben 
Hem den nachtgroet aen te biên, 
 
Legt die goede, beste vader 
Op myn hoofd zyn handen neêr: 
‘Kind, God zegene en beware u!’ 
Spreekt hy plegtiglyk en teêr. 
 
En zyn waerde mond ontzegt my 
't Kusje van belooning niet. 
Moest ik 't missen om myn stoutheid, 
O, wat weende ik van verdriet! 





{==36==} {>>pagina-aanduiding<<}

Het jongste zustertje.


'k Heb een zusje, 
Die 'k een kusje 
Ieder ochtend lustig bied. 
'k Lach haer tegen; 
't Lacht, gelegen 
In haer wiegje, als zy me ziet. 
 
Hoe lieftallig, 
Hoe bevallig 
Is myn zusjes aengezicht! 
't Geestig liefje, 
't Hartediefje, 
Lacht als zy te slapen ligt. 
 
Als eens 't kindje, 
't Zoete vrindje, 
Niet meer zit op moeders schoot, 
Speelt het blyde 
Aen myn zyde. 
Kleine zus, word spoedig groot! 





{==37==} {>>pagina-aanduiding<<}

Lente.


De schildery 
Van 't lentgety' 
Lokt spoedig ons weêr buiten. 
Dan staet zoo schoon 
Het veld ten toon, 
Waer gras en loof ontspruiten. 
 
De zonne blaekt, 
Elk kruidje ontwaekt 
By dauwe van den morgen. 
Elk boomtje tiert, 
De zwaluw zwiert, 
Het miertje werkt vol zorgen. 
 
Het vischje springt, 
De vogel zingt, 
Het bietje zuigt de bloemen, 
Het peerdje weidt: 
Vol vrolykheid 
Schynt alles God te roemen. 

{==38==} {>>pagina-aanduiding<<}

Ik ook, ik zal, 
Vol vreugdgeschal, 
By 't lieve weder spelen, 
En in 't genot, 
Gejond door God, 
Met dankbaer harte deelen. 




De feestdag des meesters.


Hoe vrolyk plukte ik niet die bloemen 
Voor meesters feest: wat schoone dag! 
Myn meester zal my vriendje noemen, 
En my omhelzen met een lach. 
 
Ik zal altyd myn meester eeren, 
Naest vader lief myn' besten vriend, 
Die vlytig alles my wil leeren, 
Wat tot geluk van kindren dient. 





{==39==} {>>pagina-aanduiding<<}

Het goedhartige meisje.


Sint Niklaes was in de stad, 
In de stad was vreugd. 
Ieder hoopte dit of dat 
By de lieve jeugd. 
 
Sylvia bad: ‘Sint Niklaes, 
Breng my toch wat brood 
Voor den arme! want, helaes, 
Menig zit in nood.’ 
 
Pasjes blonk de waerde dag, 
Of ze snelde bly 
Naer de zale: zie, daer lag 
Keur van lekkerny. 
 
Zie, daer lag een schoone pop; 
Zie, daer lag ook brood. 
Hare vreugde steeg in top 
By het zien van 't brood. 

{==40==} {>>pagina-aanduiding<<}

‘Moeder, brood! riep 't lieve kind; 
De arme schrei niet meer! 
Hy wordt ook als ik bemind 
Van onz' lieven Heer. 
 
Sint Niklaes schenkt hem een deel 
In deez' vreugdedag: 
Als ik met myn poppe speel, 
Biedt my de arme een lach!’ 




Doe wat gy doet.


Myn vader zegt: ‘Doe wat gy doet, 
En speel niet onder 't leeren. 
Zoo vordert gy met dubblen spoed, 
En ziet, als leerzaem van gemoed, 
Door ieder u vereeren.’ 





{==41==} {>>pagina-aanduiding<<}

't Komt al te pas.


Ik had een koordetje gevonden 
Op myne baen. 
Versmyten ging ik 't, als myn vader 
My sprak: ‘Laet staen; 
't Komt al te pas, voor wie kan wachten.’ 
Zie, 't koordje wordt 
Nu tot een snoer aen myne zweepe, 
Niet meer te kort. 
De les is goed: wat u des morgens 
Ondienstig scheen 
Maekt mogelyk nog voor den avond 
U wel te vreên. 





{==42==} {>>pagina-aanduiding<<}

De verrassing.


de vader. 
Robert, wat durft gy bestaen? 
Gy zit daer op mynen zetel, 
En - dit dunkt my wat vermetel - 
Nog met vaders kleedren aen. 
Jongen, zeg, wat wil die grap? 
Staet gy naer het meesterschap? 
 
Fanny, 'k zie u daer ook staen, 
Vreemd gekleed gelyk uw broeder, 
Met de kantenmuts van moeder, 
Met de jak van moeder aen. 
Meisje, zeg, wat wil die grap? 
Staet gy ook naer 't meesterschap? 
fanny. 
Vader lief, 't is feest op heden. 
't Is geen schole; weet ge 't niet? 

{==43==} {>>pagina-aanduiding<<}

robert. 
Beiden staen we, in vreemde kleeden, 
Vader lief, naer 't huisgebied. 
de vader. 
Ik begryp nu eerst uw lach: 
't Is onnoozle-Kinderdag! 




Tyds genoeg.


‘'k Heb tyds genoeg,’ zeî kleine Jan, 
Wanneer hy leeren moest. 
De kleine jongen werd een man, 
Maer zonder kennis-oegst. 
 
Toen eerst begreep hy, tot zyn spyt, 
Wat vader dikwyls had gemeld: 
‘Myn kind, gebruik wel uwen tyd; 
Want Tyd-genoeg liet eens zyn koren op het veld.’ 





{==44==} {>>pagina-aanduiding<<}

Het scheeren der lammeren.


het kind. 
Ach, lammertjes, gy, die men naekt durft scheeren!... 
Die menschen, moeder, hebben dan geen hart? 
de moeder. 
Kind, gy zyt mis: God geeft ons warme kleêren 
Van hunne wol, daer hun de scheer niet smart. 
het kind. 
Maer, moeder, vast vervriezen zy, och armen! 
de moeder. 
De Heere, die met hunne wol ons kleedt, 
Zendt, liefste, om ook die naekten te verwarmen, 
Zyn zomerlucht, en schut ze aldus voor leed. 





{==45==} {>>pagina-aanduiding<<}

De getrouwe vriend.


Een goede vader had een kind, 
Al zyner zorge en liefde waerdig; 
Hy schonk aen 't knaepje zoo bemind 
Een hondje waerlyk lief en aerdig. 
 
Wat was de dank van Jantje groot! 
Hoe hartelyk was zyn verblyden. 
Soms gaf hy aen Fideel zyn brood, 
Om dien geen honger te zien lyden. 
 
Fideel was Jantjes lieveling, 
En mogt nu met een halsband pryken. 
Hy ging alom waer Jantje ging, 
En liet hem zyne erkentnis blyken. 
 
Fideel, als 't kind te slapen lag, 
Waekte, aen zyn voetjes neêrgelegen. 
Wanneer hy 't maer van verre zag, 
Liep hy 't, al kwispelstaertend, tegen. 

{==46==} {>>pagina-aanduiding<<}

Eens vond de knaep, by zonnebrand, 
Een frisschen vliet, en wilde drinken. 
Hy boog, met uitgestoken hand, 
Glipte uit, en viel om diep te zinken. 
 
Fideel wachtte, op den groenen zoom, 
Zyn kleinen meester lange weder. 
Ach, Jantje kwam niet uit den stroom; 
En, huilend, wierp zyn vriend zich neder. 
 
Men bood hem spyze: vruchteloos! 
Die arme hond! hy stierf van smarte, 
En waer hy rustte, werd een roos 
Geplant ter eere van zyn harte. 





{==47==} {>>pagina-aanduiding<<}

De wederkomst der koeijen.


Wat geloei werd daer vernomen? 
't Is de koe die huiswaert gaet, 
Uit de groene weî gekomen, 
Van het malsche kruid verzaed. 
 
Onze buerman wacht zyn koeijen, 
Zingend, af; de lekkre melk 
Zal weldra in d'emmer vloeijen, 
Tot verzadiging van elk. 
 
Hoe kan 't weîgras, dat ze scheeren 
En dat haer zoo weeldig voedt, 
In die stroomen melks verkeeren? 
Dat weet God, die 't wonder doet. 





{==48==} {>>pagina-aanduiding<<}

De engel bewaerder.


's Avonds als ik slapen ga, 
Volgt myn Engel lief my na, 
Die my aenziet met een lach, 
Was ik wys dien heelen dag. 
 
Die myn bedje wel bereidt, 
En myn peluw zachtjes spreidt; 
Die myn slaeprige oogjes sluit, 
Steekt hy zynen vinger uit. 
 
Die, wanneer hy met my speelt 
In myn droom, de wang my streelt; 
Die my dekt, woelde ik me bloot; 
Die my wekt by 't morgenrood. 
 
Ik bedank hem op myn kniên, 
Schoon ik hem niet moge zien, 
's Morgens vroeg en 's avonds laet, 
Als myn beê tot Gode gaet. 





{==49==} {>>pagina-aanduiding<<}

De spade en de viool.


‘Welk een schoone vond!’ riep Jantje. 
‘Welk een schoone vond!’ riep Piet. 
Hier een spâ, daer een viole: 
Twisten wy om 't paerten niet. 
 
‘My de spade!’ zeide Pieter, 
Een beraden jonge man. 
‘My 't viooltje, my de vreugde!’ 
Riep, al hupplend, onze Jan. 
 
De eene ging aen 't spitten wakker: 
Hy won kemp, en graen, en wyn. 
Ieder wynberg, ieder akker 
Werd den man een welvaertmyn. 
 
De andre hief voor vele vrinden 
In de lente deuntjes aen; 
Maer om 's winters brood te vinden, 
Moest hy, veedlend, beedlen gaen. 





{==50==} {>>pagina-aanduiding<<}

Morgenles.


Een vogeltje zong in zyn nest, 
By 't lieve morgenrood: 
‘Myn God, hoe dank ik u het best, 
Die 't groene bosch my bood!’ 
 
Een bloemtje zong omtrent een vliet, 
By 't lieve morgenrood: 
‘Myn God, hoe minnend zyt gy niet, 
Die dag en dauw my bood! 
 
Een bie zong in een hofje bly, 
By 't lieve morgenrood: 
‘Myn God, wat zyt ge goed voor my, 
Wie gy het bloemtje bood!’ 
 
O dankbaer kind, wanneer ge ontwaekt 
By 't lieve morgenrood, 
Zing hem, die alles heeft gemaekt, 
En meest van al u bood. 





{==51==} {>>pagina-aanduiding<<}

De bie en de roos.


Een bietje vloog een roosje toe: 
‘Lief bloemtje, kyk eens: bly te moê 
Snel ik naer u op ligte vlerk, 
Opdat ik aen myn honig werk.’ 
 
‘Wees welkom, bietje, sprak de bloem; 
Uw vlyt verdient, dat elk haer roem'. 
Put uit myn schoot al wat ge kunt: 
Het is van harten u vergund.’ 
 
En zie, voor 't einde van den dag 
Viel 't roosje neêr; maer, als 't daer lag, 
Herdacht het stil den honigschat, 
Eens in haer geurgen schoot bevat, 
Die mogelyk in ziekte en pyn 
Den mensch tot laefnis zoude zyn. 





{==52==} {>>pagina-aanduiding<<}

Moederliefde.


Zeg, wie heeft u, liefste knaepje, 
Zacht gekoesterd op haer schoot? 
Wie bewaekte u dag en nachte? 
Welke liefde kweekte u groot? 
 
Zeg, wie heeft u meer geschonken 
Dan verzorging, drank en spys? 
Wie vermaende u elken morgen: 
‘Bid den Schepper, en word wys.’ 
 
Zeg, wie leerde u 't ‘Onze vader’ 
Met de handetjes ineen, 
En geleidde u, als een Engel, 
Vroeg ter kerk en schole heen? 
 
Zeg, wie leerde u God erkennen 
In wat u de schepping biedt? 
Zeg, wie spreekt u nevens vader: 
‘Kind, vergeet den Heere niet!’ 

{==53==} {>>pagina-aanduiding<<}

't Was uw moeder, die in alles, 
Altyd uw geluk beoogt; 
Die wanneer ge nog zoo klein waert, 
Ieder traentje heeft gedroogd. 
 
Slaeploos waekte ze aen uw wiegje; 
Nu nog, als het duister viel, 
Als geheel de schepping sluimert, 
Denkt ze aen u met volle ziel. 
 
Eer naest vader dan die moeder! 
Boven alles blyv' ze u waerd, 
Opdat gy, naer 't woord des Heeren, 
Lang moogt leven op der aerd! 





{==54==} {>>pagina-aanduiding<<}

Lotjes kanarietje.


Het kanarietje van Lotje 
Goudgeel, zwart van kop, volschoon, 
Sprong en zong voor zyn meestresje 
Vroeg en laet op zoeten toon. 
 
Zy bezorgde hem frisch water, 
Kempzaed en verkoelend kruid, 
En stak menig brokje suiker 
Naer heur lievelingjen uit. 
 
Eens dat Lotje vrolyk opstond, 
Zweeg het stil by 't morgenrood. 
Angstig liep ze naer de muite: 
Op zyn rugje lag het dood. 
 
Lotje weende straf; de moeder 
Zeide: ‘Treur niet, lieve kind!’ 
Maer wat moeder deed, of zeide, 
Treuren bleef het lieve kind. 

{==55==} {>>pagina-aanduiding<<}

's Anderdaegs wanneer men opstond, 
Hief een vogeltje zyn toon 
In de muite, net als de eerste, 
Goudgeel, zwart van kop, volschoon. 
 
Moeder meende, 't zou haer troost zyn. 
Nauwlyks zag de kleine meid 
Dit kanarietje, of zy schreide: 
Sterker had ze nooit geschreid. 
 
‘Troost u, sprak de goede moeder: 
't Is door uwe schuld niet dood.’ 
Lotje zuchtte: ‘Mogt dit waer zyn! 
Moeder, myne schuld is groot. 
 
Op den avond vóór het nêerviel, 
Gaeft ge my met gullen zin 
Voor het beestje een beschuitje, 
En ik slokte 't gulzig in. 
 
Zeker, had ik dit gegeven, 
Sprong en zong het nog zyn lied. 
Moeder, daerom ween ik bitter; 
Daerom baet uw troosten niet.’ 





{==56==} {>>pagina-aanduiding<<}

Roozelaer en roozenknop.


Ik ben in ons hofje deez' morgen gegaen, 
En zag er de geurigste bloemetjes staen. 
Ik vond er een roozelaer: menige knop 
Hief fraei hy de ontlokene roosjes zich op. 
Ik keek op de knopjes: halfopen was 't een, 
Gesloten het andre, zoo jong nog en kleen. 
Ik dacht by my zelven: ‘Ik ben als die bot, 
Met vruchtbaren dauwe bepereld van God. 
O, groei ik en bloei ik, als 't roosje zoo schoon, 
En worde ik aen ouders en meesters ter kroon!’ 





{==57==} {>>pagina-aanduiding<<}

Klein en groot.


‘Wanneer ik groot zal wezen, 
Zegt gy, o kleine Jan, 
Dan zal ik schryven, lezen, 
En doen gelyk een man, 
Vol lust en leerzaemheid.’ 
Dit is zeer wel gezeid. 
 
Gy, die nog groot moet worden, 
O kleine, lieve Jan, 
Doe nu, met vlyt en orden, 
Al wat een kindje kan. 
Volg ieder wys vermaen: 
Dit is zeer wel gedaen. 





{==58==} {>>pagina-aanduiding<<}

Jantje en de mieren.


Jantje was een luije jongen, 
Zynen oudren tot verdriet. 
Als geheel de wereld werkte, 
Sliep de kleine deugeniet. 
 
Vader zeî hem: ‘Uit de luiheid, 
Jantje lief, spruit alle kwaed.’ 
't Knaepje geeuwde by die woorden, 
Lang al na den dageraed. 
 
Jantje telde zeven jaren; 
Wat men liet of wat men deê, 
Kende hy, reeds hooggeschoten, 
Nog geene A voor eene B. 
 
Eens, wanneer men 't koren maeide, 
En de schoven bond op 't land, 
Nam de vader 't luijerikje 
Om te wandlen by der hand. 

{==59==} {>>pagina-aanduiding<<}

By een eikeboom zat vader: 
‘Jongen, zeî hy, zie eens daer!’ 
Jantje keek, en, gansch verwonderd, 
Werd een mierennest gewaer. 
 
Allen werkten even vlytig 
In den warmen zonnestrael. 
De een' hielp de andere onder 't kruijen; 
Lasten droegen ze allemael. 
 
‘Vader, wat zyn dat voor diertjes?’ 
‘Miertjes zyn 't, myn lieve Jan.’ 
‘Waerom werken zy zoo vlytig? 
Zeker zweeten zy er van.’ 
 
‘In den zomer zorgen allen 
Voor den winternood, myn kind; 
Hare taek is nu te werken; 
De arbeid wordt van haer bemind.’ 
 
Jantje zweeg, en by zich zelven 
Dacht hy: ‘Wel, is dit haer taek, 
'k Wil me van de myne kwyten: 
't Werken worde myn vermaek.’ 

{==60==} {>>pagina-aanduiding<<}

Als men weder 't koren maeide, 
Las hy reeds op zyn gemak. 
Dikwyls ging hy weder zitten, 
By den eikenboom, en sprak: 
 
‘Miertjes lief, ik kom u danken; 
Iets, dat allen mensch betaemt. 
'k Zie u vlytig weder werken, 
En ik sta niet meer beschaemd.’ 




Zedeleer.


Bemin hem bovenal, voor wien ook de Englen beven; 
Gebruik niet zonder nood den naem van d'Opperheer; 
Vier zynen rustdag door een stil godvruchtig leven; 
Breng aen uwe ouders dank en eer: 
Hun zegen rekt uw levensdagen. 
Wil in- of buiten regt, wat leed u dreigeu moog', 
Uw menschenwaerde nooit door logentael verlagen, 
En wandel rein en kuisch voor 't aldoorstralend oog. 





{==61==} {>>pagina-aanduiding<<}

Het ongehoorzame kind.


‘Kyk, Jantje, lieve makker; 
Geenszins voor vallen schuw, 
Beklom ik een hooge ladder: 
Zeg, ben ik niet grooter nu?’ 
 
‘Uw vader, Pieter, verbood het; 
Welligt ontmoet ge uw straf. 
Geen hairtje zyt ge grooter, 
Maer zeker dwazer: kom af!’ 
 
‘Ha, ha!’ klonk Piets geschater. 
Daer krakt en kraekt een sport, 
En, plof! het been gebroken 
Ligt hy, op de aerde gestort. 





{==62==} {>>pagina-aanduiding<<}

't Zieke meisje.


Moeder zeide aen minnende Ada: 
‘Als ik lyden zoude als gy, 
Als ik ziek ook zoude worden, 
Kind, wat zoudt ge doen voor my?’ 
 
‘'k Zou voor u, sprak minnende Ada, 
Drinken, met een blyden mond, 
Ieder bittre medicyne, 
Die ik voor uw bedde vond.’ 





{==63==} {>>pagina-aanduiding<<}

De appelaer.


Jantje sprak tot zynen vader, 
By den hof der pastory: 
‘Zie dien appelaer vol vruchten; 
Vader lief, wat lekkerny! 
Goed!.. 'k zie in de hage eene oopning; 
Klauterde ik op d'appelaer, 
Plukte ik 't ooft, zoo lieflyk blozend, 
Niemand zoude 't zien: niet waer?’ 
 
‘Gy bedriegt u, zeî de vader; 
Hy zou 't zien, die alles ziet - 
Alles weet, ook wat wy denken; 
Jantje, zeg: kent gy hem niet?’ 
‘Vader, ja, 't is God die alles, 
Alles zien, en weten kan.’ 
Nauw had Jantje dit gesproken, 
Vóór hen beide stond een man. 

{==64==} {>>pagina-aanduiding<<}

Door de hage straks verborgen, 
Zeide hy, met gul gezicht: 
‘'t Eerste woord van uwen vader, 
Kind, herriep u tot den pligt. 
Waert ge door de haeg gekropen, 
U bedreigde een groot gevaer. 
Gy hadt u een been gebroken: 
Wolvenyzers liggen daer. 
 
'k Wil u loonen.’ Hy ging henen, 
Plukte van den schoonen stam, 
Tot hy met de lekkerste appels 
Ten geschenke wederkwam. 
Toen sprak vader, na de kleine 
Zyne erkentnis had betoond: 
‘Kind, geen kwaed blyft ongewroken, 
En geen goed blyft onbeloond.’ 





{==65==} {>>pagina-aanduiding<<}

De lelie.


O bloemtje jent, 
De roem der lent', 
Zoo zoet van geur, 
Zoo rein van kleur, 
Zoo mild bespat 
Door dauwend nat 
Met parelpronk, 
Met parelvonk; 
 
Wat zyt ge schoon 
Op uwen troon, 
O Lelie! 
 
By morgenzon, 
Die levensbron, 
Ontplooit, ontvouwt 
Ge uw schoot van goud. 

{==66==} {>>pagina-aanduiding<<}

Uw blank gewaed 
Is uw sieraed, 
Zoo fraei en frisch 
Als 't heerlyk is. 
 
Wat zyt ge schoon 
Op uwen troon, 
O Lelie! 
 
Geen konings pracht, 
In al zyn magt 
En majesteit, 
Breed uitgespreid, 
Die by u haelt, 
Van 't licht bestraeld, 
Schoon gy niet zaeit, 
Niet spint, of maeit. 
 
Wat zyt ge schoon 
Op uwen troon, 
O Lelie! 

{==67==} {>>pagina-aanduiding<<}

Zorgt zoo de Heer, 
O bloemtje teêr, 
Met lust aenschouwd, 
Voor uw behoud, 
O, wat zal hy 
Niet doen voor my, 
Zyn dankbaer kind, 
Dat hy zoo mint? 
 
Wat zyt ge schoon 
Op uwen troon, 
O Lelie! 





{==68==} {>>pagina-aanduiding<<}

Het pachthof.


Wat vrye vreugd 
Biedt ge aen de jeugd, 
O pachthof, niet! 
Komt eens, en ziet 
Hoe, bly bezield, 
De voorhof krielt 
Van groot en kleen, 
Al ondereen. 
De zwaluwnest 
Hangt vastgevest 
Juist onder 't dak; 
De spys ontbrak, 
De moeder keert, 
Die honger weert, 
Vol liefde heen. 
De musch, alleen 

{==69==} {>>pagina-aanduiding<<}

Gezeten, roept 
Op andre, of snoept. 
Den grachte langs 
Loopt menig gans, 
En kwaekt, en doet 
Aen 't gras zich goed. 
De hen klokt hier, 
En waekt zoo fier, 
Vol moedermin, 
Op haer gezin, 
By 't minst gevaer 
Geprest rond haer. 
Wat haengekraei! 
Ziet nu, hoe fraei 
In genen vliet 
Elke eende schiet, 
En plast en platst, 
En duikt en klatst. 
De blanke zwaen 
Dryft ginder aen 
Met grootschen zwier: 
Wat heerlyk dier! 

{==70==} {>>pagina-aanduiding<<}

'k Bemerke nauw 
Dien trotschen pauw, 
Hoe schoon die zy! 
Kom, duifje, vry; 
Kom, pik gerust 
Naer luim en lust 
Hier uit myn hand. 
Gelukkig land! 




Hy konde lezen.


Een herder ging al vroeg door 't land, 
En vond een netgevouwen 
Papiertje, nam 't met rappe hand, 
En dacht wat raers te aenschouwen. 
 
Alleen vond hy tot zyn verdriet 
Er schrift op; de arme herder 
Versmeet het: lezen kon hy niet, 
En treurig ging hy verder. 

{==71==} {>>pagina-aanduiding<<}

Nu kwam een andre wandelaer 
Een stond daerna getreden. 
Hy werd het briefje ras gewaer, 
En las er op deez' reden: 
 
‘Vriend, vóór den eik, die eeuwenoud 
Zyn takken uit blyft strekken, 
Digt by een vliet, in 't diepste woud, 
Zult gy een schat ontdekken. 
 
Ik hadde vriend, noch maegschap meer, 
Wien ik dien konde schenken. 
Wees ryk, doe goed, bedank den Heer; 
Wil myner soms herdenken!’ 
 
De lezer ging met vluggen tred, 
Ontdekte 't aengewezen', 
En stortte een vurig dankgebed. 
Wel hem, dat hy kon lezen! 





{==72==} {>>pagina-aanduiding<<}

De vlinder en de mier.


By het lachend morgenkrieken 
Zeide een vlinder, hupsch en fier 
Aengesneld op bonte wieken, 
Aen een arbeidzame mier: 
‘Zie myn vlerken! 
Blyf maer werken; 
Nergens zyt ge wellekom. 
Waer ik vliege, 
En my wiege, 
Volgen de oogen my alom.’ 
 
't Miertje zweeg; maer, toegesprongen, 
Greep, met rapgesloten hand, 
Naer den vlinder reeds een jongen, 
Roepend: ‘Ha, ik ving u, kwant. 
O, hoe vonkelen 
En hoe kronkelen 
Al die kleuren onder een! 

{==73==} {>>pagina-aanduiding<<}

Welk een buitje! 
Aerdig guitje, 
Gy ontvlugt me niet, o neen!’ 
 
't Miertjen, onder 't kruid verdoken, 
Sprak, wanneer 't den vlinder zag 
Met een spelde 't lyf doorstoken: 
‘Kan een kind zoo wreed zyn, ach! 
Wie zyn schoonheid 
Zoo ten toon spreidt, 
Vaert ellendig menig keer. 
Ik leef rustig, 
Ik werk lustig; 
Wat verlange een miertje meer?’ 





{==74==} {>>pagina-aanduiding<<}

God in alles zichtbaer.


‘Vader, kan ik God aenschouwen?’ 
‘In zyn werken, ja myn kind, 
Kunt gy God op aerde aenschouwen, 
Zoo uw harte hem bemint. 
 
Als gy 't roosje lief ziet bloeijen, 
Met zulk aengenamen bloos, 
Denk: hoe schoon toch moet hy wezen! 
Schiep hy niet de lieve roos? 
 
Als gy ziet de zeegolf klimmen, 
Die, al schuimend, breekt op 't strand, 
Denk: hoe machtig moet hy wezen! 
Leidt en dwingt haer niet zyn hand? 
 
Als, weêr levendig by 't daglicht, 
Gansch de wereld is ontwaekt, 
Denk: hoe blinkend moet hy wezen! 
Heeft hy niet de zon gemaekt? 

{==75==} {>>pagina-aanduiding<<}

Kind, aenschouwt gy dan u zelven, 
Wien hy alles mildryk biedt, 
Denk: hoe goedig moet hy wezen! 
Schiep hy my en alles niet?’ 




Vroeg slapen gaen.


Kindje lief, als de avondster 
Blinkt van ver, 
Vóór de nacht haer donkerheid 
Nederspreidt, 
Bid, en ga naer 't bedje heen, 
Wel tevreên. 
Kleinen, die, naer myn vermaen, 
Slapen gaen, 
Ryzen op by 't morgenrood, 
Spoedig groot; 
Als een plant, die groeit en bloeit, 
Wel besproeid. 





{==76==} {>>pagina-aanduiding<<}

Vrolykheid.


De lieve jeugd 
Tracht naer de vreugd, 
De bloemen en de spelen. 
De goede God 
Laet ze in 't genot 
Van al wat zoet is, deelen. 
 
De traen misstaet 
Aen haer gelaet; 
Zy kent geen zorg, of smarte. 
De jeugd is vry, 
De deugd is bly: 
Ze is adem van ons harte. 
 
Elkeen bemint 
Den lach van 't kind, 
Ten goede steeds genegen, 
Dat vlytig leert, 
Zyn meesters eert, 
Zyn' oudren is ten zegen. 

{==77==} {>>pagina-aanduiding<<}

Het kind, dat lacht, 
Is 't beeld zoo zacht 
Der lente pas ontloken, 
Als 't kruidje groeit, 
Het knopje bloeit, 
En 't bloemtje geurt, ontploken. 




De grysaerd.


Een knaepje, met zyn vader 
Aen 't wandlen, zag een grysaerd, 
Die, onder lindeloover, 
Wat sluimerde op een tuinbank. 
Twee lieve meisjes kwamen, 
En stelden, met een lachje, 
Hem op de blanke hairen 
Een purpren-roozenkransje. 

{==78==} {>>pagina-aanduiding<<}

De grysaerd, zacht ontwakend, 
Zeî lachend: ‘Zoete meisjes!’ 
‘O vader, vroeg het knaepje, 
Zeg my, waerom die meisjes 
Dien vreemden grysaerd kroonen?’ 
‘Myn zoontje, was het antwoord, 
Uit eerbied en uit liefde: 
Die zoete meisjes weten, 
Dat kinders zulke mannen, 
Om grysheid moeten eeren, 
Om wysheid moeten minnen. 





{==79==} {>>pagina-aanduiding<<}

De bloem.


Waerde Schepper, voor de bloeme 
En voor my zyt ge even goed, 
Van den levendigen morgen 
Tot den stillen avondgroet. 
 
Als het vroeg ontbyt my afwacht, 
Dat ge my bereiden liet, 
Zendt gy voor de nuchtre bloeme 
Uwen dauw, die laefnis biedt. 
 
Als, na spel en leer, de tafel 
Staet gedekt ter middagstond, 
Straelt uw schoone lentezonne 
Voor de blyde bloeme rond. 
 
Sluit ge my, vermoeide, de oogen 
Om te slapen zoet en zacht, 
Ook den kelk der zwakke bloeme 
Sluit ge voor den guren nacht. 

{==80==} {>>pagina-aanduiding<<}

Stuer' de bloem haer reine geuren 
Voor den Heere naer omhoog, 
Zingen zal ik, ik zal bidden 
Met een dankbaer hart en oog. 




Vaderlandsche spreuken.


Vele spreuken moet gy eeren, 
Als vol van wysheid en verstand, 
In ons dierbaer vaderland. 
'k Wil u thans een enkle leeren, 
Die een ware Belg vervult: 
‘Belofte maekt schuld!’ 
Als gy eens zult grooter wezen, 
Zegt, door deze spreuk bekoord, 
Om uw trouwe waerd geprezen: 
‘Een man een man, een woord een woord.’ 





{==81==} {>>pagina-aanduiding<<}

Kinderwensch.


Had God een bietje my gemaekt, 
Met ligte kleine vlerken, 
Ik zou, wanneer de lente naekt 
En 't geurig bloemeken ontwaekt, 
Vol vlyt en yver werken. 
 
'k Zoude ieder morgen lief en klaer 
Den dag my al benutten, 
En vliegen hier, en vliegen daer, 
En uit de bonte bloemenschaer 
Een schat van honig putten. 
 
Ik zou dit kostelyke zoet 
Den armen zieke bieden, 
En, even als de ryke doet 
By welbesteden overvloed, 
Vertroostte ik schaemle lieden. 

{==82==} {>>pagina-aanduiding<<}

Maer God heeft my een kind gemaekt, 
En gaf my geene vlerken. 
Die God, voor wien myn hartje blaekt, 
Gebiedt dat luiheid zy verzaekt 
Door 't kindje, mede aen 't werken. 
 
Dat wil ik, zynen naem ter eer, 
Myn oudren ten genoegen; 
Ik wil aen hunne les en leer 
Gehoorzaem zyn, en immermeer 
Naer 's Heeren wet my voegen. 
 
Is 't honigmaken my ontzeid, 
God schonk, by vele gaven, 
My 't daeglyksch brood vol liefdrykheid, 
En 'k mag een armen mensch die schreit, 
Schoon maer een kind, al laven. 





{==83==} {>>pagina-aanduiding<<}

De beste medicyn.


‘Myn hoofdje, moeder, doet my zeer’ 
Riep ik voorleden nacht. 
Weldra zat moeder naest my neêr, 
Die troost en laefnis bragt. 
 
Zy hield myn gloeijend handje vast, 
En bood my koelen drank, 
En bad voor my, by leed en last; 
Myn hert werd minder krank. 
 
Ik sliep, ontwaekte zonder pyn, 
Met d'eersten morgengroet, 
En dacht: ‘Geen beter medicyn, 
Dan moederliefde en moed.’ 





{==84==} {>>pagina-aanduiding<<}

Sterrekens.


Gouden sterren, hemelvonken, 
O, wat staet ge schoon te pronken 
In de woon van God den Heer! 
Elke ster is my een vrindje. 
Gy ziet ook op my, een kindje, 
Met uw vurige oogjes neêr. 
 
Als de beddetjes gereed zyn, 
Als de kindertjes ontkleed zyn, 
Komt ge blinken in uw pracht; 
Komt gy, om van hem te spreken, 
Die u weder wil ontsteken 
Als de lampen van den nacht. 
 
Telkens als ik u daer boven 
Weêrzie, zal ik Gode loven, 
Die, by dage en nachte goed, 
Wil aen groot en klein bewyzen, 
Dat hy, altoos hoog te pryzen, 
Waekt met liefderyk gemoed. 





{==85==} {>>pagina-aanduiding<<}

't Genezen broedertje.


Gistren was myn broêrtje bleek, 
Als een witte roos. 
O, hoe treurig of hy keek! 
Moeder weende altoos. 
 
By zyn wiegje knielde ik neêr, 
En ik bad, vol rouw, 
Opdat onze lieve Heer 
't Kindje ons laten zou. 
 
Heden is 't gered, God dank! 
't Oog staet minder flauw, 
Minder bleek staet nu de wang: 
't Speelt en lacht al gauw. 
 
Heden weent ook moeder niet, 
Die my zeide: ‘'t Kind 
Zag bedroefd al ons verdriet: 
't Wordt toch zoo bemind! 

{==86==} {>>pagina-aanduiding<<}

't Bad ook onzen lieven Heer: 
Laet my nog op aerd; 
Tot myn moeders vreugd en eer 
Blyve ik haer bewaerd!’ 
 
Hemel lief, wat ben ik bly! 
Nu lacht me alles aen. 
God had zeker medely', 
Moeder, met uw traen. 




De grysaerd en 't kleine meisje.


de grysaerd. 
Vreemde kleine, zoo aenminnig, 
Vreest gy niet de middagzon? 
Voelt ge 't niet? zy straelt zoo vinnig. 
Rust wat by die koele bron. 
 
Kom, melieve; zit wat verder 
Onder 't koele boomgeblaêrt; 
Daer is vreugd: een spelend herder 
Heeft er kinderen vergaêrd. 

{==87==} {>>pagina-aanduiding<<}

Zie, de maeijers zelven slapen; 
En ge werkt als een slavin, 
Om wat airen op te rapen: 
Groote moeite, klein gewin. 
het kleine meisje. 
‘Gryze, ik moet voor moeder zorgen, 
Sedert lange reeds te bed. 
Arme vrouwe! sinds den morgen 
Werd geen spys haer voorgezet. 
 
Breijen kan ze nu, noch spinnen. 
‘Liefste meisje, zeide zy, 
God vergunt u wat te winnen; 
Ga, raep airen op voor my.’ 
 
Met genoegen in hare oogen, 
En met zweet op hare kaek, 
Ging de kleine, 't hoofd gebogen, 
Weder voort aen hare taek. 





{==88==} {>>pagina-aanduiding<<}

Moeders feest.


Moeder, 't is uw feestdag heden. 
Zie tot u ons lachend treden 
Met gebloemte fraei en frisch, 
Dat wy u vol liefde schenken, 
Tot herdenken 
Van de warmste erkentenis. 
 
't Geur' door onze blyde wooning. 
Kom, ontvangen wy tot looning 
't Kusje van uw waerden mond! 
Altyd zullen we u vereeren, 
Beeld des Heeren, 
Door zyn goedheid ons gejond. 





{==89==} {>>pagina-aanduiding<<}

't Ontbyt des vogels.


‘Vogeltje, met grauwe veêr, 
Ben-je nu reeds in de weer, 
Met uw zoete tong? 
Fluitertje, wat zing-je daer 
Zoo vroegtydig hupsch en klaer, 
By zoo menig sprong? 
 
‘Kleine, die zoo aerdig praet, 
En zoo stil te luistren staet, 
En op alles let, 
'k Heb ontbeten, al is 't vroeg; 
Daerom zing ik nooit genoeg: 
Zang is ook gebed.’ 
 
‘Nachtegaeltje, goede buer, 
Wat toch vind-je in 't morgenuer 
Tot ontbyt zoo gauw?’ 
‘Wat ik vinde, jongen lief? 
Wel, een korrel, myn gerief, 
En op blaedren, dauw.’ 





{==90==} {>>pagina-aanduiding<<}

Vragen.


‘Vader lief, wie legde er gistren 
Weêr die zonne, moede en mat, 
In haer roode wieg te slapen, 
Ginder verre buiten stad? 
 
En wie hing, die zilvren mane, 
Als myn hoepel rond en groot, 
Aen den zolder van den hemel, 
Aschgrauw nu, in plaets van rood? 
 
En wie sloeg die gouden naeglen - 
Schooner naeglen zag ik nooit - 
In de breede hemelbalken, 
Als met goudzand overstrooid? 
 
En wie deed die gouden zonne 
Langs den andren kant van 't veld, 
Uit haer roode wieg weêr opstaen, 
Langs de lucht, in brand gesteld?’ 

{==91==} {>>pagina-aanduiding<<}

‘Kind, 't is hy, dien wy beminnen, 
Omdat hy ons teêr bemint; 
Hy, die zoo voor ons wil zorgen 
Als wy 't doen voor u, myn kind. 
 
Kniel, met vader en met moeder, 
's Morgens, 's avonds t' zyner eer; 
't Is de maker van dit alles: 
Kind, 't is onze lieve Heer!’ 




De oeijevaers.


Als de oeivaers hunne jongskens zien 
Geplaegd door zon of booze liên, 
Verbreiden zy hun vlerken, 
En dragen die wel ver van daer, 
Om, buiten zongloed en gevaer, 
Voor hun stil voort te werken. 

{==92==} {>>pagina-aanduiding<<}

Zyn de oeivaers nu, door ouderdom 
Beroofd van krachten, krank en krom, 
Dan spyzen hun de eens kleenen, 
En voerenze, uit gestoorden nest, 
Naer eenig rustiger gewest 
Op dankbre vlerken henen. 
 
Daerom heeft Neêrland t' aller tyd 
Dien vooglen liefde toegewyd, 
En laet ze veilig woonen, 
Aen schouw, en dak, en torentin, 
Om zoo hun trouwe kindermin 
Met rust en lust te loonen. 





{==93==} {>>pagina-aanduiding<<}

Vaderland.


't Land, waerin ik werd geboren, 
Is my boven alles waerd, 
En ik sta zyne eer te voren, 
Uitgeblonken voor heel de aerd, 
 
Wou de vyand 't land onteeren, 
Waer myn lief gezin in huist, 
'k Zoude 't vaderland verweeren, 
Met een sabel in de vuist. 
 
Ik wil leven, ik wil sterven 
Voor het heilig vaderland; 
Ja, ik wil den roem verwerven, 
Aen een dappren Belg verpand. 





{==94==} {>>pagina-aanduiding<<}

Jezus, de kindervriend.


Als Jezus wandelde op der aerd, 
Sprak hy aen 't volk, rond hem geschaerd, 
En luisterend vol welbehagen: 
‘O, brengt de kinderen tot my: 
Aen de Engeltjes gelyken zy, 
Schoon zy geen blanke vlerkjes dragen. 
 
Zyn kindren braef voor hun gezin, 
Gehoorzaem, en vol menschenmin, 
Zy komen ginder boven 
By Godes uitverkoren schaer, 
En vliegen daer, en zingen daer, 
Om onzen Heer te loven.’ 





{==95==} {>>pagina-aanduiding<<}

Het zieleleven.


Nadat de zonne slapen ging, 
Zien wy uit hare sluimering 
Des morgens haer ontwaken: 
Legt ons ook de Engel van den dood 
Te slapen in des aerdryks schoot, 
God zal ons wakker maken. 
 
Dan staen wy voor des Heeren troon 
Tot onze straf of tot ons loon, 
Voor al ons goede of kwade. 
De braven zien hun vrienden weêr, 
De braven zien onz' lieven Heer, 
En danken zyn genade. 
 
De booze kindren zien hem niet, 
Hoe menig traen hun oog vergiet', 

{==96==} {>>pagina-aanduiding<<}

Maer blyven 't kwaed herdenken, 
Door hen bedreven. Kind, welaen, 
Doe andren wat ge u wilt gedaen, 
En God zal ginds u wenken. 


EINDE.



